400th anniversary of Johan Amos Comenius on March, 28, 1992 časopis čechov a slovákov vo švajčiarsku ročník 25 / 1992 zpravo daj 3 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) ze Švýcarska: 01 - 932 32 22 z Německa, ČSFR: 0041 -1-932 32 22 z Velké Británie: 01041-1-932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. Upozorňujeme na změnu předplatného Zpravodaje na r. 1992: 4O.-SFr ve Švýcarsku 45.-SFr v ostatních evr.zemích 5O.-SFr v zámoří (letecky) Toto zvýšení je nutné po třech letech stejného předplatného. Prosíme předplatitele, aby se řídili novými cenami. Kdo platil méně, prosíme, aby doplatil předplatné až příští rok. Děkujeme. Předplatné 1992 Asi 1/3 odběratelů nemá dosud zaplacené předplatné. Těm přikládáme v tomto čísle složenku. Za včasnou úhradu děkujeme. Získávejte nové předplatitele ZPRAVODAJE za každého nového předplatitele, kterého získáte, Vám napíšeme k dobru 1/2 ročního předplatného, t.j. 20.-Fr., jakmile dosaneme doklad o zaplacení. Předplatte svým příbuzným, přátelům nebo známým ZPRAVODAJ časopis Čechů a Slováků ve Švýcarsku. Objednávky zašlete na adresu: Zpravodaj, Postfach 12, 5233 Stilli. Pro čtenáře v Československu namísto za 40.-Fr. jen za 20.-Fr. zpra vodaj [pageend2]K ČTENÁŘI eden každý tvor, i nerozumný, přirozeně k tomu se nese, aby libé a pohodlné věci sobě liboval a jich žádostiv byl; ovsem tedy člověk, v němž rozumná jemu přistvořená moc takovou tu k dobrému pohodlnému chtivost vzbuzuje. A nejen vzbuzuje, ale i na to vede, aby což více dobré, libé, pohodlné jest, to sobě více liboval a srdnatěji po tom dychtil. Odkudž dávno mezí moudrými otázka byla, kde a v čem by vrch dobrého (sum- mum bonům) bylo, na němž by se žádost lidská stavovala: to jest, jehož by dosáhna člověk myslí svou, tu odpočinouti mohl a musel, čeho víc žádá ti nemaje. Chtěli-li bychom pak na to dáti pozor, najdeme, že nejen mezi filozofy ta otázka a pečlivé, jak by zpravena býti měla, vyhledávání bylo a jest, ale že každého vůbec člověka mysl tam jde, kde a jak co nejplnějšího potěšení dojiti; a shledáno,že všichni takměř lidé ven z sebe vybíhajíce, v světě a věcech jeho, čím by mysl kojili a pokojili, hledají, takto v statku a zboží, onen v rozkošech a libostech, jiný v slávě a vzácnosti, tento opět v moudrosti a umění, jiný v veselém tovaryšství etc., a tak summou všickni po věcech, kteréž vně jsou, v nich dobrého svého hledajíce, zevlují. Milosrdenství Boží budiž pochváleno, kterýž i mně mé oči odevřel, abych mnohotvárnou nádherného toho světa marnost a mizernou pod zevnitřním bleskem všudy se kryjící šalbu znamenati, pokoje pak a bezpečnosti mysli jinde hledati se naučil. Což místněji sobě sám před oči předestřít! i jiným poukázati chtěje, zamyslil sem sobě tuto pout aneb vandr do světa: kdež jaké sem potvorné vědi buď spatřil neb se s nimi potkal, a kde naposledy a jak žádaného a v světě nadarmo hledaného potěšení se doptal, vše to v přítomném traktátu jsem jako vymaloval. lak vtipně, nedbám; dejž Bůh, jen aby prospěšně, mně i bližním mým. Není báseň, čtenáři, což čisti budeš, ačkoli básně podobu má: než jsou věci pravé, jimž vyrozuměje sám poznáš,zvláště kdo by mého života a příběhů něco povědom byl. Protože sem tu na větším díle své vlastní příhody, s nimiž jsem se v nemnohých těch letech života již potkal, některé pak při jiných spatřil aneb o nich sobě návěští dané měl, vymaloval. Ač ne však ještě svých příhod sem dotýkal, na díle pro stud, na díle, že sem, k jakému by se to jiným vzdělání oznamovalo, nevěděl. Průvodčí moji a každého, kdož v světě tápá, vpravdě jsou dva: Drzost mysli, všeho ohledující, a zastaralý při věcech Zvyk, pravdy barvu šalbám světa dávající. Půjdeš-li za nimi s rozumem kdokoli, bídné motaniny pokolení svého spolku se mnou uhlédáš; paklit se jinák zdáti bude, věz, že obecného zmámení brylle, skrze něž vše naopak vidíš, na nosu tvém strmí. KOMENSKÝ EVROPAN Prof.DR. J.M. LOCHMAN V dějinách naší kultury nebylo myslitele, který by hloubkou i šíří svého životního díla zasáhl do duchovního života Evropy tak pronikavě jako Jan Amos Komenský. Komenský byl Evropanem svým životním údělem i vědomou volbou. Evropa se mu stala údělem. V životním plánu tohoto Moravana byla služba církvi, z níž vyšel, Jednotě bratrské, a národu, uprostřed něhož vyrůstal. Do Evropy nevyšel - kromě studií na zahraničních univerzitách - z vlastní vůle, nýbrž z donucení jako exulant, jemuž zvratem politických a náboženských poměrů byla 1 [pageend3]znemožněna služba, již si vyvolil. "Celý můj život byl putováním a neměl jsem vlasti. Ustavičně jsem měnil místo pobytu; nikdy a nikde jsem neměl stálého domova"- tak vyznává ještě krátce před svou smrtí při pohledu na svízelný běh svého života. Avšak tento trpký úděl notorického bezdomovce měl svou druhou stránku. Jeho putování Evropou přišlo nakonec k dobru jeho dílu. Nebylo mnoho myslitelů, jimž se otevřela možnost,působit a uplatňovat svůj životní program na tak mnohých, nečekaných a běžně neplánovatel- ných místech: v Polsku, v německých zemích, Anglii, Uhersku, Švédsku, v Holandsku... Tak se z lidského údělu stala volba: Komenský vyrostl v Evropana nejen osudovým zvratem, nýbrž vposledu i osobní volbou. V čem je síla - a nadto: aktualita - Komenského evropanství? Trojí prvek se mi zdá zvláště závažný. Kotva kořenů Evropan Komenský je neodmyslitelně a na celý život zakotven v jedné zcela určité evropské zemi a kultuře: v moravské zemi a v české kultuře. Evropský běženec není bezbarvým kosmopolitou, pro něhož konkrétní původ je náhodný a zanedbatelný. Žil ve své vlasti jen menší díl svého života. Ale nikdy s ní neztratil vnitřní spojení. Jako mladý muž nakreslil pozoruhodnou mapu své Moravy - nezvyklé povolání pro teologa. Doma i v exilu psal dlouho přednostně česky, jeho reformní vůle mířila především k lidem jeho řeči i ducha. A při všem putování Evropou sledoval s napětím osud svého národa, za něj se zasazoval před mocnými světa. Služba - hmotná i duchovní - svým bratřím a sestrám v exilu mu byla až do konce osobní prioritou, jíž neváhal podřídit i vlastní kariéru."Učitel národů" chtěl a zůstal především učitelem svého národa. A když se jeho politické naděje zhroutily, pamatuje ve svém pohnutém "Kšaftu umírající matky Jednoty bratrské" také a předně na svůj národ: "Na tebe, národe český a moravský, vlasti milá, zapomenouti také nemohu, při svém již dokonalém s tebou loučení. Nýbrž k tobě se nejpředněji obracejíc, tebe pokládů svých, kteréž mi byl svěřil pán, nápadníkem a dědicem nejpřednějším činím... Živ bud národe posvěcený Bohu, a neumírej." A jako projev naděje proti naději, v mocenskopoliticky beznadějné situaci, vysloví slova vpravdě prorocká, která potom na klíčových místech našich novodobých dějin vždy znovu povzbudivě zaznívala: "Věřím i já Bohu, že po přejití vichřice hněvu,hříchy našimi na hlavy naše uvedeného, vláda věcí tvých k tobě se zase navrátí,ó lide český." Toto dělné přimknutí k osudu vlastního národa však u Komenského není nikdy zúženo v duchu výlučného nacionalismu, nýbrž děje se právě v evropském rozměru. Český národ má své zvláštní poslání -Komenský je spojuje s reformním zápalem o obnovu církve a společnosti jak vyvrcholila "před jinými národy prvé službou M. Jana Husa". V jednom ze svých posledních náčrtů upozorňujeme na to, že jsou Čechy vlastně jádrem Evropy: "Jádrem světa je Evropa, srdcem Evropy je Německo, Německa Čechy, srdcem Čech Praha /Clamores Eliae/. Ale toto středové místo není tolik výsadou jako závazkem. Neplatí primitivně "co je české, to je hezké". Nepřehlédněme, že právě v onom prorockém zaslíbení "věřím i já Bohu" se "vichřice hněvu" spojují s "hříchy našimi". Český národ není národ vyvolený, nýbrž lid s posláním i ostatním národům, jeden vedle druhých. "Srdce Evropy" nebije pro sebe, nýbrž pro Evropu. Proto Komenský neváhá své obnovené dílo otevřít Evropě, národům, k nimž je pozván. A jeho mohutné životní dílo "Všeobecná porada o nápravě lidských věcí" míří vědomě do nejrůznějších zemí a oblastí národů a zemí, hledá spolupracovníky bez ohledu na národnost ba i církevnípříslušnost. Češství a evropanství jdou mu ruku v ruce. 2 [pageend4]Všelidský obzor evropanství Dynamika naděje a obnoveného díla Komenského míří s vnitřní logikou dále, rozevírá obzor vpravdě všelidský. I tento druhý důraz vypovídá podstatné o Komenského evropanství. Není samostředné. Tak jako Čechy mohou být srdcem Evropy, tak Evropa může být srdcem světa: v obou případech však tento obraz znamená: srdce nebije jen kvůli sobě a pro sebe - uvádí v pohyb a drží při životě celý organismus. Tak ani Evropa není cíl, nýbrž východiště poslání, jež Evropu přesahuje. "Protože my, křestanský svět v Evropě nepředstavujeme celé lidstvo, nýbrž vedle nás jsou ještě stovky jiných národů, rozptýlených po celé zemi, a protože nestačí, aby byl Kristus jen spasitelem některých, nýbrž aby se stal světlem světa /Izaiáš 49,6/, proto musíme přemýšlet o tom, jakým způsobem bychom my křestané mohli přinášet celému ostatnímu světu spásu, pokoj a světlo." Komenský nebyl ve své době zdaleka jediný, kdo v souvislosti s misijní myšlenkou věřil v poslání Evropy ve vztahu k ostatním kontinentům. Po staletí už přece probíhali "objevitelské cesty" Evropanů do všech stran. Avšak Komenský byl jedním z mála, kdo sivýrazně kladli otázku, jaká má být podoba tohoto evropského pohybu do širého světa. A jeho reakce je velmi kritická: pojme-li se evropské poslání jednostranně mocensko-politicky, pak legitimní dynamiku misijního poslání se snadno zvrátí v destruktivní agresi. Jasnozřivěji než jeho současníci zde vidí Komenský risiko a pokušení evropanství. Podnes jako aktuální četba stojí za pozornost manifest, kterým stárnoucí Komenský se snažil zasáhnout do evropské politiky. Šlo o mírové jednání v Bredě 1667 a Komenský shromážděným evropským diplomatům předložil svůj spis "Angelus pacis" /Posel pokoje/. V něm bilancuje výsledek posavadních cest evropských námořních mocností. A jeho bilance je znepokojivá: negativní stránky výprav, tak často kořistnicky orientovaných, nepřinesly národům na jiných kontinentech "spásu, pokoj a světlo" - nýbrž bídu a podmanění. A pro evropskou stranu? I tam je bilance vposledu negativní. "Zbohatli jsme všelijakými raritami a: delikatesami, ale poklesli jsme nejhoršími neřestmi". Evropa v mnohém ohledu zradila své poslání a je čas k radikálnímu obratu, aby přestalo hromadění sobeckého blahobytu na straně jedné a rostla bezbřehá bída na druhé straně. Nebot takové počínání, taková Evropa, je dům stavěný na písku: zrazuje svou duchovní identitu, zraje k soudu. O duchovní identitu Evropy Péče o duchovní identitu Evropy - to je další výrazný rys Komenského evropanství. Tento český myslitel čerpá naplno z tisíciletého evropského dědictví. Vidí je v jeho mnohostranné šíři. Vyzná se v antice - v její řeči, latině, která se mu stane v exilu rozhodujícím nástrojem porozumění a komunikace; ale i v jejích dějinách a literatuře. Vždy znovu se v jeho spisech objevují antické mozivy, navazuje na ně, učí se z nich. Ale nejde jen o tradice minulosti: Komenský je zároveň vášnivý součastník. Žije svou dobou a připojuje se k těm, kdo se snaží dát jí lidštější tvar. Nedělá si o lidských pořádcích 17.století žádných iluzí: jak by mohl, když tragika doby dolehla Právě na něho opětovně a drtivou vahou. Učiněný labyrint je lidský svět, v němž se pohybuje. A přece: Komenský není černohlíd, který hledá na své době jenom stíny. Je zároveň mužem neutuchající naděje -a ta platí i jeho^ době, jeho století. Vidí při vší převláda j ící bídě- lidských záležitostí i nadějný pohyb - na obzoru dějin mu svítá. Hledá ty, kdo se snaží o nápravu lidských věcí - a nalézá je, volá je k "všeobecné pravdě", a to pozoruhodně všestranně: myslitele nastu3 [pageend5]pující moderní vědy, filosofy pracující k "osvícení", duchem spřízněné "pansofy", reformátory škol, církve i politiky. Všechen ten vpravdě evropský kvas jej přitahuje; účastní se na něm s podivuhodnou všestranností kdekoli jen může. Při vší této mnohostranné šíři svého evropanství však není na pochybách, kde hledat "srdce" evropského dědictví, kde je zdroj jeho neutuchající naděje: v křestanském jádru vize Evropy. Při vší své zpronevěře je mu Evropa křestanským kontinentem a v této složce svého dědictví je páteř její duchovní identity. Komenský je svým původem i cílem teolog /"Moravus sum natione, lingua Bohemus, professione theologus ad Evangelii ministerium"/ - a co víc: hluboce věřící křestan. Ani v tomto smyslu si nedělá iluze, konkrétní tvář křestanstva jeho doby ho děsí: žije přece v době strašných konfesijních válek, a trpí docela osobně i jinými formami vnitrokřestanské nesnášenlivosti. Ale nezoufá: "Zoufalství je urážka Boží" - formuluje své krédo v Prodromus pansophicus, a míní tím: se znetvořenou tváří křestanství a světa se křestan nemůže v rezignaci smiřovat, dá-li ne jen na to, co vidí, nýbrž i na to, v co věří: jen tak může Komenský ve svém díle obstát, neklesnout v beznaději. Proto přikládá vždy znovu ruku k dílu - v církvi, národě, ve všelidském úsilí o nápravu lidských věcí. "Věřím i já Bohu...": zde je ceterum autem jeho životního úsilí - i jeho zápasu o Evropu a národ, o uchování živého, vždy znovu napřimujícího evropského duchovního dědictví. Už se nám až oposlouchala hesla o "návrat do Evropy". Mnohdy znějí povrchně a krátkodeše. Mohla by však nabýt nového smyslu, zamyslíme- li se nad odkazem Evropanů tak příkladných jako byl náš Jan Amos Komenský. Prof. Jan Milič Lochman s chotí 4 [pageend6]Prof. Lochman se loučí s Universitou v Basileji Prof. Lochman, Dr. Palouš a Dr. Ivo Nezel 5 [pageend7]VIVAT COMENIUS ! V březnu minulého roku zahájil kvartet Vivat Comenius v pedagogickém muzeu Komenského v Praze svetové oslavy 400. výročí narození J.A.Komenského pod patronací UNESCO. Ředitel muzea dr. T.Pasák předal při této příležitosti Komenského medaili paní Olze Havlové a místopředsedovi federální vlády p.Mikloškovi. Stejné pocty se dostalo i cuřyšské univerzitě, kterou zastupovala ing. Eva Krausová, která působí v Curychu již bezmála dvacet let. V jubilejním roce 3.A.Komenského pořádá curyšská univerzita ve svém pedagogickém institutu v čele s prof. dr. F.P.Hagerem tématické obrazové výstavy, v hlavní budově přednášku prof. D.Čapkové z Prahy a koncert kvarteta Vivat Comenius. K oslavám se připojily i univerzity v Bernu a ve Fribourgu pod vedením profesorů dr. Osera, dr. Herzoga a dr. Rot- hlisbegera. Pražští umělci vystoupili i na těchto univerzitách a na zámečku Breitenstein v Ermatingenu. "Musíme směřovat bez výhrady k tomu, aby se lidskému pokolení vrátila svoboda myšlenková, svoboda náboženská a svoboda občanská. Svoboda, tvrdím, je nejskvělejší statek, stvořený spolu s člověkem a od něho neodlučitelný... Uveďme tedy člověka,pokud možno, na svobodu!" Odvážné, skoro kacířsky etické bylo myšlení starého českého humanisty a pedagoga. A zároveň jaksi jadrně, zdravě pragmatické: "Válku jest zavrhovat! jako něco zvířecího, nebot lidem sluší lidskost, a spory mohou být skoncovány soudem řádně vedeným." Že v Komenském nezastarala ani jediná litera z jeho úvah a že jeho volání je po 400 letech naléhavější než kdykoliv dříve, dokázali bravurně pražští vyslanci jeho díla v pořadu Vivat Comenius, jehož jádro které tvoří "Obecná porada o nápravě věcí lidských!", j>ořadu k níž hudbu komponoval pro housle, violoncello, kytaru a orffovský instrumentář Štěpán Rak. Autor námětu, výběru textů a jejich interpret Alfréd Strejček, se projevuje zároveň jako vpravdě renesanční multitalent: nejen že texty nastudoval v šesti světových jazycích (inklusive latiny), ale obsluhuje profesionálně orffovský instrumentář včetně nástrojů tak obtížných, jako je basová zobcová flétna. Kvartet je složen z internacionálně uznávaných hudebníků - Jaroslav Svěcený, je vítěz houslové soutěže Pabla de Sarasate a absolvent mistrovských kurzů Nathana Milsteina, kytarista Miloslav Klaus, je vítěz mezinárodní pařížské soutěže, violoncellistu Miroslava Petráše, laureáta Pražského jara, kterého ve Švýcarsku zastupovala významná interpretka z mladé generace Jana Rytinová. Skupina VIVAT COMENIUS 6 [pageend8]Hudba Štěpána Raka, vpravdě kongeniální doprovod textu, nás zavádí do doby gavot, gigů a saraband, mravokárnych poučení i kultivovaných zhýralostí, zrcadlí celé pestré dobové spektrum,syrové břímě času,zmítaného válkami a obtěžkaného všudypřítomným mementem - "Smrt vždy míti před očima!" - aby nás vzápětí přenesla do doby naší, přešlapující v ne- smlouvavosti času. Rak má dar komponovat s fantazií pro fantazii, naléhavost slova prolnout smyslovou naléhavostí hudby, která umocňuje múzický přednes recitátora. Umělecky vyzrálí vyslanci kultury staré i nové ze středoevropské země, o níž se ve zdejším tisku již delší dobu skoro zatvrzele mlčí, si alespoň v Curychu - zasloužili mnohem lepší návštěvnost. Češi v publiku by se dali na prstech spočítat, ačkoliv vstup byl zdarma. Ale tuto situaci známe, překousněme tedy hořkost nad nezájmem a nedostatkem solidarity i údiv nad reakcí některých přítomných Švýcarů /"Proč je tam ta muzika??"/ a těšmě se tím, že Komenského hlas neutichl, že jej nepatrná skupinka nadšenců rozšiřuje dále po širém a lhostejném světě - a čteme jej; však nám i dnes má co říci: "Nebuďme, nebuďme prosím tak leniví, abychom po jiných toliko vždycky hleděli a za jinými zdaleka plaziti se chtěli... Ach, přemilí Čechové, nám jest mysliti, poněvadž předešlých let nad jiné špatněji školami opatřeni byvše, mimo jiné národy ve stínu jsme stáli a skrze to u cizích v pohrdání a posměchu byli... Naši vtipové, při mnohých nad cizí oněchno jadrnější, zavazovali se do marností, lhostejností, bujností, zahálek a neřádů rozličných, že vzpomenouti na to, čím panstvo naše, městský i sedlcký lid náš čas trávívali, hrůza mne podjímá... Přemudrovali nás, potlačili nás, rozptýlili nás, poplenili nás..." Milena Wahlenová, Curych Více jazyčnou publikaci s ukázkami z díla J.A.Komenského /5Fr.6.-/ a českou verzi tohoto programu na MG kazetě /SFr.12.-/ je možno si objednat v knihkupectví: Brigitte Weiss, Mullerstr. 67, 8004 Zurich (bei Helvetiaplatz); tel.: 01/ 241 83 35. Z D O M O V A Kampaň proti volební účasti čs.občanů v zahraničí, vedená vědomě falešnými argumenty, měla úspěch: volební zákon, prijatý parlamentem, nepřipouští ani korespondenční volbu ani volbu na zastupitelských úřadech. Jediná organizace, která se proti tomu doma ozvala, byl Klub Angažovaných nestraníků, který uvádí, že naše demokracie se tak dostala na nižší úroveň nežli má např. Bulharsko nebo Polsko.KAN hodlá podat na tuto diskriminaci občanů stížnost k evropskému soudu ve Štrasburku. 7 KRESBA VLADIMIR RENČÍN [pageend9]VÁCLAV HAVEL KRACH KOMUNISMU (z proslovu na symposiu v Davosu, únor 1992) Řekl bych, že krach komunismu je ve svém nejhlubším významu tečkou za jednou velkou érou lidské historie. Je to tečka nejen za devate- ■ náctým a dvacátým stoletím, tedy za moderní dobou, ale vůbec za novověkem. Za novověkem jako dobou, kdy v nejrůznějších podobách dominovalo a vrcholilo přesvědčení, že svět a samo bytí je kompletně poznatel- ným systémem, který se řídí určitou konečnou sumou obecných zákonitostí a který člověk může - jak poznává tyto jeho zákonitosti - tak říkajíc přebírat do svých rukou a sám racionelně řídit ku svému prospěchu. Novověk, jehož předehrou byla renesance, žil od osvícenství přes socialismus, pozitivismus až po scientismus, od průmyslové revoluce až po revoluci informační, ve znamení velkého rozvoje rozumového poznání a z toho vyrůstající pyšné představy člověka, že je jako vrchol všeho jsoucí schopen vše jsoucí objektivně popsat, vysvětlit a ovládnout a že je schopen se stát majitelem jediné pravdy o světě. Byla to éra kultu odosobněné objektivity, éra důvěry v automatický pokrok, jak ho zprostředkovává vědecký druh poznání. Byla to éra systémů, institucí, mechanismů, statistických průměrů, éra informací jako něčeho, co je volně přenosné a co nemusí být existenciálně garantované. Byla to éra ideologií, doktrín, interpretací skutečnosti, éra, jejímž cílem bylo nalézt univerzální teorii světa, a tím i univerzální klíč k jeho rozmachu. Komunismus byl zrůdným extrémem tohoto bytostného moderního směřování. Byl to pokus na základě několika pouček, vydávaných za jedinou vskutku vědeckou pravdu, zorganizovat veškerý život podle jednoho modelu a centrálně ho plánovat a řídit, bez ohledu na to, zda o to stojí či nikoliv. Krach komunismu je možno chápat jako znamení,že novověký postoj, založený na kultu objektivní poznatelnosti světa a kompletní zobec- nitelnosti poznaného, se ocitl definitivně v krizi. Tato éra dala lidstvu mnohé, vytvořila první globální či planetární technickou civilizaci, zároveň ale dospěla až k samotné hranici svých možností, za níž začíná propast. Myslím, že konec komunismu je velkým varováním celému modernímu lidstvu. Je to signál, že éra pyšně zabsolutizova- ného rozumu končí a že je nejvyšší čas vyvodit z toho důsledky. Komunismus nebyl poražen vojenskou silou, ale životem, lidským duchem, svědomím, odporem bytí a člověka proti manipulaci, vzpourou pestrobarevné přirozenosti, členité historie a lidské jedinečnosti proti jejich uvěznění v žaláři unifikující ideologie. Tento mocný signál, toto výmluvné poselství lidstvu přichází za pět minut dvanáct. 8 [pageend10]Všichni víme, že naše civilizace je ohrožena. Od populační exploze až pO' skleníkový efekt, od ozónových děr až po AIDS, od nebezpečí nukleárního terorismu až po dramaticky se prohlubující propast mezi stále bohatnoucím Severem a stále chudnoucím Jihem, od hrozby hladomoru až po ničení biosféry a vyčerpávání nerostných zdrojů planety, od expanze konzumně televizní kultury až po rostoucí hrozbu regionálních válek - to vše dohromady a tisíce dalších věcí tvoří cosi, co by se dalo nazvat stavem obecného ohrožení člověka. Velkým paradoxem této chvíle je, že člověk - jako velký shromaž- áovatel informací - toto všechno na jedné straně dobře ví, na druhé straně ale vůbec není schopen tomuto svému ohrožení čelit. Tradiční věda popisuje s chladnokrevností sobě vlastní různé alternativy naší záhuby, není však schopna nabídnout vskutku účinný a reálně použitelný návod k jejich odvrácení. Je toho příliš, je to nepřehledné, nelze to vše už obsáhnout a pochopit, natož tyto procesy spoutat a zastavit. Novověký člověk je hrdý na to, že dokázal dík neosobnímu rozumu osvobodit jakéhosi ohromného džina z láhve, a nyní jen neosobně zjištuje, žeho do ní už nedokáže zahnat zpět. Nedokážeme to proto, že neumíme překročit svůj vlastní stín a že se snažíme čelit tomu, co jsme rozpoutali, týmž způsobem, jakým jsme to, rozpoutali. Hledáme nové vědecké návody, nové ideologie, nové řídící systémy, nové instituce, nové mechanismy, jimiž bychom mohli odvrátit děsivé následky svých předchozích návodů, ideologií, řídících systémů, institucí a mechanismů. Ke všem smrtícím důsledkům techniky přistupujeme jako k technické závadě, kterou lze opět jen technicky napravit. Hledáme objektivistické východisko z krize ob- jektivismu. Vše nasvědčuje tomu, že tudy cesta nevede. Nelze - v rámci tradičně novověkého vztahu ke skutečnosti - vymyslet systém,který odstraní všechny neblahé důsledky předchozích systémů. Nelze objevit zákon či teorii, jejichž technická aplikace odstraní všechny neblahé následky technické aplikace dříve objevených zákonů a teorií. Je třeba čehosi jiného a čehosi víc. Je třeba radikálně změnit postoj člověka ke světu. Je třeba se vymanit z pyšné představy, že svět je jen rebus, který stačí rozluštit, že to je stroj, k němuž stačí objevit návod, že to je jen soubor informací, jež stačí vložit do počítače v naději, že z něho dříve nebo později vypadne univerzální řešení. Jsem hluboce přesvědčen, že je třeba vysvobodit ze sféry privátních zvláštnůstek a rehabilitovat takové síly, jako je přirozená, jedinečná a neopakovatelná zkušenost světa, elementární smysl pro spravedlnost, vcítění, transcendentálni odpovědnost, archetypální moudrost, vkus, odvaha, soucit a důvěra ve význam konkrétních kroků, které neaspirují na to být univerzálním a tedy objektivním či přímo technickým klíčem ke spasení. Je třeba dát opět šanci, aby se vyjevily takové, jaké jsou, vnímat jejich jedinečnost, vnímat pluralitu světa a nesešněrovávat ji pořád jen hledáním společných jmenovatelů a převáděním všeho na společnou rovnici. Je třeba víc chápat, než vysvětlovat. Cesta není v pouhé konstrukci univerzálních systémových řešení, přikládaných pak ke skutečnosti zvenčí, ale také v osobnostním pronikání do jejího nitra. Takový postoj posiluje atmosféru tolerantní solidarity a jednoty v různosti, založené na vzájemném respektu, skutečné pluralitě a paralelitě. Je zkrátka třeba rehabilitovat lidskou jedinečnost, lidský čin a lidskou duši. I svět má cosi jako svou duši. Ta je něčím jiným, než jen souborem zvenčí uchopitelným a objektivizovatelných informací,které stačí mechanicky shromažďovat. To ale neznamená, že k ní nemáme přístup. Lidská duše je - obrazně řečeno - z téže látky jako duše světa. Člověk není jen pozorovatelem světa, jeho divákem či analytikem, případně 9 [pageend11]jeho manažerem. Člověk je součást světa a jeho duše je součástí duše světa. Jsme jen zvláštní zauzlinou bytí, jeho živým atomem, či spíše buňkou, která - je-li <dostatečně otevřena sama sobě a vlastnímu tajem- ství - je schopna zakoušet a vnímat i tajemstvít vůli, bolest a naději světa. Myslím, že dnešní svět - jako svět krize obecnosti, objektivity a univerzality - je velkou výzvou i dnešní politice, která se mi zdá být stále ještě poplatná v podstatě techokraticky účelovému přístupu k bytí a tím i k politické moci. Autentické originální nápady a činy, jedinečné a tudíž vždy riskantní, poté, co projdou mlýnem objektivních analýz a prognóz, ztratí často svůj lidský étos a de facto svou duši. Mnohé z tradičních demokratických mechanismů,jak je moderní doba utvářela, rozvíjela a zároveň konzervovala, jsou svázány s érou kultu objektivity a statistického průměru do té míry, že jsou schopny anulovat lidskou jedinečnost. Je to vidět i na politické řeči, v níž klišé často vytěsňuje osobní tón; objevuje-li se osobní tón, pak opět spíš jakoiprodukt expertní kalkulace, než jako výtrysk něčí osobnostní autenticity. Mám pocit, že dříve nebo později stane politika před úkolem najít svou novou postmoderní tvář. Politik se musí stát opět člověkem, který věří nejen vědeckému obrazu a odborné analýze světa, ale i světu jako takovému; nejen sociologickým statistikám, ale i lidem; nejen objektivní interpretaci skutečnosti, ale i její duši; nejen převzaté ideologii, ale i vlastní myšlence; nejen ranním svodkám, ale i svému citu. Duše, vlastní spiritualita, vlastní a ničím nezprostředkovaný vhled do věcí, odvaha být sám sebou a jít svou originální cestou, kterou doporučuje svědomí, pokora před tajemným řádem bytí, důvěra v jeho přirozené směřování a především důvěra ve vlastní subjektivitu jako hlavní spojnici se subjektivitou světa - to jsou, myslím, vlastnosti, které by měli pěstovat politici budoucnosti. Pohled na politiku tak říkajíc "zevnitř" mne jen utvrdil v jistotě že dnešní dramaticky se proměňující a možnost své globální zkázy si nepřipouštějící svět je velkou výzvou, kterou musí politika vyslyšet. Nejde o to vymýšlet jen nové a lepší způsoby řízení společnosti, hospodářství a světa vůbec. Jde o to od základů jinak se chovat.A kdo jiný by měl začít, než politici? Z jejich jiného vztahu ke světu, k sobě samým a ke své odpovědnosti mohou teprve vyplynout i vskutku účinné změny systémové a institucionální. 10 [pageend12]Mě to utvrdilo v tom, že mám toto dělat, že mám, zjednodušeně řečeno, zůstávat sám sebou. Václav Havel HOVORY Z LÁN (9.2. 92) Chci zachovat svou mimostranickou nebo nestraníckou pozici. Nicméně nebudu zcela pasivní, nebudu jen tak čekat, jak to všechno dopadne, nebudu mlčky pozorovat vývoj a nechávat ho jakémusi samospádu bez jakékoli mé účasti. V předvolební éře se Určitým způsobem angažovat chci a chci se angažovat v tom směru,aby lidé měli důvod k volbám přijít, abych účast ve volbách posílil. Zároveň bych rád nějakým způsobem přispěl k tomu, aby lidé volili uvážlivě, s rozmyslem, aby měli příležitost se setkati se svými rozmanitými kandidáty, poznat je, aby měli příležitost je vyzkoušet, abych tak řekl, z jejich volebních programů a zjistit, do jaké míry jsou schopni za programy opravdu ručit, klást jim otázky, aby mohli vědět, koho eventuálně budou ve volbách preferovat. 1 ten současný volební systém, který posléze přijalo FS, umožňuje základní kontakt voiičů s jejich kandidáty a já bych rád byl na straně voličů a přispíval k tomu, aby opravdu věděli, koho volí, aby si uvědomili důležitost té volby, aby si uvědomili důležitost toho, jak bude složen příští parlament a vůbec jakými cestami se bude ubírat politický život v naší zemi. To se mi zdá být mou povinností. A navíc nejsem typ člověka, který by se neangažoval, který by byl schopen mlčky přihlížet a čekat, co se stane. To jsem nedělal nikdy a nebudu to dělat ani teď. Rozhodně jsem neměl dojem, že jsem v tomto prostředí (v Davosu) přijímán jako filozofující snílek, který jim tam cosi káže a kterého z nějaké milionářské rozmařilosti berou jako dekoraci svých důležitých jednání, ale skutečně se tím cítili být vnitřně osloveni. To člověk pozná, jestli jde jenom o zdvořilostní pochlebování, nebo jestli jde o skutečně upřímné porozumění. A tato mikrozkušenost mě jen utvrdila v tom, že máme i nadále jít svou cestou, byt by se mohlo zdát leckomu, že je to cesta trochu proti proudu. Že neustále připomínám jakési hodnoty, které jsou odtažité, nebo jakýmsi způsobem jsou mimoběžné našemu světu každodenních praktických pragmatických starostí. ( VOLBY NA OBZORU:) ROZUM DO HRSTI Společnost, která chce mít demokratickou vládu, musí vykazovat jednu jedinou, zato nezbytnou vlastnost: musí mít rozum. Nejen prezident, ale (skoro) každý občan musí umět vzít rozum do hrsti. Aspoň občas uvažovat a rozhodnout se s rozumem a vědět, že rozhodnutí má své důsledky. Výrazem této úplně triviální skutečnosti jsou svobodné volby: každý občan má v ruce kousíček rozhodování o vládě a státu. Docela sám, za plentou, at rozhodne. A ti úzkostlivější se tiše modlí, aby to nedopadlo jako třeba v Alžírsku. V dobách převratů, konfliktů a krizí je rozum občana vystavován těžké zkoušce. Je toho tolik, co se musí udělat, předělat, změnit - teď hned a včera. Každý má ten svůj, ze všeho nejdůležitější zájem, a ty zájmy se tlačí jako houf lidí do jedněch dveří. Houf se nehýbe, a tak ti vzadu tlačí víc: křičí, stávkují, hrozí. Pokud se nedostaví rozum, nenacpe se do dveří ani jeden a jen sem tam někoho ušlapou. Ale ani když se nějaký ten konflikt přece jen protlačí dveřmi a dostane do vlád a parlamentů, naní ještě vyhráno, teprve tam se totiž ukáže, že je to konflikt. Jedni chtějí hot a druzí čehý. Každý z nás se většinou pohybuje mezi lidmi s podobnými názory a na konflikty nejsme zvyklí. Opačný názor považujeme za pitomost, podraz, spiknutí. Když jedna strana zvýší hlas, začne křičet i ta druhá. Zdvořile se tomu říká, že se "profilují", že zvyšují "čitelnost". Když už jsou čitelné až až a rozum pořád nikde, může se konflikt úplně "polarizovat". Obě strany se zaseknou, stojí na svém a trucují. Co je jedněm málo, je těm druhým moc. "Oni si začali - at ustoupí oni!" Dětem se v takovém případě dá naplácat, ale v politice zbývá jenom rozum. A kdyby se náhodou nedostával politikům, je ještě ta poslední možnost: že občané sami vezmou rozum do hrsti a ve volbách ty, co nejvíce křičeli, odkážou do patřičných mezí. Jan Sokol, LN 11 [pageend13]JAN AMOS KOMENSKÝ A ŠVÝCARSKO Samozřejmě není možné v této krátké stati postihnout v celé šíři vztahy Komenského ke švýcarskému prostředí a zejména pak i ohlas jeho díla v této alpské zemi, např. u vynikajícího švýcarského pedagoga 19.století Pestallozziho. Pisatel těchto řádků měl však díky stipendiu švýcarského Národního fondu pro podporu vědeckého výzkumu (v rámci Zvláštní pomoci východoevropským univerzitám) skvělou tříměsíční příležitost studovat komeniana ve švýcarských knihovnách a archívech a zároveň přednášet o Komenském na curyšské univerzitě (na istitutu pro dějiny reformace při teologické fakultě) i pro různá církevní společenství. Proto by se rád podělil se čtenáři Zpravodaje o některé badatelské výsledky a zároveň připomenul širší souvislost Komenského švýcarských kontaktů. Jan Amos měl pozitivní vztah ke švýcarské reformaci již proto, zě jednota bratrská, jejímž byl "největším synem", hledala už od poloviny 16.století ve Švýcarsku své duchovní i politicko-náboženské spojence. Dílo ženevského Jeana Calvina i curyšského Ulricha Zwingli- ho se těšilo, v českých evangelických kruzích značné pozornosti. O tom svědčí četné spisy těchto velkých švýcarských reformátorů, dodnes dochované v českých a moravských historických knihovnách. Zvláště reformovaná univerzita v Basileji, těžící také z humanistického odkazu zde počátkem 16.století působícího Erasma Rotterdamského, byla českobratrskými studenty z Čech a Moravy často vyhledávána. Kontakty byly posilovány i čilým korespondenčním stykem. Např. s Calvínovým nástupcem Theodorem Bézou si dopisoval Komenského mecenáš a ochránce, vzdělaný moravský velmož Karel ze Žerotína. Ve Švýcarsku byli tak o situaci v Českém království dobře informováni. To dokládala i okolnost, že Zwingliho curyšský následovník a dovršitel německo-švýcarské reformace, Heinrich Bullinger, dostával zprávy o vývoji jednoty bratrské od svého českého obdivovatele, českokrumlovského humanisty Pavla Bramburga (listy z let 1562-1570 jsou dochovány v curyšském Státním archívu). Slibně se rozvíjející česko-švýcarské vztahy byly však násilně přerušeny porážkou českých evangelíků na Bílé hoře 1620 a následujícím politickým vývojem. O to více ovšem vyhledával Švýcarsko český pobělohorský exil; z mnoha zdejších českých studentů jmenujme alespoň Komenského oblíbence a pozdějšího věrného spolupracovníka Kristiána Vladimíra Nigrina. Komenský sám ve Švýcarsku nikdy nebyl, se švýcarskými protestanty se však osobně setkal mnohokrát, prvně již za svých studií v nasavském Herbornu a na univerzitě v Heidelbergu. Velmi si cenil čelných představitelů curyšské reformované církve, tzv. antisthetů - Johanna Jakuba Breitingera (1575 - 1645) a Johanna Jakuba Ulricha (1602 - 1668), s kterými si též dopisoval a kteří českým exulantům, zejména českým bratřím, velmi pomohli. Originál dopisu Breitingerovi z roku 1633, podepsaný kromě Komenského ještě dalšími předáky jednoty bratrské, je dochován ve zmíněném curyšském Státním archívu. Tento archív obsahuje mnoho cenných bohemik a komenian; celkem zde nalezneme deset Komenského dopisů z let 1633 - 1666. List líčící pohromu Lešna a datovaný 22.5.1656, je nepochybně určen Komenského zetovi Petrovi Figulovi (i když to není v dochované kopii výslovně uvedeno).Podobný informativní list ze 14./24.června 1656, určený Komenského přátelům jako jakýsi otevřený dopis, nebyl dokonce uveden v archivním katalogu a byl nalezen náhodně při prohlídce rozsáhlé složky Polonica. Mimochodem - datování dopisů 17.století bylo často uváděno ve zlomku. Katolíci totiž používali již nový, gregoriánský kalendář, kdežto evangelíci se ještě přidržovali tradičního juliánského kalendáře, a tak první datum ve zlomku znamená dle starého, druhé datum dle nového kalendáře. Největší část Komenského "curyšské" korespondence představuje sedm listů napsaných v Amsterodamu a poslaných příteli a oddanému stoupenci Johannu Jakubovi Redingerovi (žil 1619 - 1688) v krátkém časovém úseku 1664 - 1665. Tento pozoruhodný Švýcar, selský synek z Neftenbachu u Curychu a pozdější farář v Dietikonu, byl okouzlen Komenského jazykovými učebnicemi a jeho didaktickými metodami natolik, že se rozhodl pro pedagogickou a vědeckou dráhu. V roce 1656 odejel za Komenským do Amsterodamu a stal se tam jeho věrným pomocníkem .dokonce přeložil některé jeho spisy do němčiny a holandštiny (Redinger byl jazykově velmi nadaný a měl výrazný zájem o teoretickou linguistiku). Nábožensky výrazně zanícený a mysticky založený Redinger je však především znám jako horlivý a vskutku neúnavný šiřitel proroctví neboli revelací, vydávaných Komenským. S knihou Lux in tenebris (Světlo v temnotách), t.j. s Komenským do latiny přeloženými a vydanými zjeveními a vizemi Moravana Mikuláše Drabíka, Polky Kristiny Poniatowské a Slezana Kryštofa Kottera, procestoval půl Evropy. Vzdal se proto i slibné kariéry rektora školy ve falckém Frankenthalu 12 [pageend14](místo dostal na přímluvu Komenského). Při svém dobrodružném putování v roce 1664 se dostal nejen ke dvoru francouzského krále Ludvíka XIV. (kde agitoval pro sjednocení křes- tanstva v boji proti Antikristu), ale dokonce navštívil na Slovensku v zapadlé karpatské vísce Lednici tehdy evropsky proslulého věštce Mikuláše Drabíka (někdejšího Komenského spolužáka z moravské Strážnice) a dostal se i do hlavního tureckého ležení u Nových Zámků, kde se marně pokoušel v Komenského duchu přesvědčit tureckého veikovezíra o prospěšnosti a nezbytnosti pokřestanštění Osmanů. Před popravou jej zachránil jen včasný útěk. Ani po návratu do Švýcar se mu však nevedlo dobře. V šedesátých letech si intenzívně dopisoval se stárnoucím Komenským, nebot oba muže spojovala hluboká chilistická víra v brzký příchod tisíciletého spravedlivého Království Božího. Stále méně pochopení nacházel Redinger se svou tvrdošíjnou vírou v Komenského revelace u curyšské církve a městské rady, a tak byl nakonec prohlášen za nesvéprávného a po dlouholeté internaci zemřel v městském blázinci. Komenského nekritická víra v revelaci nemůže však zastínit celkové bohatství jeho myšlenkového odkazu. O tom svědčí i fondy curyšské Ústřední knihovny (Zentralbibliothek), které obsahují 35 vzácných Komenského spisů, vydaných v 17.-18.století. O příznivé recepci Komenského díla ve Švýcarsku hovoří výmluvně curyšské vydání Komenského slavné jazykové učebnice Janua linguarum reserata (Dveře jazyků otevřené), a to z roku 1655 v nakladatelství Johanna Jakuba Bodmera. V knihovně je uloženo i schaffhausenské vydání Januy z roku 1657. V Curychu byly v roce 1675 a 1692 vytištěny i dochované exempláře jiné proslulé jazykové učebnice Vestibulum (Předsíň jazyků). Možná právě z Redingerovy pozůstalosti se dostal do knihovny skvostně vypravený a mimořádně vzácný výtisk proroctví Lux in tene- bris, vydaný v Amsterodamu roku 1657. Mezi cennými komeniany nechybí ani čtyřdílný soubor Opera didactica omnia (Veškeré spisy didaktické) z roku 1657 a norimberská vydání věhlasné obrázkové učebnice Orbis sensualium oictus (Svět v obrazech) z let 1662 a 1666. Unikátem curyšké bibliotéky je Komenského spis Acclamatio votiva, napsaný a vytištěný v roce 1658, který je adresován švédskému králi Karlovi X. Gustavovi jako veřejná výzva k provedení reforem. Toto zajímavé pojednání bylo považováno dříve za ztracené. České srdce potěší i vzácné berlínské vydání nábožensky-útěšného spisu Praxis pietatis (sice s latinským názvem, ale jinak napsáno Komenským česky) z roku 1754, které bývalo kdysi dopravováno tajně do vlasti českými exulanty a šířeno v domácím "evangelickém podzemí". Velkou kulturní hodnotu představuje i první, pololegální pražské vydání Labyrintu světa a ráje srdce z roku 1809, tedy díla v Čechách a na Moravě zakazovaného a oficiálně povoleného až po roce 1860. Komenský jako výrazná postava našich dějin a jeho rozsáhlé dílo (na 200 spisů) je bezesporu i důležitým spojovacím článkem mezi českou kulturou a Evropou, a to platí plně i v případě Švýcarska. A je proto, myslím, dobré a užitečné si toto připomenout právě v roce 400.výročí narození "učitele národů". Dr. Jan Kumpera (Doc. PhDr. Jan Kumpera, CSc., nar. 1946 v Plzni, studium historie na filozofické fakultě Univerzity Karlovy 1965-1970, v současnosti prorektor nově založené Západočeské univerzity v Plzni. O Komenském publikoval řadu článků v češtině, angličtině a němčině, u příležitosti Komenského jubilea vychází letos v Praze jeho rozsáhlá monografie Jan Amos Komenský. Poutník na rozhraní věků. V listopadu 91 - prosinci 92 stipendiát švýcarského Národního fondu pro rozvoj vědy, stáž na univerzitě v Curychu.) 13 [pageend15]LIDÉ Z EXILU Jiřina Šiklová Občas dostávám otázku, co se změnilo v mém životě po listopadu 1989. Prakticky všechno, mnohé sny se staly skutečností, ale zrovna moc spokojená také nejseml Denně se opakovaně rozčiluji nad lidskou hloupostí, sobectvím a netrpělivostí a denně sobě iostatním opakuji,že dohnat čtyřicet let ztracených let se nedá za dva roky! Ani dítě se nenaučí za tak krátkou dobu pořádně chodit, natož být samostatné. Obtíže jsou větší než jsem očekávala. Po vládě komunistů jsme zdědili zadlužený statek, zaplevelená pole, zamořené a polozasypané studně a mentalitu lapků, nebo poddaných, kteří jenom čekají na příkazy: Alespoň, že již víme, kterým směrem máme tu káru táhnout z hnoje ven. Jak ji vytáhnout a jak k ní zapřáhnout koně, se snad také znovu naučíme a někdo nám na čas toho koně i půjčí. Některé věci se však dají napravit i bez valut! Jednou z věcí,která mne rozčilujeme vztah lidí z domova, z Československa, k našemu exilu. Jsme zemí, z níž v posledních čtyřiceti letech emigrovalo skoro půl miliónu obyvatel a mnozí z nich,přes všechny osobní potíže,udržovali trvalé spojení s lidmi v Československu, překládali články, články a knihy autorů, sbírali peníze na jejich vydávání,udržovali v západních státech v povědomí naši resistenci a neúnavně připomínali veřejnosti, že se ve středu Evropy stal zločin. Naše kultura, která měla být umlčena, se zásluhou lidí v exilu stala v zahraničí známější, než v letech předchozích. To, co mělo být násilně "na věčné časy" odděleno (exil a domov), se spontánně spojilo a vytvořilo hodnoty,které nás přežijí. Češi a Slováci v exilu svojí činností rozbili informační monopol komunistické vlády, pomocí rozhlasových stanic a v zahraničí vydávaných časopisů umožnili vzájemnou i naši vnitřní komunikaci, uchovali myšlenky a díla zde neničená a zakazovaná,přímo či nepřímo nás podporovali a radovali se z našich úspěchů. Toto nedělali dva nebo tři roky, ale skoro půl století. Přes všechny jejich občasné vnitřní rozpory si tuto štafetu pomoci předávali jednotlivé generační vlny mezi sebou dál. Nedovedu si představit dějiny našich zemí bez dějin našeho exilu, a naši literaturu a kulturu bez děl, která vznikla v emigraci. Protože nejsem ani poslanec ani vládní činitel,slyším občas výroky, které mne hluboce mrzí: "Vlastně nás emigranty zde lidé nechtějí." "Vidím úlevu ve tvářích, když řeknu, že jsem zde jenom na návštěvě a nemíním tu zůstat." "Dokud mne potřebovali, denně mi lidi volali, ale když jsem přijel,nikdo mi nenabídl zaměstnání." A nebo z druhé strany: "Vy jste si odjeli a nás jste zde nechali v tom bahně." "Každý nemohl utéct." "Kdo to zde s námi neprožil, ten nám nerozumí." A totéž se často děje nejen mezi politiky a tvůrčími pracovníky, ale i mezi členy až 14 [pageend16]dosud rozdělených rodin. Přes zatarasené hranice se vzájemně milovali a nyní, po možných a opakovaných návštěvách, se hádají o majetek při očekávané privatizaci. "Odešli jsme jen s tím, co jsme měli na sobě! Sourozencům zde zůstalo po nás všechno a teď jim máme platit i za přenocování ve vile, kde jsem se taky narodila?!" "Připadám si občas jako židé, kteří se vraceli z koncentráku. Nikdo se také již "nepamatoval", kde skončily šperky a vkladní knížky, které jsme si u přátel uschovali." A mohla bych citovat dále. Na ukázku to stačí. Z obou stran je slyšet zklamání a já si občas myslím, že lidé u nás jsou morálně zdevastovaní více než Severočeský hnědouhelný revír. Ani oficiálně jsme exilu dostatečně nepoděkovali. Hlavně jsme nepoděkovali těm desetitisícům lidí, kteří svolávali krajanské schůze, vytvářeli krajanské spolky, udržovali české školy, posílali peníze rodinám zavřených, těšili se z každého projevu zdejšího odporu a naše boje s komunistickým režimem prožívali jako zákopovou válku. Každý z těch, kteří sem přijíždějí mi se slzami v očích vypráví, jak prožíval listopad 89, jak toužil být s námi na Václavském náměstí, jak se strachoval o osud této země i přesto, že již dávno je občanem jiného státu. Zklamání z obou stran je pochopitelné. Jsme si vzájemnou výčitkou! Skoro každý, kdo zde zůstal, nějakým způsobem spolupracoval s komunistickým režimem, či alespoň s ním slušně vycházel. Současně ale naše existenční obtíže zvyšovala vyplněná rubrika v kádrovém dotazníku, zjištující, zda lidé mají příbuzné v zahraničí a zda si s nimi dopisují. Za vlastním neúspěchem se často i skrývala jasná příčina, "bratr v zahraničí". A pokud se člověk nechal donutit od estébáka a zřekl se svého otce či bratra, pocituje jeho návrat zvláště rozporuplně. Ti z exilu jsou "příčinou" jeho sebezha- nobení! "Kvůli nim jsem musel podepsat papír" - a současně zjištujeme, že tento úpis ďáblu ne- podepsali všichni, a i proto si více stěžujeme, obvinujeme druhé a čekáme omluvu od toho, jemuž bychom se měli sami omluvit! Pro jistotu si raději vzájemně vyčítáme. To platí jak o těch, kdo byli v exilu z politických důvodů a tam se politicky angažovali, tak o těch, kteří emigrovali z důvodů ekonomických. Obojí začínali jinde a znovu začínali od nuly a dokázali si znovu vydobýt své postavení. Ukázali se schopnějšími. Každý z exulantů vzpomíná na první léta za hranicemi jako na nejtěžší období svého života. Ale současně je i uspokojen, že se odvážil, dokázal se prosadit a znovu začít. Sebehrdost exulanta a jeho pocit převahy a vnitřní síly je patrný, i když slova dokáže censurovat. Tím nechtěně zraňuje ty, kteří se neodvážili, již pouhou svojí přítomností. Exulanti - podobně jako disidenti - jsou pro nás němou výčitkou. Jsou odlišní, viditelní, neztrácejí se v šedém zástupu. 1 proto je na ně vidět, i proto se dá na ně útočit. A neodvážím-li se útočit, tak je alespoň pomlouvám. Když všichni kulhají, je zdravý člověk nápadným a vzbuzuje nedůvěru. Jak to, že někdo může chodit bez hole? Tito lidé jsou hmatatelným důkazem, že člověk se nemusel a nemusí jen přizpůsobovat, ale může si volit vlastní a odlišnou a k tomu i úspěšnou cestu. Navíc jim vývoj událostí dal za pravdu. Dostali morální satisfakci v dějinách a na to se také špatně zapomíná. Představitelé "strany a vlády" za nás rozhodovali a činili nás nejen na sobě závislými, ale i nedospělými a bezmocnými a to je úrodná půda pro závist. Ti, co se odvážili odejít, vracejí se dnes jako úspěšní, zkušení, relativně proti nám bohatí, umějí jazyky, mají v zahraničí kontakty a zkušenosti ze světa, do něhož my teprve chceme vstoupit. Odešli, zmizeli, ale dnes vidíme, že nás vlastně předběhli. Jsou pro nás konkurencí a zase nás předbíhají. To se v pseudorovnostářské společnosti "neodpouští"! Nepřímo v nás vyvolávají pocit vlastní nedostatečnosti a i proto jim neotvíráme tak ochotně dveře a nenabízíme místo. Ohrožují nás! Všechno to rozumem chápu i dovedu vysvětlit, ale jsem z toho smutná a domlouvám těm i oněm. Toužím po souhře a spolupráci a chtěla bych ty lidi smířit a spojit tak, jak je spojoval společenský odpor proti totalitě, a proto jim "nadávám"! Docentka dr. Jiřina Šiklová je socioložka, která patřila mezi první signatáře Charty 77. V osmdesátých letech byla hlavní obviněnou v připravovaném velkém procesu s chartisty v souvislosti se zadržením kamionu, kterým byly do ČSSR dopravovány zahraniční tiskoviny - případ Kavan. 15 [pageend17]OTA ULČ Z připravované knihy NÁHLED DO ASIE, OCEÁNIE A K NAŠINCŮM PROTINOŽCŮM (z kapitoly "KAPITALISTICKÉ VYBUDOVÁNÍ KOMUNISMU, RÁJE ZDRAVÍ ŠKODLIVÉHO) Otázka: kde na světě je nejvyšší příjem na hlavu? Odpověď: nikoliv ve Švýcarsku či u šejků v ropou nasáklé poušti, ale v mrňavé republice Nauru, téměř přesně na rovníku, na půl cesty mezi Honolulu a Sydney. Korálový ostrůvek o rozměru 21 čverečních kilometrů s něco přes 5000 občanů, k jejichž blahu pracuje 3000 neobčanů. Manuálně si počínají gastarbeiteři z Filipín, Hongkongu, Kiribati a Tuvalu, práce manažerů, techniků, učitelů zastávají přivezení běloši. Domorodci - rodáci zastávají role vládní úřednické, pokud se vůbec míní obtěžovat. Boeingy společnosti AIR NAURU přistávají na osmnácti zámořských zastávkách. Republička udržuje diplomatické styky s tuctem zemí včetně Sovětského svazu. Na ostrově ale sídlí pouze taiwanský konzul. Však tam není hlavní město, není ani město vedlejší. Proto oficiální reprezentanti raději setrvávají v dálavách, v Sůvě na Fidži nebo australském Melbournu či Sydney. Být Nauranem či Naurankou zaručuje celoživotní pohodlí, socioekonomické zajištění od kolébky až do rakve, perfektní materiální základnu a přitom, není nutno pohnout prstem. Zdrojem blahobytu není zámořská filantropie, otevřený cizí měšec, rovněž jím naprosto není domorodá pile. Vše zavinila náhoda, vrtoch přírody. S vysvětlením začneme od podlahy, od hladiny mořské. Atoly zpravidla nedosahují víc než tři metry výše nad hladinou. Výsledkem je dlouhá úzká nudle kolem laguny. Nauru je ale podivnou výjimkou: je to totiž "vysoký atol" - něco jako suchá voda, živý nebožtík, demokratický komunista. Vulkanické síly totiž pozvedly ostrůvek do výše sedmdesáti metrů, aby pak na něj kálela miliarda ptactva. Příroda se pak dala do pohybu opačným směrem, ostrůvek potopila a tak umožnila smíchání trusu s korálovými nánosy. Tenhle pohyb nahoru a dolů se párkrát opakoval, s výsledkem že vznikla vrstva nejkvalitnějšího fosfátu kdekoliv na světě - stačí seškrabat z povrchu. Dva miliony tun cenného materiálu ročně, hnojivém k rekordním příjmům. Začátkem osmdesátých let to dělalo 27 000 dolarů na kteroukoliv domorodou hlavu. Dolovat tam v roce 1907 začali Němci, tehdejší koloniální majitelé. Po první světové válce pokračovali Britové, Australané a Novozélanďané, noví správci ostrova. Domorodci se dočkali nezávislosti v nám snadno pamatovatelném měsíci lednu roku 1968. Prezidentem se stal - a dosud je - muž jménem Hammer de Roburt. Připomíná Edwarda G.Robinsona hollywoodské slávy. Naurané jsou započítáváni do polynéské větve národů, ale mluví řečí záhadnou, nikomu nepodobnou. Jak si tedy žijí: většina těch mnoha tisíc dolarů nejde přímo do jejich kapsy, ale do tzv. trust fund, investic, jichž je mnoho. V Melbournu vlastní cylindrický mrakodrap jménem Nauru House, luxusní prostory na 53 poschodích. Otec vlasti vypočítal, že činže by měla pokrýt všechny potřebné výlohy státu. Štastný stát zakoupil pozemky, hotely, kondominia, supermarkety též na Saiponu, Guamu, v Apii (Western Samoa). Honolulu, Portlandu (stát Oregon, USA). Naurané mají naprosto všechny služby zdarma - školství, zdravotnictví, veřejnou dopravu, noviny. Jestliže dva místní špitály si nemohou s případem poradit, vláda na své útraty expeduje pacienta do Austrálie. Tam odjíždějí též studenti se vzdělávat za vládní peníze. Doma ostrované - občané platí jen symbolický poplateček za nájemné, elektřinu a telefon. Daně jakéhokoliv druhu neexistují - prý jsou na ně domorodci alergičtí. Podivný místní obyčej zvaný bubutsi opravňuje si od přítele či příbuzného vypůjčit cokoliv potřebného - a ponechat, dokud potřeba trvá. "Před několika roky jsem si koupil nový automobil a než jsem se s ním stačil povozit, jeden kamarád si vypůjčil klíčky a od té doby jsem vůz neviděl," postěžoval si vládní úředník. 16 [pageend18]Práce tedy zastávají gastarbeiteři. Nejvyšší příjem ovšem neznamená nejvyšší životní úroveň - onu quality of life. Lid má velké cadillacy na nepojízdné silnici. Má videa, věže, luxusní sterea s pravidelnou dodávkou elektrického proudu. Všechna potreva včetně vody je z dovozu, výsledkem je dying of wealth - smrt z bohatství. Strava to je po výtce nezdravá, nic než konzervy z dovozu plus spousta piva a alkoholu ovšem. Vysoká sebevražednost. Vysoký krevní tlak, dna (gout), rakovina a slepota zasahuje domorodce. Ti též drží světový rekord ve výskytu cukrovky. To vše přispívá k jednomu z nejnižšího průměrného věku - 54 let pro muže, 63 pro ženy. Takže by třeba leckdo přivítal zprávu, že hojnost - zdroj zhouby, se blíží ke konci. V polovině devedesátých let totiž dojde k vyčerpání fosfátů. Lahodný pacifický ostrov se již změnil v měsíční krajinu. Už by se docela dobře kvalifikovala na navázání družby s Mostem, Chomutovem, Prunéřovem a tak smutně dále. V roce 1989 tito vebohatci začali hrozit žalobami o náhradu škody za poničený ostrov - za což pak dychtivě hrabivé inkasovali miliardy - a že tedy Velká Británie, Austrálie a Nový Zéland musí zaplatit další milardy v souvislosti s pokusem o navrácení do původního stavu. Poněvadž ale jmenovaní tři žalovaní působili z pověření OSN, tedy i tato světová organizace by se vlastně ocitla na lavici žalovaných. K rozhodnutí dosud nedošlo. Co se tedy z poničeného, zplundrovaného Nauru odstěhovat? K dispozici je dokonce precedent: za druhé světové války Japonci odvezli ostrovany na nucené práce na Truk, třetina tuto zkušenost nepřežila. V šedesátých letech se uvažovalo o přestěhování na australský ostrov u pobřeží Queenslandu, nevím, proč z toho sešlo. Prezident de Roburt zahájil vyjednávání v několika pacifických směrech, ale rovněž bez úspěchu. Zamýšlí totiž nějaký ostrov koupit, vlastnit, a nikoliv jen pronajmout. Chci ale ukončit tuto venkoncem ponurou kapitolu optimisticky. K dispozici mám toto motto ostrovanů Nauranů: "Zítřek se sám o sebe postará." V á h a slov Dvě emigrační vlny v rozmezí pouhých dvaceti let nechaly mezery.Všude se citelně projevuje ne tak nedostatek financí či výrobků, ale lidí na pravém místě, odborníků a kvalifikovaných sil, které by s tím, co máme, také dovedly zacházet. Listopadovou revolucí se v exilových kruzích a spolcích, kterým hrozila ospalost,konečně prolomil led, přes noc byla za námi léta mučivého,nuceného přešlapování a vyčkávání. Domů se rozjeli odborníci, bohatší o zkušenosti, ochotní pomoci radou a skutkem. Bohužel často ve svém snažení narazili a narazí na nezájem, podezření, na váhavost, liknavost a byrokracii.Z mnoha obchodů uzavřených v dobré vůli nečekaně sejde, dokonce i po řádném podepsání smiouvy. Tak se kupříkladu v minulém roce krajanovi, zaměstnaném na ředitelství švýcarských drah, podařilo přednostně zajistit milionovou objednávku na zakoupení nové lokomotivy právě v Československu. Nebylo to jednoduché a radost z obchodu, který se nepodaří každý den, byla předčasná. Jednání ztroskotalo na obchodní neschopnosti, na neznalostech a nezkušenosti české strany. Zní to jako hloupý vtip:zástupcům ČKD nestačila smluvní záruka, že Švýcarsko objednanou lokomotivu zaplatí - byla požadována i finanční záruka.Švýcarské dráhy, zaražené nezvyklým postupem, uzavřely smlouvu s pohyblivějším Madarskem. Není konec konců i tohle klasická ukázka ztráty hodnot ? Toho, jak i slovo přišlo o svoji váhu a cenu ? Lokomotivy nejsou boty, přátelé a Švýcarsko není Rusko, kde se milionové pohledávky zlínského Svitu vpijí jako voda v poušti.Zdá se, že se doma budou muset naučit ještě něčemu jinému než politice či hospodaření a že obchodním zástupcům chybí to podstatné: umět rozeznat mezi smlouvou a " smlouvou ", mezi partnerem a podvodníkem. B. Kubešová 17 [pageend19]DOKÁŽEME ZAMEZIT PŮSOBENÍ AKCE "KLÍN" ? Současná vnitropolitická situace mě nutí napsat o tom, co mě v souvislosti s ní trápí. Navazuji na svoji předešlou zprávu "0 potížích občanských komisí a kpt. Žáka", nebot akce "Klín", naplánovaná státní bezpečností, podle mého soudu s tím vším souvisí. Akce "Klín" je rozpracovaná do všech sfér a podrobností našeho života. Uvádím jen několik z nich: Zasahuje do klíčového ministerstva české republiky - ministerstva vnitra, zvláště nebezpečně se to projevovalo v práci tohoto ministerstva - viz Slušovice. Nesčetněkrát bylo poukazováno na práci hromadných sdělovacích prostředků zejména v televizi, ale i v rozhlasu a tisku,v duchu působení této akce. Z tohoto hlediska je důležité posuzovat i práci všech generálních prokuratur zvlášt, a také krajanských a okresních jejich složek. Akce se promítá i do ostatních ministerstev, institucí a úřadů i do sféry hospodářské, zejména do státních podniků, to jest všude tam, kde rozhodují bývalé mocenské struktury, posílené reaktivovanými příslušníky z řad policie, lidových milic a armády, sdružené v klubu "Obroda". Dobře laiku, zřídím parlament ■ ať je sranda Kresba Miroslav Kemel Příslušníkům tohoto klubu je třeba věnovat zvláštní pozornost. Jejich dosazování na důležitá místa je obsaženo ve shora zmíněné a předložené zprávě. Obdobně je tomu tak i v jiných organizacích. Tato skutečnost nabývá zvláštního nádechu ve spojení s výpovědí Miloše Jakeše před vojenským soudem, že ÚV KSČ vyjednávala s "Obrodou" o předání moci. Tento fakt evokuje myšlenku na spojení s akcí "Klín" i otázku, co o ní věděli Hegenbart, Lorenc, Kyncl, Vykypěl a další. S určitostí ji nevymyslel Jakeš. Akci "Klín" nejvíce ohrožuje celoplošné zveřejnění agentů státní bezpečnosti. Pozoruhodný je odpor proti lustracím nejen v parlamentě, ale i ve sdělovacích prostředcích. Upozorňují na sebe také zvlášt úporně se bránící jednoznačně positivně lustrovaní jednotlivci. Jsou si zřejmě vědomi, jaké výhody by jim přineslo převzetí moci bývalými mocipány. 18 [pageend20]Klín vražený mezi český a slovenský národ nemá snad ani za nejdůležitější cíl samostatné Slovensko, ale svoji úlohu plní už tím, že komunistům umožnil zabydlet se v nově vzniklých polistopadových podmínkách, upevnit svoje pozice a získat čas k vytvoření nových politických seskupení. Přijetím listiny základních lidských práv jim ještě dodalo sebevědomí drzosti. Jak členové Obrody, tak komunisté mají v nových stranách větší pravděpodobnost být znovu zvoleni. Nové volby by mohly být i novým "únorem" a mohly by komunistům pomoci opět "legálně" převzít politickou i hospodářskou moc. Právě k tomu cíli vyvíjejí obrovské úsilí. Dá se říct, že jde o podobnou situaci, jaká je v současnosti v Alžírsku, vynuceně řešenou porušením demokratických principů pro to, aby demokracie byla zachována. U nás by snad ještě stačilo dodržet zákon, kterým se stanoví podmínky pro výkon některých funkcí a bezodkladně odvolat všechny ty, kteří nepatří na místa, ze kterých mají možnost narušovat chod demokratické společnosti.. Obracím se s naléhavou výzvou ke všem, jejichž služební povinností je chránit stát, demokracii, občany, jejich zdraví a majetky, aby k povinnosti zákonné přidali i povinnosti morální, občanskou. Aby dali lidem, kteří cítí úzkost, vyplývající ze současné situace, jistotu, že zlo nezvítězí. Aby vrátili lidem důvěru, radost i naději na lepší budoucnost. Proti akci "Klín" je nezbytné použít všech dostupných prostředků. Nechtít vidět hrozící nebezpečí je zločinem proti demokracii, proti občanům po celá desetiletí diskriminovaným, perzekuovaným a vražděným. Dodržovat za dané situace lidská práva a svobody vyhovuje dnes zejména bývalým příslušníkům StB, jejím agentům, komunistům, nacionalistům a zlodějům, zvláště neplní-li se povinnosti vyplývající ze zákonů na ochranu demokracie. Adolf Bečvář Předseda okresní občanské komise komise při OS - VB Zlín 19 [pageend21]Kresba Fedor Vico Politická scéna na Slovensku - február 1992 V priebehu februára 1992 slovenskú politickú scénu naplno ovládli volebné kalkulácie a vyostrujúce sa súperenie..Prenikavý vplyv tohto trendu bolo cítit tak vo vnútornom živote politických strán a ich vzájomných vzťahoch, ako aj v ich prístupe k riešeniu aktuálnych spoločenských otázok. V prvom prípade sa to prejavilo v čulých koaličných aktivitách, vzniku nových platforiem a frakcií i celkom nových politických subjektov.Vznikol Slovenský národný kongres “ako platforma pre skutočnú národnú dohodu”, ktorého iniciátorom jevKDH neúspešný radikálny národovec T.BÔhm. S podobným cielom zjednotenia národne orientovaných síl sa vytvorila aj Sociálno-kresťanská únia Slovenska, ktorá si osvojila ekonomický program prosocialisticky zameraného NEZESu. Medzi jej čelných predstavitelov patrí J.Dubníček, bývalý funkcionár DS.Pokusy o zjednotenie celej plejády národne orientovaných strán a hnutí teda na Slovensku pokračujú, zatial však iba s malým úspechom. SNS sa k ostatným stranám podobného zamerania obrátila chrbtom a ich pôsobenie dokonca označila za diskreditáciu národnej myšlienky. O koalícii uvažuje iba so SNDH, ktorého predsedom je poslanec SNR P.Brňák. V rámci HZDS bol z iniciatívy dalších bývalých funkcionárov DS na čele s O. Keltošovou založený klub Slobodných demokratov s liberálno - demokratickou orientáciou. Po pravicovom kresťanskom, sociálne demokratickom, národnom a lavicovo obrodnom prúde to teda znamená dalšie rozšírenie názorového spektra v HZDS, ktoré sa však ústami svojho predsedu V.Mečiara hlási k sociálno-demokratickým myšlienkam.Pri pohíade na toto množstvo názorových prúdov však aj V.Mečiar bol nútený veřejnost ubezpečit, že HZDS má mechanizmy ako udržať ich jednotu. No aj po tomto ubezpečení sa možno len ťažko ubrániť dojmu, že po volbách čaká nádejného víťaza HZDS podobný osud ako bývalé hnutie VPN či OF. Nič dobrého neveští ani to, že V.Mečiar opá’t podlahol starým praktikám vulgárnych útokov na svojich protivníkov. Zaznamenaný bol aj rozpad strany zelených na Slovensku (SZS), od ktorej sa pod vedením M.Hubu odtrhla platforma, ktorá dôrazne presadzuje líniu udržania spoločného štátu. Najväčší rozruch a množstvo rôznych dohadov však spôsobila registrácia ODS na Slovensku. Zaujímavú reakciu vyvolal tento krok u slovenských pravicových strán, ktoré odmietli považovať ODS za konkurenciu. Predseda ODU-VPN M.Porubiak dokonca takýto názor označil za “hlboké nedorozumenie” a príchod ODS na Slovensko privítal ako rozšírenie šancí pre pravicu. Iste ho však príliš neteší fakt, že ODS preniká na slovenskú pôdu aj prostredníctvom bývalých aktivistov ODU- VPN. Na druhej strane treba povedať, že ODS na Slovensku do svojich radov zatial nezískala žiadnu významnejšiu osobnosť a to ani spomedzi členov ODU-VPN. Spoločný predvolebný postup týchto strán je teda možný a pravdepodobný i ked ODU-VPN už vstúpila do koalície s ODA, ktorá však na Slovensku nepôsobí. V druhej polovici februára sa konala rada ODU-VPN, ktorá demonštrovala jednotu a chuť tejto strany dosiahnúť dobrý volebný výsledok. Tento zámer nespochybnilo ani zviditeínie iniciatívy zakladania klubov kresťansky orientovaných členov ODU-VPN, ktorá sa plne hlási k programu strany. 20 [pageend22]Podia slov člena ODU-VPN J.Mlynárika vzniká na Slovensku pod vedením Mečiarovho HZDS “náródno-socia- listický blok”, v ktorom sa spájajú íuďáci s komunistami. Zatiaí však V.Mečiar koalíciu s “komunistickou “ SDt, verejne odmieta a zrejme skôr kalkuluje s odkúpením firemnej značky Sociálnodemokratickej strany na Slovensku (SDSS) a získaním momentálne na Slovensku najpopulárnejšej politickej osobnosti A.Dubčeka na jej kandidátku. V tom mu ale bráni inak politicky neúspešný predseda SDSS B.Zala, ktorý si svoju firmu cení značne vysoko a pri stretnutí s V.Mečiarom v SNR odolal i “ priateískému dohováraniu “ SPD a k fúzii s HZDS apoň zatiaf nepristúpil. Naopak sám sa snaží získať A.Dubčeka do radov SDSS a významne tak posilnit svoju pozíciu pred volbami..Postoj A.Dubčeka najviac charakterizuje váhanie.. Otvorene sa nevyslovil pre žiadnu alternatívu. Jeho vzťah k HZDS narušuje Mečiarova orientácia na konfederatívne usporiadanie Štátoprávnych vzťahov medzi Čechmi a Slovákmi a v posledných dňoch aj tzv, aféra “ Doktor “, v ktorej bol V. Mečiar narieknutý zo spolupráce s ŠTB a zo sledovania práve A.Dubčeka. A.Dubček k celej záležitosti zaujal reservovaný postoj s tým, že sa vyjadrí až po jej dôkladnom prešetrení. Reservované sa správa aj k inak ideologicky mu veími blízkej SDSS, ktorá síce ako tak udržuje líniu zachovania spoločného štátu Čechov a Slovákov, no jej podpora vo verejnosti je minimálna a riziko volebného neúspechu s ňou veíké..Isté obavy u neho môže vzbudzovať aj vzťah SDSS so SDÍJ, který v poslednom období prekračuje rámec dlhodobo dodržiavaného paktu neútočenia a vyústil do verejne prezentovaných úvah o uzavretí predvolebnej koalície. SDL sa tak aspoň potenciálne podarilo narušiť svoju politickú izoláciu. Jej akcie na politickej scéne stúpli aj s vyhlásením J.Čarnogurského: “ Ak to nepôjde bez Weissa, potom budeme musieť urobiť vládu s ním”. Kresťanskí demokrati si pod tlakom výsledkov výskumov verejnej mienky netrúfajú volby vyhrať a preto spoliehajú nä vyčkávaciu taktiku, ktorá z nich po rozpade VPN urobila najvýznamnejšiu silu vládnej koalície. Podía J.Čarnogurského všetky strany, ktoré v súčasnosti majú nádej na víťazstvo, nebudú schopné uniesť stres z vytvorenia vlády a rozpadnú sa. Koncom februára však nechýbalo veía a bolo by sa rozpadlo KDH. Došlo k tomu v súvislosti s návrhom Zmluvy o zásadách štátoprávneho usporiadania, ktorý bol pripravený spoločnou komisiou SNR a ČNR v Milovách. Na zasadaní P SNR, ktoré hlasovalo o prijatí či neprijatí návrhu smluvy sa dosť prekvapujúco zviditelnil už dlhšie trvajúci konflikt medzi národne umierneným a radikálnym krídlom KDH. Vedúcou osobnosťou prvého je J. Čarnogurský a do čela druhého sa postavil J. Klepáč. Hlasovanie P SNR dopadlo v neprospech návrhu a to vdaka štyrom členom KDH, ktorí mu vyčítali absenciu právnej záväznosti vyplývajúcu z nejasnej formulácie subjektov zmluvy. Vadilo im tiež nedostatočné zohíadnenie suverenity a kompetencií Slovenska. Naopak J.Čamogurský označil návrh za dobrý. Vzniklý rozpor malo vyriešiť zasadanie rady KDH vo Vranove nad Topíou. Na jej plecia mnohí kládli zodpovednosť nielen za jednotu KDH, ale aj za osud spoločného štátu. Aj pod ťarchou tohto bremena rada síce návrh neschválila, ale doporučila rokovať o ňom dalej v intenciách námietok J. Klepáča-Zároveň však vyslovila J. Čamogurskému takmer absolútnu dôveru. Jednota hnutia tým zostala zachovaná aj ked za cenu znásilnenia názorov jeho predsedu, ktorý svoj údel prijal so stoickým pokojom. Čo sa nezhoduje s jeho konaním krátko predtým, ked sa v televíznom prejave na podporu svojho názoru snažil mobilizovať verejnosť. Jeho obhajobu návrhu zmluvy z Milov, ktorá stála na tvrdení, že ide o zmluvu medzi Českou a Slovenskou republikou, značne sťažil podpredseda SNR J.Kalvoda, ktorý toto tvrdenie odmietol. Kedže v obave pred zodpovednosťou za rozpad štátu zaujala podobný postoj ako rada KDH aj SNR, problém štátoprávneho usporiadania sa opát ocitol pred štádiom dalšieho kola rokovaní. Aj ked sa celá záležitosť stala prvoradým objektom pozornosti masmedií a J.Klepáč so svojmi názormi získal obrovskú publicitu, postoj bežných Íudí zostal vlažný. Verejnosť ju neprežívala nijako dramaticky a v mnohom ju vnímala skôr ako vnútornú záležitosť KDH. Ani V Mečiarovi sa nepodarilo dať návrhu zmluvy charakter burcujúcej udalosti a to aj napriek tomu, že sa o to veími snažil. Samozřejmé za pomoci predstaviteíov ostaných národne orientovaných strán, kterí v tom videli dobrú příležitost k svojmu zviditeíneniu a k získaniu iniciatívy na politickej scéne. Spokojnosť opozície však bola do značnej miery nasýtená už samotným odkladom riešenia problému štátoprávného usporiadania. Je totiž veími pravdepodobné, že sa o ňom bude rozhodovat až po voíbách,kedy súčasná opozícia mieni na politickej scéne hrať hlavnú rolu. Akým sposobom chce tento problém potom riešiť napovedá sebavedomé vyhlásenie predsedu SNS j.Prokeša, v kterom po volbách odhaduje trvanie spoločného štátu nanajvýš na jeden mesiac. Dr. Pavol Frič Ústav pre soc. analýzu UK Bratislava 21 [pageend23]Prognostický kalendář F.R.Čecha Stalo se zvykem vydávat na začátku roku prognosy čili proroctví. . Zmeškali jsme sice už tento termín a proroctví, které přinášíme, se zatím v prvních měsících roku nesplnilo, ale co není ted, může přijít později, jak to hvězdy dovolí a jak už to u proroctví bývá. Přesto nechceme čtenáře ochudit a přinášíme je celé, jak je autor přednesl v divadle SEMAFOR. 1992,únor: Rozdělení Československa na svrchované Slovensko, svrchované Čechy a nesvrchovanou Moravu a Slezko = Uzavření státní hranice = Obyvatelé Holiče pobíhají zmateně ze samostatného Slovenska do Čech a zpátky a nevědí kam patří = První přestřelky u Břeclavi mezi slovenskými gardisty a českými četníky . 1992, březen: Prezident V.Havel a Ján Čarnogurský podepisují na Vikárce dohodu o zastavení palby a výměně zajatců = Při návratu do Bratislavy Ján Čarnogurský zatčen a uvězněn na Děvíně ve společné cele se svým bratrem = Bratislava dobyta vojskem 1. ukrajinského frontu maršála Mečiara = Admirál Kňažko dobývá Košice.1993, květen:Miro Kusý, Kučerák, Huba, Satinský, Jakubisko, Božidara Turzonovová, Labuda, Mečíř a Markovič prchají přes Malou Fatru do Čech = Ministr zahraničních věcí Dienstbier uděluje všem statut politických uprchlíků = Dostávají ubikace po sovětské armádě v Milovicích = Do Čech - omylem prchá i předseda atice slovenské Markuš = V Brně zatčen, uvězněn na Špilberku = O měsíc později vyměněn za Fedora Gála. 1994, leden : 600 tisíc Romů z východního Slovenska prchá do Čech k příbuzným - 300 tisíc jich zůstává v Brně, kde si je rozeberou členové Hnutí za sanosprávnou Moravu do svých domovů = Zbylých 300 tisíc se uchyluje do Čech, opět do Milovic. 1994, únor: Národnostní nepokoje mezi slovenskými a romdskými emigranty v Milovicích = Premiér Pithart vyzývá k bratrské lásce a nabízí romským spoluobčanům spodní část Václavského náměstí. 1995, léto : Puč Sládkovců v Praze = Sládkovci táhnou na Hrad naházet všechny do Vltavy = President republiky se opevňuje v Lánech = Na Hradě Sládkovci zastihnou pouze pana Kantora a Edu Kriseovou, oba letí do Vltavy a jsou pod jezem vyloveni Jednotkou rychlého nasazení = President Havel povolává na pomoc Skinheady = Puč potlačen = V Praze opět demokracie a tržní hospodářství. 1995, vánoce:Hospodářství USA přechází na systém Václava Klause = Nebývalý vzestup na burze v New Yorku = Za korunu se platí již osm dolarů = Smíření Klause s Komárkem = Ústavní soud se stěhuje z Brna zpátky do Prahy = V Praze založena vlastenecká společnost Tatice česká . 1996:Madarská jízda na velbloudech osvobozuje jižní Slovensko = maďarští vojáci vypouštějí Gabčíkovo - Nagymáros = Maršál Mečiar poražen Maďary u Galanty a prchá se zbytky svých vojsk do Banské Bystrice . 1997 :Lech Walesa vyslovuje obavu o osud polské menšiny v Tatrách = Polské vojsko vstupuje na Slovensko = Garda SNS poražena u Levoče, palatýn Prokeš zajat = zniká svrchovaná republika “ Slovenska paňstvova povšechná pospolitá “. 1998: Admirál Kňažko poražen u Košic = Prchá v přestrojení, ale bez busoly do Francie = Zatčen v severních Čechách. 1999: V Milovicích je už i Mečiar = President republiky uděluje všem generální pardon = Uzavřena smlouva mezi Maticí slovenskou a Taticí českou = Čalfa, Kňažko, Mečiar a Gál zakládají slovenskou exilovou vládu v Praze = Vzniká Svaz Česko-slovenského přátelství. 2000: České vojsko a slovenské zahraniční legie osvobozují Slovensko = Osvobozená Bratislava vítá nadšeně presidenta Havla = Znějí výkřiky : Málo bolo Havla ! = Založena Československá republika, uzákoněna národnost československá = Vyšetřovací komise 17. listopadu pokračuje = Dorazili jsme do Evropy ! K'r'ba Fed<» Vic» 22 [pageend24]DĚTI Někteří z nás přišli na Západ bez dětí; ale mám pocit, že to jaksi není ono. Bezdětný emigrant přichází o podstatný kus uprchlického zážitku a zkušenosti. Jinak to ovšem může být různé: četní z nás tvrdili, že nebýt dětí, jimž chtěli zajistit rozumnější život, nikdy by neopustili Prahu a kanape po babičce; ti, kteří se k emigraci neodhodlali, tvrdívali naopak, že by utekli do té Ameriky, pane, ale že jsou tu děti... Mnohou chvíli jsme trávívali spekulováním, který dětský věk je tak k emigraci nejvhodnější. Věk útlý a plenkový, dokud děcko ještě nic nechápe a všemu se podvolí? Věk raně školní, kdy už lze očekávat rozum a účast? Či věk, v němž už je dítě také partnerem a lze mu naložit na ramena díl nákladu hmotného i psychického? Všechno má své přednosti i úskalí. Obvykle si ovšem emigrant nemohl den a hodinu svého činu příliš vybírat, čímž se stalo,že se přes hranici dostávala dítka v různých stupních vývoje i vyjevenosti. Pokud jde o nás, vedli jsme za ruku synka právě tříletého a ze všeho nejméně jsme mysleli na to, zda je to zrovna ten pedagogicky nejvhodnější věk. Každý jsme měli na zádech ruksak, nacpaný tak právě tím nejnutnějším, i synek nesl malý ruksáček, z nějž na svět vykukoval jeho medvídek, já ještě navíc na ruksaku připoutaný malý plastikový nočník, jelikož se mi dovnitř už nevešel. Máme ten nočníček podnes; jaksi se nám stal symbolem našich začátků v emigraci. Asi tak dva dny se synkovi emigrace líbila. Líbily se mu obchody s hračkami, k nimž zaujal rozporuplné stanovisko: plnily ho úžasem a zároveň i prudkou chtivostí, vyjádřenou vzápětí zoufalým řevem. K utišení jeho pohnutí jsme tedy vstoupili dovnitř a koupili oranžové autíčko za dvě marky padesát (těch penězi) a pro jistotu prostudovali plán města s ohledem na hračkářské obchody, jimž jsme se napříště velkým obloukem vyhýbali. A snad ještě víc než výlohy s autíčky a vláčky se synkovi líbila dětská hřiště; bylo jich hodně a byla naštěstí bezplatná, i mohli jsme mu poskytnout dětských rozkoší, co hrdlo ráčilo. Těch houpadel, kejvadel, šplhadel, prolézadell... A všechno v pořádku fungující, věru že nejen synek se nestačil divit. Dodnes mi vzpomínka na první dny emigrace jaksi souvisí s představou dětského hřiště; synek někde leze, houpá se a řádí, a my dva sedíme na lavičce a pokoušíme se představit si příští hodiny a příští dny. Leč po dvou dnech se okoukají výlohy s autíčky a prolézadla. V tříletých očičkách se objevily slzy a dětský hlásek říká zajíkavě "...já chci domů. Já chci do Prahy 6, Havlov- ská 33..." jak jsme ho před časem naučili odříkávat domácí adresu, kdyby se někde ztratil. O tátové a mámy, začínáte teď tušit, co taky může být emigrace? Jaký pocit stoupal do hrdla nám, kteří jsme zatím spíše rozumem než citem překonali touhu po té Havlovské 33? 23 [pageend25]Naštěstí byli kolem hodní lidé a pořád něco na objevování, a tak se vzpomínka na bývalý domov udržovala v přijatelných mezích. Mezitím skončila platnost naší turistické výjezdní doložky a tím skončila i možnost všechno si rozmyslet a nesednout do zpátečního vlaku... nechce někdo jízdenku z Kolína nad Rýnem do Prahy? Ještě ji mám schovanou. Skončily dny jakoby návštěvy u známých v Leverkusen a bylo nutno započítat ten emigrační kolotoč: přihlašování, úřady, formuláře, od čerta k ďáblu, cesta vlakem do lágru ve Friedlandu... Ten Friedland byl kousek od dederonské hranice. Seznámili jsme se tam s několika uprchlíky, s nějakými Poláky a s jedním mládencem z Karlových Varů; a v neděli, když ustalo úřadování a přihlašování v nesčetných kancelářích, jsme se vydali k té hranici. Nesl jsem synka na ramenou a za hodinku už jsme viděli celou tu honeckerovskou parádu: ploty z kovových pásů, věže, reflektory, válečné trabanty s kulometem na kapotě, objíždějící rozoraný pás smrti, varovné tabulky, hraniční sloupy s vercajkem ve věnci, a tamhle i bdělé dederonské hraničáře se psy a s automaty... nevýslovně depresivní, nelidská atmosféra nelidské hranice. Hrůza, pochopitelná i tříleté dušičce. "Kdo to je?' - ukazoval synek prstem na bdělé strážce hranic, hlásek zadrhnutý děsem. "To jsou komunisti," informoval ho karlovarský mládenec. "Komunisti," opakoval si synek potichu. "Komunisti," říkal si zamyšleně, opět na mých ramenou cestou zpátky. "Komunisti," šeptal si večer v posteli. Toho večera jsme mu řekli, že už se nevrátíme do Prahy. Nikdy. Pochopil to. Viděl komunisty a bylo mu vše jasné. Už nikdy neřekl, že chce do Havlovské 33. Všechny emigrantské děti měly své mínění o komunistech. Komunisté - to pro ně bylo cosi mezi zlým černokněžníkem a babou Jagou: bytosti tmy a zla. V jednom městečku pod Harzern žije český lékař a jeho dcerka, teď už, požehnej Pámbu, slečna málem na vdávání, ale kdysi také jen tříletý prcek. Po příslušné době po útěku přijela do městečka pod Harzern babička z Československa. Vzala vnučku na ruku... " tak co, Petruško, přijedeš taky někdy k nám do Prahy?' "Nepřijedu," škaredila se Petruška. "A pročpak?" divila se babička. "Jsou tam komošníci." Tak. To dá rozum. Kde jsou komošníci, tam nemá slušný člověk co pohledávat. J.Kratochvíl SVATÁ PROSTOTA V dobách všemocné strany si lid, aby neztratil náladu, vyprávěl anekdoty o prostoduchých příslušnících bezpečnosti. Dnes bychom mohli se stejným oprávněním a zdůvodněním sbírat anekdoty o politicích, kteří byli lidem vyvoleni anebo se ucházejí o jeho přízeň. Malý příklad: Poslanec Federálního shromáždění pan Stanislav Pánis zaslal britskému předsedovi vlády panu Majorovi dopis, v němž jej zve na oslavy 53. výročí vzniku samostatného Slovenského štátu pod patronátem pana Hitlera. V dopise uvádí, že Slovenská republika stále existuje, že byla okupována sovětskou a českou armádou a že tato okupace stále trvá, což představuje jasné znásilnění práva národů na sebeurčení. Neoficielně je už známo, že pan Major pozvání nepřijme a pokud se omluví, použije jako omluvu svoje zaneprázdnění. Kdyby mu to stálo za to, aby se pozváním pana Pánise podrobněji zabýval, musel by mu odpovědět asi tak, jak to navrhl Karel Frankl: Vážený pane poslance, velice lituji, že nemohu Vaše laskavé pozvání přijmout. Nebývá zvykem britských premiérů účastnit se oslav států, s nimiž je Spojené království ve válečném stavu. Pokud si pamatuji, válčila Slovenská republika , založená 15. března 1939, proti nám po boku hitlerovského Německa a není mi známo, že by Spojené království s ní uzavřelo mír. 24 [pageend26]Na druhé straně mne velmi potěšilo Vaše sdělení, že "Slovenská republika stále existuje. Byla okupována sovětskou a českou armádou a tato okupace nadále trvá". Je-li to pravda, pak může Velká Británie proti Slovenské republice uplatnit nemalé reparační nároky.To platí ovšem i pro veškeré tehdejší spojence Velké Britanie, tedy i pro Sovětský svaz a Československo. Jelikož jste zřejmě lépe informován než vláda Jejího Veličenstva, byli bychom vděčni, kdybyste laskavě sdělil našemu zastupitelskému úřadu v Praze adresy velitelství obou okupačních armád, abychom je mohli požádat o pomoc při vymáhání našich pohledávek. Vítali bychom ovšem i pomoc jiných činitelů tehdejší Slovenské republiky, jsou-li živi a zdrávi. V dokonalé úctě John Major, předseda vlády Jejího Veličenstva. Za Dr. Vítězslavem Lotou V době, kdy čtenáři dostanou do ruky toto číslo, nebude již zpráva o tom, že dne 6. prosince 1991 zemřel v Goteborgu po krátké a těžké nemoci JUDr Vítězslav Lota ve věku nedožitých 67 let, nová. Vítězslav Lota byl již během studia práv v Brně aktivním národním socialistou a funkcionářem Mezinárodního svazu studentstva. Studium dokončil brzo po únorovém puči a krátce nato byl obviněn z protistátní činnosti a 7 měsíců vězněn. Celou dobu až do okupace byl zásadním antikomunistou a pomáhal právnickou radou mnoha lidem, kteří se dostali do konfliktu s komunistickým panstvem. Po okupaci, která jej zastihla ve Skandinávii, usadil se v Goterborgu a zapojil se ihned do činnosti českých emigrantských organizací, v poslední době jako předseda Svazu československých spolků ve Skandinávii. Jako právník znalý poměrů byl bezplatným rádcem v právních, za pomoci své obětavé ženy Aleny i v sociálních záležitostech našich krajanů-emigrantů. Pomáhal založit Sokol a byl delegátem Západoevropské župy v Ústředí čs. sokolstva v zahraničí. Spolupracoval při organizaci sokolských sletů, kterých se i se svou ženou Alenou pravidelně zúčastňoval i jako cvičenec. Po listopadu 89 organizoval autobusové zájezdy Švédů do Československa, jako průvodce a vedoucí výprav jim ukazoval krásy naší vlasti a seznamoval je s historií Čechů a Slováků. Pan František Veis, tajemník čs. velvyslanectví v Bonnu, který jako politický vězeň prožil přes 10 let v komunistických kriminálech, o něm říká: " Poznal jsem Dr. Lotu jako zapáleného Čechoslováka a ryzího Moraváka. Poznal jsem ho jako neúnavného organizátora spolkové činnosti a propagátora Československa. Poznal jsem ho jako funkcionáře i cvičence Sokola a jako duši dosavadních 9 ročníků Československých dnů ve Švédsku. Kdo měl možnost s ním spolupracovat a poznat jeho obdivuhodnou vitalitu, kdo měl možnost ho vidět a slyšet tančit a zpívat při jihomoravské cymbálové muzice pana Holáska ze Švédska, ten stěží uvěří, že Víta již není mezi námi ". Utěšuje nás jedině to, že se Dr.Lota dožil aspoň toho, že se naše vlast zbavila komunistické diktatury a vrací se zpět do Evropy. Na této skutečnosti má svůj podíl i ta část naši emigrace, která neresignovala, ale bojovala - a k ní Dr Lota nepochybně patří. Až se jednou bude psát historie 3. odboje a našeho exilu, bude tam i Dr Lota mít svoji kapitolu. Milan Menšík 25 [pageend27]NEVIDITELNÁ CHOROBA SLOVENSKEJ LITERATÚRY Slovenská literatura nechorie dnes, ako by sa na prvý pohíad zdalo, na vysokú cenu papiera, vysoké tlačiarenské náklady, na neochotu a prieberčivost vydavatelstiev vydávajúcich len to, z čoho plynie zárobok, nechorie ani na slabé štátne dotácie. Považujeme toto všetko za príznaky prechodu a javy prechodne krizovo chaotické: kríza slovenskej literatúry, a možno celej kultúry, začala sa kdesi celkom inde, v temnotách a chorobách nie materiálnych, ale mravných. Všimli ste si, že nevznikajú básne, príp. kratšie prózy inšpirované novým, porevolučným a demokratickým časom? Z našej slobody, o ktorú sme sa tak málo pričinili, nevznikli v slovenskej literatúre za dva roky po revolúcii nijak nové hodnoty. V poslednom dvadsatročí 80 až 90 percent slovenských spisovateiov s totalitárnym režimom kolaborovalo, pomerne bez tažkostí pristúpilo na nemravnú hru, povediac si, že skutočne ide len o hru, hoci aj o existenčnú, a z jej prívlastku si nerobilo problémy. Slovenský spisovatel práve v komunistickom režime prestal byt svedomím národa a stal sa vskutku a vpravdě iba jeho sluhom. Všimli ste. si, že na rozdiel od českej kultúry na Slovensku v poslednom dvadsatročí nebolo rozvinuté, resp. vôbec neexistovalo disidentské hnutie? Nijaká, iba ak ojedinelá petlica, nijaké alebo takisto ojedinelé publikovanie v zahraničí. Nevyvinuli sme dostatok mravného odporu v literatúre, pred samými sebou, a isteže, ani pred svetom. Neprinášame si nijaký kapitál, z ktorého by sme mohli tažit, nemáme čím vyplnit slobodu, ktorá sa pre mnohých stala vákuom, v ktorom sa tápe. Najbezradnejším, najchaotickejším, v postojoch najprotichod- nejším zdá sa byt slovenský spisovatel. Stačí sledovat Literárny týždenník. Malý národ, ktorý takto sám seba ešte viac umenšil. Nechce vediet o vlastných chybách minulosti, nepoučil sa z nich. Chce vlastný štát a prehliada a zabúda, že prvý pokus o svoju Státnost sám si zašantročil, vlastným pričinením si ju v očiach sveta odpísal. O národe a vlastnom štáte dnes najviac vykrikujú tí, ktorí sa on v poslednom dvadsatročí najmenej zaslúžili, žijúc ako stratené národné nuly v mori stotalizovanej masy. Dnes kričia, zatínajú paste a budú to len krče z prázdnoty a mravnej kocoviny, čo sa rozhostia v ich hlavách po páde totality. Ak slovenský spisivateí aj napíše v blízkom čase román, hoci ^súčasný, hoci zo samého husákovského temna, akým právom, z akých mravných dovodov? Žil si za totality, knižky mu vychádzali, honoráriky sa sypali,žil si pokojne a vlastne celkom dobre. Zlatá husákovská totalita! Môže autor takejto mravnej proveniencie vyslovit nad totalitou súd? Môže nás - aj keď to bude lepší umelec - presvedčil, že jeho slovo je zárukou,že pochádza nielen z existenčných, ale aj existencionálnych hlbín? Veru, s lampášom nám prichodí híadat spisovatefa, za ktorého knihou stojí jeho charakter aj minulost. Takže choroba slovenskej literatúry nie je viditelná. Pracuje však zákerne, pretože nezasiahla len vonkajšie, ale aj vnútorné orgány. Takej chorobe, keď sa prenesie do vydaných textov, bude aj tažko híadat diagnózu. A ešte tažšie ju verejne vyslovit. Slovensko je, všakže, jedna rodina, skoro všetci sa poznáme, skoro všetci jeden od druhého závisíme. Uvidíte, že výjdu diela, a výjdu o tých dielach kritiky, a budú vyvolávat dojem, že všetko je v nich v poriadku. Nič zákerného ani temného sa v literatúre a kritike nedeje. Július Vanovič (Naše Snahy) 26 [pageend28]HOLÝ A KOZDEROVÁ V GALERII DOLEŽAL Galerie Doležal, která se švýcarské veřejnosti po prvé blíže představila u příležitosti smutného desátého výročí okupace Československa,kdy k této události uspořádala na curyšském venkově výstavu téměř 200 (1) exilových umělců, se od svého přesídlení do Curychu v roce 1980 stává pomalu, ale jistě stálým jevem kulturní scény německé části Švýcarska. Svědčí o tom i skutečnost,že v Curychu vystavuje přibližně 150 galerií, ale pouze dvaadvacet z nich je pravidelně zveřejňováno v curyšském galerijním kalendáři. Galerie Doležal patří již léta mezi ně. Pro nás je tato galerie zajímavá nejen tím, že je vedena, kterak říká již její název, krajanem Dr. Doležala a že uspořádala výstavy jak k 10. tak i k 20. výročí okupace, ale i tím, že se snaží více méně pravidelně seznamovat švýcarskou veřejnost s českými a slovenskými výtvarnými umělci. Do tak zvané revoluce to byli ovšem pouze exiloví výtvarníci, po revoluci všichni, kteří se nezkompromitovali s husákovským režimem. Léty bohužel výrazně českých či slovenských výstav ubývá. Důvodem jsou finanční potíže, s kterými se galerie musí potýkat. A rodilí švýcarští malíři - pro nás nepříjemné, ale pravdivé zjištění - přivedou do galerie přece jen více zámožných zákazníků. Proto se galerie v posledních letech orientuje spíše na národnostně smíšené výstavy. O to je překvapivější, že po delší době se galerie přes současnou pro umění všeobecně nepříznivou situaci odhodlala odstartovat opět výrazně českou výstavu. Důvodem je nepochybně popularita vystavovaných výtvarníků, která zajištuje náležitou odezvu i ve švýcarských kruzích. 28. března bude tak v galerii Doležal odstartovaná výstava malíře Ivo Holého a keramičky Hany Kozderové. Ivo Holý je ve Švýcarsku - ačkoliv se jedná o "pařížského Pražana" - dobře znám. Vystavoval kdysi v galerii Krause v Pfáffikonu, u Radové v Sissachu a u Doležala je již po osmé. Také Kozderová nevystavuje v této galerii poprvé. Ivo Holého není třeba tedy výrazněji představovat. Emigrant již z roku 1967, přispěvatel do Zpravodaje je znám nejen svými nekompromisními názory, jimiž se zvláště v minulých letech odlišoval od těch výtvarníků, kteří "emigrovali", aby měli bezprostřednější přístup k západoevropské kulturní scéně, ale především svým uměním, jež je snad ještě vyhraněnější. O Holého tvorbě se dá říci,že začíná a končí hudbou, tedy tím uměním, které má k meta- fyzice a k duchovní oblasti vůbec nejblížeji. Tato tendence je tak silná,že pozorovatele obrazů tohoto malíře může napadnout až kacířská myšlenka, že Holý se vlastně minul povoláním, že měl být hudebníkem, ne malířem. Ten, kdo se ve výtvarném umění ale dovede lépe orientovat, ví, že "malující hudebníci" nejsou vůbec ojedinělí a že se vyskytují dokonce tak často, že určují celé výtvarné směry. V moderním umění je znám orfismus a nemusíme zůstávat jen u moderny. Již středověké katedrály byly koncipovány tak, aby navozovaly splynutí stavby a hudby, materie a duchovna v jediné citové působení. Holý tedy patří do této tradice, která je ostatně v českém výtvarnictví neobvykle silná. Čeští výtvarníci jsou svým podvědomím zřejmě současně hudebníci. Ono není asi náhodné, že české výtvarné umění téměř nepoznalo renesanci a opíralo se tak dlouho o "muzikální gotiku" až ji mohlo v tvorbě Santiniho převést do baroka. A stejně asi není náhodné, že zakladatelem již zmíněného pařížského orfismu byl Čech František Kupka z Opočna. Snad jen my, kteří žijeme mimo naši původní vlast, jsme schopni plně zvážit velikost Kupkova výkonu, jenž jako cizinec dokázal ve Francii vyvolat a spoluurčit celý jeden umělecký směr. Ivo Holý nepochybně patří k duchovním žákům tohoto genia. Výstava Holého bude doplněna keramikou Hany Kozderové, která na úrovni uměleckého řemesla Holého do jisté míry sleduje. Její keramika je spíše romantická, opírá se o barevnost a rafinovanost glazur, čímž oslabuje keramiskou hmotnost. Tvary jsou pak spíše iracionální, vzdálené chladné užitkovosti. Výstava v galerii Dr. Doležal trvá do 23. dubna. Na vernisáži 28. března budou přítomni zástupci československého velvyslanectví. L. Ryšánová 27 [pageend29]Ze světa kultury Jubilejní rok J.A.Komenského je příležitostí k oživení odkazu tohoto velkého humanisty ( a také našeho největšího exulanta, což je pro všechny, kdo se nalézají v podobné situaci, zvláště významné) na celém světě. Rok 1992 byl vyhlášen UNESCem jako rok Komenského, Československo navíc vyhlašuje tento rok jako “rok výchovy Těžiště oslav bude samozřejmé v Československu, kde se bude ve dnech 23. až 27. března konat v Praze mezinárodní konference na téma: Komenský, jeho odkaz pro výchovu člověka 21.století. Konfre- renci organisují Karlova a Komenského university za spolupráce s UNESCO,ČSAV a dalšími institucemi.Jednání konference bude probíhat v sedmi sekcích, věnovaných otázkám výchovy dětí,jazykové výchově a humanitnímu odkazu. V mezinárodním výboru konference je Švýcarsko zastoupeno prof. J. M. Lochmanem. Konference se bude konat v pražském Paláci kultury a souběžně s ní bude v paláci umístěna i mezinárodní výstava učebních pomůcek a literatury. V rámci konference bude podniknut zájezd do Komenského musea v Uherském Brodu. Švýcarské oslavy výročí Komenského probíhaly už v měsíci únoru 92. Jejich součástí byla výstava o životě a dile Komenského, instalovaná postupně v několika městech, naposledy (od 16. března ) v Ženevě v Paláci národů.Významným přínosem bylo uvedení pořadu “ Vivat Comenius” (třikrát v Bernu, dále ve Fribourgu a Curychu ), o němž referujeme zvláště. Odkazu Komenského byly věnovány dvě přednášky profesora Jana Miliče Lochmana.Prvá z nich, přednesená na universitě v Basileji jako závěrečná přednáška při ukončení akademické činnosti, pojednávala o ekumenické a ekologické aktuálnosti myšlení Komenského. V myšlenkově bohaté řeči doložil profesor Lochman přesvědčivě, jak Komenský viděl ústřední úlohu člověka v přírodě. Člověku už není třeba nic dodávat, je třeba jen objevit, co je v něm: Nejvyšší dobro člověka je svoboda.Její dar je i výzvou,aby se člověk v rámci přírody a vesmíru nechoval jako vládce a pořadatel, ale aby se stával soucítící bytostí. Jestliže Komenský požadoval v tomto smylu reformu společnosti, církve, školy, stal se hlasatelem moderních myšlenek, jejichž dosah si teprve nyní začínáme plně uvědomovat. Závěrečná přednáška prof.Lochmana za přítomnosti oficiálních hostí a četného obecenstva, které zaplnilo do posledního místa velkou aulu baselské university, byla důstojným a spontánně přijatým zakončením úspěšné akademické dráhy. Zároveň ovšem otevírá prostor k další, mimoakademické činnosti , o níž při neobyčejné vitalitě profesora Lochmana nepochybujeme a v níž mu přejeme mnoho zdaru. Hned další přednáška, kterou prof. Lochman přednesl pro Společnost pro vědy a umění a Sokol v Bernu na téma “ Komenský a Masaryk “ , byla přesvědčivým dokladem jeho neutuchající aktivity. Dr. Lochman rozvinul přesvědčivě myšlenky TGM o Komenském a osvětlil Komenského osobnost ve třech horizontech : jako Moravana,zakotveného v české kultuře, jako Panevropana, realisticky chápajícího evropské misijní poslání, a jako průkopníka myšlenky všelidské. Zcela po zásluze byl prof. Lochman na malé oslavě, pořádané na čs. velvyslanectví v Bernu, oceněn medailí Komenského, kterou mu předal rektor Karlovy university Dr. Radim Palouš. Jako další komeniolog, působící ve Švýcarsku, byl medailí Komenského oceněn Dr.lvo Nezel. soukromý docent university v Curychu, autor knihy “ Didaktik des J.A.Komenius und des Heinrich Pestalozzi spolupracovník na vydání faksíimile anglického překladu knihy ORBIS PICTUS z r. 1659 Poutník na rozhraní věků Jan Amos Komenský se jmenuje nová publikace z péra Dr. Jana Kumpery, vydaná nakladatelstvím Svoboda Praha a Amosium Ostrava. Jedná se o nejvýznamnější populárně naučnou knihu k výročí Komenského. Obsahuje jednak podrobný životopis Komenského na základě nejnovějších poznatků a soupis všech přibližně dvou set Komenského spisů s jejich stručným obsahem a základní bibliografií.Autor Dr. Jan Kumpera(1946) pochází z Plzně, kde v současné době působí jako docent evropských dějin a prorektor university .O Komenském přednášel v r. 91 na britských universitách a v zimním semestru 91-92 jako hostující docent na univesrsitě v Curychu. Pražské jaro bude letos zahájeno 12. května koncertem České filharmonie ve Smetanově síni a tam také bude festival 1. června ukončen. Mezitím se budou konat koncerty v různých sálech a prostorách Prahy, poprvé také dne 14. května v obnoveném Rudolfinu. Před festivalem bude již od 1. května probíhat hudební soutěž mladých umělců, o niž je také velký zájem. Písemné objednávky vstupenek na festival se přijímaly do 15. března, ale pro návštěvníky z ciziny se snad i po tomto datu nějaké místečko najde.. Slavnost slavistů. Předseda České akademie věd akademik O.Wichterle předal profesoru slavistiky na universitě ve Freiburgu (NSR) Antonínu Měštanovi pamětní medaili Josefa Hlávky, zakladatele Akademie. Zároveň byl obnoven Slovanský ústav, založený díky velkorysému daru TGM v roce 1922. Ústav se nyní po tvrdém potlačování za německé okupace a za komunistického režimu vrací opět do Prahy. 28 [pageend30]Miloš Forman, náš filmový režisér se světovým ohlasem se dožil 18. února 92 aktivního věku 60 let. Je autorem filmů, které se zapsaly do historie českého a světového filmu, jako: Konkurs, Černý Petr, Lásky jedné plavovlásky, Hoří, má panenko, Přelet přes kukaččí hnízdo (Oskar 75), Amadeus (Oskar 84), Vlasy, Ragtime, Valmont. A je také autorem výroku: Když jste emigrant a myslíte, že už nikdy neuvidíte rodnou zemi, jste hozenej do vody a musíte plavat. A od něho také pochází podobenství o tvorech natolik přivyklých jistotě a pohodlí klece, že se bojí svobody a nástrah džungle. Gratulujeme k dosavadní práci a přejeme ještě hodně úspěchů ! Výstava slovenských krojů, která se v současné době koná v Kornhausu v Burgdorfu a potrvá do dubna, je zřejmé vysloveně slovenskou záležitostí, neboť slovácké - tedy moravské kroje tam nejsou zastoupeny. Výstava tak předznamenává samostatný vstup slovenské kultury do Evropy. Slovenští autoři - dissident! ( mezi jinými Ivan Hoffman, František Mikloško, Martin Šimečka, Ján Langoš, Martin Lauko, Miroslav Kusý ) protestovali proti tomu, že na výstavě “ Nezávislá slovenská literatura 1969 - 1989 “ jsou vystaveny také exponáty Jozefa Markuša,předsedy Matice slovenskej. Pan Markuš ve svých prognostických pracech z uvedené doby totiž velebil komunistickou stranu.. Z DOMOVA Po nás potopa ...Poněvadž Federální shromáždění pro obstrukci slovenské oposice neschválilo ani novelu tří základních hlav ústavy ani presidentovy návrhy, nastane po volbách, které byly stanoveny na 5. a 6. června t.r. zřejmě sitace, před níž president varoval: budeme mít sice nový parlament, ale ten se pravděpodobně neshodne při volbě presidenta a bez presidenta nemůže být jmenována nová vláda. O takovou bezvýchodnou situaci zřejmě usiluje slovenská opozice, aby přivodila rozpad státu. 111 politických stran je už zaregistrováno v ČSFR a ještě se hlásí další. Kdyby každá strana dostala na ni připadající procento hlasů, žádná by nepřekročila onu překážku 5 % a parlamentní lavice by zůstaly prázdné. Aby to tak nedopadlo, snaží se malé strany uzavřít koalice - stejně ale tak 80% stran vyjde pravděpodobně naprázdno. Škoda té utracené energie a promarněného času ! President republiky V.Havel odvolal z funkce dosavadního generálního prokurátora ČSFR Ivana Gašparoviče. Důvodů k odvolání bylo více: nedostatky v koncepční práci, nedostatek autority, neochota stíhat veličiny bývalého režimu, nadržování v aféře Slušovic a jiné. Poslední polínko přiložily poslanecké kluby ODA, ODÚ -VPN , ODS a další, které projevily s činností prokurátora svoji nespokojenost. Novým prokurátorem byl jmenován Dr Martin Lauko, známý ze slovenského dissentu. Vodní dílo Gabčíkovo bude, jak se zdá, trvalým jablkem sváru mezi ČSFR a Madarskem. Madarská strana trvá na svém ekologickém stanovisku a chce všechno, co bylo za miliardy prostavěno, rozbourat. Na československé straně je snaha alespoň něco z investic zachránit. Proto se pokračuje v tak zvané variantě C, při níž se hlavni část Dunaje převede korytem na naše území a k turbinám. Maďarsko proti této akci zatím marně protestuje, navrhovaná komise se zahraničními experty nebyla dosud ustanovena. Už přes 70 dní hladoví v Kyjově-Boršově Miloslav Mareček na protest proti tomu, že při předchozí hladovce byl uměle živen, že vázne vyšetřování původců tzv. pendrekového zákona a z dalších podobných důvodů. Odmítl zprostředkování presidenta Havla a zvláštní komise. I když se uznává, že má pan Mareček v jádře pravdu, je jasné, že podobným způsobem ji nelze prosazovat. Nezbude nic jiného než aby v krizi, která už brzo nastane, zasáhli opět- proti vůli pacienta - lékaři. Další strana ? K dosavadním 111 politickým stranám v ČSFR přibude možná další: chce oslovit oněch 2 a půl milionu občanů, kteří svým podpisem podporovali ústavní návrhy presidenta Havla. Za myšlenku nové ( “presidentské “) strany se staví mluvčí min. zahraničních věcí Egon Lánský, bývalý poslanec Michael Kocáb ( který, jak známo, s úspěchem vyprovodil dočasnou sovětskou okupační armádu ), místopředseda FS Rudolf Battěk a další poslanci, zvolení za OF. Iniciátoři počítají s tím, že by získali členy z Občanského hnutí, které se nedovede dostatečně profilovat. Šance nové strany na uplatnění nejsou ovšem hodnoceny jako příliš příznivé. Pavel Tigrid, o kterém se uvažovalo jako o možném předsedovi, prohlásil, že do strany nevstoupí - a tím asi vzal iniciátorům vitr s plachet. Smlouvu o dobrém sousedství a spolupráci mezi ČSFR a Německou spolkovou republikou podepsali dne 28. února kancléř H.Kohl a president Václav Havel. Podpis smlouvy, připravené už v říjnu minulého roku, byl dlouho odkládán pro odpor sudetských vysídlenců i bavorské křesťanské unie. Také s československé strany byly vzneseny proti textu smlouvy námitky. Soustřeďují se hlavně na formulaci, že např. místo termínu “vysídlení “ se hovoří o “vyhnání “ ,že místo “státní hranice” se uvádí pouze “ hranice “ , a že není výslovně uznána nulita, neplatnost od začátku mnichovské dohody. Sám president Havel musel opětovně vysvětlovat, proč byly uvedené formulace použity. Rozhodně není ve smlouvě žádné ustanovení o navrácení občanství a majetku sudetským Němcům, jak se toho oni dožadují. Smlouva má být co 29 [pageend31]nejdříve ratifikována německým a československým parlamentem. Německý parlament ji pravděpodobně schválí, náš parlament, jak už to známe, nám může připravit další překvapení. Promlčená vlastizrada. Po téměř dvouletém vyšetřování oznámila Správa federálního policejního sboru jména osmnácti osob, které se v souvislosti se sovětskou agresí dne 21. srpna 1968 dopustily velezrady tím, že se zúčastnily příprav na invazi a pokusily se organizovat “revoluční vládu”. Polovina z obviněných již nežije ( Indra, Kolder, Sádovský, Švestka, Pavlovský, Dzůr. Šalgovič, Molnár, Ripl ). zbývající - Hoffmann, Barbírek, Biíak,Jakeš, Lenárt, Piller, Rigo a Soják ujdou trestu, poněvadž jejich zločin je promlčen. Jedině Z.Mlynář by měl být postaven před soud, protože pobyt v zahraničí se do promlčení nepočítá. Aby vina nezůstala bez trestu, navrhují vyšetřovatelé, aby dotyční byli stíháni pro trestní čin, namířený proti ochraně míru. Ústavní soud má již co dělat: došlo mu již přes 150 stížností, z nichž ale můžebýt projednávána jen malá část. Stížnosti totiž nejsou většinou podány tak. jak zákon předpisuje, totiž prostřednictvím advokáta, který má zřejmě působit jako první filtr, aby ústavní soud nebyl zatěžován z malicherných příčin. Mezinárodní bursa zboží v Bratislavě zahájila svoji činnost v polovině února. Jejími zakladateli jsou ra- kousko-slovenská firma Autin a rusko-slovenská firma Delakt Ime. Tento druhý partner je překvapující: budou se bursovní obchody rozvíjet podle ruského vzoru a zkušeností před 70ti lety ? Spojení Mečiar - Dubček ? Znalci poměrů na Slovenskutvrdí. že tito dva se spojí, protože se potřebují: Dubček by rád zakončil svoji politickou kariéru jako president Slovenského štátu a Mečiar potřebuje za presidenta osobnost, která by mu zajistila přízeň v zahraničí. Jak dnes situace vypadá, není toto spojení příliš vzdálené od reality. Co může dnes dělat česká strana ? Staré úsloví sice říká: kdo chce kam, pomozme mu tam - ale uvažující člověk se přece jen zdráhá postrčit starého druha, i když s ním nemohl vždycky souhlasit, blíže ku propasti. Ono už je samo o sobě dost smutné být nucen bezmocně přihlížet, jak se celý národ řítí do katastrofy jen proto, že si jeden silný jedinec s hlavou a povahou boxera umínil, že prosadí svoji vůli. Když se jednou rozvíří emoce, jakékoliv rady zvenčí, třeba od samého papeže, se odrážejí jako hrách ode zdi. A je neštěstím slovenského národa, že se v celé jeho duchovní a politické elitě nenašla osobnost typu pana Cicero, která by dovedla důrazně a přesvědčivě opakovat : “Jak dlouho ještě. Mečiari. budeš zneužívat naší trpělivosti ? Místopředseda slovenské vlády M Porubjak řekl: “Současný konflikt kolem státoprávního uspořádání není konfliktem mezi Čechy a Slováky, ale mezi Slováky a Slováky “. V tom je dnes zřejmě jádro slovenského problému - a můžeme si jen upřímně přát, aby při jeho řešení to nevyhrál tandem Dubček-Mečiar, ale ta druhá, rozumná strana. MV A DOMOV Československo-švýcarská zdravotnická společnost byla spolu s Americko-československou společností vyznamenána ministerstvem mezinárodních vztahů Slovenské republiky jako “společnost roku “ Byl tak oceněn podíl krajanů na poradenské, odborné, charitativní pomoci slovenskému zdravotnictví. Společnost ovšem neomezuje svoji pomoc jen na Slovensko - spolupracuje s oběma ministerstvy zdravotnictví a také s celošvýcarskou konfederací kantonálních ministrů zdravotnictví. V tomtéž oboru pracuje i sesterská Nadace na podporu čs. zdravotnictví Čeští a slovenští zdravotníci, kteří našli nový domov ve Švýcarsku, rozvinuli od revoluce rozsáhlou činnost, jejímž cílem je zvýšení kvalifikace mladých lékařů a sester zejména z pracovišť mimo velká centra. Uspořádali nejprve v Bratislavě a pak v Praze semináře o organizaci zdravotnictví, jichž se účastnilo 1200 lékařů. V Brně, Trnavě a Praze se konaly semináře o zubní hygieně, v Praze pak tři semináře o sonografii . Se zvláštní péči zajišťuje Společnost stáže našich zdravotníků ve Švýcarsku: od r. 89 bylo uskutečněno 158 týdnů stáží, z toho 139 bylo zajištěno také finančně. Podílelo se na akci 37 stážistů z české a 18 ze slovenské republiky, z toho 34 lékaři, 10 zubní lékaři 11 zdravotních sester. Společnost také financovala účast několika čs. odborníků na světových kongresech a zajišťovala také účast švýcarských odborníků na kongresech v Československu. Vybavení zdravotnických pracovišť v ČSFR zlepšila společnost čtrnácti umělými ledvinami, čtyřmi ultrazvukovými přístroji, čtyřmi gastroskopy, třemi coloskopy, dvěma inkubátory, glukometrem a přístrojem pro analysu krevních plynů. Pro letošní rok byly opět vypsány stáže zdravotníků ve Švýcarsku, přičemž společnost hradí ubytováni, stravu a kapesné, ministerstva zdravotnictví zaručují pak plat na dosavadním pracovišti. Společnost má dnes 228 členů a koná svoji valnou hromadu dne 12. března na universitě v Curychu. Adresa společnosti je : Tschecho-Slovakisch- Schweizerische Medizinische Gesellschaft, Tumbelenstr. 37, 8330 Pfaeffikon - ZH. 30 [pageend32]Také Spolek Olgy Havlové koná svoji valnou hromadu v březnu, a to dne 14. v hotelu Carlton v Lausanne. Členům spolku byla předána obsažná zpráva o činnosti v roce 1991, z níž vyjímáme: do ČSFR bylo zasláno 202 hodinek Braile pro slepce, 15 mechanických a jeden elektrický vozík pro nemocné,dále šatstvo, obuv, pooperační materiál, hračky , hudební nástroje, ložní prádlo a jiné.Na příspěvcích, darech a výnosech různých akci získal spolek celkem 42.914.- Fr. Jako novou akci prodává spolek nynř kartičky s pražskými motivy, sérii 6 ks za Fr15.-Adresa spolku je: Assotiation Olga Havel, Branche Hel - vétique, Valmont 20, 1010 LAUSANNE. Obavy exilu. Koncem února dlela v ČSFR delegace Rady Svobodného Československa, vedená předsedou prof. Mojmírem Povolným. Delegace se setkala s presidentem Havlem, jemuž tlumočila svoje znepokojení nad vývojem v Československu a budoucností, v níž se rýsuje rozpad státu. V rozhovoru s novináři uvedl tajemník Rady Dr. Kabeš, že dosud nebylo dostatečně využito duchovního potenciálu tisíců našich emigrantů, jejichž”mozky nejsou o nic lepši, ale okusily 40 let svobody “. Jako přílklad uvedl tvorbu nové ústavy, na níž se experti z řad emigrantů nemohli účastnit. Volby v Československu se budou konat ve dnech 5. a 6. června t.r. I když je malá naděje, že bychom mohli nějak vývoj ve vlasti ovlivnit, bude přece jen žádoucí, abychom se podle možností voleb účastnili. Jakmile vyjde volební zákon, přineseme z něho stati, týkající se účasti občanů s pobytem v cizině. Bude pravděpodobně nutné, abychom svoji účast na volbách v obvodu, který si zvolíme, předem ohlásili, a bude dobré již uvažovat o hromadné dopravě. Vivat Comenius J.A.Komenský: Obecná porada o nápravě věcí lidských Výběr z díla (česky, latinsky, anglicky, německy) vydalo Muzeum J.A.Komenského v Uh.Brodě 1990, 46 stran, barevné obrázky, SFr. 5.-. Námět a výběr textů Alfred Strejček. Koncert pro kytaru, housle, violoncello, lidský hlas a orffovský instrumentář, sestavený z textů 3.A.Komenského. Stereokaseta SFr 10.- Hudba Štěpán Rak. Objednávky brožury a kasety (cena + poštovné) na adrese: Alfred Strejček, Janovského 23, 170 00 Praha 7, nebo v adm. Zpravodaje. Působivý, 6x ve Švýcarsku perfektně přednesený koncert skupiny českých umělců s texty z dlouho ztraceného stěžejního díla J.A.Komenského, jehož české vydání se připravuje. RAKOUSKÝ PŘÍKLAD Na Salcbursku vznikl už koncem minulého století Turistický a zkrášlovací spolek, pečující o návštěvníky okolních hor. Traduje se, že jeho prvními hosty byli Pražáci. Proč ne, ono to už tenkrát bylo za humny. I po rozpadu monarchie se sem jezdilo běžně, aniž by člověk musel pocházet z horních deseti tisíc. Konfrontace s alpskými velikány patřila k prázdninám. Však romány a pamětníci praví, že šlo o věci krásné a normální. A pak půlstoletí nic. A pokud přece jen, tak výlučný československý turista upíral zrak k výlohám a kufr s konzervami mu nedovoloval vzlet k oblakům. OČEKÁVANÝ BOOM Přesto tu na nás nezapomněli. Naopak Češi a Slováci hrají v plánech Salcburské turistické společnosti značnou roli. Už dnes se nám její zaměstnanci snaží "dělat cenu" (120 šilinků za noc se snídaní v kterémkoli mírně komfortním penzionu zdejších středisek). V nejbližších letech očekávají z naší strany turistický boom, který by jim pomohl zaplnit bezednou kapacitu ubytovacích možností a lanovek. Jsou dobře informováni o neblahé situaci v našich horských letoviscích, o frontách u vleků, o špatně upravených sjezdovkách i o usychající přírodě. To vše mluví v jejich prospěch. Navíc předpokládají náš ekonomický vzestup, který způsobí,že se Alpy stanou pro normální smrtelníky znovu dostupné - snad se nadarmo neříká, že lidé z téhle branže mají dobrý instinkt. Salcburská turistická společnost představuje propojený systém informačních kanceláří v několika desítkách horských středisek. Provoz kanceláří financují obce, což se jim bohatě vyplatí. Kraj díky cestovnímu ruchu jen kvete. Všichni místní lidé podnikají, je tu proto nouze o nájemní pracovní síly. A tak vám číšník v hotýlku Hubertus v městečku Lofer k plnému talíři přidá své "dobrou chut prajem". Ano. Slováci, Češi a Maďaři tu zastávají kvalifikovaná místa, u dřezů s nádobím prý stojí Turci a Jugoslávci. 31 [pageend33]CHYTRÉ TURNIKETY Lyžařské vleky jsou ve společném vlastnictví obce a hoteliérů. Veškerý výnos z jejich provozu se investuje do modernizace vybavení. V Loferu právě dostavěli krytou čtyřsedačku za 34 milionů šilinků, široko daleko není známo jediné neštěstí (však tu také monopol na kabinky má nějaký Swoboda). Jen v bezprostřední blízkosti městečka je kolem stovky kilometrů sjezdovek a množství vleků s kapacitou přepravy 50 000 osob za hodinu, terén si vyberete v libovolné nadmořské výšce dle svého umění, sjíždíte v pohodě, nikomu se nepletete do cesty, nikoho neohrožujete, svahy jsou perfektně upravené jedete dlouho a dlouho a je to nádherné. Délka sjezdovek na celém Salcbursku se blíží 2000 kilometrů a téměř na všechny vám stačí jedna permanentní jízdenka. Důmyslný turniket ji ve vteřině prozkoumá a zaznamená si, kde byla zakoupena. Na konci sezóny si pak jednotlivé obce provedou mezi sebou vyúčtování. Permanentka stojí kolem 200 šilinků na den, existuje však systém slev, např. početnější rodina zaplatí jen za dvě děti, další jezdí zdarma. Ohled je brán též na seniory a na to, v kolik hodin začínáte lyžovat. Navíc je v ceně skibus, který sváží lyžaře ze vzdálenějších míst. A ještě jedna důmyslnost - u spodní lanovky, bez níž se vzhůru k pláním nedostanete, turniket jízdenku znovu neuzná dříve než za půl hodiny. To snad kdyby někoho napadlo podávat ji přes zábradlí kamarádovi. Ne, kvůli těm čtyřem stovkám Čechoslováků, kteří v Loferu pobývali tuto sezónu, to prý rozhodně neudělali - ujištují nás hostitelé. infrastrukturu. Z této částky se udržují stovky kilometrů turistických cest, budují se kluziště, osvětlení sjezdovek, tenisové kurty,termální bazény. Dvoutisícová městečka mají kolem 4000 lůžek pro návštěvníky, tedy žádné neúnosné přemnožení. Pro našince lze pro začátek doporučit střediska méně navštěvovaná, tedy i cenově dostupnější. Takový Lofer, St. Martin, Radstadt S' svými kostelíky a malovanými penziony mají půvabu i tak dost. Vyhlášená střediska jako Zell am See, Kaprun či Saalbach na nás klidně ještě nějakou chvíli počkají. Majitelé penzionů nejsou žádní lelkující zbohatlíci. Večer diskrétně čekají,až dopijete poslední sklenku, ráno vás vítají s křupavým pečivem a při loučení vám vnuknou pocit, že se jim bude stýskat. Cítí se tu člověk dobře. Zvlášt, když mu někde v horské chalupě nabídnou jídlo, na které je doma zvyklý, a když Tyrolák v koutu zahraje na harmoniku něco, o čem si myslí, že je to jeho nefalšovaný folklor, zatímco vaše ucho neomylně rozeznává českou lidovou. Pak si pomyslíte něco o nesmytelných stopách historického prolínání. Ale rozdíl tu je - na té chalupě vám půjčí sáně, abyste se v údolí ocitli rychleji. Vy je na konci cesty zapíchnete do sněhu a oni si je příležitostně vyvezou. Ani lyžárny se nezamykajú Zatím. Lidé tu ještě netuší, co sebou očekávaný boom z Čech a Slovenska může přinést. Eva Martínková (LN) ZPÁVA OD STOLU ( aneb jak se dnes v Praze jí) HOST DO DOMU ... Silnice se nesolí, auta nepáchnou, elektřina se v horských oblastech vyrábí z vodní energie. V Loferu nyní přecházejí z plynové výtopny na topení odpadním dřevem z okolních pil, což je sice nákladnější, ale prý ekologičtější. Děsí je pomyšlení, že by se turista někde kriticky zmínil o kvalitě průzračného ovzduší jejich městečka. Na Salcbursku platí zákon o turistickém ruchu, podle něhož přispívají všichni drobní podnikatelé do obecní kasy, pochopitelně hoteliér větším dílem než holič, v průměru kolem deseti promile z ročního obratu Spolu s cizineckou taxou 6 šilinků denně na osobu to představuje zdroj příjmu pro Na dolním rohu nuselského náměstí bratří Synků bývala drogerie. Dnes jsou za výkladními skříněmi vidět lidé u stolků se zelenými ubrusy a s pizzou na talíři. Vývěsní tabule nad prosklenými stěnami sdělují, že je tu PIZZERIA CAFETTERIA WEST. Usadili se v Nuslích cizinci? Vstoupil do Nuslí zahraniční kapitál? Po chvíli čekání přistupuje číšník a - ano, opravdu není Čech, stejně jako dva další jeho kolegové. Název podniku je ovšem zavádějící: provozovatelé nepřicházejí ze západu. Česky rozumějí a přibližně i hovoří, však jsou to Slované, přesněji Jihoslované. Kromě dvanácti pizz uvádí jídelní lístek jednu "makedonskou specialitu s vepřovým masem", ale zdejší pracovníci jsou podle mého odhadu spíš Srbové než Makedonci. Národnostní otázka 32 [pageend34]je ostatně v tomto případě podružná, tady jde spíš o pizzu. Ta nejprostší (Margarita, 47.- Kčs) je jen těsto, kečup, sýr a oregano, na tu nejdražší (Quatro mare, 69.-Kčs) je použít sýr, šunka, žampiony, kečup, oregáno cibule, mušle, sardel, napodobenina kra- bího masa, olivy. První i druhá je standart- ní, nijak oslnivá pizza; kombinace mořských živočichů se šunkou není přitom to pravé. Mezi deseti dalšími je jedna vegetariánská se žampiony, jedna s rybami, se sardinkami a kaviárem a tak dále. Moučníky jsou v menu vypsána tři, ale ani koláč (7.-kčs), ani palačinku (25.-Kčs), ani ovocný pohár (27.-Kčs) jsem ochutnat nemohl. Nebyly. Je to tak těžké, nepsat do jídelních lístků, co není pravda? Porovnávám s podobným podnikem na Starém Městě, o němž jsem se tu před časem zmiňoval, a vychází mi, že ceny nuselské jsou bez viditelného důvodu vyšší; skoro padesátikoruna za těsto pokryté nastrouhaným sýrem a trochou kečupu je moc. Ale co se dá dělat, funguje-li nabídka a poptávka svým přirozeným mechanismem? Všech deset stolků v místnosti je zaplněno, i u barového pultu sedí hosté. Takže viditelný důvod tu vlastně je - zákazníci jsou ochotni platit a konkurence neúčinkuje. Působí tu určitě skutečnost, že v nijak převážně nepěkných končinách vznikla restaurace, která není skryta za zataženými závěsy nebo neprůhlednými okny, ale je maximálně otevřená pohledům z ulice. Za skleněnou stěnou visí jen krátké záclonky, celý vnitřní prostor se dá obhlédnout z chodníku, a tak se hostu vstupuje mnohem snáz než do cizího, neznámého prostředí. A kolemjdoucí upoutá čistý, světlý a upravený, i když strohý vnitřek. Pod vysokým klenutým stropem těžko může být útulno a marné by bylo snažit se to nějak zařídit; dispozice někdejšího obchodu jsou tedy využity co nejúčelněji takto. Dobře působí i ochotný obsluhující personál, který se tváří, jako by jej práce bavila a těšila, i jeho mírná znalost češtiny. Její stopy jsou patrné také v jídelním lístku: jedna z nabízených pizz podle něj obsahuje také baziliku, součástí jiné je ičun. S bazilikou jsem si poradil sám. Dotazem na ičun jsem číšníka napřed zaskočil, ale po rychlé konzultaci s kolegou sdělil, že jde o rybu. A opravdu, na pizze ležely tři zmíněné už sardele čili ančovičky. Českoslovenští váleční parašutisté a jejich přátelé, se na Vás obracejí s prosbou o pomoc při organizování sbírkové akce. Chceme postavit v Praze pomník našim padlým válečným kamarádům a jejich spolupracovníkům, kteří na vděk národa čekají 45 let. Máme za to, že pomník pro 50 našich kamarádů a tisíce jejich spolupracovníků je výjimkou a zaslouží si mimořádnou pozornost a přednost. 45 let se snažíme tento záměr uskutečnit. Nyní se naskýtá možnost tuto myšlenku za pomoci Čs. armády realizovat. Prosíme Vás za naše mrtvé kamarády a jejich spolupracovníky, kteří se o sebe postarat nemohou a stejně tak nemohou učinit jejich popravené rodiny. Děkujeme za sebemenší podporu a pomoc. Ing. Rudolf Krzák, gen. v. v. Ing. Rudolf Pernický, gen. v. v. Jan Vavrda, plk. v. v. Devizové konto: Živnostenská banka, Na příkopě 20, 113 00 Praha 1, č. účtu: 3483 - 20 123/8. Kontakt: Ing. Rudolf Krzák, gen. v. v., Federální výbor Čs.svazu bojovníků za svobodu, Legerova 22, 120 00 Praha 2. Ahoj Moravané Pravidelný autobus Mercedes Opava-Zürich-Luzern-Bern Opava čtvrtek 15,00 - Bern pátek 13,45, Bern sobota 09,00 - Opava neděle 08,50. Další zastávky: Ostrava-Olomouc-Prostějov -Vyškov-Brno-Znojmo. Tel. 0042/ 653/ 21 18 92. Jízdní řád info: J. Vavrda, tel. 01/ 202 87 42. Tomáš Smetánka (LN) = = = = = = = = = = = = = = = = = = = = = = = = = = = = = = = = = 33 [pageend35]KOMANDO Tak už vás nepotrebujú, mám svý komando! - hlásil mi jeden můj zákazník a já hned nepochopil, jaké komando, povídám, a co to má s těmi vašimi pohledávkami společného? A jen jsem se divil. Pravda, má mezi lidmi hodně peněz a když je teď móda nic neplatit, sotva je dostane brzo pod střechu. Vyvedl mě z omylu. Už je všechny pod střechou má, už nic nechce a na soudech už vůbec ne. Exekuce se vezmou zpátky a bez namáčení - totiž bez nákladů. I ty má zaplaceny. A bylo na mně, abych zíral. Nepřišel prý na to úplně sám, ale to už není- důležité. Pomáhal někomu prodávat nějaké nemovitosti a přijeli i strýčkové z Itálie. Dali si schůzku v jednom z nejlepších pražských hotelů a čekali. Když padla smluvená hodina, předjely před hotel dva černé mercedesy a jedna černá alfa romeo s kouřovými skly. Z automobilů vyskákalo deset černě oblečených hromotluků s černými klobouky a tmavými brýlemi, Jakové špatném filmu. Polovina vběhla do hotelu a všechno si nejdřív důkladně prohlédla,pak jeden vytáhl vysílačku a oznámil, že je čistý vzduch. Z auta vystoupil kmotr a vešel dovnitř. Úsměv do ucha k uchu. Dohodli se. Ústně. Psát není třeba nic. Každý všechno rád dodrží, odtušili, Jak by ne, když hoši v černém sotva dopĺňali saka, vyboulená bouchačkami na kšírech. Jaképak papíry! Jsme poctiví obchodníci. Dojem zůstal silný, prostě Sicílie. A tak si náš majitel autopůjčovny pořídil komando. Není sice celé v černém, nenosí černé klobouky, ani nejezdí v černých mercedesech a alfách, ale na naše poměry si vede úspěšně. Všechny pohledávky za měsíce nezaplacená vypůjčená vozidla, za všechny způsobené škody a výdaje už jsou doma. V krátké době, rozhodně kratší než jak to trvá soudu. A celkem snadno. To jen prý stačí zazvonit a dvoumetroví hoši se zeptají pro jistotu na jméno. Rána do nosu připomene dlužníkům jejich povinnosti. Je to efektivní a levné. Rozhodně levnější než cpát peníze soudu... Vás i mne mohou jen obestřít mrákoty. Měl pravdu autor článku s tvrzením, že je tu Amerika 1893. Bude chybět už jen prohibice. Jak je to vůbec možné? Přemýšlejte. Ani ve velkém, ani v malém se teď moc neplatí. Také se nic moc nedodržuje. Nejsou sankce a když,tak neúčinné. Ne nadarmo se říkávalo, že občanský soudní řád je zákonem na ochranu dlužníků. Zkuste třeba vést výkon soudního rozhodnutí na Pražské komunikace které vám způsobily škodu po léta neopravenou dírou ve vozovce, do které jste v tunelu u Stromovky vjeli, a ani po dvou letech nebudete dál, než když jste odcházeli po čtyřletém souzení z budovy odvolacího soudu. A to je bohatá a mocná organizace, jak teprve budete honit kdejaké pány soukromé podnikatele nebo ty, kdo si hrají na nezaměstnané stejně, jako dřív byl kdekdo invalidní důchodce. Exekuce prostě nefungují: dlužníci však majetek převedou nebo ukryjí, výkon rozhodnutí prodejem movitých věcí lze snadno zlomit prohlášením,že zařízení a věci v bytě jsou rodičů, dědečka nebo kohokoli a na účtě zbylé peníze se prostě vyberou. Menší částky jsou vůbec špatně dobytné. I když zjistíte, že dlužník má nemovitost nebo automobil, pro menší částku nikdo výkon rozhodnutí prodejem věci vysoké hodnoty prostě nepovolí. A jste tam, kde jste byli. Ani s podniky to není jiné. Jsou už takové, které si daly vyrobit razítko: "Vaši pohledávku uznáváme. Úhrada nebyla provedena v den splatnosti pro přechodný nedostatek finančních prostředků." A je to. Ani se s nikým nemusíte bavit. Po nás potopa. Život však běží dál. Tam, kde nefunguje právní řád, najde si svou cestičku. Třeba se jmenuje komando. Nebo jinak. Samoobslužná pravidla vlastní hry mají nahradit to, co jinde stát zaručuje do všech důsledků a vůči každému. Tak se malou i velkou, tvrzenou, předstíranou i skutečnou platební neschopností riskuje příchod starého soudce Lynche. Ten nemusí hned střílet a věšet. Stačí, když přesvědčí veřejnost, že funguje lip než zákon. Že je lepší mít "komando" než fůru rozsudků, třeba opatřených doložkami právní moci. Protože rozsudek zdaleka ještě nejsou hotové peníze. Když už konečně pochopí odpovědná místa, že exekútor by měl být po předsedovi soudu nejvýznamnější osobou v celém domě spravedlnosti? Bez výkonu soudního rozhodnutí zůstává i nejspravedlivější rozsudek cárem papíru. Trestní řád to ví a dokáže udělat pořádek, Jak je možné, že jeho nevlastní občanskoprávní sestra má pořád jen macechu? Karel Friml, (LN) 34 [pageend36]DŮM, VE KTERÉM BYCHOM NEMĚLI CHTÍT BYDLET Asi stále více lidí u nás patří mezi vyznavače hesla "USA - náš vzor". V ekologii bychom ovšem měli na nejvyšší světovou velmoc hledět střízlivě. Některé problémy jejich životního prostředí jsou sice společné s těmi našimi a s mnoha z nich se Američané dokáží vypořádat mnohem lépe. Ovšem rozvinutý trh amerického typu,jehož průvodním jevem je konzumní zaměření společnosti, přináší i mnohé problémy, které u nás zatím v takové míře nemáme - některé vážné, jiné v nás zatím mohou spíše vzbudit pobavený úsměv. Podívejme se teď na několik z nich. Preventivně, aby nám za pár let ten úsměv nezmrzl na rtech. Nevyžádané reklamní materiály. Prospekty a letáky, kterými nejrůznější firmy štědře zásobují poštovní schránky amerických domácností, představuje ročně dva miliony tun papíru, na jehož výrobu je potřeba asi 100 miliónů stromů. Téměř polovina těchto zásilek přitom nikdo neotvírá ani nečte; otvíráním zbylé poloviny stráví průměrný Američan osm měsíců svého života. Ti, kdo si nepřejí poštu tohoto typu dostávat, mají ovšem možnost písemně požádat o vyškrtnutí svého jména ze seznamů příjemců. Nákupní tašky. V USA je zvykem dát každému i sebemenšímu nákupu automaticky i plastikovou nebo papírovou nákupní tašku. Plastikové tašky mají velmi tuhý kořínek: na skládkách se nerozkládají a velmi často končí v moři, kde mohou způsobit smrt mořských živočichů; navíc barva použitá na jejich potisk obsahuje kadmium, působící potíže při spalování. Kromě toho se vyrábějí z ropy,tedy z neobnovitelné suroviny. Z tohoto hlediska jsou výhodnější papírové sáčky a tašky, ale i ty něco stojí: z jednoho patnácti- až dvacetiletého stromu jich lze vyrobit pouze 700! Sáčky pro použití v obchodě jsou vždy vyráběny z čerstvé (nerecyklované) suroviny, aby měly dostatečně dlouhá vlákna a tedy i patřičnou nosnost. Kdyby každý Američan ušetřil jen jeden jediný sáček každý měsíc, znamenalo by to stamiliony sáčků ročně. Doporučeníhodné jsou ovšem látkové tašky. Pěnový polystyren. Američané vyrábějí každoročně takové množství kelímků z pěnového polystyrennu, které by stačilo na 436násobné obkroužení zeměkoule. Mnohé pěnové polystyreny přitom obsahují freony - plyny, které přispívají k ničení ozonového štítu kolem zeměkoule, jiné v sobě mají pentan a butan, podílející se na vzniku městského smogu. Navíc je polystyrén hmota nesmírně stálá a biologicky nerozložitelná, zabírající díky svému objemu neúměrné množství místa na skládkách. Pěna je nebezpečná i pro mořské živočichy: kuličky, z nichž se skládá, připomínají potravu; po jejich požití následuje smrt hlady. Ze všech hledisek jsou mnohem lepší papírové kelímky a tácky. Obojky proti blechám. Majitelé psů a koček každoročně kupují pro své miláčky asi 50 milionů obojků proti blechám. Tyto obojky obsahují pesticidy, které mohou znamenat dlouhodobé riziko pro životní prostředí i pro lidi, a samozřejmě mohou vážně poškodit zdraví samotných zvířat. Účinek některých obojků je založen na tom, že zvíře absorbuje pesticid do svých tkání, až jím celé nasákne natolik, že se blecha při kousnutí otráví. Pesticidy mohou ovšem vyvolat u zvířat poškození jater a nervového systému, rakovinu i degeneraci mláďat. Stejný odpuzovači efekt přitom vyvolá zcela neškodná štáva z pomerančového nebo grapefruitové kůry, rozetřená do srsti zvířete, nebo kvasnice a česnek přidávané do jeho žrádla. Pleny na jedno použití. V r. 1961 dala americká firma Procter and Gamble na trh první plenkové kalhotky na jedno použití. Pleny se staly hitem a dnes je používá naprostá většina amerických rodičů. Na jejich výrobu je ovšem potřeba neuvěřitelné množství zdrojů: každý rok více než milion tun celulózy a 75 000 tun plastických hmot. Navíc zabírají 1% veškerého prostoru na amerických skládkách.Díky nim se na skládky dostává ročně 3 milióny tun výkalů a moči, což samozřejmě může přinášet hygienické problémy. Potíž je v tom, že si Američané na pohodlné používání těchto plen zvykli a návrat k bavlněným si přeje už jen málokdo - a to přesto, že existují firmy specializované na praní a žehlení bavlněných plen s donáškou až do domu. Jana Plamínková 35 [pageend37]ZA JASNÝ KVAS Ondřej Vaculík Do vlkového kupé přistoupili tři starší pánové s obéznější dámou. Sotvaže paní dosedla, přerušila ranní ticho dřímajících nebo čtoucích spolucestujících halasným rozborem našeho politického dění. Masitými rty pohaněla všechny představitele státu, parlament je obraz bídy a utrpení, kupónová privatizace je podvod, nová daňová soustava zničí prostý lid, který bude muset levně sloužit německé rozpínavosti. Ona tedy u komunistů nikdy nebyla, ba vždy je kritizovala, ale dnes by se k nim dala hned, kdyby skýtali alespoň špetku naděje na úspěch. Proč se opičíme po Německu a nevezmeme si za příklad dánský daňový systém a švédskou sociální péči? No ví to někdo? Její pánové nevěděli, horlivě přikyvovali. Číst se nedalo, spát se nedalo. Kdybys, babo, mluvila v rádiu, dalo by se vypnout. "Paní, řekněte jim to až někde jinde, my to nechceme slyšet," ohradil se slušně člověk. "A to by se vám hodilo, abych zase mlčela, ale je svoboda!" Co dělat? Zatáhnout za záchrannou brzdu a urychleně opustit vlak? Tak emigrovat? Kráčet pak přes zmrzlé pole, až polednem hlína změkne a bude se lepit na boty, na nohavice? Kdybychom nelnuli k vlastnímu blátu, svět by byl rozdělen úplně jinak: hloupí všech států by se spojili, jak by chtěli, chytří by si zařídili život jinde. Tu paní nikdo nepřesvědčí, ta ví jen své, a že by mohla nějak demokraticky zaniknout, nelze doufat. Přežije nás, jen počkejte! Žije s představou, že předchozí režim nebyl moc dobrý, málo se staral o člověka, a tento režim, či co to je - škoda slov. Tak kdy konečně přijde ten pravý? Kdy povstane vůdce, aby cestu ukázal? "Ta vaše cesta do Evropy? Co to je, kam vlastně vede? To mi řekněte, vy jelimane, kterého rohlíkem opili!" Vlak dorazil do nádraží. Baba ze schůdků zadkem napřed na odborářskou schůzi, tři chlapi za ní. "Že jí má ale proříznutou, to by mělo být zakázáno, takové řeči," poznamenal muž, jenž se spánkem přetvařoval. "Ale měla pravdu," ucedil ten, co jako četl, "já taky chápu cestu do Evropy jako provizorní výplň komunistické díry." Někdy člověk zalituje, že se v převratu nezakročilo rázněji proti zlobné hlouposti. Nestalo se, a není správné doufat, že v "období kvasu" lze ledaco ještě "dočistit". Ono není žádné období kvasu, anebo je-li, už bude pořád. Je pošetilé se domnívat, že až "vstoupíme do Evropy", hloupý prohlédne a zlý bude zpytovat svědomí. V Evropě jsme, a se vším, co tu máme, se musí počítat i do budoucna - např. s úporným prahnutím po blahobytu celé smečky za jakoukoliv cenu. To je přeci jasný politický cíl. Nacionálně a socialistická hnutí a strany o něm dobře vědí, ale zatím ho formulují mlhavě, nemají "konstruktivní" předáky. Ovšem stejně tak opačné strany a hnutí mluví zatím o "Evropě" místo o "trvale udržitelném rozvoji". A tak je jádro politického sváru zatajeno. Člověk sice chápe,žedokud není "prosperity", nemá smysl mluvit o její "restrikci". Ale plán na záchranu života na Zemi proti blahobytu lidské smečky at je už vyřčen! Proti babě ve vlaku,z něhož člověk už nevystoupí,protože tuší ten lidský úděl: aby chytřejší povznášeli hloupé a hloupí rozveselovali chytré až k prahu utýrání. A to je demokracie. Sjezd rodáků ze Světlé nad Sázavou v období od 19. do 27.září 1992 organizuje Městský úřad Světlá nad Sázavou Na programu je odhalení nového pomníku, bohaté kulturní a zábavní pořady, v sobotu a v neděli Svatováclavská pout, vydání knihy o dějinách města, návštěvy továrny Bohemia. Podrobný program a prospekt na adrese: Městský úřad, k r. starosty p. J.J.Staňka, CS-582 91 Světlá nad Sázavou. Tel. 0042-451- 52 228, Fax..-52 8959. Pozn.Zpravodaje: Starostou města je v emigraci dobře známý Jožka Staněk, velmi aktivní v Holandsku, jáchymovský vězen, který se vrátil do republiky, aby po několikáté v životě znovu začal a sloužil s pomocí přátel z holandského Haarlemu svému městu. 36 [pageend38]TRANSFER Stiftung für marktwirtschaftliche Kaderschulung švýcarská vzdělávací nadace Die schweizerische TRANSFER-STIFTUNG für marktwirtschaf liehe Kaderschulung, Filiale ČSFR, sucht AUSBILDNER(INNEN) für die Schulungszentren in der ČSFR. Aufgabengebiet: -Ausbilden von Managementtrainern und Lehrern - Unterstützung bei der Entwicklung und Durchführung von Kursen sowie Seminaren - Unterstützung der lokalen Organisation und Ansprechpartner für TRANSFER Fü- hrungskrafte - Entwickeln und durchfuhren von Weiterbildungskursen in der Landessprache für den TRANSFER Lehrkörper Anforderungen: - CS Emigrant(in) mit Interesse an den neuen Entwicklungen in der ČSFR oder CS Bürger mit mehrjährigem Aufenthalt in der Schweiz - Pädagogische Erfahrungen - Gute Deutschkentnisse in Wort und Schrift - Fliessend Tschechisch oder Slowakisch in Wort und Schrift - Gutes betriebswirtchaftliches Fachwissen - Teamfähig und selbständig Wir bieten: - gesicherte Arbeitsstelle mit interessanter Arbeit - günstige Arbeitsbedingungen und atrakti- ves Gehalt - ständige Weiterbildung Bewerbung: - ab sofort oder nach Vereinbarung - mit den üblichen Unterlagen an TRANSFER Schweiz, Z.H. Herrn S. Berther, Aeusserer Sonnenweg 3, CH - 9000 St. Gallen, Tel: 071- 246 434, Fax: 071 - 246 435. MILAN LASICA (populární slovenský komik) Provincionalismus je velmi dobré a potřebné téma. Týká se nás všech. Když jsme žili ve východním bloku, podléhali jsme optickému klamu, že proti Rumunsku či Rusku jsme Amerika. Vypadalo to tak. Měli jsme co jíst, každý z nás bydlel v paneláku s vytapetovanými stěnami a mohl vzpomínat na demokratické tradice, pravda, z první republiky. Jenže ve srovnání se Švýcarskem jsme byli provincií, ač jsme si mohli říkat, že jsme Švýcarskem východního bloku. Přišla svoboda, svět se otevřel a najednou zjištujeme, že do Švýcarska máme kousek cesty, ale jak je daleká. Z očí do očí vidíme, že jsme provincie jak řemen a jsme z toho šokovaní. Našim handrkováním si koledujeme o to, že budeme provinciemi nejprovincionálnějšími. Kdyby bylo po mém, uvalil bych nyní na několik let moratorium na všechny politické ptákoviny a věnoval bych veškerý náš um naplnění hesla ekonomického: "Švýcarský svaz náš vzor!" ZE SVĚTA SPORTU Tři bronzové medaile získalo Československo na letošní zimní Olympiádě: v krasobruslení to byl Petr Barna, ve skoku na lyžích to bylo družstvo Goder, Šakala, Jež a Parma. Nejvíce potu stála třetí medaile v hokeji, kde se naši umístili za družstvem bývalého SSSR a za Kanadou. Pronajmu pokoje s příslušenstvím v Praze. Fr. 30/35.— za noc. Tel.:0042/2/78 03 34. HLEDÁME STARŠÍ ČÍSL A/ROČNÍKY ZPRAVODAJE. Doplňujeme archiv a prosíme čtenáře, aby sdělili na adresu administrace, která starší čísla, případně celé ročníky Zpravodaje nám mohou poskytnout. Předem děkujeme. ZPRAVODAJ, Postfach 12, 5234 Stilli. 37 [pageend39]Výstava Ivo HOLÝ - obrazy Hana KOZDERKOVÁ - keramika Výstava je otevřena od 28.března do 23 dubna denně od 11 do 18.30 hod., v sobotu od 9 do 16 hod. Návštěvy mimo tuto dobu (i v neděli) jsou možné po předchozím telefonickém zavolání. Vernisáž v sobotu, 28.března od 16 do 22 hod. Čestnými hosty jsou zástupci čs. velvyslanectví. Galerie Dr.Doležal, Wehntalerstr. 492, 8046 Curych. Tel. 01 - 371 96 11, Fax 01-371 96 12. DIVADÉLKO "IL VAGABONDO" Dorfstrasse 2, 8103 Unterengstringen Čtvrtek 26.března 1992 Květa FIALOVÁ - "konečně jsme se dočkali" Jaroslav ČEJKA ve svých proslulých scénických kreacích. Mim světové úrovně! Konferuje Jaroslav TOŤ. Pátek 8.května 1992: Karel ŠÍP, Jaroslav UHLÍŘ Dvojice originálních komiků, jejíž popularita díky pravidelným televizním pořadům neustále roste... S nimi vystoupí Radovan BRZOBOHATÝ s vyprávěním a písněmi z Moravy. Čtvrtek 25.června 1992: Divadlo Járy Cimrmana také není třeba dlouze představovat... Ladislav SMOLJAK Miloň Čepelka Pavel Vondruška Žádáme Vás zdvořile, abyste si rezervovali vstupenky předem. Telefony: 01/ 750 41 55 (II Vagabonde) 01/ 980 21 73 (David), 01/ 937 34 95 -(Kučera). Sonntag, 29. März 1992, 20.15 Uhr Kammerorchester der Tschechischen Philharmonie Prag Leitung: Petr Skvor Solist: Alexandre Magnin, Flöte Arcangelo Corelli 1653-1713 Concerto grosse g-moll op. 6 Nr. 8 Vivace Allegro Adagio • Allegro • Adagio Vivace Allegro Pastorale Wolfgang Amadeus Mozart 1756-1791 Divertimento D-dur KV 136 Allegro Andante Presto Antonio Vivaldi 1678-1741 Concerto Nr. 3 D-dur "II Gardellino" für Flöte und Streicher Allegro Cantabile Allegro Joseph Haydn 1732-1809 Konzert für Flöte und Streicher D-dur Allegro moderato Adagio Allegro molto Leoš Janáček 1854-1928 Suite für Streichorchester (Idylle) Andante Allegro Moderato Allegro Adagio Scherzo Moderato 38 [pageend40]Malý oznamovatel Ubytování pro praktikanty z ČSFR V rámci projektu švýcarské vlády na pomoc drobnému podnikání hledáme pokud možno levné ubytování v Zurichu a okolí. Doba pobytu nebo 18 měsíců. Nabídky na tel. 01/ 383 23 04. 441etá, rozv. atrakt. nezávislá, kulturně a rodinně založená býv. Pražanka, hledá přítele do 50 let pro spol. život. Zn. "Nejen na jaře ve dvou" do adm. Zpr. Atraktivní, kultivovaná, báječná kuchařka a hospodyně 45 let/ 168,roz. bez závazků se ráda seznámí s krajanem též bez závazků. Zn. "Kanton Zurich" do adm. Zpr. PRODEJNA Českých knih PŮJČOVNA ČESKÉHO VIDEA HAVEL je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Zpráva pro každého, kdo má rád humor a legraci. Ceny od 7.— do 25.— Fr. M. Švandrlík: Staatsmann mit Idealen Benziger Václav HAVEL, Staatsmann mit Idealen Michael Simmons, překlad z angličtiny, 314 stran, 30 vyobrazení, váz. SFr.39.80, vydalo naklad. Benziger Verlag AG, Bellerivstr. 3, 8008 Zurich. Poutavý politický portrét této mimořádné osobnosti a symbolické postavy. Fr. R. Čech: I. Mládek: P. Urban: V I. Dvořák: O. Dudek: J. Plachta: K. Poláček: J. Hlinomaz: P. Kantorek: J. Vyčítal: V . Kalina: V . Renčín: Mořský vlk a veselá vdova Dívka na vdávání Říkali mu Terazky Poručíme větru, dešti Kefalínovy předvojenské lásky Černí baroni Nejkrásnější dívka ve střední Evropě Ještě máme co jsme chtěli Rakev do domu Neuvěřitelné příhody žáků Kopyta a Mňouká Kopyto a Mňouk - postrach Posázaví Kopyto a Mňouk na stopě Ruský týden Z mého života Zápisky šílencovy Lechtání perem Všechny náhody mého života Zápisník nedokonalého muže Hamlet IX. hodnostní třídy Židovské anekdoty Klauniády Bajky pro každého 1. přírodní 2. domácí 3. komerční 4. vědecké Kočkové, trempíři a ufouni Honzy Vyčítala Sedmilhářské střípky To nás těší, že jsme Češi 39 [pageend41]Na prodaj korní, chata v Slov. Rudohori pri Kokave. Obyt.plocha 92m2, vlastná studna, kúrenie, elektrika, krb, grill. Bližšie info. P:01/930 30 49, G:055/33 22 69 REISEBÜRO C-TOURS/EFFRETIKON Krajanská cestovní kancelář již 20 let ve Vašich službách. Vážení přátele ve francouzské části Švýcarska! I vy můžete cestovat pohodlně autobusem z Ženevy do Prahy. Obratte se prosím na nás o další informace. NAŠE SUPRNABÍDKA: V některých termínech Vám můžeme nabídnout Kanárské ostrovy Playa Ingeles v centrálně položeném apartmentu už za Fr. 560.— na Týden, Fr. 760.— na 2 týdny. Mallorka: Paguera - let + pension 7 dní se snídaní za Fr. 380.—, 14 dní za Fr.500.— Něco pro dámy: Prvotřídní hotel s polo- pensí a Beauty Farm 1 týden Fr. 1.400.— Co takhle odskočit si na den či dva: Mallorka So-Ne 11.-12.4. let,transport, hotel s polopensí Fr.320.— Verona Po-Út 23.3., 30.3., 6.4., let, hotel, snídaně, transport Fr.250.— Bratislava každou středu let a okružní cesta městem Fr. 250.— Marrakes Pá-So 24.4. let, okružní prohlídka města, večeře + show Fr. 280.— Na Kubu 31.3. 2 týdny let + hotel se snídaní Fr. 1.600.— Kenya 28.3. 2 týdny hotel první kategorie: jižní strana, plná pense Fr. 1.750.—, severní strana polopense Fr. 1.870.— Reise - Versicherungen ČEKÁTE NÁVŠTĚVU Z ČESKOSLOVENSKA ? Starosti s nemocí, event, úrazem vás zbaví vhodná pojistka. Naše pojištovna pojištuje vaše známé a příbuzné do 80 let. Převoz, do Československa, podle případu za doprovodu lékaře i přes 80 let. FRAU LADA VALOVIC-HAJEK Wingertlistrasse 29 8405 Winterthur Tel. 052/ 29 47 87 nebo 29 65 60. Reisebüro C-TOURS Effi Märt Märtplatz 5 8307 Effretikon 052 / 32 70 70 Nabízím levné ubytování v bytě l.kat. Praha - Vršovice. Tel. 0042 2 730 08 83. Pro svoji sestru, žijící v Čechách, roz. 42/ 170, inteligentní a hezkou paní hledám partnera. Zn. "Jen seriosní nabídky" do adm. Zpr. 40 [pageend42]PENSION MILAN, Zellermoosstr.75 A-5700 Zell am See - Rakousko PRÁVNICKÁ KANCELÁŘ levně poradí, pomůže a zastoupí při; rozvodových a rodinných řízeních dědických a majetkových záležitostech jjřed švýc. úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Grundung) a jiných ^problémech a procesech ve švýcarském a čs. právu! ARENT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 Vás zve k levnému pobytu vč. českých specialit z naši kuchyne. Výlety do blízkých velehor s celoroč lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 OVĚŘENÝ PŘEKLAD Úřední překlady Vašich dokladů pro veškeré oficiální účely provádí do tří dnů výhodně 1NG. JIŘÍ KOMÁREK dipl. překladatel ä soudní tlumočník Töstalstrasse 74 8636 WALD/ZH tel. 055/95 52 73 —musc ort Ulili eectromcs TV-HI-FI / HUDEBNÍ NÁSTROJE music discount Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-HI-FI, zesilovače, videa, atd. "Technische Börse - Occasionen", Bruchstrasse 55, 6003 Luzern. Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/48 67 46 Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lie.phil.I.Markéta KARASOVÁ Saums tr.54 8003 Zurich Tel.01/463 96 10 Pro krajany podstatná sleva! [pageend43]AZB 8048 ZÜRICH PP/Journal CH-8048 ZÜRICH Vydává: Svaz čs. spolků ve Švýcarsku Redakce: L.Křivánek, Allée des Chenes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathausplatz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: ZPRAVODAJ, Postfach 12, CH - 5233 STILL! Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do 5-dne v měsíci. für Versicherungs-, Finanz- und Unternehmensberatung Kreuzplatz 20, 8008 Zürich (Schweiz) sowie Immobilienhandel und Vermittlung Telefon: 01-932 32 22, Telefax: 01-932 52 03 Provoz s obsluhou 24 hodin denné, dtto neděle i svátky. Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojištovny (i nad stáři 85 let). Pojištění od 0,22 šv. Fr. na osobu a den !!! zpravodaj [pageend44]