Obsah: Do nového ročníku (D. Pohunková) 2 Na čem záleží (Novoročenka sester Voršilek) 3 Manipulace (Bernard Häring) 4 Referát pro Mezinárodní kongres o rodině (P. a S. Ettlerovi) 12 Byli jsme při tom 13 FIAMC. Bonn, září 1990 13 Etická doporučení pro katolické lékaře (FIAMC) 18 European Union of Doctors who Respect Human Life 21 Čeští lékaři v exilu 24 Umělé ukončení těhotenství v SRN (A. Novotný) 24 Postinterrupční depresivní syndrom (A. Adámková) 33 Portrét: F. J. Haass (podle Nijole Sadunaite) 34 Informace 36 SALUS 4/90 s eš it y PRO BIOETIKU A PASTORÁLNÍ med ic ín u [pageend1]Do nového ročníku Ano. skutečně, uplynul již rok od vydání posledního čísla Salus. Ale je to snad pochopitelné - psát potají, celkem bez spolupracovníků, soustředit se. číst, hledat prameny, překládat bylo snazší, než je tomu dnes, v době, která si mnoho jiného nežádala. A byla to práce, která přinášela pocit svobody a dávala radost ze služby. Rok. který jsme právě zakončili, byl bohatý vnějšími událostmi, radostmi, obavami. úzkostmi, ale i velkými nadějemi. Rok závratě ze zázraku. Rok svobody. Ale také rok napínavých všedních dnů. Dal nám mnoho nových kontaktů, zavalil úkoly a povinnostmi. To všechno, jakkoli vzácné a v životě jedinečné, bylo vynášením věcí nových i starších ze zásob, nahromaděných za léta. Nejeden z nás může mít pocit, že není času ani sil zásoby doplňovat. Načerpat novou energii, regenerovat síly, dát duši vydechnout (neběžíme snad na kyslíkový dluh?). Při tom všem se mnohé podařilo: v řadě měst se začali scházet katoličtí lékaři ke společným přednáškám, výměně zkušeností а к modlitbě. Někde se scházejí všichni křesťanští zdravotníci společně. Poznali jsme se. spřátelili, v bohaté korespondenci jsme navázali kontakt i se vzdálenými kolegy, leckdo z nás nalezl nové přátele i ve světě za našemi hranicemi, otevřel se nám obzor. Zdá se. že práce, jež se rozvíjela z malých skupinek, se stává mnohotvárnou a šíří se v prostoru. A ukazuje se. že to není věcí jen jedné generace. Věnovali jsme se teoreticky lékařské etice a přispěli jsme к založení etických komisí ve zdravotnictví, na jejichž práci se podílíme. Kolovaly otevřené listy týkající se umělého ukončení těhotenství i komercionalizace sexuality. Nic z toho nebylo promarněno, ač někdy nejsou výsledky na první pohled patrné. Na Salus přitom prostě nevybyl čas. Ale podařilo se vyjít na veřejnost, připravit nové zázemí, získat nakladatelství, spolupracovníky, nutnou techniku. Doufejme, že budeme moci práci rozvinout, zpravidelnit a že bude požehnaná. Spolupracujeme na všem dobrém, kde je nás třeba, zasazujeme se o nutné změny. Někdy zmalomyslníme a jsme netrpěliví. To je přirozené. I to. že se nám leckdy zdá. jako bychom se brodili hustou inertní kaší, kladoucí nekonečný odpor každému kroku. Nevadí, vydržet. Protilékem je naděje, к níž nutně patří trpělivost. A vědomí, že sami nezmůžeme nic. že se s tím počítá a že můžeme svou starost svěřit Pánu Bohu. ...K naději patří jako její bytostná složka trpělivost, jež člověku umožňuje v očekávání doufat... Pravá naděje se děje v trpělivosti. Naděje je předpokladem trpělivosti. Naděje a trpělivost jsou proto v korelaci. Herbert Plügge [pageend2]з Na čem záleží Nezáleží na tom. kolik toho vlastníme, ale na tom. zda z toho, co máme, umíme dávat. Nezáleží na tom, zda se umíme prosadit, ale na tom, zda umíme přemáhat sami sebe. Nezáleží na tom, kolik máme škol a jaké máme znalosti, ale na tom, jak moudře dovedeme s tím, co máme, hospodařit. Nezáleží na tom, co děláme. ale na tom, jak to děláme a proč to děláme. Nezáleží na tom. zda se sami umíme veselit, ale na tom, zda dovedeme přinášet radost jiným. Nezáleží na tom. zda jsme bojácní a máme strach, ale na tom, zda se chováme, jako bychom strach neměli. Nezáleží na tom, zda se nám utrpení vyhne, ale na tom, zda ho umíme, když přece jen přijde, přijmout. Nezáleží na tom. zda jsme šťastni, ale na tom, zda jsme schopni zajišťovat štěstí jiným. Nezáleží na tom, zda jsme milováni, ale na tom, zda milujeme jiné a jsme jim požehnáním. Nezáleží na tom, co o nás říkají lidé, ale na tom, jací skutečně jsme, jak jsme věrni sami sobě. Nezáleží na tom, jak dovedeme mluvit, ale aby naše ústa vyjadřovala úctu к pravdě. Nezáleží na tom, zda Bůh plní naši vůli, ale na tom, zda se my snažíme uskutečňovat jeho vůli. Nezáleží na tom, zda jsme dlouho živi, ale na tom, jak jsme naplnili svůj život. Nezáleží na tom, kdy zemřeme, ale na tom, zda jsme připraveni setkat se kdykoli s Bohem. PF 1991 (Novoročenka sester Voršilek, autor neznám) Naučte se odpouštět a smiřovat se! Překonávajte zlo dobrem.' Odpuštění plodí dobro a musíme mnoho odpouštět, aby vzniklo mnoho dobra. Nejjistější cestou ke štěstí je činit jiné lidi štastnými. Je třeba lidi milovat. Čím častěji projevujeme svou lásku, tím se stává silnější. F.J. Haass [pageend3]4 Bernard Häring: MANIPULACE Kritéria pro rozlišení významu manipulace Se zřetelem na nesmírnou moc formovat svět a měnit dokonce hlavní znaky lidského druhu, kterou vědecky pokrok dává a bude dávat lidstvu, jsme nuceni hledat kritéria, podle nichž bychom se orientovali. Především potřebujeme ctnost kritického rozlišování, jež nám dovolí určit legitimní oblast manipulace a poznat hranici mezi manipulací věcmi a biologickou „přirozeností“ na jedné straně a mezi manipulací lidskou osobou v její vnitřní svatyni svobody na straně druhé. Proto potřebujeme především lidi zralé, kteří vynikají moudrostí a dobrotou. Ale musíme se také tázat po objektivních kritériích, poněvadž tyto obtížné problémy musí byt řešeny v dialogu, ve společném hledání a sdílení našich omezených nálezů. A. Objektivní kritéria: Čím má člověk být a čím se má stát? Od teologie nemůžeme očekávat všechny odpovědi na nesmírné problémy, které vznikly na základě lepší znalosti evoluce a nových vědeckých poznatků. Růst lidstva v moudrosti se nerovná jeho růstu ve vědeckém poznání. Avšak neměli bychom být pesimisty. Jestliže se s upřímným svědomím všichni spojíme к hledání základních hodnot a ke stanovení stupnice hodnot, jež by nám poskytla kritéria, nebude naše situace beznadějná. 7. Lidskost lidské přirozenosti Současný chaos by v takových oborech. jako je behaviorální modifikace a genetické inženýrství, nebyl vznikl. kdyby se byl prvotní zájem týkal teorie základních lidských hodnot. Vědecký výzkum, který toto postrádá, je neustále ohrožován „spiknutím úspěchu“ (D.N. Robinson). Technický člověk. čistě empiricky zaměřený vědec, se vždy ocitá v pokušení tázat se pouze, zda to „funguje“. A právě velmi odvážní vědci jsou si tohoto trendu vědomi. „Nebezpečí, že se celá kultura změní v technickou kulturu, je zřejmé“ (J.M.R. Delgado). Nejsou-li vědci schopni kontrolovat svou vlastní moc manipulovat a užívat ji moudře, není to pouze jejich vina, ale spíše je omezuje technická kultura, ztělesňující ducha dnešní doby, a vzdělání, jehož se jim dostalo. „Studia filosofie a introspekce jsou obvykle pokládána za nepotřebné rozptýlení, které se přímo nevztahuje к přípravě budoucích členů industriální společnosti, a závěr, že člověk může být v tomto světě úspěšnější, nebude-li investovat příliš mnoho času na to, aby si svůj vztah к světu uvědomoval, podporuje ještě více divergenci mezi technickým světem a světem idejí“ (Delgado). Teologové, filosofové a etikové nesou hodný díl odpovědnosti za neochotu mnoha vědců hledat kritické rozlišení [pageend4]5 a přijmout objektivní kritéria. Měli bychom se snažit pochopit jejich reakce na tradicionalismus moralistů, kteří tak často učili jako věčné principy něco, co bylo pouze dobou podmíněnou vypovědí, a jejichž závěry byly srozumitelné pouze pro nedostatek informací. Filosofickému a etickému učení často chyběly informace o zkušenostech, úvahách a objevech přírodních a behaviorálních věd. Toto učení nemohlo podporovat integrovanou vizi života, protože nebralo v potaz fakta o životě známá vědcům. Vzato z druhé strany, vědecká příprava sama směřuje к tak vysokému stupni specializace, že mnozí vědci zůstávají téměř nutné uvězněni ve velmi dílčím pohledu na život. Sociologové mívají někdy tendenci nejen přehlížet tvůrčí svobodu, ale dokonce i přínos empirické psychologie, behavioralisté vidí jenom enviromentální podmiňování a genetikové někdy vysvětlují všechno pouze genetickým determinismem. Avšak my potřebujeme co nejširší interdisciplinární dialog, aby naše znalost člověka rostla a abychom dosáhli skutečně přesvědčivých rozlišovacích kritérií. Ale kdo může podporovat tento dialog a jak by měl vypadat? Můžeme souhlasit s Delgadem, když říká, že by to už nadále neměla být čistě spekulativní snaha, ale explorace v novém směru, již vyznačeném vědeckými orientačními body. Avšak věci nejsou tak jasné, ačkoli Delgade ujišťuje, že „dnes již věda poskytuje prostředky ke koordinaci rozdílných oborů filosofie a biologie, jež vytxoří nový podklad к vyšetření podstaty člověka.“ Rozličné vědy mohou jistě přispět ke koordinaci dialogu, ale musí to být dialog přesahující pouze empirický přístup. Tento interdisciplinární dialog se musí řídit holistickým přístupem, aby pak mohl, sám ze se- be. poskytovat plnou pozornost všem výsledkům a nálezům empirických věd. Moderní pojem přírody a lidské přirozenosti a jejích vrozených potřeb nemůže už být týž jako v době, kdy se stvoření zdálo ukončeným dílem a první člověk byl považován za model všech lidí. Při našem zkoumání zajisté potřebujeme smysl moderních vědců pro přesnost, ale také schopnost proroků vidět za jevy a objevit konečný smysl ve vizi celistvosti. Velmi zde mohou přispět lidé, kteří jsou experty v důležitých vědeckých oborech a kteří zároveň jsou proroky nebo filosofy. Pokračují v tradici velkých lékařů minulosti, kteří také byli filosofy, chtějíce se dozvědět, jak sloužit člověku v jeho hledání celistvosti. Jsou to vědci, kteří se prvotně zabývají etickým povoláním člověka a jeho přirozenosti a kteří se snaží odkrýt Boží zjevení v knize stvoření, právě tak, jako to jsou teologové, kteří se snaží odkrýt toto vše v Písmu a tradici. Psychologové, zvláště ti, kteří jsou nebo také byli velkými terapeuty, přispěli tím nejcennějším ke znalosti člověka a jeho etického povolání. Mezi mnoha jinými bych rád zmínil Ericha Fromma, Erica Ericsona. Gordona Alporta, Abrahama Maslowa a Viktora Frankla. Nemůžeme už dále mluvit o lidské přirozenosti a přirozeném zákonu, aniž integrujeme nálezy a úvahy velkých vědců a terapeutů, kteří se zabývají hranicemi manipulace. Jedno z největších nebezpečí pro budoucnost člověka je pesimistické nahlížení na schopnost člověka nalézt konečný smysl a rozpoznat zavazující morální hodnoty. Pesimismus byl vždy neplodný a kontraproduktivní a v tomto specifickém kontextu slouží buď к uchování [pageend5]6 statu quo anebo к vynucení svévolné změny. Aby lidé mohli s plným nasazením pomáhat lidstvu stále více poznávat a realizovat naši lidskou přirozenost, musí věřit, že se lidstvo může stát plně lidským. Joseph Fletcher, zvlášť ve svých posledních pracech, je šokujícím příkladem toho, jak agnosticismus spojený s pragmatismem vede к ospravedlnění jakéhokoliv druhu manipulace. Jeho agnosticismus se týká přirozenosti člověka a dokonce pravé tváře lásky, takže může tvrdit, že sexuální reprodukce s pomocí umělé placenty je více „lidská“ než přirozená reprodukce. Odvažuje se dokonce tvrdit, že dítě ještě není člověkem a že dospělý už není člověkem, jestliže jeho IQ nedosahuje určitou hranici. Velký psycholog Abraham Maslow dává cenné znamení tím, že obrací naši pozornost к nej hlubším pozorovatelným lidským zkušenostem, které nazývá „vrcholnými zkušenostmi“. Nepopí- rá. že někteří lidé mohou být tak uvězněni v hledání hmotného blaha a úspěchu, že jsou neschopni, nebo téměř neschopni, takové zkušenosti prožít. Ale zralá osobnost má okamžiky, kdy zažívá určité hodnoty - upřímnost, nesobeckou lásku, vděčnost, obdiv, dobrotu jiných lidí - s takovou intenzitou, že se zde nedá pochybovat o tom, že tohle je něco opravdu lidského, a že opak toho je nelidský. Jádrem nejlepších tradic vypovídajících o přirozeném zákoně je tvrzení, že nej lepší lidské kvality jako tvořivost, spontaneita. péče o druhé a schopnost být vděčný nejsou imputované, ale vrozené. Podobně Maslow zdůrazňuje, že jeho studium plně lidských lidí a okamžiků, kdy si uvědomují, co je lidskost, nepoukazuje na žádný druh behavio- rální manipulace, ale spíše na vnitřní možnosti lidstva. „Můžeme nyní s jistotou tvrdit, že byl dán alespoň rozumný teoretický a empirický důkaz, že v lidské bytosti je přítomna tendence nebo potřeba růstu ve směru, jenž se dá shrnout obecně jako sebeaktualizace nebo psychologické zrání či psychologické zdraví, a specificky jako růst jak ke každému zvlášť, tak i к souhrnu jednotlivých prvků seberealizace. Dá se tedy říci, že lidská bytost má ve svém nitru (mimo jiné) puzení směřující к jednotě osobnosti, ke spontánní expresivitě. к plné individualitě a identitě, к tomu, aby viděla pravdu, spíše než aby zůstala slepá, aby byla tvůrčí, aby byla dobrá a mnoho dalšího. To znamená, že lidská bytost je utvořena tak. že si naléhavě žádá stále plnější bytí, a to znamená puzení к tomu, co většina lidí nazývá dobrými hodnotami - к vyrovnanému klidu, nesobeckosti, laskavosti, statečnosti,.moudrosti. ke cti. lásce a dobrotě.“ Největší vědci vystupují z omezenosti svých specifických oborů a prokazují svou schopnost dosáhnout vize původu, rozsahu a centra lidské existence. „Teprve když se duch naučí kontem- plovat to, co Bůh udělal,“ říká Johannes Kepler, „naučí se také, co Bůh nařídil. Jenom když je člověk hluboce eticky absorbován v hlubokém významu toho, co koná, může pracovat jako tvůrce a spolutvůrce.“ Jestliže se jako odpovědní křesťané a teologové zapojíme do interdisciplinárního dialogu s rozličnými vědami, nebudeme mluvit z hlediska jediné védy, ale budeme mít zájem o vizi celistvosti, o konečný smysl. Jsme si dobře vědomi toho, že se musíme neustále učit od vědců, ale jsme také vděčni za to, že naše víra a tradice věřících nám [pageend6]7 poskytuje cenné pohledy na význam lidské přirozenosti. 2. Srdce věci: Člověk je osoba a nikoli věc. Základním tématem a kritériem v diskusi o manipulaci je lidská svoboda. Člověk by měl uplatňovat svou svobodu v oblasti legitimní manipulace, v tom, že si podmaní zemi. Ale především musí získat vnitřní svobodu к tomu, aby byl, aby miloval a aby se klaněl. Nikomu nesmí dovolit, aby manipuloval jeho vnitřní svatyní, jeho svědomím, sebeinterpretací a jeho vztahováním se po smyslu a po smysluplných osobních vztazích. To je již tématem prvních kapitol knihy Genesis. Bůh svěřil člověku všechny věci. Proto je člověk svobodným správcem nejen neživé hmoty, ale i rostlin a živočišné říše. Je chápán jako Boží spolustvořitel, nikoli jako pouhý uživatel a konzument. Byl stvořen к Božímu obrazu a podobě, proto má vtisknout týž obraz a podobu světu kolem sebe. Základní podmínkou skutečné svobody při manipulaci okolním světem je náš Sabbath, náš odpočinek před Bohem. Jen tehdy, jestliže člověk překračuje sám sebe a poznává ve všem stvoření dar a rozeznává-li své povolání ke spolustvořitelství, může podmanit zemi své vlastní důstojnosti. „Zastávám se takového chápání lidské tvořivosti, jež vidí její spojitost s tvořivostí Boží. O lidské tvůrčí aktivitě uvažuji nej- raději jako o spolútvoření s Bohem“ (Kenneth Vaux). Člověk je povolán к tvorbě nejen v oblasti věcí, daleko více má být Božím spolutvůrcem v proměně lidského života směrem к celistvosti a plnosti. Je naprosto nutné vidět obrovský rozdíl mezi tvořivou manipulací věcmi a vlastním protimanipulativním vývojem ve svobodě, vědomí a lásce, ačkoli mezi těmito dvěma realitami existuje vzájemný vztah. Z hlediska člověka spočívá jeho kreativita především v jeho vztahu к Bohu а к bližním. Jeho vztah к okolnímu světu má být efektivní, к Bohu, к jednotlivým osobám a ke společnosti (k bližním) má být afektivní. Nejvyšší kreativita a důstojnost je v sebepřesahující lásce a v opravdovém osobním vztahu. Každá osoba objevuje svou vlastní jedinečnost a stává se sama pro sebe umělcem v té míře, jak poznává jedinečné jméno každého ze svých bližních a jak podporuje jejich svobodu a sebeuvědomění. Ale to neznamená, že by neexistovala spojitost mezi vztahem člověka к neosobnímu a osobnímu světu. Ten, kdo dokáže spočinout ve svém Tvůrci a vytvoří si zdravé vztahy ke svým bližním, vidí ve stvořeném světě něco více než příležitost ke konzumu a managementu. A naopak, kdo vidí ve světě kolem sebe krásu a nádheru vyzývající ho, aby se klaněl Bohu, vytvoří mnohem snáze zdravé vztahy ke svým bližním. Ztratili člověk ducha obdivu a adorace, stane se mu manipulace světem ochuzením a odcizením. Vize, kterou západní svět často ztrácí, je silně zdůrazněna v teologii nenásilného osvobození, jež hlásal Mahatma Ghandi. Pro něj vede cesta к úplnému osvobození skrze hluboké vědomí našeho spojení s Bohem, jež nám stále více dopřává, abychom chápali své spojení s bližními a s celým stvořením. Ghan- diho vize není pozůstatkem dávné hin- [pageend7]8 duistické vize, jež hledá duši ve všech rostlinách a zvířatech. Je to křesťanská vize, jež poznává ve všem stvoření dar lidstvu, znamení Boží milující lásky a výzvu к úctě a zbožnosti při užívání všech věcí. Vybízí к solidaritě při přeměně světa, aby všichni lidé mohli růst v sebeuvědomění, vnitřní svobodě, kreativitě a sebepřesahujících lidských vztazích. Člověk se stává stále více Božím obrazem a podobou, spolutvůrcem a spo- luobjevitelem, pokud se spojuje se svými bližními ve snaze přetvářet svět s vizí svobody a spoluodpovědnosti celého lidstva. Kdo přistupuje к této přeměně jako ke společnému úkolu při růstu lidstva, prožívá svět nikoli jako „osud“, jako souhrn podmínek, jako vězení chtíče a žádostivosti, ale jako dar jediného Boha a Otce všech, jako společné dědictví a sdílenou odpovědnost. Začneme-li uvažovat o světě nikoli jako o „mém světě“ ale jako o „našem světě“, staneme se skutečně tvůrčími a naše vlastní vnitřní svoboda a důstojnost se rozvinou při účasti na našem společném úkolu. Erich Fromm líčí svobodný, antima- nipulativní růst lidské osobnosti a společenství. „Být zdráv, cítit se dobře, bych popsal jako schopnost být tvůrčí, vnímat, komunikovat, jako schopnost být nezávislý a plně aktivní, a právě tím být sjednocen se světem. Starat se o to, aby člověk byl, a nikoli aby měl, cítit radost v každém životním úkonu a nazírat tvůrčí život jako jediný smysl života.“ Člověk je více než uživatel, konzument a manipulátor světa. Je umělcem a jeho vnímavost i důstojnost rostou tím, jak přetváří svět - pokud ovšem spatřuje svou nejvyšší kreativitu ve vzájemném respektu a úctě. Zakotvení ve zdravých vztazích činí ze světa domov lidí. Nevyvinou-li se u člověka tyto různé dimenze tvůrčí svobody, objeví se vůle ničit a člověk se stane sebedestruk- tivním. Ten, kdo roste ve vnitřní svobodě a sebetranscendenci, uvědomuje si stále více touhu stvořeného světa po podílu na svobodě synů a dcer Božích (viz Řím. 8:18-23). Odpovídá-li na tuto touhu světa laskavou péčí a transformací ve společné svobodě, roste a obohacuje své vztahy к bližnímu i к Bohu. Ale člověk musí vždy být obezřelý, aby nezaměňoval osoby a věci. Bude se snažit zmocňovat se věcí, podřizovat si je. Ale před jinou osobou by měl stát v posvátné bázni a úctě s ohledem na svobodu každé osoby. Problémy manipulace Neobvyklé a vzrušující vyhlídky, jako např. možnost klonování, nesmějí odvádět naši pozornost od každodenní medicínské praxe. Náš postoj к radikálním možnostem manipulovat lidstvem závisí velmi na tom, jak budeme přistupovat к dnešním problémům. „Lékařská péče bude méně determinována spektakulárními situacemi než celkovou sumou rozhodnutí, která jsou před ve- v dnešní lékařské praxi řejností dobře skryta. To je medicínské drama dneška“ (Callahan). Opakovaně jsme zaznamenali, jak je složité rozlišovat mezi skutečnou terapií a nepřijatelnou manipulací. Není vždy snadné určit hranice. Téměř každý terapeutický akt obsahuje nějaký prvek manipulace, zásah do některých biologických nebo psychologických funkcí či determinismů. Ale terapie, zatímco [pageend8]9 některé funkce potlačuje, je vždy zaměřena na obnovu funkcí důležitějších. Vedoucím kritériem je, jak jsme již viděli, celistvost lidské osoby. Abychom mohli jakýkoli manipulative zásah zhodnotit eticky, musíme si položit rozhodující otázky: Co je smysl a podstata lidského života? Co je lidské zdraví? Co je terapie? (Těmto základním otázkám jsem věnoval větší část své knihy Medical Ethics). Dnes chápeme nově celkový úkol lékařského povolání. Není nadále omezeno jen na léčení chorob lidského individua, ale rozšířilo se i na prevenci nemocí a na vytváření nej lepších možných podmínek pro zdraví celé společnosti. Když diskutujeme o manipulaci v lékařské praxi, je třeba vzít v úvahu i perspektivy preventivní medicíny a sociální odpovědnost jak lékařské profese, tak celé společnosti. Pacient jako partner Lékař musí mít zvláště na zřeteli lidskou důstojnost - svou vlastní i pacientovu (T.S. Szasz). Často se musí starat o pacienty, kteří vinou svého onemocnění, jako např. při alkoholismu nebo drogové závislosti, částečně ztratili schopnost užívat svou svobodu a chovat se důstojně. Ale zásadně s nimi musí jednat jako s osobami. To koná, pokud se u nich snaží obnovit smysl pro jejich osobní důstojnost a svobodu. V průběhu léčby se lékař může cítit povinen použít donucovací prostředky, ale čím více si nemocný uvědomuje, že ho lékař respektuje a že věří v jeho důstojnost, tím více spolupracuje jako partner. Lékařské pokusy s lidskými bytostmi vždy obsahují některé prvky funkční manipulace, ale není to nutně manipulace lidskou osobou (J.L. Charron aj.). První transplantace orgánů z živých lidí, dokonce takové případy, kdy matka darovala vlastní ledvinu, aby zachránila život dítěti, šokovaly sensitivitu mnoha lidí. Někteří hovořili o zmrzačení a zavrhli celý postup jako skandální manipulaci. Dnešní posouzení tohoto problému je zcela jiné. Jistě, darovat ledvinu nebo kterýkoli jiný orgán proto, aby se jiná osoba uzdravila, v sobě zahrnuje manipulaci. Ale osoba,která s tímto svobodně a s plným vědomím příslušných rizik souhlasí, prokazuje vysoký stupeň svobody a podporuje důstojnost mezilidských vztahů (C. Peri- co). Není to manipulace osobou jakožto lidskou osobou. Základní hodnota a ospravedlnění experimentů na vlastní osobě a spolupráce na lékařských pokusech se odvozuje ze sociálních aspektů terapie. Lékaři, zkoumané osoby a ti, kdo spolupracují, musí mít na zřeteli službu poskytovanou zdraví mnoha lidí. Je však otázkou moudrosti rozlišit proporci mezi možným rizikem a očekávaným ziskem pro jiné lidi. Rozhodující otázkou je, zda experimentální osoba s pokusem souhlasí v úplné svobodě, ve svobodě vnitřní i zevní, očekávajíc, že přispěje к růstu lidské svobody a důstojnosti. Lékař nesmí nikdy používat pacienta jako prostředek к dosažení jiného účelu nebo manipulovat jeho souhlasem - i kdyby tak činil se sebelepším úmyslem. Je neetické, neposkytnout přiměřenou léčbu, aby se získaly „kontrolní“ osoby. Je-li třeba porovnat účinnost dosavadní a nové léčebné metody, pak musí být kontrolní osoby léčeny standardní „starou“ metodou a nemohou být ponechány bez terapie. Časté užívání placeba u kontrolní skupiny sebou nese dva závažné etické problémy: prv[pageend9]10 ním z nich je podávání placeba místo léčby, na kterou by měla příslušná osoba nárok, druhým problémem je jakékoli klamání účastníků studie. Nejsou však žádné etické námitky proti podávání placeba osobám, které léčbu nepotřebují, nebo pokud odklad terapie není spojen s výraznějším rizikem, a jsou-li všichni účastníci studie informováni, že někteří z nich budou po určitou dobu dostávat placebo. Pokud pokusné osoby, plně informované o tomto postupu, к němu dají souhlas, nejde o manipulaci lidskou osobou jakožto osobou (F. Böckle). Lidské zdraví a terapie jsou závislé na důstojné a svobodné seberealizaci. Zatímco lékař léčí nějakou funkci, nemůže ztrácet ze zřetele koncepci celkového zdraví a maximální autonomie jakožto terapeutického cíle. Při hledání tohoto cíle jsou lékař i nemocný partnery ve smlouvě, založené na důvěře a vzájemném respektu. Ani jeden z nich by se neměl pokoušet manipula- ovat tím druhým. Pacient nesmí nikdy žádat od lékaře něco, o čem ví, že to lékař podle svého svědomí udělat nemůže. A lékař by nikdy neměl rozhodovat za pacienta, pokud ví, že tak pacient může učinit sám. Lékařský paternalis- mus dnes již není přijímán tak snadno jako dříve. Lékař by měl svému pacientovi, případně jeho rodině, poskytnout tolik informací, kolik je nezbytné, aby spolupracovali jako partneři. Tento problém můžeme ilustrovat na konkrétním příkladě: Muž je nositelem Huntingtonovy choroby. Má být o tomto faktu a jeho významu informován: že ve věku 30 - 40 let se u něho toto dědičné onemocnění projeví ničivými účinky? Individualismus a určitý paternalismus ze strany lékaře může vést к rozhodnutí: „Ne. pacient nemůže žít ve strachu a úzkosti.“ Sociální odpovědnost a respekt к člověku jakožto osobě však silně svědčí pro to, aby tento muž informován byl, protože má právo vědět, jaké má životní perspektivy. Když je informace podána úplně upřímně, pacient i ostatní zúčastnění nebudou mít pocit, že byli oklamáni, a pacient může učinit rozhodnutí o své budoucnosti, např. chce-li nést odpovědnost za manželství a děti (R.S. Morrison). Ovšem nelze říci, že lékař musí tuto informaci poskytnout pokaždé, např. předvídá-li. že konkrétní pacient bude absolutně neochotný a neschopný tuto skutečnost akceptovat a vyrovnat se s ní. Lékař musí přinejmenším prošetřit, zda toho je nemocný schopen. Vztah lékaře a pacienta je umění a předpokládá, že lékař důvěřuje v pacientovy vlastní možnosti (J.H. Stone). Pro oba, pro lékaře i pacienta, přináší pečlivě, pravdivě a s úctou podávaná informace osvobození. V technickém věku jsme všichni v pokušení spoléhat příliš na manipulativ- ní prostředky místo hledání takového druhu pomoci, jenž by nám dovolil použít a rozvinout vlastní energii. Karl Menninger si stěžuje: „V medicíně je závažným způsobem opomíjena schopnost seberegulace.“ Ale oceňuje i průlomy, které ukázaly, jak je aktivní odpovědnost důležitá pro pocit vlastního zdraví. Pro to svědčí např. „trénink biologické zpětné vazby pro volní kontrolu vnitřních stavů“ (K. Menninger). Pravděpodobně největší pokušení překročit hranice manipulace pramení z redukcionismu. tak charakteristického pro určité oblasti medicíny a vědy vůbec. Lékař, který je vyškolen pouze pro biochemickou léčbu jednotlivé funkce, si leckdy neuvědomuje, že [pageend10]и omezovat se na biochemickou manipulaci často znamená znásilňovat osobu jako celek. Ne že by specializace v biochemii byla špatná, ale to, co vede к masívní manipulaci mezilidských vztahů, je onen druh redukcionismu, absolutizující jeden aspekt. Tento reduk- cionismus vede často к jistému druhu antropocentrické techniky a biotechni- ky, zacházející s lidskou osobu jako s předmětem (F. Böckle). Redukcionismus a trend к absolutiza- ci jednoho aspektu zkušenosti vystavuje každou specializaci lékařské profese nebezpečí degradující manipulace. Někteří psychoanalytici, např. podle své pan- sexuální vize lidstva, budou léčit lidi, jako by byli pouze sexuálními bytostmi, jiní se podle panagresívního pohledu na svět soustředí na agresivitu. Není pochyb o tom, že lékařův jednostranný přístup к léčení vskutku znásilňuje lidské osoby a přispívá к manipulativnímu vztahu к pacientovi. Pouze holistický pohled, beroucí v úvahu celou osobu v jejích existenciálních vztazích, umožní terapii, která se vyhne nepřijatelné manipulaci (J. Wilkenson). Lékařský pokrok potřebuje specializaci, ale stejně potřebuje výchovu, která specialistovi pomůže nepřehlédnout pacienta v jeho touze po celistvosti a osobním respektu (E.D. Pellegrino). Zdravotnická povolání jako celek jsou spoluodpovědná za odpor kladený různým nebezpečím degradující manipulace. I sami lékaři jsou do značné míry vystaveni manipulativním informacím ze strany farmaceutického průmyslu. a oni zase mohou jako profesionální skupina vykonávat manipulativní vliv na veřejné mínění. Mohou se také uplatňovat jako nátlaková skupina. Jako každá jiná společenská skupina se ocitají v pokušení hledět nejprve na vlastní finanční zájmy a vliv, vykonávat politický tlak na volené orgány a manipulovat veřejným míněním. Jelikož je lékařova schopnost uzdravovat v praxi vázána na jeho schopnost к dialogu, musí lékaři hledat nejlepší prostředky к dialogu a komunikaci s celou společností. Lidé musí vědět, že se lékařům dá důvěřovat: že jsou naprosto oddáni principům pravdivé komunikace a spolupráce v odpovědnosti a vzájemné úctě (C.M. Fletcher). Bernard Häring: Manipulation, Ethical Boundaries of Medical Behavior and Genetic Manipulation. St. Paul Publications. Slough, England. 1975, s.218. Imprimi potest: Karl Borst CSsR, Nihil obstát: Charles Grant, Bishop of Northampton,1975. Ukázky vybrala a přeložila Jana Vrbíková. Literatura u překladatelky. [pageend11]12 ■ Každý z nás má svůj životní příběh, spoluutváří i svoji historii. Je to jemná tkanina ze světel i stínů, jemných i hrubých vláken. Ne vždy je nám dáno jasně vidět, jak se naším životem táhne působení Boží lásky na nás jako zlatá nit. Zjišťujeme, že řada etap na naší životní cestě nejsou ničím jiným než prvky, skrze něž nám Bůh dává poznat sám sebe, naši zcela osobní cestu к němu, ale i ke druhým lidem kolem nás. Tato skutečnost je naprosto nezávislá na jakékoli ideologii, byť to v minulosti byla ideologie tak fascinující, že zapálila a klamala třetinu světa. Nechat Ježíše jednat, to platí v každé rodině, v každé zeměpisné šířce. Umožnit mu, aby zasáhl. Poznávat ho nejen v každé radosti, ale též v bolestech a křížích. On jediný může změnit srdce a život člověka, tedy i rodiny. On uskutečňuje největší revoluci všech dob. A někdy nemusí vůbec být něžná! Příležitost к této revoluční změně smýšlení, která kvalitativně i kvantitativně mění vztahy v rodině, jsme měli stejnou v minulém období útlaku právě tak jako ve dnech naší současnosti a nesmíme ji promarnit. Nemilujme jen slovem a jazykem, ale činem a doopravdy! Bůh sleduje dějiny. Dovede i vše negativní využít к dobrému. On si zvolil nás, ne my jeho! Postavil nás do naší situace, která byla, je a bude náročná, obtížná ekologicky, ekonomicky, i se zřetelem na obnovu mravních hodnot... ■ Povolání к manželství je povolání к Lásce. Být totálním darem a dávat dar života, to je odraz největší Ježíšovy služby - daru života za nás. Podle Lukáše (6.30) dávejme a bude nám dáno: žijme otevřenou rodinu v dialogu s ostatními rodinami, se sv. Janem od Kříže přinášejme lásku tam, kde není, abychom ji tam mohli nalézt. Veškerá moudrost a revoluční síla křesťanství spočívá v jediném slově. To slovo je SLOUŽIT. Tím milujeme i Toho, který obnovuje tvář země a dokáže obnovit i rodiny, které jsou nám ve společenstvích svěřeny. Snažme se zůstávat ve stálé radosti a v okouzlení z toho, že Bůh na nás osobně pohlédl, dal se nám poznat a že nás miluje. Petr a Stanislava Ettlerovi Z referátu pro Mezinárodní kongres o rodině Brighton 1990 Zákon života znamená dávat a dělit se. Vím, že je to zvláštní zákon, který je leckomu proti srsti. Ale každý si může sám ověřit jeho pravdivost. Pak alespoň bude moci potvrdit, že přitom nepřijde zkrátka: světlo, které svítí jiným lidem, se tím neoslabí, srdce, které dává jiným štěstí, tím samo nezchudne, člověk, který jiné lidi potěší, se tím nestane prázdnějším. Erich Winner [pageend12]13 BYLI JSME PŘI TOM... BIOLOGICKÁ PŘIROZENOST A DŮSTOJNOST LIDSKÉ OSOBY 17. světový kongres Mezinárodní asociace katolických lékařů (FIAMC) Bonn, 14.-18. září 1990 Teprve začátkem léta a vlastně náhodně se nám podařilo zjistit, že takováto organizace existuje, a navázat kontakt s její sekretářkou paní Biondiovou. A tak se podařilo - díky mecenáši, který na poslední chvíli uhradil kongresový poplatek a cenu stravenek (neboť s československou účastí se nepočítalo) - dostat se do Bonnu na kongres, který byl nesmírně zajímavý nejen svou tematikou, ale i bohatstvím osobních kontaktů. Účastníci byli ze všech kontinentů, pozvána byla silná skupina z bývalé NDR, velmi aktivně se zúčastnila maďarská skupina vyslaná tamějším ministrem zdravotnictví a dvě agilní slovinské lékařky. Jednání se konalo v přepychovém hotelu Maritime ve vládní čtvrti. Dopoledne probíhaly přednášky v plénu, odpoledne se konaly diskuse v sekcích podle zastoupení jednotlivých jazyků, jejichž závěry pak byly opět projednávány v plénu. Každý den v poledne byli účastníci dopraveni autobusem na mši sv. do nedalekého salesiánského střediska, v neděli byl uspořádán výlet do historického benediktinského opatství Maria Laach a odpoledne pak plavba po Rýnu. Ta se stala silným citovým zážitkem pro účastníky z východní části Německa. Celý kongres, který se konal za účasti světově známých odborníků, měl především vysokou odbornou úroveň a v jednotlivých přednáškách byl pokrok v jednotlivých oborech konfrontován s křesťanskými etickými zásadami, v diskusích pak byly velmi široce probírány praktické aplikace a specifika jednotlivých zemí. Zajímavá byla zejména konfrontace „postsocialistického Východu“ se soci- alizujícími tendencemi zejména v Německu. To se projevilo zejména v okrajové diskusi o postavení a zaměstnanosti žen, významu dětských kolektivních zařízení a o příčinách sebevražd. Kongres zahájil prof. Dr. Eberhard Schockenhof z Řezná filosoficko- antropologickou přednáškou na téma „Důstojnost člověka“. První den byl věnován otázkám začátku života a s tím spojeným etickým a technickým problémům. Prof. Dr. Bompioni z Říma ve své přednášce o prenatální diagnostice podal přehled o současném stavu vědomostí a o obrovském vývoji v posledních letech. Hovořil o důsledcích genetických vad pro jednotlivce i společnost a o nárocích vyplývajících z požadovaného „práva na prenatální diagnostiku“. Toto právo ovšem ve svých důsledcích vede к požadavku prenatální selekce a hrozí vznikem „selektivní kultury“ a vzestupem potratovosti, kdy je ukončení těhotenství prováděno z indikace „přílišné psychické zátěže matky“, protože platné zákony nedovolují genetickou selekci. Aby se postavila hráz tomuto vývoji, postuluje prof. Bompioni několik požadavků: [pageend13]14 a/ tým v centru prenatální diagnostiky musí podat úplnou, objektivní a vědecky nenapadnutelnou informaci o výsledku vyšetření a musí rodičům srozumitelně zhodnotit závažnost postižení, u probability diagnózy musí co nejdříve diagnózu potvrdit, ev. i genovým vyšetřením. Lékař se nesmí pokoušet ovlivňovat rozhodnutí rodičů, ale má jim v jejich těžké situaci jako křesťan stát solidárně po boku; b/ prioritou ve výzkumu i klinice se musejí stát možnosti časné intrauterinní terapie; с/ je třeba věnovat intenzívní pozornost novým metodám genové terapie. Zatímco je genová terapie zárodečných buněk a mladého embrya zatím problematická, je jasné, že mnohoslibná je genová terapie somatické linie. Ačkoli je ještě v experimentální fázi, ocitá se už dnes v oblasti možného; d/ veřejné zdravotnictví by nemělo jen rozšiřovat a propagovat nabídku prenatální diagnostiky (a tím také potratů), ale mělo by vyvinout strategii skutečné prevence. To znamená informaci a výchovu rizikových jedinců a párů к odpovědnému a zralému rodičovství. К tomu je ovšem nutný dostatek kvalifikovaných zdravotníků i prostředků; e/ nemá-li solidarita zůstat prázdným slovem, musí být společnost daleko lépe schopna ujímat se nemocných a jejich rodičů. Je jasné, že se katolický lékař nebude podílet na potratu, protože jeho mravní priorita vychází z principu posvátné přirozenosti lidského života. Ale opravdovost své motivace a důslednost svého postoje musí prokazovat činy tím, že učí, informuje, vychovává, organizuje a tak přesvědčivě slouží životu. Prof. Dr. J. Me. Lean z Leadsu přednášel na téma pokusů s embryi a féty. Podal přehled o nejnovějších embryologických poznatcích. Metoda IVP rozšířila poznání a umožnila pokusy s embryi v předimplantační fázi. Úspěch IVF je udáván 10% (podíl porodů živých plodů) a vědci ospravedlňují tyto pokusy jako jedinou možnost ke zvýšení výtěžnosti IVF. Zároveň v nich vidí možnost, jak vyvinout nové metody chromosomální, genetické a prenatální diagnostiky a způsoby kontroly porodnosti. Tyto pokusy, které předpokládají usmrcení a zničení embryí, která se stanou předmětem výzkumu, odporují tradiční lékařské etice, která od lékaře kategoricky vyžaduje, aby chránil život lidí, na nichž se pokus provádí. V souladu s DONUM VITAE je IVF nepřípustnou metodou ke kompenzaci neplodnosti, ačkoliv je v mnoha zemích povolena. Byly také konány pokusy léčit některé choroby transplantacemi embryonálních tkání, ale ani vědecký základ, ani klinický efekt těchto pokusů nejsou přesvědčivé. Ve své přednášce se prof. Me Lean pak v dalším věnoval alternativním možnostem, jak léčit neplodnost a zabránit geneticky a chromosomálně podmíněným chorobám, aniž by to bylo v rozporu s požadavkem naprostého respektu к lidskému životu. Jako alternativu к IVF uvádí možnost při normálním cyklu transvaginální sběr oocytu. jeho přenos do dělohy s následným oplozením při normálním koitu; takovým postupem se může uplatnit i imunologický efekt semenné tekutiny, který má pro koncepci význam. Úcta к lidskému životu je slučitelná s požadavky vědy, vědec nesmí strkat hlavu do písku a lidský potenciál poznání, daný Bohem, nesmí být potlačován. [pageend14]15 Poslední doba přinesla mnoho nových poznatků o zrání gamet, oplození a prvních chvílích embryonálního vývoje. Chromosomální aberace vznikají v době gameto- genese a tady, ještě před oplozením, bude možnost diagnostiky a zásahu. V závěru upozornil na již známý fakt, že u defektů neurální trubice vitaminová suplementace prekoncepčně snižuje riziko porodu dalšího postiženého dítěte z 56 % na 1 %. (Obsáhlá a vysoce odborná přednáška by měla být uveřejněna ve sjezdovém sborníku, který jsme objednali.) Prof. Dr. Hans Wuermeling z Erlangen upozornil ve své přednášce o fer- tilizaci in vitro (IVF) na rozdíl mezi plozením a produkcí. Dítě vyrobené ve zkumavce se stává objednaným technickým produktem a je v jiném vztahu ke svým rodičům než dítě počaté. Z toho vychází encyklika DONUM VITAE, komentáře к ní upozorňují na riziko změny smýšlení v celé populaci. Rodiče, pro néž je IVF spojena s velkými nepříjemnostmi, a jejichž dítě je„chtěné“ (na rozdíl od ..nechtěných“ náhodně počatých dětí) jsou vystaveni riziku, že budou dítě považovat za svůj majetek a uplatňovat nad ním svou nadvládu. Nová technika dává možnost, že rodiče budou akceptovat jen takové dítě, které bude odpovídat jejich představám. Je třeba trvat na tom. že dítě je „dar“. Z filosofického a právního hlediska je nutno objasnit, že neexistuje pozitivní „právo mít dítě“, natož „právo mít zdravé dítě“. Právo lze vymezit jen tak. že nikdo nesmí rodičům bránit, aby měli tolik dětí, kolik chtějí, a v době, kdy je chtějí. Diskuse к těmto přednáškovým blokům byla velmi živá, zúčastnili se jí lékaři, právníci, sociologové i teologové a obrazil se v ní i současný kvas a napětí mezi magisteriem a zejména odbornou katolickou veřejností. Ukázalo se. jak je důležitý vzájemný dialog, objasňování stanovisek a pojmů a hledání východisek. Řada dilemat, která se někdy v lékařské praxi zdají neřešitelná, může být pro futuro řešena právě správně zaměřeným výzkumem. Bylo by projevem strachu a malodušnosti chtít se před dialogem uzavřít. Druhý den byl věnován otázkám lidské sexuality, poruchám sexuální diferenciace a identifikace. Hlavními řečníky byli prof. August Wilhelm v. Kiff (Bonn), prof. J.P. Luton (Paříž), prof. Ralph O' Connell (New York). Přednášky, vycházející především z endokrinologických poznatků, nepřinesly z odborného hlediska nová fakta, ale podaly obsáhlý souhrn dosud známých skutečností. Ukázaly, jak protichůdné a nejasné jsou zatím názory na vznik homosexuality (citována byla např. Dörnerova teorie prenatálního stresu) a zdůraznily problematičnost prevence a neúspěšnost všech dosavadních terapeutických přístupů (na rozdíl od jiných poruch, např. kongenitální hyperplasie nadledvin). Třetí den se konal ve znamení konce života. Prof. Dr. J. Bareto (Porto) pojednal ve svém referátu o problému euthanasie a sebevraždy. Zaujal kritické stanovisko к teorii „racionální“ sebevraždy a uvedl doklady pro to, že velkou většinu těchto lidí je možno označit za psychiatrické pacienty. Asi 5 % osob, které se vážně pokusily o sebevraždu, nelze zařadit pod žádnou psychiatricku diagnózu, není však jasné, zda je lze považovat za psychicky zdravé. Novější výsledky ukazují, že existuje jistá korelace mezi suicidálním chováním a sníženou hladinou některých neurotransmiterů v mozku - a to nezávisle na přítomnosti deprese. Snížený výskyt sebevražd v koncentračních [pageend15]16 táborech, u uprchlíků, ba i u nemocných zhoubnými nádory poukazuje na to, že sebevražda není normální lidskou reakcí na utrpení. Spíše jde o vliv určitých psychologických a biologických faktorů, někdy však může jít i o racionální rozhodnutí u zdravých lidí, kteří se cítí osamělí a nedocenění. U terminálně nemocných není řešením pomoc к sebevraždě, ale tišení bolesti a lidská solidarita a blízkost. V diskusi byl zmíněn syndrom autoagrese. V poslední době lecos nasvědčuje tomu, jako by v rockové hudbě byla zakódována tajná suicidální poselství. V USA žalovali někteří rodiče jisté kapely, že jejich děti po koncertu spáchaly sebevraždu. I odjinud je hlášena zvýšená sebevražednost po koncertech rocku. Uvažovalo se, že by příčinou mohly být nihilistické a destruktivní texty, ale věc bude složitější. Zdá se, že hromadný poslech rockové hudby vypíná kritické kortikální impulsy, posluchači jsou řízeni podkorově podobně jako při autogenním tréninku. Přednáška vyvolala značnou diskusi. Budapešťská onkoložka dr. Erzsé- beth Podmaniczky upozornila na základě maďarských statistik na význam společenských a náboženských faktorů. Je to otázka smyslu života, vůle к životu, celkové životní perspektivy - a v podstatě víry a naděje. Byla položena otázka, zda tendenci к sebevraždě neprojevují častěji mladiství, kterým se nedostalo v dětství rodinného zázemí a lásky. Na to navázala diskuse o možné frustraci a psychosomatickém postižení zen, které trpí pocitem viny, že se dostatečně nevěnovaly svým dětem, nebo které byly předčasně od dětí odloučeny (tedy zda existuje „mateřský deprivační syndrom“). Lékařky z NDR pro to uváděly četné empirické doklady a upozorňovaly na riziko přehnaných emancipačních snah v SRN. Jihokorejský prof. Kwang-Ho-Meng přednesl výsledky ankety u 250 zdrav, sester pracuj ich na stanicích intenzívní péče v 15 církevních nemocnicích, ve které byly zjišťovány jejich názory na umělé prodlužování lidského života. Jejich názory byly shodné s názory magisteria (1980, 1985). Rozhodující je stanovení cerebrální smrti a „totální cerebrální smrti“. Otázkou stanovení smrti se zabýval prof. C.J. Vas z Bombaye. Podal historický přehled názorů na konec života, citoval nové směrnice a publikace, upozornil na nutnost používání standardizované metodiky a na obtížnost diagnózy u novorozenců a kojenců. Totální mozková smrt znamená i smrt mozkového kmene. Je možno považovat za aktivní euthanasii ukončení resuscitace u pacientů s dg. korové smrti s živým mozkovým kmenem. Sporná je otázka lidského statutu anencephalů - v USA se rodí ročně asi 3000 takto postižených dětí, které jsou považovány za „non-person“ a mohou být dárci orgánů. To je z etického hlediska nepřijatelné - je na ně třeba nahlížet jako na bezvědomého nemocného. V souvislosti s etikou transplantací upozornil, že v Indii se získává většina orgánů od živých dárců za úhradu! Osobní setkání a široká paleta názorů ukázaly na skutečnou katolicitu, tedy všeobecnost, církve, na rozmanitost lidských osudů a na společný vřelý zájem o hledání křesťanské odpovědi na otázky, před něž je medicína stavěna při dnešním rozvoji vědy a v různých kulturních i sociálních prostředích. Na závěr kongresu bylo přijato následující [pageend16]17 Prohlášení My, katoličtí lékaři, kteří jsme se shromáždili na 17. světovém kongresu FIAMC v Bonnu od 14. do 18. září 1990, jsme při této příležitosti přijali následující závěry: 1. Prenatální diagnóza je lékařská technika, která v některých případech těhotné ženy uklidní a zabrání potratům. Ale její inherentní rizika a skutečnost, že by mohla být zneužita к eugenické selekci, vedou к nutnosti užívat jí pečlivě uváženým způsobem s vědomím posvátnosti lidského života. Vyšetření by mělo být provedeno jen tehdy, pokud by byla rozumná naděje, že by mohlo pomoci nenarozenému dítěti. 2. Fertilizace in vitro - i když je jí užito к léčbě sterility u manželské dvojice, která si to žádá, a aniž je použito semene dárce - je znehodnocena skutečností, že jde o oddělení aspektu plodnosti a osobního odevzdání v manželské lásce. Je proto zapotřebí dalšího výzkumu к hledání alternativních postupů к léčbě sterility, které by nenarušovaly důstojnost lidského plození. 3. Výzkum spojený s manipulací embryem nebo plodem je nepřijatelný, pokud ohrožuje život nebo přirozený vývoj nové lidské bytosti. 4. Specificita lidských bytostí jakožto individuálně stvořených mužů a žen je základem jejich rovnosti. Biologické, psychologické a sociální deviace jsou faktory, které ovlivňují negativně sexuální identitu; je třeba, aby je lépe poznávali jak lékaři, tak ostatní pracovníci, kteří chtějí podporovat normální vývoj. 5. „Racionální sebevražda*4 jako forma euthanasie je vzácností. Jelikož jsou téměř u věch suicidálních pacientů přítomny psychopatologické rysy, je nutné, aby lékaři moudře a účinně napomáhali obnově duševního zdraví. Pomoc při sebevraždě a její schvalování jsou neslučitelné s lékařskou etikou i s katolickou vírou. 6. Umělé udržování života má známé indikace i kontraindikace; nemělo by se к němu sahat jen za účelem získání orgánů pro transplantaci. 7. Transplantace orgánů je významná lékařská technika, která často zachraňuje život, a je evidentní, že katolíci musejí mít dárcovské smýšlení. Je zřejmé, že před odebráním orgánů je nezbytná přesná diagnóza smrti dárce. Stále více je za důkaz nezvratné smrti uznávána smrt mozkového kmene, jež vede к funkční zástavě a smrti mozku jako celku. Konečně: Katoličtí lékaři se chtějí zasvětit službě zdraví pro všechny, především však chtějí pomáhat chudým, opuštěným a těm, kdo trpí duševně a duchovně. Papež Jan Pavel II. nedávno prohlásil: „Před lidským svědomím se vynořují nové problémy, které žádají jak od duchovních ve zdravotnictví, tak od profesionálů ve zdravotnickém výzkumu i praxi, aby doplnili své vzdělání na úroveň současných požadavků.“ Katoličtí lékaři se proto budou věnovat výzkumu, budou uchovávat a zvyšovat svou vědeckou a profesionální úroveň a budou spolupracovat, aby nalezli taková řešení etických problémů v lékařské praxi, jež by plně respektovala biologickou přirozenost a důstojnost lidské osoby. [pageend17]18 ETICKÉ DOPORUČENÍ PRO KATOLICKÉ LÉKAŘE Bioetické centrum FI AMC v Bombayi vypracovalo etické směrnice pro katolické lékaře, které byly publikovány poprvé při XVI. kongresu ЯАМС v Buenos Aires v r. 1986. Po konzultacích s etiky a teology a s přihlédnutím к vývoji v oblasti lékařské vědy byly nyní tyto směrnice přepracovány a předloženy XVII. kongresu ЯАМС v Bonnu s nadějí, že budou přijaty národními organizacemi a že všichni zúčastnění přispějí к jejich realizaci. Úvod Katolický je ten lékař, jenž věří a žije podle katolické víry a řídí se etickým kódem, založeným na přirozenosti a důstojnosti lidské osoby, a zásadami lidské spravedlnosti obohacené učením Kristovým a jeho církve. Katolický lékař je si tedy vědom toho, že: 1. Je základní pravdou, že každá lidská bytost je stvořena к Božímu obrazu a povolána к nesmrtelnému osudu. Je také třeba uznat, že lidská důstojnost byla povýšena tím, že Boží Syn přijal lidskou přirozenost. 2. Lékař je ve své činnosti povolán, aby vydával svědectví o Kristu - Léčiteli a pokračoval v jeho léčebném poslání. 3. .Osobní svědomí se musí utvářet ve světle křesťanské víry a podle učení církevní autority. 4. Lékař v praxi stejně jako vědec a výzkumník je odpovědný za ochranu života, prevenci a léčení nemocí, poskytnutí úlevy v utrpení a podporu zdraví ve všech dimenzích - tělesných, psychických, duchovních a sociálních. Tato odpovědnost se vztahuje jak na pacienta jako individuum, tak jako na člena společnosti bez ohledu na to, к jaké kultuře patří a jaké náboženství vyznává. Etická doporučení Katolický lékař 1. Aby vydával účinné svědectví o Kristu, musí žít a růst v poznání své víry, musí získávat informace o pokroku medicíny a o jejich etických důsledcích a musí znát církevní učení o těchto otázkách; 2. musí vždy chránit a podporovat čest, důstojnost a vznešené ideály lékařské profese; musí být pravdivý a nesmí nikdy vydat křivé svědectví; 3. musí ve věcech zdraví sloužit jednotlivci i společenství; musí se snažit, aby dosáhl nejvyšší možnou úroveň profesionální kompetence s přihlédnutím к prostředkům nemocného a společnosti; [pageend18]19 4. měl by spolupracovat s ostatními lékaři a zdravotníky v nejlepším zájmu pacienta i společnosti a musí byt připraven vyžádat si nebo poskytnout pomoc, je-li jí třeba; 5. bude co nejpečlivěji chránit lidský život od okamžiku početí a bude považovat za těžce nemorální každý postup, který je přímo zaměřen na ukončení života nenarozeného, kterému je třeba přiznat status a hodnotu lidské osoby. Přirozený proces, kterým se počíná lidský život, má svou vlastní hodnotu a žádný důvod není adekvátní tomu, aby byl uměle nahrazován nebo substituován; 6. bude respektovat lidský život ve všech situacích a bude vždy považovat jeho přímé ukončení, byť na přání nemocného, za mravní zlo. Je třeba používat všech prostředků к uchování života v souladu s pacientovou situací; 7. ve věcech zdraví musí sloužit všem jednotlivcům s plnou odevzdaností bez ohledu na jejich rasu, sociální postavení, majetek, národnost, ideologii nebo náboženské vyznání; 8. za žádných okolností nesmí jednat způsobem, který by narušil pacientovu fyzickou nebo duševní integritu, mimo přísně lékařské indikace, a to jen pokud to odpovídá pacientovu svědomí a jeho základním právům; 9. bude se ze všech sil snažit o podporu přirozeného plánování rodičovství, vědom si zla, jež je spojeno s umělou antikoncepcí a přímou sterilizací; 10. nesmí znásilnit svědomí a porušit práva nemocného jakýmkoli činem nebo léčebným postupem, který by mohl narušit základní práva individua; 11. nebude podporovat ani omlouvat jakýkoli způsob mučení nebo krutého, nelidského a ponižujícího jednání a nikdy se takové činnosti nezúčastní; 12. měl by být motivován především starostí o pacientovo blaho, aniž by zdůrazňoval právo na spravedlivou odměnu; 13. je vázán mlčenlivostí ve všech záležitostech, o nichž se přímo nebo nepřímo dozvěděl při své profesionální činnosti; 14. měl by respektovat pacientovu náboženskou víru a postarat se o nutnou duchovní a mravní oporu, zejména při vážné nemoci: 15. měl by zajistit křest dítěte křesťanských rodičů, pokud by se ocitlo v nebezpečí smrti; 16. při transplantaci orgánů musí být nanejvýše obezřelý, aby byly při celém postupu dodrženy etické zásady, aby nedošlo ke komercializaci a aby byla s největší přesností stanovena smrt dárce při transplantaci orgánů ze zemřelého; 17. při ošetřování smrtelně nemocného by měl spolupracovat s ostatními členy zdravotnického týmu, se sestrami a s duchovním, právě tak jako s příbuznými, aby pacientovi umožnil klidnou a důstojnou smrt, a to aniž by se jakýmkoli způsobem uchýlil к jeho usmrcení; 18. při dodržení příslušných preventivních a ochranných pravidel musí ošetřovat všechny pacienty bez ohledu na druh jejich choroby, i kdyby tato měla představovat riziko pro jeho vlastní zdraví; [pageend19]20 19. musí se řídit místními, národními a mezinárodními kodexy lékařské etiky, pokud jejich doporučení neodporují zájmu společnosti a morálnímu učení katolické církve; 20. mél by si uvědomovat, že s rozvojem vědeckého poznání a s technickým pokrokem vznikají nové problémy. Ty vyžadují pečlivou aplikaci základních mravních principů v souladu s učením katolické církve, zejména pokud je výslovně formulováno. Závěr Katolický lékař by měl považovat za privilegium možnost svědčit o křesťanské víře vzorným životem, nelíčenou láskou к nemocným, zejména chudým a neprivilegovaným: pokud bude za vhodných okolností výslovně zprostředkovávat křesťanské poselství a mravní zásady, musí vždy respektovat pacientovo svědomí. Snaže se ze všech sil učinit všechno lidsky možné pro prevenci nemoci a uzdravení nemocných, katolický lékař chová v paměti Kristova slova: „Beze mne nemůžete nic učinit“. Proto musí vždy v modlitbě prosit o Boží pomoc a vedení. F. J. Haass Vezměme příklad vlastence, který odmítl zoufat nad vyhlídkou na osvobození své za války podmaněné vlasti: v co nebo v koho vkládá svou naději?... I kdyby uznával, že není jediná naděje, aby se sám dočkal osvobození, představuje si, že bude jeho přání vyslyšeno, až on tu nebude, celou svou bytostí odmítá připustit, že noc, jež se rozprostřela nad jeho zemí, by mohla být definitivní; tvrdí, že je to jenom zatmění. A víc - nejen že nemůže věřit ve smrt své země, ale po pravdě si ani nepřiznává právo v to věřit a připadalo by mu jako skutečná zrada, kdyby takovou možnost připustil. Tak tomu ostatně je, at je věřící nebo ne. V každém případě soudí i proti jakékoli rozvaze, že zoufat by znamenalo odpadnout, přejít к nepříteli. Tento soud vychází z předpokladu, který v něm sice zůstává s největší pravděpodobností skryt, my ho však musíme formulovat: je to jistota, že doufám- li v osvobození, ve skutečnosti je pomáhám připravovat, a když naopak o jeho možnosti pochybuji, zmenšuji tím vyhlídky na ně. To neznamená, že bych faktu naděje či beznaděje doslova přičítal nějakou kauzální účinnost. Po pravdě si spíš uvědomuji, že nadějí posiluji a beznadějí nebo prostě pochybováním rozvazuji, uvolňuji pouto, kterým jsem vázán к tomu, oč jde. To pouto je zřejmě náboženské povahy. Gabriel Marcel [pageend20]21 ZA PRÁVO NA ŽIVOT A BUDOUCNOST EVROPY Nový obraz člověka a světa jako základ společného evropského domu Mezinárodní kongres Drážďany, 20. -23. září 1990 Pořadatelem kongresu byla World Federation of Doctors who Respect Human Life, její německá odbočka Europäische Ärzteaktion (Ulm), Kaleb DDR, Christdemokraten für das Leben (Bonn), Aktion für das Leben (Absteinach) a další organizace na ochranu lidských práv. Podnětem к uspořádání kongresu byly osvobozovací procesy ve střední a východní Evropě a znovusjednocení Německa. Ukázalo se, že není těžké sjednotit se ke svobodě „od něčeho“, ale že je podstatně obtížnější dohodnout se na svobodě ,.k něčemu“. Ztráta hodnotové orientace poznamenává Západ i Východ, na jedné straně je to liberalistická ideologie konzumu, na druhé komunistická ideologie (my bychom řekli, že dělení není tak jednoznačně geografické), jež rozrušily hippokratovský obraz lékaře a vedly ke ztrátě měřítek pro dobro a zlo, to. co je správné a co nesprávné. Společný dům potřebuje společný domovní řád, a pro ten je hlavním předpokladem společný obraz o podstatě člověka a jeho cíli. Napomoci nové orientaci je jedním z důležitých úkolů právě pro lékaře. Kongresu se zúčastnili lékaři z mnoha evropských zemí, politici, právníci, sociologové, aktivisté ochrany života, křesťané různých vyznání. Hlavním tématem byla ochrana nenarozeného života a problém potratového zákonodárství, který vyvstal zvlášť naléhavě při německém sjednocení. V rámci kongresu byl na návrh francouzské skupiny také vypracován návrh na nový potratový zákon platný pro Evropské společenství a z iniciativy slovenské delegace byl odeslán dopis předsedům evropských vlád s výzvou o takovou novelizaci zákonodárství, aby zajistila ochranu nenarozeného života. Na kongresu promluvily četné známé osobnosti - např. prof. Lubsczyk z Erfurtu, prof. Dr. P. Marx, Johanna von Westphalen, P. Werenfried van Straaten, dr. Ziljka Zivkovic, poslanec Spolkového sněmu Roland Rössler a Dr. Otto von Habsburg. Před kulturním palácem v Drážďanech byla uspořádána veřejná manifestace, při níž promluvili sasští i západoněmečtí politici - ale nezdálo se, že by byla vzbudila příliš velký zájem kolemjdoucích. Otevření hranic a trh západního zboží na Prager-Strasse byl přece jen větším lákadlem. Přesto byl velký sál plný a účastníci z NDR byli vyvedeni z míry možností veřejné otevřené diskuse. Angažovaným křesťanům je většina argumentů na ochranu nenarozeného života známa. Přínos kongresu jsem viděla ve značné účasti gynekologů a v zájmu o politické, sociologické a právní aspekty problému. Privatizace v bývalé NDR může svádět к výdělečné potratářské praxi. Padla slova, že „killer“ je nájemný vrah, ten, kdo zabíjí za peníze, a že „killer“ nemůže být považován za kolegu. Byl citován výrok osobního lékaře Goethova, že nejnebezpečnějším člověkem se stane lékař, kterému je dáno právo rozhodovat o životě a smrti bližních. [pageend21]22 Doc. Siegfried Ernst, starý lékař z Ulmu, antifašista. kdysi člen oxfordského hnutí, hovořil o vině německého národa za 2. světovou válku, o svém osobním prožitku „kolektivní viny“ a viny „mlčící většiny“ a o tom, jak si 14. února 1945 v hořících Drážďanech živě uvědomoval, že jde o trest, který si lidé přivodili a Bůh dopustil. Vyslovil obavy, že ani budoucnost Německa nebude požehnaná, bude-li zaplacena novými masovými vraždami, tentokrát nenarozených.Johanna von Westphalen ve své brilantní přednášce uvedla, že potrat neprospívá ženám, nýbrž mužům, které zbavuje odpovědnosti jak za partnerku, tak za počaté dítě; zároveň je však zákon ve smyslu „potratu na žádost ženy“ popřením práv otce. Zajímavá byla ostrá kontroversní diskuse právníků. Šlo o to, že západoně- mecká ústava je dobrá a mravná, ale jejím východiskem byl odpor к nacistickým zákonům - zakotvila v řadě oblastí jejich opak. Ale v dnešní společnosti není plný konsens o hodnotách, na kterých je vybudována. A tak se znovu nastoluje otázka selekce (tentokrát prenatální), euthanasie a sterilizace. Spor vznikl okolo funkce zákona - zda je možno kodifikovat v zákoně jen to, o čem panuje ve společnosti shoda, zda je tedy zákon výrazem obecného mravního povědomí, nebo zda má zákon na mravní cítění lidí formativní vliv. V tomto ohledu vystoupil výborně znalec ústavního práva Dr. Leo Lennartz ze Sdružení právníků na ochranu života (Juristenvereinigung Lebensrecht,e.V., Köln). Otázka je v Německu velmi živá právě v souvislosti se sjednocením, pro příští dva roky bylo dohodnuto rozdílné řešení pro obě části Německa, z nichž si každá ponechá své dosavadní zákony, což sebou ovšem ponese značné negativní důsledky v praxi a nutnost do dvou let nalézt celoněmecký - a spíše ještě celoevropský - konsens. К jeho dosažení je nutná intenzívní vzdělávací, propagační a duchovní kampaň. Fascinující byla vystoupení vědců, která přímo se základním tématem kongresu nesouvisela. Bernhard Phillberth, kněz a atomový fyzik z Mnichova, mluvil na téma „Trinitární obraz světa a vznik universa“, prof. Dr. Bruno Vollmert, molekulární chemik z univerzity v Karlsruhe, přednášel o evoluci a stvoření z přírodovědeckého hlediska. Známá náboženská osobnost prof. Dr. Max Thür- kauf, atomový fyzik z Basileje, hovořil o tématu své knihy „Konec marxismu“ (Die Endzeit des Marxismus), prof. Dr. med. Roland Süssmuth, mikrobiolog ze Stuttgartu, přednesl vysoce specializovanou a přesto fascinující přednášku o AIDS. Otřesná byl přednáška dr. Anatolije Korjagina, ruského disidenta, bývalého vězně, prvního, kdo veřejně protestoval proti zneužívání psychiatrie v Sovětském Svazu (nyní žije ve Švýcarsku). Líčil, jak se medicína v rukou vítězné bolševické vedoucí třídy stala nástrojem manipulace a prosazování stranické politiky, a to několikerým mechanismem: 1. přidělováním lékařské péče podle státní užitečnosti osoby (každý člověk je majetkem státu a je hodnocen podle své užitečnosti); jde o typ vězeňského zdravotnictví, 50 % venkovských nemocnic nemá teplou vodu, na 1 lůžko připadá 4,5 čtv. m. chybí kanalizace; 2. lékař přísahá státu - neskládá hippokratovskou přísahu. Slibuje, že neodmítne přidělenou práci, že půjde tam, kde to bude vyžadovat společnost a že se bude řídit komunistickými principy; [pageend22]23 3. lékař byl povinen utajovat určité skutečnosti, které by mohly působit proti státní propagandě, byly zkreslovány statistiky, na druhou stranu nesměl oproti úřadům dodržovat lékařské tajemství; léky a zdravotnický materiál se z propagandistických důvodů posílaly do zahraničí, ačkoli doma byl chronický nedostatek všeho. Nyní vyjíždějí dle dr. Korjagina do zahraničí lékaři, kteří líčí zlé poměry v sovětském zdravotnictví, ale jsou to titíž lékaři, kteří je kdysi v zahraničí chválili. Vzbuzují soucit a žebrají o pomoc, ale nemluví a příčinách a vinících. Získané prostředky se pak stejně nedostanou к těm potřebným, jimž jsou určeny. Projevilo se to už při pomoci Arménii; 4. lékaři světa proti atomové válce - za sovětskou sekcí stála skupina nomenklaturních kádrů, která nezorganizovala ani jedinou manifestaci proti sovětským raketám; 5. medicína byla používána к nehumánním účelům ve věznicích, (zpracovávání vězňů, jejich kosmetické úpravy po mučení, falšování chorobopisů, účast při mučení např. v Afganistanu); 6. konaly se lékařské pokusy na lidech. Výsledky výzkumu byly zkreslovány a zamlčovány. V čem lze hledat nápravu? V důsledném odkrývání skrytých faktů, v bojkotu zkompromitovaných lidí a institucí, v pravdivosti, v obnově lékařské etiky, v odbourání státního monopolu ve výzkumu a zdravotnictví. (Některé z těchto referátů jsou к dispozici v redakci Salus na audiokase- tách - v němčině). Součástí kongresu byly ekumenické bohoslužby a písňový koncert paní Inge Brúckové. Šlo o působivé šansony o nenarozených dětech. Naděje není nějaké tupé čekání, je to cosi pod nebo nad činem, co ho vzpružuje, co ale samozřejmě degraduje anebo mizí, jakmile ochabne sama aktivita. Naděje mi připadá jako do neznáma prodloužená, ústřední, totiž v bytí zakořeněná aktivita. Není proto spřízněna s touhou, nýbrž s vůlí. Vůle totiž také odmítá propočítávat možnosti nebo alespoň dělá přes takový propočet škrt. Nedala by se tedy naděje definovat jako vůle napjatá к čemusi, co nezávisí od ní? Gabriel Marcel [pageend23]24 ČEŠTI LÉKAŘI V EXILU V květnu 1990 se konal v malém městečku Braunsbach-Döttingen ve SRN sjezd českých lékařů v exilu (v německy mluvících zemích). Laskavostí pořadatelů, manželů Vašíčkových, byla pozvána i skupina našich lékařů a mediků. V srdečném, přátelském prostředí bylo možno navázat kontakty a vyměnit si zkušenosti zejména o rozdílech zdravotnických systémů a o primární péči. V odborném programu odezněla řada referátů z různých oborů; u etických témat jsme si vyžádali texty к publikaci v Salus. Budeme je uveřejňovat postupně jako podklady pro výměnu názorů - přitom podotýkáme, že je v nich vyjádřeno vždy stanovisko autora, s nímž se stanovisko redakce nemusí úplně ztotožňovat. Vzhledem к aktuálnosti problému uvádíme jako první příspěvek MUDr. Aleše Novotného к problematice umělých potratů. Jeho referát obráží problematiku zejména z právního hlediska. Úprava potratového zákona se stala jedním z hlavních sporných bodů při sjednocování Německa a na tomto tématu se nejvýrazněji ukázala divergence v mravních postojích, názorech a cítění obou jeho částí. К tématu se vrátíme ještě v dalších příspěvcích tohoto čísla Salus, protože je znovu aktuální i u nás vzhledem к nutnosti novelizace našich zákonů týkajících se zdravotnictví. MUDr. Aleš Novotný žije v Bavorsku a pracuje jako gynekolog, zástupce přednosty gyn. - porodnického oddělení v nemocnici v Tegernsee. Aleš Novotný: UMĚLÉ UKONČENÍ TĚHOTENSTVÍ VE SPOLKOVÉ REPUBLICE NĚMECKO Motto: Nudit znamená chtít říci vše. Voltaire Úvod: Byl jsem vyzván vyjádřit se к problému umělých potratů, především analýzou situace ve Spolkové republice Německo, v níž žiji a pracuji jako odborný ženský lékař více než deset let. Problematiku sleduji po celou tuto dobu aktivně jak z hlediska své profese, tak i postoje jako člověka a občana. Jsem šťasten, že mohu v Československu sledovat změny, o nichž jsem byl přesvědčen, že je za svého života už nespatřím. Domnívám se, že nastíněná problematika je zatím i ve slibně se rozvíjející demokracii polem velmi neoraným. Ujišťuji laskavého čtenáře, že ctím Voltairův postřeh a podotýkám, že následující je asi tak pětina toho, co je možné к tématu smysluplně říci. Téma: Filozofickým základem ústavy SRN (Grundgesetz, GG) je přesvědčení o důstojnosti člověka jako jedinečného individua. Právo na život chrání článek 1 GG. Nikdo nepochybuje o tom, že lidský plod je živé, i když ještě nenarozené lidské individuum, které zásadně požívá této ochrany. [pageend24]25 Z toho vyplývá, že předčasné ukončení těhotenství je zásadně trestný čin, který je formulován trestním zákonem takto: §218. Ukončení těhotenství (německy Abbruch der Schwangerschaft) 1/ Kdo ukončí těhotenství, bude potrestán odnětím svobody až do tří let nebo peněžitou pokutou. 2/ Ve zvlášť těžkých případech trestem od šesti měsíců do pěti let. Zvlášť těžkým případem se rozumí: 1. jestliže je to proti vůli těhotné, 2. způsobí lehkomyslně nebezpečí smrti nebo těžkého poškození zdraví těhotné. 3/ Jestliže tento čin vykoná sama těhotná, je trestem odnětí svobody do jednoho roku nebo peněžitá pokuta. Těhotná není trestána podle věty 1/, jestliže ukončení bylo provedeno lékařem po vykonané poradě (§218 b, odst. 1/, č.1.,2.) a od početí neuplynulo více než 22 týdnů. Soud může upustit od potrestání těhotné podle věty 1/ , jestliže se v době zákroku nacházela ve výjimečné tísni. 4/ Pokus je trestný. Žena sama trestána není. Komentář: I když v dalším budou povoleny výjimky, je nejprve důležité, že sám čin je trestný a jen výjimky za určitých okolností povoleny. Stav opačný, který dnes (červenec 1990) platí např. v NDR (a v ČSFR, pozn. red.), totiž zásadní povolení ukončení těhotenství v prvních třech měsících („Fristenlösung“) je nepřípustný. Toto stanovil jednoznačně Nejvyšší ústavní soud už v roce 1975, když liberálně- socialistická tehdejší vláda toto řešení v parlamentu prosadila. Soud tento zákon jednoznačně zrušil a dnešní citovaný stav je tedy kompromisem z té doby. Nejvyšší ústavní soud rozhodl nadále jednoznačně, že právo na život nenarozeného dítěte je vyšší hodnotou než právo na sebeurčení těhotné ženy, a má přednostní ochranu zákona. Je to logické, kdyby tomu mělo být naopak, panoval by stav prosazovaný nejradikálnějšími zastánci potratů na přání (např. Zelení) - vůbec žádný paragraf к řešení této problematiky by v trestním zákonu nemusel existovat. Odstavce 2/ a 3/ nejsou pro praktickou problematiku relevantní, tyto případy vlastně neexistují. §218 a. Indikace к ukončení těhotenství. 1/ Ukončení těhotenství lékařem není podle §218 trestné, jestliže 1. těhotná souhlasí a 2. ukončení těhotenství bere v úvahu současné a budoucí životní podmínky těhotné a je indikováno podle lékařských znalostí, aby odvrátilo nebezpečí pro život nebo nebezpečí těžkého poškození fyzického nebo duševního zdraví těhotné, a toto nebezpečí nemůže být odvráceno jiným pro ni přijatelným způsobem. 2/ Předpoklady pro odst. 1/, č.2. platí rovněž jako splněné, jestliže podle lékařských poznatků 1. naléhavé důvody potvrzují předpoklad, že dítě trpí - v důsledku dědičné vady nebo škodlivých vlivů - před porodem neodstra- [pageend25]26 nitelným poškozením zdravotního stavu, které je tak těžké, že pokračování těhotenství nemůže byt od těhotné vyžadováno. 2. těhotná byla obětí trestného činu podle §§176 - 179 a naléhavé důvody potvrzují, že těhotenství vzniklo tímto činem nebo 3. je ukončení těhotenství indikováno jinak, aby byla od těhotné odvrácena nouzová situace, která a/ je tak těžká, že pokračování těhotenství nemůže být od těhotné vyžadováno, a b/ nemůže být jiným pro těhotnou přijatelným způsobem odvráceno. 3/ V případech odst. 2/, č.l. nesmí od početí uběhnout více než dvacet dva, případech odst. 2/, č. 2. a 3. více než dvanáct týdnů.“ Komentář: Indikaci к ukončení těhotenství může zásadně stanovit ve všech případech lékař. Odst. 1/ č. 2. znamená indikaci ..všeobecně zdravotní“ která se podílí na počtu všech umělých potratů necelými 10 %. Lékař stanovující indikaci musí být odborným lékařem příslušného oboru a učinit tak písemně. Těchto indikací v zásadě dlouhodobě ubývá - s pokrokem medicíny, která na druhé straně umožňuje splnit touhu po dítěti i ženám velmi nemocným: strach před poškozením zdraví nechtěně těhotné zákonitě klesá. Odst. 2/ . č.l. je indikace ..eugenická“, počkození dítěte. Formulace je velmi důležitá - nerozhoduje jen poškození samotné, ale hlavně subjektivní vztah matky к němu. Hranice jsou neostré. Na jedné straně třeba totální chybění mozku (anencephalus), které asi skutečně nastoluje otázku, zda jde o jedinečnou lidskou bytost - přesně vzato je to tentýž stav, jako když nemocný nebo zraněný a těžkým a nenapravitelným poškozením mozku „na přístrojích“ přežívá, ale bez nich okamžitě umírá. Kdy a komu je povoleno je vypnout? Na druhé straně jsou poškození lehká, např. m. Down, ..mongolismus“, který mnohé matky bez problémů akceptují. Hranici tedy stanovuje praxe a ať už je tato hranice kdekoliv, je velmi subjektivní, podle těhotné individuálně různá. Tento prostor zákon nejen připouští, ale touto formulací přímo stanovuje. Tato indikace se podílí na počtu potratů zhruba několika %. Odst. 2/ , Č.2., indikace „etická“. §§176 - 179 jsou v německém trestním zákoně: sexuální zneužití dětí pod 14 let (§176). znásilnění (§177). sexuální donucení (§178) a sexuální zneužití postižených (těch, kdo se nemohou bránit z důvodu psychického nebo fyzického. §179). Prakticky se jedná o oběti znásilnění nebo zneužití, které při činu otěhotněly. Hranice ukončení těhotenství je zde pouze dvanáct týdnů a nikoliv neomezená, jako v případě indikace „všeobecně zdravotní“, nebo dvacet dva týdnů u indikace „eugenické“. V celkové počtům případů jde o necelé 1 %. Odst. 2/ , č. 3., indikace ..sociální“, je kamenem úrazu celého zákona, který by nebyl zdaleka tak špatný, kdyby mu odpovídalo i jeho provádění. Tady je zakopán pes liberálně-levicových přátel potratů, kteří tímto odstavcem obešli zákaz Nejvyššího soudu a „zadními dvířky“ přece jen dosáhli toho, že praxe [pageend26]ZI ukončování těhotenství v současnosti odpovídá stavu „Fristenlösung“ kdekoliv jinde. Velkou roli zde hraje poradenství, ke kterému se zakrátko dostanu. I když se slovo „sociální“ v zákoně nevyskytuje, jde zde o ženy, které jsou nechtěně těhotné a argumentují nejen možným zhoršením svých sociálních podmínek, ale i (hlavně) svého psychického stavu - a pokud je to nenapadne, je jim to vloženo do úst „poradci“. Zastánci potratů rádi argumentují tím, že jde o indikaci „psycho-sociální“, smíšenou, a tedy vlastně v zásadě taky jaksi „zdravotní“. Vědí proč: sám sociální stav nemůže být v civilizované společnosti kulturního evropského národa nikdy důvodem к zabití člověka. Tak rozhodl např. nejvyšší soud belgický, že sociální stav jako hodnota subjektivní není pro zákonodárství použitelný. Bylo by to vlastně totéž, jako kdyby starý a nemocný člověk směl být (po případné poradě příbuzných s určitou insititucí) lékařsky odborně usmrcen, pokud by bylo sociální postavení rodiny (vyjádřené příjmem) dostatečně slabé a dotyčný by překročil řekněme 60 let věku. Tato indikace je příčinou 85 - 90 % z těch odhadovaných asi 250.000 ukončených těhotenství ročně ve Spolkové republice, jedné z nejbohatších zemí světa. Je jasné, že jde o potraty na přání a sociální poměry se zkoumají záměrně neobyčejně povrchně a velkoryse. Argument nevyvratitelný (sociálně) - možnost dát dítě po porodu к adopci a učinit tím šťastnými nejméně tři další (rodiče čekající roky na dítě к adopci a dítě samotné, které smí žít v rodině velmi motivované к lásce к němu), není většinou ani vzpomenut. A když, nereaguje se na nejčastější námitku těhotné: „Cože, vynosit dítě pro cizí lidi?!?“, jedinou možnou odpovědí - výborně, tak si 1ю přece nechte! - nýbrž se „chápavě“ přikyvuje, že taková hrůzná psychická zátěž není pro ni přijatelná. Raději zabít, to je jednodušší. Argument adopce je zde nevyvratitelný, protože okamžitým odevzdáním dítěte nemůže sociální postavení těhotné doznat žádných změn. Proto se rychle argumentuje „psychicky“, přestože celá indikace se točí kolem peněz a sociálního stavu. Celý další podparagraf by byl zbytečný, kdyby neexistovalo č. 3. v odst. 2/. „§218 b. Ukončení těhotenství bez porady těhotné. 1/ Kdo ukončí těhotenství, aniž těhotná 1. minimálně tři dny před zákrokem se obrátí o ukončení těhotesntví na poradnu (odst.2/ ) a tam je poučena o možnosti soukromé a veřejné pomoci pro těhotnou, matku a dítě, především takové pomoci, která ulehčí pokračování těhotenství a situaci matky a dítěte, a 2. je poučena lékařem o významných lékařských souvislostech, bude potrestán odnětím svobody do jednoho roku nebo peněžitou pokutou, pokud trest není určen podle §218. Těhotná není podle věty 1/trestána. 2/ Poradna ve smyslu odst. 1/je 1. úřadem nebo institucí veřejného práva uznané poradní zařízení, nebo 2. lékař, který ukončení těhotenství sám neprovádí a [pageend27]28 a/ jako člen uznaného poradního zařízení je pověřen poradenstvím ve smyslu odst. 1/, č.l., b/ je úřadem nebo institucí veřejného práva uznán jako poradce, nebo с/ se poradou s takovým lékařem nebo odpovídající institucí informoval ve smyslu odst. 1/, č.l. o tomto jedinečném případu a o možnostech, které jsou mu ku pomoci. 3/ Odst. 1/, č.l. se nepoužije, jestliže je ukončení těhotenství indikováno, aby od těhotné odvrátilo nebezpečí pro život nebo zdraví, podmíněné tělesnou chorobou nebo tělesným poškozením.“ Komentář: Praxe poradenství je doslova výsměchem tomuto zákonu, ve kterém zákonodárce nedokázal ani zajistit - a mnozí se domnívají, že vědomě a úmyslně, - aby smysl porady byl vůbec ,.pro dítě“, aby se snažil motivovat těhotnou pro pokračování těhotenství. Poradny jsou ovšem rozdílné, od katolických zařízení až po organizace, které s dobrým svědomím možno označit za „potratové fabriky“. Volba konkrétní poradny je přenechána těhotné. Zatímco katolické zařízení se alespoň snaží objektivně informovat o skutečně četných možnostech sociální a finanční pomoci (což i tak pomáhá málo, jde přece v zásadě o těhotenství nechtěná, a vůbec ne o „sociální případy“, nebo jen minimálně - a zde zjevně poradenství má skutečně smysl a úspěch), organizace typu „pro familia“ informují zcela jednostranně - jak „to“ co nejpohodlněji „odstranit“. Všechna zařízení jsou ovšem dotována státem, stejně jako provádění potratů z prostředků nemocenského pojištění. Situace je tedy rozličná i v jednotlivých spolkových zemích. Na jedné straně Bavorsko, které se alespoň poctivě snaží brát i nedokonalý zákon vážně, jak o tom svědčí např. obžaloba a odsouzení potratáře z města Memmingen, který prokazatelně kriminálně vykonal stovky umělých potratů (odhalen byl na základě daňových úniků, pozn. red.), a konečné po mnoha letech váhání podání žaloby Nejvyššímu ústavnímu soudu proti způsobu provádění tohoto zákona, především poradenství. Na druhé straně pak „pokrokové“ sociálně-demokraticky vedené země jako např. Sársko, Hamburg nebo Brémy, mající vše pěkně pohromadě v jedné budově, kde jako na běžícím pásu proběhne „porada“ v několika minutách a za půl hodiny ji opouští „očištěná“ už netěhotná po ambulantním zákroku. Z praxe poraden je však zajímavý jeden poznatek, který vyvrací velmi populární „argument“ zastánců potratů na přání: „Nechtěné dítě bude jenom nešťastné“. Nehledě na morální neudržítelnost takovéhoto tvrzení - to ho tedy raději zabít? - a logický protiargument - a kde je záruka, že dítě chtěné bude vždy šťastné?,- jen děti s „nadějí na štěstí“ budou připuštěny к životu? - poznatky poraden i věcně tuto oblíbenou domněnku vyvracejí. Ženy, které se po poradě přece jen rozhodly pro život dítěte (a ponechaly si je), píší často svým poradcům, jak jsou šťastny, že nechaly toto své dítě narodit, dítě, bez kterého si dnes svůj život už neumějí představit. A nejen to - často vyjadřují svůj stud a špatné svědomí, že jen uvažovaly o tom, že by se narodit nemělo. [pageend28]29 Je to pochopitelné, malé dítě po porodu nemá nejmenších potíží vytvořit pozitivní emoční vazbu své matky, možnost, která je mu v raném těhotenství jeho anonymitou a „vzdáleností“ v hlubinách téla upřena. (Pozn. red.: Podle našich zkušeností pomáhá к překonání této „vzdálenosti“ ultrazvukové vyšetření, při němž má těhotná možnost své dosud nenarozené dítě pozorovat v jeho životních projevech.) Další §219, který se rovněž problematiky dotýká, ponechávám stranou. Jde o ukončení bez lékařské diagnózy, nesprávnou indikaci, veřejně propagování ukončení těhotenství a rozšiřování prostředků, vedoucích к ukončení těhotenství. Zajímavá je ještě poslední věta, §219 d:„Činnosti, jejichž účinky nastávají před ukončením usazení plodového vejce v děloze, neplatí ve smyslu tohoto zákona jako ukončení těhotenství.“ Tato věta je formálně správná (před nidací. v prvních asi šesti dnech po oplození, skutečně ještě nejde o těhotenství, nemůže tedy být v této době ukončeno), ale není ničím jiným, než povolením nitroděložního tělíska. Je však ve skutečnosti povolením zabití člověka stejně jako při kyretáži. Velmi zajímavé je, že právě zastánci potratů velice protestují, aby tato věta byla vykládána i opačně - jako možnost „zbavovat se“ „přebytečných“ embryí, vzniklých umělým oplozením ve zkumavce, neřku-li před tím na nich vědecky bádat. Diskuse: Podle mého názoru jsou výjimky z trestnosti podle §218 a, odst.l/, č. 2. a odst. 2/, č. 1. a 2. po přísné indikaci namístě. Totální negace jakéhokoli předčasného ukončení těhotenství se (přinejmenším právně) dotýká v případě ohrožení života těhotné stejného článku 1 GG, práva na život. Zde nejde už jen o pouhé sebeurčení. Politicky je to stanovisko jistě neprosaditelné a navíc nabízí svou radikalitou příliš otevřenou plochu všem odpůrcům. Těžko jim lze co namítnout na argument, že jde o návrat do středověku. Nejen zabránění „Fristenlösung“, ale i chybění „sociální indikace“ by bylo fantastickým úspěchem všech zastánců práva nenarozených na život. Politické většiny však bohužel na straně tohoto řešení nejsou. Nebude se co divit, když v mladé demokracii po půlstoletí diktatury (i když měla к této problematice během svého živoření vztah velmi různý), přestřelí politické kyvadlo nejdříve velmi daleko na stranu „liberální“, té špatně pochopené liberality (pozn. red.: viz např. situaci v Rumunsku). Otázka sebeurčení člověka zde zasahuje duši každého jednotlivce velmi hluboko a demagogické volání „mé břicho patří mně!“ se zdá na první pohled vrcholem svobody člověka. Bude trvat dlouho (a zvlášť v „bezbožných“ Čechách), než se většina přikloní к prostému lidskému poznatku, že sebeurční člověka má jasnou hranici tam, kde zabíjí druhého. I když je nenarozený ještě spojen s těhotnou matkou, není jejím „majetkem“, i jako plod je hotovým člověkem, ba co víc, je člověkem od samého počátku. Od okamžiku oplození je definitivně jedinečným člověkem (ve výjimečných případech dvěma) jako genetický program, který potřebuje jen jedno - aby se ho nedotkla sací kyreta. [pageend29]зо Díky pokroku medicíny a genetiky nemůže se dnes diskuse už vůbec dotýkat otázky, kdy vlastně „začíná život“. Život nezačíná vůbec, ten byl jednou stvořen ( pro ty druhé „vznikl“ sám od sebe) a pouze se předává nekonečným řetězem z generace na generaci. Otázka správně zní:„Kdy vzniká nový člověk?“, a odpověď na ni je dnes jednoznačná - v okamžiku početí, splynutím dvou živých buněk a smíšením chromozomů jejich jader. Je zajímavé, že titíž křiklouni za co „nejsvobodnější“ potratářství nemají nejmenší problémy uznat jakožto ochránci přírody (kterými opravdu podivuhodně předstírají být, nebo snad i jsou), že zvířecí druh, hodný chránění, musí být chráněn ve všech stádiích vývoje. Kdo rozbije vejce orla skalního, proviní se stejně, jako kdyby zastřelil dospělého orla. Zde nemá nikdo „potíže“ uznat, že nechá-li se takové vejce na pokoji, vyklube se z něj orel sklaní. Titíž však do bolesti hlavy (těch druhých) argumentují, že jakýsi „shluk buněk“ nebo dokonce „základ embrya“ v děloze není ještě člověk. A sebeurčení ženy, toto vděčné pole zastánců potratů, kteří jako první vždy každého, komu jde o život nevinně utracených, těch nejslabších ze slabých, nenarozených dětí, staví do pozice „nepřítele žen“, je přece dnes tak široké! Co vše dnes může jen průměrně poučená žena ( a nic proti tomu, snažit se úroveň poučenosti neustále zvyšovat) pro své sebeurčení - zda mít či nemít dítě - udělat! Ale sebeurčení předtím, tam, kde nezabíjí jiného člověka. Ve Spolkové republice je na výběr přes 80 různých druhů hormonální antikoncepce, jako přídavek ke starším ( a i církví částečně akceptovaným) regulátorům početí. Proč bránit třicetileté, šťastně vdané matce čtyř dětí, aby se podrobila minimálními zákroku sterilizace a žila nadále spokojeně a beze strachu nejen z nechtěného těhotenství, ale hlavně z možné nutnosti rozhodovat se mezi životem a smrtí svého nechtěného dítěte ? Zde je mé stanovisko liberálnější než oficiální pozice katolické církve. Vycházeje z člověka, považuji vše, co působí před početím, za přípustné, a naproti tomu vše, co působí potom a tedy zabíjí, za nepřípustné, včetně ovšem nitroděložního tělíska. Teologická argumentace - nepřípustná je jakákoliv činnost, která uměle odděluje akt pohlavního styku od oplození jako možnosti - mě nepřesvědčuje. Je totiž nedůsledná. Na jedné straně správně (ve svém vnitřním smyslu správně) nepřipouští nejen hormonální antikoncepci nebo sterilizaci, ale ani kondom nebo přerušení pohlavního aktu. Na druhé straně však připouští vypočtení plodných a neplodných dní podle metody Ogino - Knausovy jakožto jedinou regulaci početí (pozn. red.: totéž platí pro další metody „přirozeného plánování“ rodičovství). I toto je přece činnost oddělující uměle oba akty, i když nepřímo; zrovna tak nepřímo, jako např. před lety provedená sterilizace. Chápu, že toto stanovisko je nepřijatelné věřícímu křesťanovi, bylo by však velkým vítězstvím, kdyby nahradilo ten špatně pochopený liberalismus zastánců potratů. Navíc je rozumné vzhledem к možnému přelidnění světa, což je jeden z nejnebezpečnějších argumentů zastánců potratů; jde o oblast, kde je církevní učení i věřícím těžce srozumitelné. [pageend30]31 Závěr: Téma umělého ukončení těhotenství je na Západě brizantní. Ve Spolkové republice vidíme podobny vývoj jako v USA, i když ještě ne tak vyhraněný: téma samo roste ve své závažnosti a zároveň polarizuje - zastánci pro i proti se od sebe stále více vzdalují rostoucí radikalizací, nalézt kompromisní řešení je stále těžší. Zde se situace navíc právě aktuálně ještě komplikuje probíhajícím sjednocováním Německa. Zatímco konzervativním je i současná západoněmecká verze odporná (viz žaloba podaná Bavorskem), usiluje „levice“ o převzetí „modelu“ NDR („Fristenlösung“) i za cenu ústavní změny, záležitosti jinak nesmírně obtížné. Právě pro nás je myslím pikantní jejich argument, že je to jedna z „vymožeností“ socialismu ( vlastně už jediná a beznadějně poslední ze všech tak dlouho hledaných), kterou je rozhodně nutno do příštího „pokrokového“ Německa převzít a zachovat. Domnívám se, že řešení bude nalezeno v jedné z největších hodnot, které Spolková republika má a bude nabízet do spojené Evropy, totiž ve vynikající, vyvážené a promyšlené federální struktuře. Spojení Německa bude zcela jistě provázeno posílením jednotlivých spolkových zemí a oslabením centrální moci. Je to mimochodem jeden z nejdůležitějších důvodů, proč se spojování Německa netřeba bát. I řešení problému umělých potratů bude tedy na zemské úrovni snazší. (Pozn. red.: poslední úprava je skutečně taková, že si obě části Německa ponechávají i po sjednocení své původní zákonodárství s tím, že do dvou let bude vypracován nový společný zákon). Snad mi bude dovolena na závěr analýza a prognóza stavu této problematiky v Československu, které vzhledem к mé vzdálenosti od něho a chybění jakýchkoliv osobních ambicí doufají v jakousi objektivitu: ■ Zákonný totální zákaz umělého ukončení těhotenství je nepředstavitelný a podle mého i zastávání této pozice v politické diskusi je kontraproduktivní. Snad jedině jako taktická pozice pro začátek, aby kompromis neskončil příliš vlevo, ale trvání na ní však jen zradikalizuje většinu odpůrců a přivede do jejich řad i mnohé z těch, kteří by v nich být nemuseli. ■ Zákon o zákazu s povolením přísné obecně medicínské (tj. zdravotní), eugenické a etické indikace by byl fantastickým úspěchem. Je to však sen i pro Spolkovou republiku Německo, šance pro jeho přijetí považuji za minimální. ■ Zákon odpovídající dnešnímu ve Spolkové republice, tedy i s psycho-sociální indikací (§218 a. odst. 2/, č.3) považuji za nejzazší mez možného úspěchu konzervativních sil dnešního Československa. Byl by vynikajícím odrazovým můstkem do budoucnosti, která pradvěpodobně půjde směrem v tomto smyslu příznivým. ■ Zákon o povolení umělého ukončení těhotenství v prvních dvanácti týdnech („Fristenlösung“) by byl porážkou těchto sil a vítězstvím pseudoliberální levice. Tento výsledek bohužel považuji vzhledem к současnému rozložení politických sil za nejpravděpodobnější. ■ Chybění jakéhokoliv zákona a tedy „superliberální“ řešení na základě naprosté neúcty к člověku ve smyslu úplně volného zabíjení nenarozených bez jakékoliv Ihůtv a indikace, jak to požadují naši Zelení, považuji za velmi nepravděpodobné. [pageend31]32 Bylo by těžkou porážkou všech civilizovaných a kulturních občanů Československa. Tudy dnes cesta do Evropy budoucnosti nevede, jen zpět к totalitám útlaku a ponížení. ■ Jako absolutní minimum zůstává pak naděje, že stále ještě masově a zcela běžně používané názvosloví jako „umělé přerušení těhotenství“ nebo „interrupce“, které se zde neopováží užívat už nikdo (ani ti „Grüne“ ne), bude konečně vystaveno takovému posměchu, že i obhájci potratářství budou přinuceni tuto poslední popravu po zrušení trestu smrti nazývat alespoň formálně správně. Pokud budou chtít i nadále obelhávat své svědomí tím, že označí tento úkon za něco, co se děje s těhotenstvím. Lidsky prostě a jednoduše jde o zabití člověka. Ale, co z činnosti lidské má ještě smysl tam, kde se přestanou rodit děti? Děkuji Vám za pozornost. Je nepochybný fakt, který známe ze zkušenosti, ale těžko ho můžeme přesně vyjádřit slovy, že určité bytosti cítíme jako přítomné, totiž vůči nám otevřené, když trpíme nebo se potřebujeme svěřit, а и jiných ten pocit nemáme, i kdyby měly tu nejlepší vůli. Všimněme si hned, že rozdíl mezi přítomným a nepřítomným nemá zhola nic společného s protikladem mezi pozorným a roztržitým. Jako uzavřený na mě může působit ten nejpozornější, nejsvědomitější posluchač: i kdyby mě zahrnoval sebevětší hmotnou péčí, nic mi nedává, není schopen udělat mi v sobě místo. Je totiž vskutku možno naslouchat tak, že je to odmítnutí, že odmítneme dát sebe; hmotný dar, viditelný čin nemusí být nutně svědectvím přítomnosti... Přítomnost se projevuje bezprostředně a nepopiratelně čímsi v pohledu, v úsměvu, v přízvuku, ve stisku ruky. Na lepší osvětlení bych to řekl tak, že otevřená bytost je ta, která je schopna být se mnou celá, když ji potřebuji; bytost uzavřená je naopak ta, která působí dojmem, jako by si kvůli mně jen pro tu chvíli vyzvedla něco málo z prostředků, jimiž disponuje. Gabriel Marcel [pageend32]33 A. Adámková: POSTINTERRUPČNÍ DEPRESÍVNÍ SYNDROM Začátek těhotenství každé ženy je provázen, jak je všeobecně známo, bouřlivými hormonálními změnami, které podmiňují určité odlišnosti v psychice gravidní ženy. Obvykle zahrnují jistou rozkolísanost nálad, někdy mírná ranní pessima, snížení frustrační tolerance, větší zranitelnost atd. Při normálním průběhu těhotenství se uvedené odlišnosti srovnají do začátku druhého trimestru. Interrupce je z psychologického hlediska zcela nepřirozený zásah i vůči ženě. Změny, které v organismu během těhotenství probíhají, mají svou logiku. Znamenají vyzrávání pro velký a krásný úkol, jakým je převedení dítěte ze života skrytého do života veřejného během porodu. Teprve porod je skutečným ukončením těhotenství; během následujících šesti týdnů dochází к definitivnímu vyrovnání nejen v organismu ženy, ale i v její psychice. Násilné přervání procesů obvyklých v těhotenství způsobené interrupcí navždy znemožňuje ono definitivní vyrovnání. Často pozorujeme úzkost, pocity viny, obranné reakce ještě před procitnutím z narkózy. Uveďme příklad ženy, která po převozu z operačního sálu ještě před probuzením vykřikovala: „Pane doktore, neberte mi to děťátko, prosím vás, já ho chci...“. Po probuzení z narkózy si neúměrně stěžovala na bolesti. Před interrupcí působila klidným a vyrovnaným dojmem. Z hlediska nástupu a časového průběhu lze hovořit o časném postin- terrupčním syndromu, který nastupuje bazprostředně po ztrátě. Zahrnuje úzkost, pocity viny, neurotizaci a explozi psychosomatických obtíží, takže tyto ženy často putují různou dobu po různých lékařských ordinacích bez efektivního výsledku. Výjimkou není ani přejídání s následným vznikem obezity, jako důsledek kompenzačního mechanismu. Druhou skupinu obtíží můžeme označit jako pozdní postinterrupční syndrom. Nastupuje často plíživě (ale nemusí) a postupně se zhoršuje. Žena často pravý důvod svých obtíží tají anebo se jej snaží bezvýsledně sama sobě vyvrátit. Obtíže zmíněné v první skupině jsou nyní přítomny intenzivněji. Zhoršuje se adaptibilita natolik, že znemožňuje normální život včetně pracovního zapojení. Nevyhnutelným a ne zcela ojedinělým důsledkem je plná invalidizace a opakované pobyty v psychiatrických léčebnách. Naše zkušenosti jsou také podporovány různými studiemi zahraničních autorů, které se zabývají mezi jiným také otázkou změny hodnotového systému žen po interrupci, často v neprospěch již žijících dětí (může dojít i к opačnému postoji - к přehnané, svazující péči). Lékař gynekolog má nesmírnou odpovědnost. Jeho první reakce při zjištění gravidity může být determinující pro ženino další rozhodnutí. Věta: „Gratuluji Vám, budete mít děťátko“ ap. působí na poněkud labilnější psychiku ženy v prvním trimestru blahodárně. Naproti tomu věty typu: „No, je to těhotenství, necháte si to?“ působí negativně. Ženy se ve svém mateřství cítí provinile a ztrácejí ke svému ošetřujícímu lékaři důvěru. (Často se s podobnými stížnostmi setkáváme.) A ně[pageend33]34 které rozkolísané pacientky, třeba jen přechodně zaskočené banálními problémy, se někdy zbrkle rozhodnou к tragickému řešení. PORTRÉT Dr. Friedrich Josef Haass (1780 - 1853) Legendární litevská hrdinka, katolická disidentka Nijole Sadunaite, líčí ve svých pamětech epizodu, kdy, žijíc v ilegalitě po návratu z Gulagu a plna obav o osud svého bratra, který byl ve vazbě a čekal na soudní řízení, navštívila v Moskvě hrob lékaře, jenž žil a zemřel v pověsti svatosti, aby mu svěřila svou starost a prosila o přímluvu. Kdo byl tento muž, jejž vyhnanci a trestanci nazývali mužem Božím? Narodil se v Německu, byl vychován katolicky a od mládi zasvětil svůj život Bohu. Vystudoval filosofii, matematiku a medicínu. Specializoval se jako oční lékař a ve věku 22 let byl povolán do Moskvy, aby léčil kteréhosi ruského šlechtice. A v Moskvě už zůstal. Při tehdejší nesmírné politické, ekonomické, kulturní a civilizační zaostalosti země viděl svou úlohu ve službě těm nejchudším, nejen ve všech nemocnicích, ale i v chudobincích. Staral se nejen o nemocné s očními chorobami, ale ujímal se i akutně chorých, kteří bývali ponecháváni bez pomoci na ulicích. Ve věku 47 let se s mladistvým elánem připojil к Výboru na pomoc vězňům. Vězení v té době byla hrůzná - vlhká, temná, nevětraná, v celách pro 50 lidí bývalo stěsnáno až 200 osob, dospělých i dětí, včetně infekčně nemocných. Mnozí dostávali hladové otoky a umírali. Někteří byli přikováni к trámům, ženy měly železné obojky s ostny, takže si nemohly ani opřít hlavu a položit se. Tak byly v Moskvě mučeny statisíce lidí, nevolníků, bez vážného důvodu, jen proto, že se znelíbili vrchnosti, a nikdo si jich nevšiml, ani Puškin, ani Lermontov, ani Turgenév - ti všichni tehdy v Moskvě žili. Všiml si jich Němec z Porýní a sloužil jim celých 25 let, po celý zbytek svého života. Ukrutnější než život vězňů byl snad - pokud to vůbec bylo ještě možné - život vyhnanců. Vyhublí, polonazí a nemocní lidé putovali za mrazů i horka tisíce kilometrů pěšky na Sibiř. Měli železné okovy s řetězy a osm až deset lidí bylo bylo přikováno к jednomu železnému kruhu. Ten, kdo nestačil v chůzi, byl vlečen sebou a odpojen byl, až když zemřel. Okovy se nesnímaly ani v noci. V obrovské křesťanské Rusi se nenašel nikdo, koho by to pohoršilo a kdo by se proti tomu vzepřel! Musel to být opět cizinec, Dr. Haass, který se ujal boje proti železnému kruhu. Byl to mnohaletý boj. Byrokrati se bránili, že je to normální věc, Haasse chápal snad jedině kníže Golicin. Po letech se docílilo alespoň toho, že se snížila váha okovů o polovinu, že se zmenšily a byly potaženy kůží, aby tolik nedřely. Někdy v roce 1830 nalezl návštěvník Dr. Haasse chodícího po bytě v řetězech, s okovy na rukou i na nohou. Vypadal vyčerpaně a ukázalo se, že zkouší v bytě ujít již v těch lehčích okovech tolik kroků, kolik odpovídá první etapě cesty do vyhnanství. Po dlouhém usilovném boji docílil nakonec zákazu železného kruhu, okovy byly ještě lehčí a vyhnanci nebyli stříhání dohola. [pageend34]35 Haassův život byl velmi skromný a pravidelný. Vstával v 6 hodin, napil se rybízového čaje, do osmi hodin četl a připravoval léky. Pak se vydal na návštěvy chudých nemocných. To byl první kruh pekla. Ve 12 hodin se odebral do policejní nemocnice, což byl druhý kruh pekla, a odtamtud do třetího kruhu - do vězení. Nakonec navštívil vězení těch, kdo čekali na deportaci na Sibiř. Obědval kolem 17. hodiny, velmi střídmě, nikdy nepil alkohol. Po obědě navštěvoval vlivné přátele, aby získal pro své chudé hmotnou pomoc. Nikdy o nic neprosil. Vyprávěl jen, bezelstně jak dítě, o jejich bídě a utrpení. Večer pak dále přijímal návštěvy, vyřizoval vězňům dopisy, psal úřadům. A po krátkém spánku začínal zase nový den. Jeho jedinou zábavou byl teleskop, jímž pozoroval hvězdné nebe. Byl to člověk hluboce zbožný. Věděl, že neplodný život nemůže být šťastný a že radost v Bohu roste plněním povinností. Vězňům vymohl ve vězení pravidelné pravoslavné bohoslužby, kterých se sám s nimi zúčasťnoval, ačkoli byl katolík, a postaral se jim též před deportací o možnost přijmout svátosti. Ze svého jmění a za podpory anglického obchodníka z Petrohradu obstarával ročně pro vězně 10 000 výtisků evangelia a jiné náboženské literatury. Platil povozy, na nichž se mohli do vyhnanství vézt ti, kteří by cestu nebyli vydrželi, a vykupoval děti deportovaných nevolníků, aby mohly doprovázet své rodiče. Za dob hladomoru obstarával vězňům potraviny a těm, kteří se z vyhnanství vraceli, pomáhal při návratu do života. Nikoho se neštítil, s jemnou citlivostí a něhou dával všem najevo, že je má rád a že v nich vidí své bratry, a hledal způsob, jak jim pomoci alespoň v maličkostech, když nemohl změnit jejich celkový úděl. Tak se postupně rozplynulo celé jeho jmění, takže musel být pohřben na náklady policie. Tím ji prý přinutil udělat alespoň něco dobrého. Zemřel ve věku 75 let na náhodnou infekci, sepsí z karbunklu. Do té doby neúnavně pracoval v plné síle. Jeho pohřbu se účastnily tisíce lidí a jeho rakev byla nesena ke hrobu na ramenou vděčných Moskvanů. Ve všech kostelích se konaly slavné bohoslužby a když se pravoslavní duchovní ptali svého metropolity, zda se vůbec smějí modlit za katolíka, odvětil jim: „Nemodlete se za něj, ale к němu.“ Nijole Sadunaite nalezla jeho hrob ozdobený čerstvými květinami. Na náhrobku je koule z červenavého mramoru s křížem, kolem jsou sloupky s okovy. Pod jeho jménem je latinsky a ruský vyryto: „Spěchejte konat dobro!“ Zpracováno podle: Nijole Sadunaite: Geborgen im Schatten Deiner Flügel, Christiana-Verlag, Stein am Rhein, 1989, 1. vyd., s.189. [pageend35]36 INFORMACE Na konci třetího čísla Salus, před rokem, jsme si posteskli: „Děje se mnoho, o čem nevíme, čeho se nezúčastňujeme, máme co dohánět a měli bychom čím přispět.“ Jistě máme mnohé dohánět, ale o mnohém víme, lecos se podařilo, navázali jsme kontakty. Zde tedy pro informaci adresy některých zajímavých organizací: F.I.A.M.C. Féderation Internationale des Associations Medicales Catholiques International Federation of Catholic Medical Associations President:T.P. Linehan, M.D.,F.R.C.G.P. D.C.H Ampthill Sq. Medical Centre, 219 Eversholt St., London NW1 1 DR. England Vice-President: Hugo O.M. Obiglio, M.D. Libertad 1584,1, 1016 Buenos Aires, Argentina Gen. sekretář: Prof. Walter Osswald, M.D. Rua do Passeio Alegre 822-2 T, 4100 Porto, Portugal Sekretariát: Signora Isabella Biondi Palazzo S. Calisto, Citta del Vaticano 1-00120 Duchovní asistent: Rev. Msgr. James P. Cassidy. Ph.D. The Catholic Centre, 1011 First Avenue, New York, NY 10022, USA Jde o zastřešující organizaci, v níž jsou sdružena jednotlivá národní katolická lékařská sdružení. Přijata může být za každý stát jedna organizace ustavená s cirk, schválením podle vzorových stanov. Světová federace je členěna na regionální celky podle kontinentů a je afiliována ke Konferenci mezinárodních katol. organizací. Výkonný sekretariát je ve Vatikáně. Jednou za čtyři roky se koná světový sjezd (v září 1990 se konal v Bonnu - viz výše), jednou za čtyři roky v mezidobí evropský sjezd. Z jednotlivých národních společností se nám podařilo navázat kontakt se společností portugalskou, francouzskou, německou a italskou. Příští evropský sjezd se bude konat v r. 1992 v Benátkách na téma „Medicína na úsvitu třetího tisíciletí“, témata budou: Kvalita života při rozvoji vědy a techniky, Lidský život a jeho nejlepší habitat-příroda, Naděje pro třetí tisíciletí. Mladý lékař a nová Evropa. Příští světový kongres se má konat v roce 1994 v Portugalsku, v Portu. Časopisy: Decisions, vydává F.I.A.M.C. 4 x ročně (ang., franc.) V omezeném množství lze získat bezplatně pro skupiny lékařů v jednotí, diecézích nebo větších městech. Objednávky je možno adresovat na adresu sekretariátu. Signora I.Biondi. Médecine de Phomme, vydává Centre Catholique des Médecins Francais, 5, [pageend36]37 avenue de 1’ Observatoire, 75006 Paris. (Pražský KKL dostává po jednom výtisku, který je к dispozici v knihovně VÚE, Národní 8, Praha 1 - Voršilský klášter). AMCI Associazione Medici Cattolici Italiani (sekretář dott. Gian Luigi Gigli) Via della Conciliazione 15 00193 ROMA IANFP Internationale Aerztevereinigung für natürliche Familienplanung Dr. med. N. Zwicky-Aeberhard, Untere Hauptgasse 14, CH-3600 THUN, Suisse KALEB (Kooperative Arbeit Leben Ehrfürchtig Bewahren) Ekumenické sdružení na ochranu nenarozeného života v bývalé NDR Kontaktní adresa: Veronika Schauer, Voglerstrasse 13, 8021 DRESDEN časopis: Lebens-Laut,Kaleb, Strasse 78 Nr.8, Berlin 1123 Katholische Ärztegilde Österreichs (Prof.Dr. Gottfried Roth) Sandwirtgasse 1/ 11, 1060 WIEN (vydává jednoduchý informací bulletin) Katholische Ärztearbeit Deutschlands (Dr. med. Ursula Brandenburg, Präsidentin) Venusbergweg 1, 5300 BONN (Vydává časopis Renovation - příspěvky a předplatné v DM jsou vysoké) World Federation of Doctors who Respect Human Life (president Dr. med. Karel Gunning, Rotterdam) a přidružená německá Europäische Ärzteaktion (Dr. med. Siegfried Ernst) Postfach 1123, D 7900 ULM Organizace je zaměřena na ochranu života jak nenarozeného, tak postiženého a bojuje proti euthanasii. Vydává časopis Medizin und Ideologie, dále bohatý materiál - přednášky i audiovisuální, který je možno zakoupit poměrně levně v DM, částečně jej lze získat i darem. Club of Life Postfach 1913, D-6200 WIESBADEN Nekonfesionální sdružení bojující mj. proti euthanasii a za účinnou prevenci AIDS Papežská rada pro apoštolát nemocných uspořádala v listopadu 1989 mezinárodní konferenci na téma „Život: Proč? AIDS“. Akta této konference byla publikována v Dolentium hominum 5 (1990), 13, 1-284. V listopadu 1990 se konala mezinárodní konference na téma psychiky a mozku. O obou konferencích přineseme referáty v příštím čísle. [pageend37]38 INFORMACE KKL Žádáme jednotlivé Kruhy katolických lékařů mimo Prahu a Brno, aby nám nahlásily kontaktní adresy a aby si zvolily a nahlásily zástupce do přípravného výboru národní asociace kat. lékařů, která by se pak mohla stát členkou FIAMC. Pokud je nám známo, scházejí se katoličtí lékaři v Praze. Brné, Olomouci, Hradci Králové, Ostravě, Litoměřicích (ekumenicky), Liberci, Českých Budějovicích. V adresáři máme tč. 280 adres. Rádi bychom Vás průběžně informovali o novinkách, o sjezdech a chystaných akcích; máme také možnost zasílat na dobírku audiokasety se záznamy přednášek. Všem čtenářům děkujeme za povzbudivé dopisy, na něž se snažíme individuálně odpovídat, některé uveřejníme. Prosíme o Vaše postřehy, názory, ev. o upozornění na literaturu, rešerše. Redakce Salus, sešity pro bioetiku a pastorální medicínu. Vychází v nakladatelství Cesta. Odpovědná redaktorka: MUDr. Dagmar Pohunková Adresa redakce: U Lužického semináře 24, 118 00 Praha 1. Uzávěrka čísla 6. ledna 1991. ISSN 0862-822X [pageend38]Nakladatelství Cesta nabízí z edičního plánu v I. pololetí 1991: UNIVERSUM - revue pro vědu a techniku. Cena 10 Kčs Tomáš Halík: Sedm úvah o službě nemocným a trpícím - příloha SALUS. Cena 12 Kčs Křesťanství, kultura a svět - sborník Křesťanské akademie Praha. Cena 20 Kčs Jan Pavel II.: Úvahy na encyklikou Humanae Vitae - manželská morálka a spiritualita. Cena 15 Kčs Ceny jsou pouze orientační. Upozorňujeme čtenáře, že vzhledem к pohybu cen zatím nepřijímáme předplatné na SALUS. Každé číslo budou čtenáři platit zvlášť přiloženou složenkou. [pageend39]CESTA [pageend40]