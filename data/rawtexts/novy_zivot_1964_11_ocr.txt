ž iv o t Z OBSAHU OVEČKA: BUDE ČTVRTÉ SNĚMOVNÍ OBDOBÍ? • D V O R N ÍK : SVATÍ CYRIL A M ETODĚJ V ŘÍMĚ • Č E P : VŠECH SVATÝCH A DUŠIČEK • ACHMATO- VÁ-VLACH: EPILOG (II) • K RCH Á Á K : ČECHOVÉ NA BASILEJSKÉM SNĚMU (18) • DROBNOSTI Z KONCILU • SAL. : LETN Í TÁBORY K Ř E ŠI ANSKÉ AKADEM IE • H E ID L E R : MONOLOG O ČECHÁCH • SM U TN ÍK : PŘEŠKO LEN • NAŠE PO V ÍD K A : MASTIK, HUDEBNICE. R O Č N Í K X V I . L I S T O P A D 1 964 [pageend1]0 ? v ý život MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE: N O V Í ŽIVOT, VIA DELLA CONCILIAZIONE, 1. ROMA-ITALIA. Řídi redakční kruh. Vychází 20. s označením následujícího měsíce. • Předplatní na rok 1964: V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílán! letecky účtujeme zvláší a třeba je platit předem. Předplácí se v Itá lii: pošt, slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1964. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 1800 lir n a : Nový život - Accademia Cristiana Cecoslovacca, Roma, Via della Conei- liazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. I rancesco Planner), nebo našim zástupcům v jednotlivých zemích: Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort j cle 1724-81 Dijon. — Německo : zasláním 12 DM poštovní složenkou na : Karl Fořt, Konto Mönchen (8000), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. V. F. Feřt, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vila Nuova. • Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile : P. Vincenzo In s o l e r a S. J. PETR OVEČKA BUDE ČTVRTÉ SNĚMOVNÍ OBDOBÍ? Až naši čtenáři budou mít toto číslo v rukou, bude už o této otázce rozhodnuto. Prozatím — píšeme 10. října — jsme ponecháni dohadům. Jistě je řada důvodů, aby koncil zakončením třetího období skončil úplně — hned na prvním zasedání třetího období, 15. září, řekl kard. Tisserant, první z kardinálů, členů Předsednické rady, že skončit sněm si přeje mnoho biskupů z celého světa. Na druhé straně ale stojí opravdové dobro koncilu. Kromě diskuse o předlohách O laickém apošto- látě a O Církvi v dnešním světě a o sedmi návrzích koncilové plénum musí ještě schválit všechny změny, které si Otcové přáli, a zpracovat »výhrady-modi«, s nimiž kapitoly projednaných předloh byly schváleny; k zpracování těchto výhrad bude zapotřebí doby daleko delší než je měsíc do 21. listopadu, kdy třetí období skončí, aby biskupové mohli odjet na eucharistický sjezd do Bombaje. Někteří proto už mluví o čtvrtém období — na jaře 1965 ? na podzim ? nebo ještě později ? — i když snad toto čtvrté období by nebylo v témž rozsahu, jako byla zasedání dosavadní; definitivní úpravy by schválili spíše jen zástupci biskupských konferencí nebo zemí. Začátek třetího období Třetí období sněmu začalo 14. září mší svátou, kterou sloužil sám sv. Otec spolu s 24 biskupy, zastupujícími všech pět světadílů, vyjadřujícími duchovní spojení všech věřících na tomto nejvyš- Ším církevním zasedání. V tisku si všimli, že při této první koncelebrované mši u Sv. Petra byla odstraněna skoro všechna pompa papežských mší, že zdě papež byl liturgicky » primus inter pares — první mezi biskupy«. Po mši svaté se ujal slova Pavel VI. Mluvil o několika úsecích pracovního programu třetího období: o dalším vyjasnění pojmu Církve, o významu biskupského úřadu a o jeho poměru k papežství. O mnoha velmi významných věcech bude jednat koncil; má stanovit např. úkol a povinnosti biskupů, jejich výsady, má vymezit vztahy mezi Svatou stolicí a biskupy, ukázat, jak jednolité je strukturální pojetí Církve přes své rozdílné výrazy na Východě nebo na Západě; pro věřící katolické Církve, stejně jako pro odloučené bratry, má naznačit pravý pojem o hierarchických orgánech, o biskupech, které Duch svátý ustanovil, aby řídili Boží Církev ; má se tak dít k službě bratří, jak se sluší na pastýře, tj. služebníky víry a lásky. Toto třetí zasedáni koncilu si dále staví za cíl zkoumat nauku o Církvi a o jejím úkolu ve světě; tak naváže na práci započatou na prvních dvou zasedáních, doplní ji a učiní z tohoto sněmu pokračování I. vatikánského sněmu. Celistvost katolické pravdy žádá jisté vyjasnění shodující se s naukou o papežství, tak aby se octla v pravém světle podstata a úkol biskupského 210 [pageend2]úřadu v Církvi. Jestliže mně jako nástupci sv. Petra patří úkol být vaší hlavou, není to, abych vás zkracoval o vaši moc, která vám patří ; právě naopak, já první ji chci mít v úctě. Jestli můj apoštolský úřad mě vede, abych učinil vůči vykonávání biskupské moci jisté výhrady, určil jeho výrazy, stanovil formy a uspořádal jeho způsob, pak se to děje k dobru celé Církve, k posíleni její jednoty. Církev potřebuje ústředního vedení tím více, čím větší je její světové rozšíření, čím větší jsou nebezpečí a čím naléhavější jsou potřeby křesťanského lidu za různých dějinných okolností, a můžeme dodat, čím rychlejší jsou spojová prostředky. Tato centralizace bude jistě vždycky mírněna a vyrovnána udělením vhodných a užitečných pravomovcí místním biskupům ; tato centralizace není domýšlivá, uměle vytvořená struktura ; je to služba, je to výraz jednotného a hierarchického ducha Církve, je to její ozdoba, její síla, krása. Jako vy, rozptýlení, potřebujete středisko, východisko jednoty víry a společenství, abyste dali pevnost a tvářnost světovosti Církve ; tak zase Svatá stolice potřebuje, abyste j í byli blízko a j í poskytovali svou práci, abyste j í dali lidskou a dějinnou tvářnost, abyste j í byli poslušní, abyste podávali příklad ve vykonávání svých povinností, abyste Církvi byli útěchou v jejím utrpení. Sv. Otec pak poslal svůj pozdrav všem kně- žím, řeholníkům, laikům, všem, kdo trpí a jsou pronásledováni: »Nemůžeme zapomenout především na ty, kdo se nemohli zúčastnit koncilu, protože nemají osobní svobodu. « Děkoval pozorovatelům křesťanských církví za jejich přítomnost na zasedáních sněmu, ujistil je odhodláním katolické Církve pracovat, aby jednou zmizely všechny překážky jednoty, všechna nedorozumění a nedůvěra. Obnova jednoty jistě bude žádat velké úsilí a dlouhou dobu, ale »pokorně a zbožně se budeme hledět učinit hodnými tak velké milosti. Budeme hledět lépe poznat, co je pravého a přijatelného v různých křesťanských vyznáních od Říma odloučených, a prosíme je, aby se i ony lépe seznámily s vírou a životem katolické Církve a aby nepovažovaly za urážlivou, ale spíše za úctyplnou a bratrskou výzvu: aby hleděly dosáhnout plnosti co do pravdy a lásky ; tuto plnost Kristus Pán svěřil nám, tato plnost bude ještě výraznější, až bude nastolena jednota všech, kdo se hlásí ke K ristu.« Sv. Otec zdravil církve, které na konSÍM. — Na svátek sv. Václava sloužil mši svátou před sněmovním zasedáním olomoucký svět. biskup ThDr. František Tomášek. Mši svaté mohli být přítomni též členové římské české kolonie a takto slavnostně oslavit svátek svého nebeského ochránce. Po levici pana biskupa Tomáška klečí mons. František Vorlíček. cil dosud neposlaly své zástupce ; zdravil celý svět, i ty, kdo se na Církev a sněm dívají nepřátelsky; Církev ze své strany hledí ze všech sil přispět k duchovní záchraně světa, k jeho občanskému blahobytu, k jeho míru a štěstí. Diskuse Hned příští den ráno náměstí sv. Petra hýřilo fialovými barvami. 2170 Otců, odborníci a pracovníci technické služby šli na první všeobecné zasedání. Jak kard. Tisserant, první z kardinálů členů Předsednické rady, tak i kard. Agadžanian, který kongregaci řídil, a generální tajemník sněmu mons. Felici ve svých pozdravných proslovech vyslovili přání, ne rozkaz ani nátlak, aby koncil třetím obdobím skončil. Prvním předmětem diskusí byly kapitoly sedmá a osmá předlohy O Církvi. Sedmá kapitola » O eschatologickém rázu našeho křesťanského povolání a o naší jednotě s nebeskou Církví « byla sestavena na zvláštní přání zemřelého papeže Jana ; vykresluje před zraky putující Církve její cíl, poslední perspektivu : nebeskou slávu a štěstí, které je údělem oslavených a které čeká věřícího křesťana. V diskusi schéma zvlášť chválil africký kard. Rugamb- wa : věřícím, kteří žijí v rozptýlení, kteří jsou pronásledováni nebo jsou v menšině, kapitola připomíná, že jsou stále ve společenství s velkou světovou Církví na zemi a s Církví vítěznou v nebi ; svati z národů, které nedávno přijaly křesťanství, dokazují, že Církev patří všem lidem, že dovede přijmout a » pokřtít « všechny jejich dobré tradice a zvyky. Mons. Ancel z Lyonu — biskup sdružení » kněží-dělníků« — si přál, aby bylo zdůrazněno, že svatost křesťana, jeho eschatologické povolání, se projevuje denním životem v duchu víry, naděje a lásky, které dávají věčnou hodnotu našim činům, a tak vyvracejí pomluvu, jako by náboženství bylo » opium národů «. Řada řečníků postrádala v kapi211 [pageend3]tole celou nauku o posledních věcech člověka, o očistci, pekle, o možnosti věčného zavržení. Zdůraznění osobní odpovědnosti člověka za svůj věčný osud bude tvořit hráz proti šířícímu se praktickému materialismu. Kard. Suenens kritizoval nynější způsob vedení procesů blahořečení a svatořečení : od 8. století 85% všech kanonizovaných světců jsou řeholníci a 90% světců patří k třem evropským národům; navrhoval, aby právo prohlásit někoho za blahoslaveného bylo dáno biskupkým konferencím ; svatořečení by bylo vyhrazeno Sv. stolici a osobám s vynikající svatostí a s jistou mezinárodní známostí. Kapitola O Panně Marii je původní nezávislé schéma, o kterém bylo loni většinou několika hlasů rozhodnuto zkrátit je na pouhou kapitolu a připojit k schématu O Církvi. Kapitola nyní obsahuje jen to, v Čem teologové jsou zajedno, upouští od věcí sporných a vychází vstříc protestantům, aby se usnadnil ekumenický rozhovor; proto např. si v diskusi někteří biskupové přáli, aby se úplně vynechal titul P. Marie »prostřednice všech milostí« a » matka Církve «, protože ještě nejsou zralé z teologického hlediska a mohly by se setkat s nepochopením u odloučených bratří. Na druhé straně stáli )> poražení« z minulého roku, biskupové především z latinských zemí a též z Polska (kard. Wys- zyňski řekl, že. jménem polského episkopátu požádal o prohlášení duchovního mateřství P. Marie nad Církví za článek víry). Příznačná jsou též slova jednoho charvátského biskupa: »Vím, že naši věřící sem tam se proviní upřílišením v mariánské úctě, ale jestliže jsme si dosud uchovali víru, pak za to děkujeme P. Marii a jejím četným poutním svatyním.« O významu úcty k P. Marii, »vítěz- kyni nad všemi bludy a nebezpečími pro Církev «, mluvil též náš nitranský pan biskup Nécsey : mariánská úcta má blahodárný vliv na rodinný zdravý život, vede k úctě ke klíčícímu životu v mateřském lůně, nechť se i toto v mariánské kapitole zdůrazní. Schéma O pastoračním úkolu biskupů v Církvi bylo už zčásti předloženo loni k diskusi. Při přepracování mezi druhým a třetím obdobím bylo přeneseno do teologického schématu vše, co je rázu naukového ; otázky právní odevzdány komisi pro reformu církevního zákoníku a zůstaly jen otázky praktické, týkající se duchovní správy. Bere se za základ nauka o kolegiální moci biskupů nad celou Církví, navrhuje se zřízení biskupské rady jako poradního sboru papežova, je tam řeč o povinnostech biskupů vůči celé Církvi, volá se po reformě římské kurie a po účasti laiků na řízení Církve, žádá se naprostá svoboda Církve při jmenování biskupů, světské moci se zvou, aby se dobrovolně zřekly práv, které dosud v této věci měly, ale též svobodný styk biskupů se Sv. stolicí a nezávislost v řízení diecéze. Právě o těchto více praktických otázkách jednala poměrně krátká diskuse. Prohlášení o náboženské svobodě S velkým zájmem očekávala veřejnost diskusi o dvou kapitolách schématu O ekumenickém hnutí, které byly nyní sestaveny v Prohlášení připojená k schématu ; O náboženské svobodě a O židech a vyznavačích mimokřesťaských náboženství. Není pochyby, že všichni Otcové hájili požadavek náboženské svobody; rozdíly ale byly v mínění, jak tuto svobodu odůvodnit, zda jí mají být položeny meze, a konečně zde byly těžkosti pocházející z různého vývoje, jímž otázka poměru náboženství procházela v různých zemích, a z poměrů mezi Církví a státem. Proti Prohlášení o náboženské svobodě se stavěli biskupové italští, irští a někteří z Lat. Ameriky. Místo náboženské svobody by se mělo mluvit jen o snášenlivosti. Prohlášení by mohlo vést k náboženské lhostejnosti, volali; blud nemůže mít stejná práva jako pravda, existují meze svobodného hlásání náboženství jiného než zjeveného a pravého. V diskusi se poprvé ukázJla síla bloku severoamerických biskupů : Prohlášení podepře ekumenické hnutí, náboženská svoboda je nedotknutelné právo lidské osoby ; co žádáme pro sebe, musíme dopřát též druhým; na schválení tohoto Prohlášení závisí, jak budou přijata ostatní koncilní rozhodnutí; náboženská svoboda má nesmírný význam z hlediska občanského : tam, kde je pronásledováno náboženství, jsou v nebezpečí i občanská práva. Podle názoru mnohých řečníků Prohlášením koncil upozorňuje na tragickou situaci národů, které náboženskou svobodu nemají, odsuzuje bezbožecké vlády, které se vměšují do vnitřních církevních záležitostí. Tam jedině ateismus má svobodu, pravil např. kard. König z Vídně. Náboženská svoboda se scvrká na pouhou svobodu vykonávat bohoslužby, překáží se náboženské výchově mládeže, stát určuje, kolik bohoslovců smí být přijato do seminářů. Vytvářejí se dvě skupiny občanů: bezbožníci a věřící. Jen ateisté mají přístup k vyšším postavením a všechna práva. Tento stav je proti pravé náboženské snášenlivosti, jak ji chce sněm ; odporuje vědě, protože představitelé oněch zemí si přisvojují neomylnost, která ústí v bezbožeckou nesnášenlivost, horší než jakákoliv náboženská nesnášenlivost v dějinách ; odporuje sociálnímu pokroku, společnému dobru a důstojnosti lidské osoby. Ústy všech, kdo věří v Boha, koncil by měl volat k veřejnému mínění, aby byl učiněn konec pronásledování kvůli náboženství, aby byla zaručena rozluka bezbožectví od státu a aby lidem byl zaručen opravdový i vnitřní mír. — Podobně mluvil i mons. Čekada ze Skoplje : Koncil by se měl obrátit k OSN a požádat o slavnostní prohlášení práva na náboženskou svobodu a vyjasnění, jakým způsobem toto právo smí být vykonáváno. Prohlášením O židech se katolická Církev hlásí k své minulosti, že je pokračováním a naplněním Starého zákona, dává morální náhradu za podíl, který měla na pronásledování židů v minulosti, a konečně odsuzuje jakékoliv odlučování a pronásledování z důvodů náboženských a rasových. Také za schválení tohoto Prohlášení usilovali ze všech sil biskupové severoameričtí: bojem za židy bojovali za rovnoprávnost svých černých spoluobčanů, 212 [pageend4]a nesouhlasili s tím, že nový přehlédnutý text ponechával náznak, jako bychom za smrt Krista Pána mohli klást vinu židům tehdejší doby, kdežto dřívější znění zbavovalo viny jak židy tehdejší, tak i dnešní (z druhé strany dřívější znění mluvilo o » bohovraždě «, nové tohoto slova vůbec neužívá). Proti Prohlášení stáli neoblomně biskupové z arabských zemí : jménem všech východních patriarchů kard. Tappúni žádal, aby Prohlášení bylo staženo, jinak že vzniknou Církvi vážné těžkosti v duchovní práci, protože se koncil postaví za jisté politické pojetí. Umírněnější řečníci žádali obšírnější zmínku o mohamedánech — říci např,, jak korán pěkně mluví o Kristu a P. Marii — a biskupové z misijních zemí volali po zmínce o buddhistech, o hindui- stech, šintoistech a dokonce i o animismu ; některá z těchto náboženství jsou blíže křesťanství než mohamedánství, jejich vyznavači jsou přístupnější evangelizaci než židé. Písmo sv. a ústní podání 30. září se koncil zase vrátil k tématu, o němž už dříve byla řeč. Bylo to schéma O Božím zjevení. 20. listopadu 1962, tedy ještě na prvním zasedání, Jan XXIII. osobním zásahem přerušil diskusi o tehdejší předloze O pramenech zjevení a pověřil zvláštní komisi, aby předlohu přepracovala. Bylo vynecháno vše, o čem katolické teologické školy mezi sebou disputují, a text sestaven tak, aby v plénu dvoutřetinovou většinu dostal. Ale to se právě » konservativním « Otcům nelíbilo a při diskusi to otevřeně pověděli; sem patří otázka, zda je jeden nebo dva prameny zjevení; popis inspirace a výkladu Písma svátého. Obraz o tom, oč usilovalo » pokrokové křídlo «, nám vykreslí diskusní příspěvek vídeňského kard. Königa : chválil schéma, že nabádá vykladače Písma svátého, aby bez bázně přihlíželi k objevům východní archeologie a historie. Ty na jedné straně dokazují historickou skutečnost a pravdivost základu toho, co čteme v Písmě ; ale též odhalují nepřesnosti stran přírodních otázek, nepřesnosti zeměpisné a chronologické. To vše nijak neumenšuje autoritu Písma. Musíme rozlišovat v něm prvek lidský od prvku božského. Lidské poznatky svatopisce byly omezeny na čas a prostředí, Bůh používal svatopisců jako nástrojů pro sdělení dějin spásy, ne aby nás učil zeměpisu a přírodopisu. Je nesprávné posuzovat svatopisce vědeckými měřítky naší doby. A kard. König si přál výslovnou zmínku, že lidská omezení svatopisce nijak nejsou překážkou pro sdělení Božího slova. Mons. Čekada z Jugoslávie navrhoval založení katolické biblické společnosti. Mons. Kowalski z Chelma v Polsku si přál jako předmluvu prohlášení o bezbožeckém materialismu, který odvrhuje jakékoliv zjevení; takový materialismus odporuje přirozenému rozumu, vědě a důstojnosti lidské. Toto prohlášení je povinností koncilu vůči dnešnímu lidstvu; také Pavel VI. ve své první encyklice neváhal otevřeně odsoudit materialistickou a bez- božeckou ideologii. Hlasování Mezitím co Otcové pronášeli své diskusní příspěvky, téměř na všech generálních kongregacích odevzdávali též hlasy o opravách, které byly učiněny v předlohách, o nichž už bylo diskutováno, nebo o celých kapitolách. Tak už dva dny po zahájení třetího období začalo hlasování o schématu O Církvi. Kdežto úvod a první kapitola měly jen 63 hlasů » s výhradou «, kapitola druhá jich měla už 553. Pozornost byla ale soustředěna na kapitolu třetí »O hierarchické struktuře Církve, a zvi. o biskupech «; zde se Otcové měli vyjádřit o několika ožehavých otázkách, jako o tom, zda biskupové tvoří sbor, kolegium, podobně jako kolegium tvořilo dvanáct apoštolů, zda mají plnou nej- vyšší moc nad celou Církvi — »vždy ve spojení s papežem a nikdy bez něho « — nebo zda je vhodné zavést znovu v latinské Církvi jáhenství jako stálý stupeň hierarchie. I tato kapitola byla schválena, a to snáze, než se čekalo ; nejmenší většinu měla věta, v které se říkalo, že příslušnou autoritou, která dovolí zavedení jáhenství, je místní biskupská konference se schválením Svaté stolice (1523 ano, 702 ne), pak věta, že na jáhny mohou být svěceny osoby starší, zralé povahově, žijící v manželství (1598 ano, 629 ne). Nebyla přijata věta, že by mohli být svěceni na jáhny i mužové mladší, svobodní, kteří by pak nebyli vázáni celibátem; ten tedy zůstává v celé své šíři jako dříve. Podobně byly schváleny tři kapitoly schématu O ekumenickém hnutí (kapitoly O židech a O náboženské svobodě byly odtrženy od schématu, jak bylo řečeno dříve). V třetí kapitole, v níž je řeč o východních i západních odloučených církvích, se např. dovoluje — se schálením místního ordi- náře — účast na společných bohoslužbách mezi východními a katolickou Církví; říká se, že rozdíly mezi námi a východními odloučenými církvemi jsou často jen ve vyjádření téže skutečnosti, že tyto církve mají kněžství a nejsv. svátost; a v odstavci o západních křesťanských církvích se zdůrazňuje, co si tyto církve uchovaly ze společného křesťanského dědictví. Bude čtvrté zasedání? Pro měsíc říjen a listopad zbývají k diskusi už jen dvě předlohy : O laickém apoštolátě a O Církvi v dnešním světě. Lze předvídat, že jejich cesta koncilním plénem nebude lehká. Obě jednají o otázkách, o kterých se nikdy předtím na sněmu nemluvilo, jejichž zrání se vyvíjelo různě v rozličných zemích. Poslední, »třináctá « předloha, se dotýká problémů, jako jsou mír, válka, které mají své odezvy i na poli politickém. Konečně není všeobecně přijímán teologický podklad pro tyto z velké části »světské« otázky, a řešení, které se v předloze předkládá, bude asi pro mnohého řečníka pří213 [pageend5]liš »evropské«. A konečně zbývají ještě tzv. »Propositiones«, bývalá schémata O knězích, 0 seminářích, O katolických školách, O řehol- nících, O východních církvích, O misiích a »Votum« Přání, aby bylo přehlédnuto dosavadní zákonodárství o smíšeném manželství. Snad i těmto »návrhům« bude dopřána, byť 1 jen krátká diskuse, protože se ukázalo, že výměna názorů slouží vyjasnění otázek, s kterými se Církev dnes musí vyrovnávat. Dodejme ještě, že skončením diskuse předloha ještě není schválena ; podle připomínek a přání, učiněných ústně nebo písemně, příslušná komise, která předlohu vypracovala, ji musí přepracovat ; předloha v novém znění je pak předložena k hlasování, které má trojí způsob :» ano «, » ne « a » ano s výhradou « — při tomto třetím způsobu hlasování biskupové musí písemně naznačit svou »výhradu «. A znění znovu přichází do komise ; teprve toto znovu přepracované schéma může být definitivně schváleno. Uvážíme-li, že každá kapitola měla několik set »výhrad« (třetí kapitola O Církvi prý přes 5000), pak vidíme, že komise čeká po skončení diskuse úžasná práce, která bude žádat delší dobu, a tím i ... čtvrté zasedání. FRANTIŠEK DYORNÍK SVATÍ CYRIL A METODĚJ V ŘÍMĚ ( Dokončení) To všechno muselo ovlivnit postoj papežův k bratřím a jejich misijnímu dílu. Konstantinův životopisec sVědčí, že »papež přijal slovanské knihy, požehnal je a položil v chrámu svaté Marie, zvané Phatne (U jeslí, nyní P. Maria Větší), a nad nimi pěli liturgii. Potom přikázal dvěma biskupům, Formosovi a Gondrichovi (Gunderich z Velletri), aby vysvětili slovanské žáky. Po jejich svěcení zpívali slovansky liturgii v chrámu sv. Petra, příští den u sv. Petronily, třetí den v chrámu sv. Ondřeje (u). Poté opět zpívali celou noc v chrámě velkého učitele národů apoštola Pavla, chválíce ho po slovan- sku, a zrána zpívali liturgii nad jeho hrobem za asistence biskupa Arsenia, jednoho že sedmi okolních biskupů, a Anastasia Knihovníka.« Život Metodějův (kap. VI) to vše přičítá papeži Mikulášovi, ale to je jistě pouze nepřesnost autorova. Také činí zmínku o kritikách, s nimiž se novoty setkaly u některých duchovních. Papež však je bránil a nazval odpůrce učedníky Pilátovými — jistě dodatek životo- 1 (11) Oba chrámy stály v blízkosti Sv. Petra. Bazilika sv. Ondřeje byla postavena papežem Symmachem (498-514). Srov. moji knihu The Idea of Apostolicity in Byzantium and the Legend of the Apostle Andrew (Cambridge, Mass., 1958), str. 153, 158. Bazilika sv. Petronily, neznámé římské mučednice, mylně považované za dceru sv. Petra, byla vysvěcena papežem štepánem II. (752-757). O obou chrámech Liber pontifiralis I, str. 261, 455, 461, 464. piscův — a rozkázal jednomu z nich, biskupovi, aby vysvětil slovanské učedníky. Tím biskupem byl Formosus, dřívější papežský vyslanec a misionář v Bulharsku. Z tohoto životopisu se také dovídáme o některých podrobnostech svěcení. Autor praví, že Metoděj byl vysvěcen na kněze s třemi jinými a dva obdrželi nižší svěcení lektorů. Všechny osobnosti jmenované v legendách ve spojitosti se svěceními a liturgickými obřady slovanských učedníků jsou velmi dobře známé římské osobnosti v té době. Zvláště důležitá je zmínka o Arseniovi pro datování schválení slovanské liturgie papežem a svěcení žáků. Arsenius, biskup z Orte, byl před svým svěcením ženat a měl dva syny : Anastázia a Eleu- theria. Byl straníkem císaře Ludvíka II., a poněvadž Mikuláš I. byl zvolen císařskou stranou, používal ho jako vyslance k franckým králům a biskupům. Protože Arsenius dával přednost rodinným zájmům před papežskými, pozbyl přízně Mikuláše L, ale přesto jako jeden ze suburbikálních biskupů získal vliv na papežském dvoře za Hadriána II. Podporovál však svého syna Eleutheria, který se chtěl oženit s papežovou dcerou — i Hadrián byl ženat před svým svěcením — a ztratil Hadriánovu přízeň, když jeho syn, roztrpčený pro papežovo zamítnutí dát mu dceru za manželku, odvedl ji i s její matkou 10. Března 868. Arsenius sám 214 [pageend6]byl donucen odejít z Říma. Chtěl se připojit k císaři v jižní Itálii, ale zemřel brzy po svém příchodu v Acerenzi (12). To nám umožňuje časově určit schválení slovanské liturgie a vysvěcení žáků před březnem 868, v době, kdy Hadrián byl ochoten zaujmout k Fociovi smířlivější stanovisko. Jistě musel vědět o vztazích bratří k němu. Moravská misie nemohla být uskutečněna bez patriarchovy spolupráce a myslilo se, že byl dosud hlavou byzantské Církve. Arseniův syn Anastázius, vysvěcený r. 847 nebo 848, byl také nadšený stoupenec císařské strany (13). Byl exkomunikován pro své pletichy proti papeži Lvu IV. (847-855) v letech 850 a 853. Po Lvově smrti byl císařskými zvolen vzdoropapežem proti papeži Benediktu III. Ztratil však všechny své příznivce pro svůj vyzývavý postoj. Benedikt III. přijal jeho podrobení a připustil ho do Církve jako laika. Jeho výborná znalost řečtiny — asi se jí naučil v některém z římských řeckých klášterů — mu otevřela cestu ke kancléřství Mikuláše I. Jako jeho sekretář (bibliotekář) Anastázius měl důležitý podíl při skládání Mikulášových dopisů pro Byzanc. Hadrián II. i nadále užíval jeho služeb. Arsenius a Anastázius byli Hadriánem vybráni za ochránce bratří a jejich žáků. Anastázius se spřátelil s Konstantinem a obdivoval se mu, jak možno vyčíst z některých jeho dopisů. V psaní biskupu Gauderichovi, asi z roku 875, ho nazývá mužem apoštolského života, velkým a opravdovým filosofem, nejmoudřejším člověkem. V dopise Karlu Holému z téhož roku ho také chválí jako velkého muže apoštolského života a jako učitele. V úvodě k svému překladu akt sněmu z roku 869-870 ho chválí jako muže velmi svátého (14). Musel také být informován o vztazích Konstantinových k Fociovi, poněvadž v témže dokladu označuje Konstantina jako jeho nejsil- (12) Hlavním pramenem jsou Anály Hincmarovy, M.G.H.Ss., I, str. 447. Viz také L. Duchesne, Les premier temps de Vétat pontifical (Paříž 1911), str. 244-248. (13) Viz A. Lapótre, De Anastasio bibliothecario (Paříž 1885), a E. Perels Papst Nikolaus I und Anastasius Bibliothecarius (Berlín 1920). (14) Dopisy otištěny v M.G.H.Ep. VII, str. 433, 436 a násl. (dopis Gauderichovi). Úvod tamtéž, str. 407, a Mansi, sv. XVI, sloup. 6. BÍM. — Basilika sv. Klimenta, v níž byl pohřben svátý Cyril. (Kresba Bohumila Berky) nějšího přítele (fortissimus amicus). Jsou to silné výrazy, jež nasvědčují, že co píše Anastázius v stejné souvislosti o Konstantinově kritice Focia, má být pokládáno za výměnu názorů na věc, na kterou měli přátelé rozdílný názor. Předmět rozepře — Fociovo učení, že člověk má dvě duše — je poněkud podezřelý, protože ani koncil, který Focia odsoudil, jej nekáral pro tuto bludařskou nauku. Anastázius mohl však tyto pomluvy slyšet v Cařihradě v prostředí Fociovýchzapřisáhlých nepřátel (15). (15) F. Grivec ve své knize Konstantin und Method, Lehrer der Slaven (Wiesbaden 1962), str. 235 a násl., se snaží zmenšit význam Anastáziových slov » fortissimus amicus « v horečné snaze oddělit bratry pokud možno nejvíce od Focia. Je to zbytečné. Je dosti důkazů pro to, že bratři uznávali pravoplatnost Fociova patriarchátu. Ovšemže nechtěli být zataženi do pletich, které působili vůči němu jeho odpůrci v Cařihradě a v Římě. Srov., co E. Amann pravil o tomto » incidentu « ve své studii » Photius «, Dictionnaire de theologie catholique (Paříž 1935), sv. 12, sloup. 1560 : Quant a l’histoire racontée par Anastase sur l’hérésie de deux âmes, ballon d’essai 215 [pageend7]Z Anastáziova dopisu Gauderichovi, biskupu z Velletri, se také dovídáme o Gauderichově zájmu o historii Konstantinova objevu ostatků sv. Klimenta. Poněvadž jeho katedrála byla zasvěcena sv. Klimentu, Gauderich požádal jáhna Jana, aby mu sepsal život sv. Klimenta a přenesení jeho ostatků. Hledaje nezbytné doklady, obrátil se k Anastáziovi, protože věděl o jeho přátelství s Konstantinem. Anastázius mu oznámil, že přeložil dvě krátká dílka Konstantinova o nálezu, ale že si neutroufal překládat hymny Konstantinem složené. Ve svém dopise popisuje s velikou chválou Konstantinův sloh (l6). Bratři jistě našli také podporu a sympatie mezi mnichy řeckých klášterů v Římě. Bydleli v jednom z nich, pravděpodobně u svaté Pra- xedy v sousedství chrámu P. Marie Větší. Místo aby jmenoval chrám S. Maria ad prae- sepe, jak bylo zvykem v Římě, životopisec užívá řeckého výrazu phatne (praesepe). To dokazuje, že bratři žili v Římě u řeckých mnichů (17). lansé par Photius pour démontrer l’incapacité théologique d’Ignace, on aimerait a en avoir de plus serieux garants. (16) V díle o sv. Klimentu po smrti Janově pokračoval a dokončil je Gauderich. Biskup je věnoval papeži Janu VIII. Zachovalo se pouze zčásti. Užíval ho však široce Leo Marsicanus (z Ostie, zemřel 1115) ve své historii svátého Klimenta. Třetí část tohoto díla o sv. Klimentu je shodná s tzv. Legenda Italica, nej důležitějším latinským pramenem, která sahá svými počátky do doby Gauderichovy a Janovy. Původní dílo bylo jistě sepsáno po smrti Konstantinově (869) a před smrtí Metodějovou (885). Podrobnosti viz v P. Meyvaert, P. Devos, Trois énigmes cyrillo-methodiennes de la Légende italique, Analecta Bollandiana, 73 (1955), str. 374454. Na str. 455-461 nově vydány legendy zachované v rukopise v Praze a objevené autory. Jak praví ve svém dopise Gauderichovi, Anastázius byl informován o podrobnostech objevu ostatků nikoliv Konstantinem, nýbrž smyrnským metropolitou Me- trofanem, jedním z vůdců Fociovy oposice. Kvůli tomu byl poslán císařem do vyhnanství do Cher- sonu a stal se tam svědkem objevu. Anastázius se s ním setkal v Cařihradě v letech 869-870, kam byl poslán císařem Ludvíkem IL V Cařihradě se Anastázius také dověděl, že spisy o nalezení ostatků byly skromným Konstantinem publikovány anonymně. (17) J. Vajs, Cyril a Metod (Praha 1948, str. 178) se domnívá, že bratři zůstávali v řeckém klášteře vedle chrámu S. Maria in Cosmedin, kde také byl hospic pro řecké poutníky. Jiný hospic snad byl také při řeckém klášteře sv. Řehoře » ad Clivum Nepřítomnost Arseniova je zbavila mocného ochránce. Na neštěstí Eleutheriova aféra způsobila bratřím ještě víc nepříjemností. Papež požádal císaře Ludvíka II., aby proti násilníku postupoval podle předpisů římského práva. Eleutherius vida, že nenajde nikde opory, ve vzteku zabil nejen papežovu dceru, nýbrž i jeho bývalou manželku. To se stalo asi v červnu. Tu císař začal jednat a Eleutherius byl odsouzen a popraven. Třebas Anastázius asi v tomto zločinu nebyl zapleten, jeho vliv se lámal tím spíše, když jeho nepřátelé zneužívali této neblahé události k oslabení jeho postavení. Když jeden z Anastáziových příbuzných obvinil Knihovníka z vyslání posla k svému bratru předtím, než zločin byl spáchán, papež uvěřil, že jeho sekretář je zčásti odpovědný, a v své zahořklosti ho předvolal před svůj soud do chrámu sv. Praxedy na 12. řijna 868, kde po vypočítání všech jeho minulých provinění obnovil všechny tresty Lvem IV. proti němu vynesené a zakázal mu pobývat dále než 40 mil od Říma. Oba bratři byli svědky této smutné události. Jak bylo řečeno, asi žili v řeckém klášteře založeném papežem Paschalem (817-824) a bohatě nadaném při kostele, od něhož měl i své jméno (18). Anastázius mohl být s klášterem ve styku. Snad v něm se naučil řecký. Žil tam snad i on, když ztratil papežovu důvěru ? Ztráta dalšího vlivného podporovatele byla těžkou ranou pro bratry a zvláště pro Konstantina, který často s Anastáziem hovořil. Jejich postavení v Římě bylo též otřeseno zprávami z Východu. Počátkem léta 868 dorazil do Říma spathar Euthymius, vyslanec císaře Basila I., který přinesl zprávu o smrti Michala III., svržení patriarchy Focia a znovunastolení Ignáce na patriarší trůn. Jménem císařovým žádal papeže, aby v záležitosti Ignácově a Fociově vynesl konečný rozsudek. Neočekávaný vývoj událostí v Cařihradě se zdál ospravedlňovat přísný postoj Mikulášův Scauri«. Není možno v té věci dojít k naprosté jistotě ; okolnost, že slovanské knihy byly papežem požehnány v bazilice Panny Marie Větší ad praesepe, napovídá možnost, že bratři žili v její blízkosti. (18) Liber Pontificalis II, str. 54. Hincmar opsal znění papežských listin proti Anastáziovi ve svých Análech (M.G.H.Ss. sv. 2, str. 477-479). 216 [pageend8]k Fociovi a působil na Hadriánovo rozhodnutí postupovat v jednání s Byzanciem stejným způsobem. Poslal řeckého opata uprchlíka The- ognosta, jenž byl příčinou Mikulášova nepřátelského poměru k Fociovi, s vracejícím se vyslancem, a dal mu blahopřejné dopisy císaři a Ignácovi. Vyslanec s Theognostem asi dorazili do Cařihradu až po 11. prosinci, poněvadž v ten den píše papeži císař o svých starostech o jejich osud. Nové císařské poselstvo se zástupci obou stran přibylo do Říma koncem zimy roku 869 — v únoru nebo březnu. Hlavní Fociův zástupce zahynul na moři — smutný doklad, jak bylo cestování na Adriatickém moři v zimě nebezpečné. Můžeme si představit, jak tyto tragické události působily na bratry a jejich žáky. To vše tvořilo ona »mnohá trápení« Konstantinova, o nichž hovoří jeho životopisec (kap. XVIII). To také podává vysvětlení jejich dlouhého pobytu v Římě a zdráhání nastoupit cestu do Cařihradu. Nechtěli být zatahováni do nových intrik politicko-náboženských bojů. Nejlépe bylo vyčkat konečný výrok papežův, o který požádal císař. Konstantinova předčasná smrt — bylo mu pouze 42 let — znamenala téměř katastrofu pro byzantskou misii na Moravě a v Panonii. Postavení Metoděje a jeho žáků ještě ztížila nejistota, do jaké míry neočekávané změny v Cařihradě změní poměr papeže nebo nového patriarchy k jejich misii. Zdá se, že všechna rozhodnutí byla odložena. Konstantin asi zemřel před příchodem nového císařova poselstva, s kterým měli přijít také zástupci obou soupeřících patriarchů, aby se objevili před papežem pro konečný rozsudek. Přišli až na počátku jara. Metoděj odložil svůj odjezd a vyčkával další vývoj. Pouze dvě okolnosti přály misii. Upřímná úcta Římanů k památce zemřelého Konstantina, jehož považovali za světce, a dřívější přijetí liturgických novot papežem. Situaci zachránil přímým zásahem panon- ský vládce Kocel. Bratři s ním zřejmě udržovali styky a jeden nebo dva ze žáků byli k němu posláni, aby ho informovali o římských událostech. Zdá se, že se dověděl o Konstantinově smrti, poněvadž Metodějův životopisec praví (kap. VIII), že Kocel poslal vyslance k »apoštolskému pánu« se žádostí, aby mu poslal zpět Metoděje, »našeho učitele «. Nezmiňuje se o Konstantinovi, protože asi věděl, co se stalo. Kocelova iniciativa vyjasnila prostředí nejistoty, jež obklopila Metoděje sklíčeného smrtí svého milovaného mladšího bratra. Hadrián se rozhodl jednat. Viděl v Kocelově ochotě přijmout Metoděje jako duchovní hlavu jeho země vítanou příležitost k dalšímu uskutečnění Mikulášova dalekosáhlého plánu, podřídit přímo papežské pravomoci všechny země ztracené barbarskými vpády nebo císařskými zásahy. Mikuláš znovu získal západní část Ilyrika založením biskupství v Ninu pro Chorvaty a velkou část východního Ilyrika, obsazeného Bulhary. Příležitost k opětnému získání Panonie se otvírala Hadriánovi, a on neváhal jí využít. Metoděj vida, že papež chce zachránit a dokonce rozšířit výsledky díla jeho bratra, a obávaje se, že by byl zamíchán do náboženských a politických sporů po návratu do Cařihradu, zanechal úmyslu navrátit se a dal se papeži k dispozici. Celý plán byl projednán a bylo rozhodnuto, aby se Metoděj vrátil do země, kde pracoval s bratrem, a oznámil slovanským panovníkům — Kocelovi v Panonii a Rostislavu na Moravě a jeho synovci Svatoplukovi, který spravoval dřívější nitranské území Pribinovo — papežův plán na obnovení přímé papežské jurisdikce nad jejich zeměmi a na zřízení nové hierarchické organizace. Pouto, jež mělo jejich země spojovat navzájem a s Římem, bylo schválení slovanské liturgie a slovanského písma Svatou stolicí. Tak Metoděj, vyslaný k slovanským panovníkům jako papežský legát, přinášel s sebou papežskou listinu schvalující liturgické novoty řeckých bratří. Když byl zajištěn souhlas slovanských vládců na Moravě a v Panonii pro papežský plán, Metoděj se vrátil do Říma, byl vysvěcen na biskupa a jmenován metropolitou srěmským s pravomocí nad Panonií a Moravou. Tak slovanská misie získala novou sílu. Víme však, že nepřežila tyto začátky. Metodějova misie se stala terčem útoků franckého kléru, které jí zmařily v Panonii a po Metodějově smrti zmizela i na Moravě. Přes příznivý postoj Hadriána II. a později Jana VIII., latinská liturgie a kultura byly konečně okolnostmi Moravě uloženy. 217 [pageend9]JAN ČEP VŠECH SVATÝCH A DUŠIČEK Slavíme tyto dni dva svátky, jejichž křesťanský smysl je zároveň blízký a zároveň rozdílný. Svátek Všech svátých je dnem radosti a slávy, oslavou těch, kteří — ať známí nebo neznámí — přemohli smrt a patří tváří v tvář skutečnosti v Bohu. Svátek všech věrných zemřelých je dnem pokorné modlitby za ty, kteří ještě neuviděli Boha tváří v tvář, kteří se očišťují v ohni očekávání a lásky. Ale není cílem naší dnešní úvahy, abychom rozváděli theologické aspekty této dvojí a zároveň jediné skutečnosti. Zastavíme se tak říkajíc na okraji tohoto křesťanského vesmíru, který však vyzařuje i do myšlení a cítění mnohých nevěřících, který zahrnuje i svět přirozený. Jedním z hlavních themat poesie Otokara Březiny, jeho básnického vidění světa, bylo společenství všech lidí, mrtvých, žijících a ještě nenarozených. V tomto pojetí tvoří celé lidské pokoletií, v celém rozsahu svých dějin, velikou jednotu, z které se nemůže nikdo vymknout. Osudy všech jednotlivých lidí, byť byly od sebe odděleny sebenesmírnějšími vzdálenostmi v prostoru a čase, spolu souvisí, jsou na sobě závislé a jsou spolu solidární. Y naší dnešní skutečnosti, v skutečnosti současného světa a každého jednotlivého lidského života, jsou přítomny dávno pohřbené civilisace a zmizelé lidské životy, i když si to většina z nás neuvědomuje, nebo když si to uvědomujeme jenom v řídkých a privilegovaných okamžicích, ve chvílích zvláštního osvícení. Naší dnešní přítomnosti, přítomnosti našeho nynějšího světa a každého jednotlivého lidského osudu, jsou však do jisté míry účastni i ti, kteří přijdou po nás, kteří se teprve narodí. Budoucí svět vyroste z půdy nebo ze hřbitovů světa našeho, a ti, kteří přijdou po nás, nebudou moci vyloučit ani ze své krve ani ze svého ducha dědictví, které přijali od nás. To, co jim odevzdáváme ze svých vnitřních vítězství nebo ze svých porážek, bude pro ně silou nebo závažím. Neříkáme, že jejich svět, ať hmotný nebo duchovní, je zcela determinován a uvězněn světem naším. Bude vždycky v jejich moci, aby obrátili běh budoucího světa a svého osobního osudu tím nebo oním směrem. Naše dědictví, to je svět, který zdědí po nás, je však bude nutit, aby se proti němu bránili, aby trpěli za nás — anebo jim dodá sílu uskutečnit to, co jsme my jenom zahlédli nad obzorem, ke kterému jsme nedoběhli. Stojíme tyto dni — ať ve skutečnosti, nebo jenom v představě a ve vzpomínce — nad hroby těch, kteří kdysi zalidňovali svou každodenní přítomností náš život. Chodili jsme často okolo nich nevšímavě a zpozorovali jsme, že nám chybějí, že byli takřka částí naší bytosti, teprve ve chvíli, kdy od nás odešli, když po nich zůstalo veliké a nenahraditelné prázdno. Trvalo nějakou dobu, než se toto prázdno začalo opět vyplňovat, než se k nám začali vracet v podobě proměněné, jako pokorní prosebníci nebo jako štědří dárci, obohacení na neznámých a nepřístupných cestách. Měli jsme s nimi zaživa leckterou při; říkali jsme si v duchu — anebo jsme jim to možná řekli někdy i do očí, že je už nechceme vidět, že je mezi námi konec navždycky. Jak jsme byli bláhoví, jak málo jsme věděli, o čem mluvíme ! Stačilo, že jsme jednoho dne stáli před jejich tělem strašlivě nehybným a bezbranným, tak svrchovaně a vznešeně bezbranným, abychom poznali svůj omyl, abychom se před nimi cítili hluboce zahanbeni. — »Co ještě máš proti mně ? « říkala nám jejich zatlačená víčka, jejich bezvládné paže, jejich vyvrácená hlava, vymodelovaná dlátem posledního zápasu. — » Co si teď na mně vezmeš ? — Dejme tomu, že jsem se často mýlil, že jsem ti ubližoval. Ale ani tys nebyl vždycky v právu vůči mně. Já už vidím svůj omyl, já už jsem z něho souzen. Se mnou je souzeno všecko, co jsem kdy udělal špatně. Pohleď na mé rysy, poslouchej, jaké ticho se okolo mne náhle rozprostřelo. Hled, my jsme se milovali, aniž jsme to vždycky věděli. Buď jak bud, leží-li mezi námi nějaká křivda, začíná se už proměňovat v pouto, které za chvíli sám nerozeznáš od lásky.« — Představa, že lidské pokolení tvoří jakousi jednotu, že lidské dějiny vyjadřují souvislé dějství, které má jakýsi smysl, byla a je předmětem filosofických a básnických spekulací, jejichž závěry nebyly vždycky bez nebezpečí. 218 [pageend10]Vezměme si na příklad marxistickou theorii dějin. Marxisté tvrdí také, že lidské dějiny tvoří souvislý celek a že jejich vyvrcholením má být racionálně organisovaná komunistická společnost. Tvrdí, že znají zákony, podle kterých se dosud lidské dějiny vyvíjely a které jim umožní, aby dali lidské budoucnosti tvar, jejž mají na mysli. Všecky dosavadní etapy lidských dějin mají jenom přípravnou funkci vzhledem k tomuto poslednímu a definitivnímu stadiu lidské společnosti. Marxističtí ideologové se cítí v právu, uskutečnit tuto společnost násilím, obětovat jí nesčíslné životy přítomných generací, neohlížet se na krev, na lež, na hromadná vězení a vraždy, na utrpení nevinných. Ti, kteří neaplikují na lidské dějiny a na celkový osud lidského pokolení zákony definitivní marxistické vědy, jsou mnohem skromnější. Vědí, že lidské civilisace jsou smrtelné, a že naše civilisace je pravděpodobně předurčena k tomu, aby se přetvořila v civilisaci jinou. Uznávají, že lze v lidských dějinách rozeznat úsilí, aby se lidský svět stával čím dál tím lidštějším, ale nezakrývají si oči před tím, že se toto úsilí daří jenom zčásti, ba že lze pozorovat ve vývoji lidské společnosti tragické pády zpět. Jsou dokonce takoví, kteří vyslovují obavy, aby zrovna naše doba nestála před nebezpečím takového zpětného pádu — a to právě zásluhou neúprosných marxistických optimistů. Buď jak buď, lidská mysl tu stojí před vážnou alternativou : přiznat lidským dějinám nějakou jednotu, vyčíst z nich nějaký smysl, anebo prohlásit, že nerozumíme ničemu, že osud každého z nás je jako zrnko písku v moři, beze vztahu k druhým lidským osudům, beze smyslu a bez pomoci. Smýšlení těch, kteří přitakávají této druhé možnosti, nám zní spíše jako výkřik někoho, kdo se domnívá, že utrpěl křivdu, a kdo vymáhá hlasem svého zoufalství odpověd, která by ho usvědčila z omylu. — Stojíme-li tyto dni nad hroby těch, které jsme milovali a jejichž smrt jsme ucítili jako hlubokou ránu v tkáni svého života, nemůžeme se zajisté ubránit pomyšlení na ty, jejichž hrob byl už několikrát vykopán a kosti přeneseny v bílém uzlíčku do jiného hrobu. Nemůžeme se zejména ubránit pomyšlení na ty, jejichž kosti neměly vůbec hrobu, na všecky padlé z posledních dvou světových válek, na ty, kteří byli udušeni v plynových komorách, na všechny ty, kteří byli spáleni v pecích koncentračních táborů, na všechny ty, kteří byli v posledních letech sundáni s šibenic a hozeni do neznámých děr. Lhali bychom, kdybychom tvrdili, že na ně myslíme ve všech chvílích svého života, ale zároveň si uvědomujeme, že vzduch, který denně dýcháme, by byl jiný, kdyby nebylo těchto mrtvých. Ti, kteří věří po křesťansku, si s námi přečtou slova epištoly svátého Pavla, z první mše za všechny věrné zemřelé : » Kde jest, ó smrti, vítězství tvé, kde jest, ó smrti, osten tvůj !« Z Malých řečí svátečních Křesťanská akademie má na skladě Škrabal-Petrů, NOVÝ ZÁKON ve třech svazcích 1500 lir KŘESŤANSTVÍ A OBNOVA SPOLEČENSKÉHO ŘÁDU 200 lir Jan Cep, O LIDSKÝ SVĚT 500 lir Pavel Claudel, SVATÉ OBRÁZKY ČESKÉ (francouzský originál, překlad Jana Čepa, ilustrace Mir. Šaška) 150 lir Jan Cep, MALÉ ŘECI SVÁTEČNÍ 300 lir Ladislav Radimský, RUB A LÍC NAŠEHO NÁRODNÍHO PROGRAMU V ATOMOVÉM VĚKU 900 lir MODLITBY A CHRÁMOVÉ PÍSNĚ 100 lir Jan Čing Hsiung Vu, UMĚNÍ MILOVAT 300 lir Bedřich Svatoš, KRŮPĚJE ZAŠLÉHO ČASU 900 lir ALBI SPLENDOR, Život Krista Pána v obrázcích, celkem 12 svazečků, celá série . 600 lir Petr Den, RADOST VE VESELÍ 100 lir Jan Cep, KVĚTNOVÉ DNI 200 lir Michael Horatczuk, K SMÍCHU I K PLÁCl 900 lir Alois Rozehnal, UNFULFILLED PROMISES, Sociál Insurance in Czecoslovakia am. dol. 3,50. Eystein ÁSGRIMSON-Emil Walter, LILIE 600 lir Jiří Kavka : PRVNÍ SŮL 450 lir Milada Součková: PASTORÁLNÍ SUITA 300 Ur B. Sirková: POVÍDKY A ZKAZKY Z NOVÉ GUINEJE 600 lir Bedřich Svatoš: ZÁDY K SVĚTU 1200 Ur Anna Achmatová, REQUIEM 200 Ur Robert Vlach, PLÁČ ZA ŠPANĚLSKO 150 Ur Petr Den, SVĚTÉLKO JEN MALÉ 300 lir Robert Vlach, SLOVA K HOSTU 300 lir JAN XX III. K CM JUBILEU 250 Ur (jeden americký dolar je 600 Ur) Na požádání pošleme český překlad knihy P. Lelotta RADOSTNÝ POHLED DO ŽIVOTA o třech svazcích. Objednávky vyřizuje ACCADEMIA CRISTIANA CECO- SLOVACCA Roma, Via della Conciliazione 1, Italia. Svým drahým doma pošlete k vánocům dobrou českou knihu. Křesťanská akademie má též zbytek knih vydaných Sklizní svobodné tvorby. Vyžádejte si seznam. 219 [pageend11]Naše povídka CHRYSOSTOM MASTIK H U D E B N I C E Kdoví, zdali jsem si toho byl vědom v té chvíli, ale patrně byla na mé tváři zjistitelná silná sensace a exaltace jara, když jsem vstoupil do onoho prostorného a světlého domu prostoupeného vůní zahrad, v nichž tropická květena převládala. Snad byl až příliš světlý onen příbytek — vzhledem k okolnostem. A mimoto také ovzduší a stav mysli jiných bytostí jsou tak sdílné a přenosné jako to nejzvučnější slovo. Pod otevřenými okny zářily slunečnice. Zrovna sršely světlem připomínajíce samo slunce, a včely, vždy ochotné k blahořečení, obdivovaly všechny ty jarní zázraky. Opakují se, ovšem, každého roku, ale přinášejí vždycky něco nového a nepředvídaného v proměnách týchž skutečností. Mimus polýglot o tom možná také něco věděl. Jinak by nezpíval tak extaticky na větvi mimosy, na níž zbudoval své hnízdo. Kardinálovi se zas zdál cypřiš příznivější a bezpečnější. Hvízdal si tam v krátkých intervalech svou stručnou melodii a jeho rudá kápě na šedém pláštíku svítila do dálky. Rudá barva je symbolem hrdosti a odvahy, ale co na tom záleží ! Mimus přijal vzácnější dar — chrisma komposičního zpěvu s nevypočitatelnými varianty. Všechny ty příznaky jara : barvy, světla a tóny musely být přítomny i v duši mé pacientky. Když jsem totiž vešel do pokoje, její tvář zářila také. Nemohla sice vidět to, co jsem viděl já, ale docela jistě tušila, co se děje v duších vidoucích. Nepochyboval jsem o této skutečnosti. Poznala mě podle prvních dvou slov pozdravu. » To je jiná hudba než ta, kterou já si občas vyvolávám na klavíru. Či ne ? « uvítala mě hlasem, v němž byl znatelný i její úsměv i pohoda jejího srdce. » Však víte, já nepřijímám všechno to, co vy, viditelně do své duše, ale účastna na tom jarním dění přec jen jsem. Čekám na chvíle rozjasnění, jako je tato, někdy dost dlouho. Přicházejí ke mně jako onen havran k prorokovi vysílenému postem v poušti Galgala. Z temných komor svého podsvětí mi má paměť vyvolává obrazy z dob, kdy se ještě zrcadlily všechny viditelné věci v mých zorničkách. Dnes mi podvědomí vyneslo na povrch vzpomínku na jednu mou přítelkyni z mládí. Ona musela čekat mnohem déle na jasnou chvíli než já. Ale žádný člověk není docela sám. Nemyslím zrovna teď na osud svůj. Její byl, zdá se, tragičtější. »A co říkáte tomu žonglérovi na mimose ? Texas ho má ve svém znaku. Prohlásil mima za svého státního pěvce. « »Abych se vám přiznal, připravil mě už o mnoho hodin spánku, když jsem se k ránu chystal zdřímnout, po dlouhých cestách. Ale rád jsem mu to odpustil, a myslím, že synové švédských a irských přistěhovalců měli dobrou intuici, když přiřkli mimovi ten čestný titul. »Ale ani symfonie hmyzu není disonanční, pravil jsem roztržitě ; má také svou harmonii a své kouzlo. A kdekdo jí rozumí. Zpívá v ní vítr a ptáci spřátelení s vaší zahradou se na ní horlivě účastní každý svou notou. Mně se zdá, ostatně, píle mravenců tak úžasná jako včelstva, ale myslím, že lidem je dost často nežádoucí a nepochopitelná, kdežto hymnič- nost včel zdá se hodna chvály všem. A ovšem, jejich industriálnost přichází vhod peněžním ústavům a školám. Vypůjčují si ji na svůj štít k didaktickým účelům ,« poznamenal jsem ještě, ale byl jsem v tom okamžiku naprosto rozhodnut přenechat slovo té ženě, kterou bych se nikdy neodvážil nazvat nešťastnou. Nebylo by to ani pravda, kdybych se toho byl odvážil. Byl jsem tedy ostražitý, abych ani jediným slovem nezaplašil tu kouzelnou náladu. Soustředil jsem se jen na sluch a umínil jsem si, že budu pouze pozorným posluchačem, a nic víc. »Prosím, paní Guadalupe, vyprávějte mi o té přítelkyni,« pravil jsem bravurně, proměnil jsem se v ucho pozorně naslouchající. » A váš příběh v tom bude také ?« 220 [pageend12]» Můj příběh, tuším, alespoň zčásti znáte. Je všední. Narodila jsem se sice na druhé hemisféře, ale zrak jsem ztratila zde. Žila jsem v městě monstruosním svou rozsáhlostí. Zrak mi počal slábnout, a jednou jsem na ulici zjistila, že číslice na věžním orloji jsou pro mne nečitelné. Lidé kolem mne tonuli ve stále hustší mlze — a přece svítilo slunce. Všimla jsem si této skutečnosti dost pozdě, jak mi řekli na oční klinice. Diagnosa však v mé přítomnosti nikdy vyřčena nebyla. Doporučili mi naléhavě operaci, ale barvy života v mých očích rapidně uhasínaly. Každá další operace, mimo úzkost a nejistotu, mi však přinášela i naději. Ale pak zmizely z mého obzoru všechny věci a nakonec mi už operaci neodporučovali. Snad až později, za příznivějších okolností, řekli mi. Pochopila jsem to a ze tmy mého života se postupně vzdaloval i můj snoubenec. Musela jsem se sama vydat nepředvídanou a neznámou cestou. Jak by on se mnou mohl jít tím temnem ? Usnadnila jsem mu tu cestu a osaměla jsem jako někdo, kdo zabloudí v pralese. Někdy mě některý z účastných přátel doprovodil ještě do opery. Ale stalo se, že jsem se střetla na opačné straně s chodcem, který pospíchal. »Jste slepá, či co?« zvolal podrážděně a bezpochyby ho ani nenapadlo, že řekl pravdu. Už dávno nikam nechodím a všichni přicházejí ke mně, a ne já k nim. » Když život ztemněl, nikdo mě nemohl doprovázet po jeho nebezpečné serpentině. Ale případ mé přítelkyně je z jiné oblasti, a také plný tmy. Život každé z nás byl jinak zatemněn. » Utrpení lidi sbližuje, a také je někdy oddaluje a rozděluje. Především, byly jsme obě hudebnice. Člověk, který trpí, chápe lépe bolesti druhých, ale nemusí to tak být vždycky. I utrpení může mít v sobě sílu destruktivní a obstrukční, jestliže nevyvěrá z duše schopné statečnosti, obětavosti a ušlechtilosti.« Všiml jsem si, že oči mé vypravěčky byly sice vyhaslé, ale jejich zorničky si uchovaly ještě trochu bleděmodré barvy asi jako kvítka rozrazilu ke konci srpna. Na její asketické tváři prodléval však resignovaný úsměv lidí, kteří jsou vzrušeni nějakým pečlivě skrývaným tajemstvím. » Veronika byla krásná dívka, pokračovala paní Guadalupe po malé pomlce, a to nejen zevnějším kouzlem svých očí a úhledností tváře. Zářilo z nich i světlo její duše. Nebudu vám ji popisovat. Každý má poněkud odlišný pojem krásy a snad by se vám podle mého popisu ani nelíbila. Ostatně, vymizela mi už skoro z paměti. I na bytosti velmi milované a nej- bližší se pamatujeme neurčitě, jestliže odešly z naší přítomnosti na velmi dlouhou dobu nebo navždycky. »Její duše byla plachá jako zlatý kohoutek And a Kordilér. Měly jsme kromě hudby do jisté míry společný osud, ale hudba nás sbližovala nerozlučně. Studovaly jsme spolu na konservatoři. Byla to úžasná hudebnice, třebaže její schopnosti se omezovaly skoro výhradně na reprodukci. Milovala život. Milovala život se všemi jeho nesnázemi a úskoky, tak jak nám uniká jako řeka ve svém běhu. Nikdy se nezastaví, i když odpočíváme. »Ale život, zdá se, nemiloval ji. — I já jsem jí trochu záviděla v raném mládí. Ale řekněte mi, co je vlastně hodno závisti ? Všechno to, co se mi zdálo tak žádoucí, už dávno zmizelo z jejího života, a její život také. I tvář lidí je často lživou maskou srdce a nevěra se leckdy skrývá za vyznáním lásky, jež láskou nikdy nebyla. Osud nás rozdělil a žily jsme na tisíce mil daleko jedna od druhé. » Veronika žila v jedné z oněch zemí, kde administrátoři vynikají zručností a obmysl- ností jak si osvojit to, co náleží právem druhým lidem, kteří se svěřili jejich péči. Ale to není tak důležité. Také lidé se objevují na světě a zas mizejí z jeho povrchu. » Nedivte se. My nevidomí vidíme všechno černě. A za tuto skutečnost odpovídá stav naší duše. » Ale jsem štastna, že si s vámi mohu pohovořit česky. Čeština, zvláště lidová, umí znamenitě vystihnout některé životní situace jediným slovem. Nezdá se vám ? Je to bohatá řeč. A krásně zní. Josef Jungmann to věděl. V jednom svém listě Vojtěchu Karešovi napsal: , Až zemru, Čechové by se za mne Otče náš měli pomodlit, neboť se jim zcela obětuji, neo- hlédaje se na sebe a na svou rodinu, an bych už dále býti mohl, kdybych Čechem býti přestal, jako to činí druzí. ’ » Ten dopis je uložen v rodné chaloupce Jungmannově v Hudlicích, v malé vitríně. Nikdy na ta slova nezapomenu. Český člověk 221 [pageend13]například řekne : Potkalo ji štěstí. A ne, ona si štěstí zasloužila, vybojovala nebo prostě našla. Štěstí se jen potkává. A co se mimoděk potkává, nemůže se ani zčásti vypočíst. Věru nevím, zdali je štěstí také výslednicí kalkulace a úsilí. Asi ne. Pak by to nebylo štěstí. »Nám slepcům slouží obyčejně paměť a hmat lépe než ostatním lidem. Po oslepnutí procitly, zbystřely a zintensivněly. A když už mluvím o štěstí — málokteré slovo je předmětem tolika omylů. Vzpomínám si na jednoho římského spisovatele, kterého známe ještě dnes proto, že ho citoval Ovidius. Napsal, že Štěstěna je ze skla. Tomu, komu zasvitne, toho často zahubí. Pamatuji si to ze školy. Fortuna vitrea est. Tum quem splendet, frangitur, » Musí na tom být něco pravdy. Alespoň v případě Veroniky to bylo pravda. První zkušenosti a vidění světa nás doprovázejí po celý život, kamkoli jdeme. I se mnou šly do tohoto města na pobřeží Pacifiku a někteří lidé z domova jsou mi ještě teď bližší než ti, kteří žijí nyní kolem mne. »Veronika byla jako onen muž v zemi Hús. Však víte, měl sedm tisíc ovec a tři tisíce velbloudů a pět set oslic a přemnoho služebníků. Byl to muž prostý a spravedlivý, a proto se neuchyloval ke zlu. Byl veliký mezi všemi orientálci a Bůh mu požehnal v hojnosti — a pak mu zas všechno vzal. Pozvedl ruku proti němu a poslal na něho malomocenství, aby procitl ze své pošetilé změkčilosti a přiblížil se k Němu. »Všechny ostatní prostředky by byly pravděpodobně selhaly. Lidé jsou tvrdošíjní. A tím způsobem počala i duchovní obroda papeže Celestina. Opustil papežský trůn a odešel do poustevny. Dante ho za to kárá ve své Božské komedii a vyčítá mu slabost vůle. Ale on sám — Dante — se musel také odříci mnoha věcí, a co bylo nejhorší ■— své vlasti, po níž stále toužil. »A španělský král Karel V. nemohl zas unésti na svých bedrech tíhu dvou světů — starého a nového, odložil tedy své insignie a pohřbil se v obrovské rakvi Eskoriálu. O Lvu Tolstém bych se snad ani neměla zmiňovat. Jeho protivníci ho obviňovali z obojetnosti. Velikost mu však nikdo upřít nemohl. Věděl lépe než ostatní, že nezáleží tolik na morální dokonalosti jako spíš na procesu zdokonalování. »Ale promiňte mi, počínám si jako kazatel a vím, že řečníky nemáte tuze rád. A kromě toho, my slepci nebýváme ve vyprávění dost plastičtí a barvití. Samozřejmě, brání nám v tom především přímý styk s věcmi. »Veronika ztratila tragickou smrtí manžela, a potom i bratra. Stalo se to nedlouho před mým odjezdem do zámoří. Zahynuli oba sebevraždou. Spatřila stékat ze spánku svého muže úzký pramének krve a v ruce svíral ještě křečovitě zbraň. A brzy nato její bratr požil smrtelnou dávku strychnínu. V její mysli nastal zmatek. Nikdy neuvěřila, že jsou mrtví, a proto se ani nemohla dohovořit s lidmi. Pro ni byli stále živí. Ztratila všechno, na čem člověku obyčejně záleží. Ztratila i rozum. Byl definitivně zastřen halucinacemi. Hovořila tedy ve své zahradě s květinami. »Zvlášť její tajemný host měl pro ni nevy- mluvitelnou a nevyvratitelnou realitu. Byl neodbytný a vystupoval v mnoha podobách, ale nejěastěji jako pitvorný stařík, který ji nutil naslouchat svým protivným tanečním písním, jež nenáviděla. Tanec bývá sice projevem radosti ze života, ale pro ni byl mukou, stále znovu vnucovanou. » Groteskní návštěvník ji sledoval jako stín. Nebylo možno s ním zápasit a nemohla ho odkázat do mezí, za nimiž by jeho vliv neměl účinu. Její duše byla plna zmatených obrazů. Snad jen básník by dovedl vytvořit z těch barevných střípků podivuhodnou mozaiku a vdechnout jí život. Ona sama, ovšem, byla také do jisté míry básnířkou, jenže v její roztříštěné duši jenom hudba zastupovala řád a zůstala její jedinou útěchou. Byla stále mezi Charybdou a Scylou. Já si také dovedu vyhmátnout na klavíru po paměti skoro každou melodii. Ale tak jako ona ne. Kouzelné písně chimérického starce byly zoufale jednotvárné, a proto jakmile jí to fiktivní vidiny dovolovaly, uchylovala se ze svých šalebných sfér k hudbě Schumannově, Chopinově a Lizstově. Později i květiny rušily klid její duše. » Sedmikrásky se svým plným okvětím zbarveným temnou červení přivolávaly do její imaginace výjevy z vražd betlémských nemluvňat. Krev volala o odvetu. Byla to krev násilně uloupená životu. » Sametové macešky připomínají cizokrajné motýly, ale před ní Braly na sebe podobu me- 222 [pageend14]fistotelských filosofů s démonickýma očima. Vysmívaly se .životu a jí samé. Měly kolem úst vrásky nevraživosti. -Byly to květy hřbitovní a včely se jim vyhýbaly. Jen na hřbitovech se vyjímaly krásně. Kvetly u včelína na dvou záhonech v jásavé barvitosti. Ale jí byly hlasatelkami pochmurných zvěstí. »Ani o růžích nechtěla slyšet. Nejraději by je ze zahrady vyobcovala. Bílé byly chladné jako květy ledna, jež mráz vyryl do okenních skel s velkým umem, a žluté se zas podobaly voskovicím při zádušní mši. Narcisy byly také žluté jako lakotně nastřádané poklady ze zlata pelu na pěstících. A rudé růže hořely plamenem nenávisti, jež byla kdysi láskou, žádostivostí a pýchou. Snad jen melancholický hořec byl poněkud snesitelný. Přivezla si ho ze Solnohradu, v době, kdy jí všichni záviděli a kdy byla posedlá marnivostí. » Když Veronika hrála některou sonátu, nesnášela kolem sebe reálných osob, snad proto, že její samota byla už dost zalidněna přeludy pro ni neméně reálnými, a těch se zbavit nemohla. Nikdy však nehrála v přítomnosti nikoho. Nevěděla, že někteří přátelé naslouchají někdy v sousedním pokoji, a přeludy ji opouštěly jen ve vzácných chvílích. »Její mylná logika byla však důsledná a neúchylná jako každá jiná. V tom právě záležela její tragika. Měla svou vlastní vizi groteskního světa, který byl v rozporu se světem ostatních lidí, jenže o tom neměla tušení. Její život se podobal plamenu svíce plápolající ve větru. Byla v tom bezpochyby i sudba dědičnosti. — Otcové snědli nezralé ovoce, a synové mají ještě laskominy hořkosti ve svých ústech, praví bible. Nemusela, ovšem, klásti účet za svůj každý čin. Právě ta skutečnost komplikuje život a činí ho obávaným — i žádoucím. Člověk, který se nazývá průměrný a normální, musí bojovat často na několika frontách současně. Ona však zápasila jen s jediným, ale nepřemožitelným nepřítelem, a její boj byl úporný a zoufalý. Ale v hudbě se nikdy ne- zmátla, když byla schopna její reprodukce. Zvláště ji pobuřovala ta kontradikční a imaginární hudba. » A proč nasloucháš tomu pokušiteli ?« zeptala jsem se jí jednou pokrytecky. »Protože mu naslouchat musím — odpověděla s klidnou samozřejmostí — možná, že to víš lépe než já. Spíš se ubráníš smečce vlků než takovým imperativním a dotírajícím hlasům. Skřítci mě nutí naslouchat své hudbě, kterou pohrdám a nenávidím. Jiným je snad podnětem k zapomenutí, ale pro mne je mukou. Jen málokdy zmizí z mé přítomnosti ten vulgární, pitvorný a nesnesitelný hudec. Jako právě ted ,« řekla s povzdechem. Nenechávali ji proto skoro nikdy o samotě a ona o tom věděla. » Střeží mě. Vím to. A nevěří mi nic z toho, co říkám. Ty mi sice nasloucháš, ale myslíš si své. Snad jsi také jejich přívrženkyní.« Uplynulo mnoho let od té doby, kdy jsem ji viděla naposledy. Osud nás rozloučil a zahladil časem i vzpomínky na povrchu paměti. Však víte, hudebníci jsou všude doma. Dověděla jsem se o její smrti z dopisu i z krátké zprávy v novinách. Jednou ji našli utonulou u splavu rybníka. Byla v tom místě hluboká tůně a nikdo nemohl říci, zdali to byla sebevražda nebo jenom nehoda. U té tůně stál starý topol a expansivně se rozpínal horizontálně i vertikálně. Byla s ním spřátelena od dětství. Právě tam ji počaly pronásledovat ty hlasy a vize, před nimiž unikala do labyrintu své mysli, z něhož nebylo východiska. Říkala jim uŠatice.« Paní Guadalupe na chvíli umlkla. A v tom tichu jen přitlumený hovor včel-byl slyšitelný v rozlehlém, světlém pokoji. » Zrovna v takový hymnický a pro vás světelný den vám vypravuji tak pochmurný příběh. Náležel, bohužel, k životu jako kterýkoli jiný. Snad příště budeme hovořit o jiném osudu, v němž bude víc světla a méně zmatku. Svět je hluboký, napsal filosof, jejž obklopila ke konci života také tma. Byl to básník půlnoční, ale miloval vitální hudbu Bizetovu, a ne hudbu mystickou a tragickou. Ani Veronika nemohla vyjít ze své tmy. I zrak ji šálil a ostatní smysly. Její duše byla jako pokosená louka na podzim, » Ke mně byl snad osud poněkud milostivější než k Veronice. Nevidím bídu života, kterou je lépe nevidět, a má paměť je jako ponorná říčka v somálské poušti. Nevím, kde až se zas vynoří. Byly jsme obě hudebnice, a pak tisíce mil vzdáleny od sebe a obě v konfliktu se světem vidoucích. » Máme zase jaro na březích Tichého oceánu, ale to není jako u nás doma. Ten silný kontrast 223 [pageend15]ro zh led y EPILOG (II) Anna Achmatová Opět vzpomínám si — zádušní je čas : zas vidím, zas slyším, zase vnímám vás, i tu, jejíž oči smrt ted klíží snem, i tu, která rodnou nešlape už zem, i tu, krásnou, která hlavou kývajíc » Chodím sem jak domů, « dokázala říc. Chtěla bych je všechny jménem zavolat, seznam však mi vzali — a kde se mám ptát ? Roušku širokou jsem pro ně utkala z chudých slov, jež jsem jim odposlouchala. Jak všude a navždy nevzpomínat jich ? Na ně pomyslím i v nových neštěstích. Ale umlčí-li žalná ústa má, jimiž národ můj — sto milionů — lká, pak ať každá z nich též na mne vzpomene v předvečer mého zádušního dne. Jestliže snad budou jedenkráte chtít mně zde, v této zemi, pomník postavit, s radostí jim k tomu mohu souhlas dát, s jednou podmínkou však — tou, že nesmí stát u moře, kde prošly první moje dni, přervala jsem k moři pouta poslední, ani v carském parku, u pařezu tam, kde stín bezútěšný dosud chodí sám, zde však, kde mi bylo tři sta hodin stát, aniž otevřeli závoru těch vrat, zde, neboť mám strach, že ticho zahluší v smrti blažené hřmot černých moruši, meditující, do sebe uzavřené zimy, a příval a rozmach vitality nezadržitelně mohutnějící na rozhraní dvou naprosto odlišných epoch. Tady je to spíše oslnivý počátek nového roku. A zas se u nás brzy zastavte ! Byla bych šťastna, kdybych uslyšela opět češtinu a kdybyste mi přečetl několik veršů z našeho největšího básníka. « zlé boucháni dveří, úděs v stařeně, která kvílela jak zvíře raněné. Pak ať z nehybných mých víček bronzových jako slzy tryskne tající již sníh, holub vězeňský ať vrká z povzdálí a po Něvě tiše plynou koráby. 1940. Březen. Ze sbírky Requiem ; přel. Robert Vlach ČECHOVÉ NA BASILEJSKÉM SNĚMU (18) V pátek 13. března 1433 byli Čechové opět uvedeni z malého sálu kláštera do zasedací síně. Po společné modlitbě začalo další vyjednávání. Kardinál Cesarini jim řekl, že Otcové je k začlenění do sněmu nemohou nutit, když se jim tento návrh nelíbí. Koncil prý ještě nemůže zaujmout stanovisko k projevům řečníků jím ustanovených. Jako moudrý soudce musí napřed vyslechnout odpovědi na české repliky. Poselstvo si nemá vykládat ve zlém, chovali-li se Otcové při promluvách českých řečníků někdy nevhodně. Došlo-li k nějakým projevům nesouhlasu, neznamená to, že členové sněmu zamýšleli svým chováním Čechy urazit. Poselstvo musí přiznat, že on sám, jako předseda sněmu, nařídil vždy v takových chvílích Otcům mlčení. Ostatně čeští řečníci sami často zavdali podnět k odporu, když nazývali sněm »falešnými proroky«, ba dokonce i »psy «. Otcové často takové výrazy přešli trpělivým mlčením. — Pak kardinálův zrak marně hledal mezi přítomnými Petra Engliše. Legát žádal tedy poselstvo, aby mu vyřídilo toto : Petr obvinil koncil, že opustil učení evangelia. Z toho by plynulo, že Otcové jsou horší než zrádci, poněvadž zradili ne nějakého člověka, nýbrž samého Boha. Doposud však Čechové sněmu nedokázali, že by se přijímání pod způsobou chleba protivilo evangeliu. Po kardinálově řeči se Čechové odebrali k poradě, a když se vrátili, ujal se slova Rokycana. Za hlasitého přitakávání svých druhů předeslal, že vždy mluvil jménem celého poselstva. Pak se omluvil, že slovem »psi« nemínil Otce urazit. Citoval prý pouze glosu k bibli. Když ve svých řečech nazýval své odpůrce »falešnými proroky«, sám se přitom v duchu bál, aby sám nebyl falešným prorokem. Mají-li jednání vést k nějakému cíli, musí sněm přijmout všechny čtyři české články. Jinak jsou všechny námahy zbytečné. Když sněm zval Čechy do Basileje, sliboval jim, že má pro ně pochopení a že jim v jejich požadavcích vyjde vstříc. Proto se Čechové rozhodli přijít. Doufali totiž, že snadno a rychle budou jejich nauky přijaty. Ať tedy Otcové nyní skutkem dokážou, co slibovali. Budou-li po českých obhajobách zase odpovídat řečníci sněmu, muselo by poselstvo znova vyvracet jejich vývody a učená“ hádání by nebrala konce. 224 [pageend16]Čechové v království by jim to měli za zlé, že zbytečně maří čas. Poselstvo proto nyní žádá, aby je sněm propustil a dal pánům ochranný doprovod při návratu do vlasti. — Po těch slovech zástupci poselstva odešli ze zasedací síně. Prohlášení Čechů, že se hodlají vrátit do vlasti, Otce znepokojilo. Po krátké poradě poslali za nimi do malého sálu vévodu Viléma a s ním mladého, ale učeného a výmluvného doktora práv Mikuláše z Kusy. Vévoda Čechy vybízel k trpělivosti a k naději, že jednání pro ně přece jen šťastně skončí. Nemají prý se proto s odchodem ukvapit. Pak Mikuláš, syn vinaře a majitele lodí z vesničky Kues na Mosele, který studoval filosofii v Heidelberku, právo v Padově a teologii v Kolíně, dlouho mluvil latinsky k poselstvu. Snažil se je přesvědčit, že přijímání pod jednou nebo dvěma způsobami není věc podstatná. Daleko důležitější je zachovat jednotu a netříštit Církev v sekty. Kdo se odloučí od církevní jednoty, tomu neprospívá ke spáse přijímat ani pod jednou, ani pod obojí způsobou. Stejně tak je neudržitelné české stanovisko stran Písma jako soudce v rozepři. Čechové si mají uvědomit, že Kristus poslal apoštoly zvěstovat kázáním evangelium všem lidem a odevzdal poklad víry Církvi. Církev byla už před vznikem evangelií. Evangelia byla napsána jen příležitostně, a kdyby napsána nebyla nebo byla zničena, Církev by přesto existovala dále nebo by mohla kdykoliv svou nauku znovu zaznamenat. Všichni věřící musí proto přijmout učení Církve, protože ona smysl evangelií neomylně vykládá. — Závěrem navrhl Mikuláš Čechům, aby se sjednotili s Církví a že sněm jim povolí podávat přijímání pod obojí způsobou. Ostatní tři články nemají velké věroučné závažnosti, spíše mohou být nebezpečné klidnému společenskému soužití. Na jejich provádění v praxi se poselstvo se sněmem v dalších jednáních jistě dohodne. Čechové vyslechli učený výklad Kusánův a po poradě se rozhodli nezaujmout k jeho návrhům žádné stanovisko. Viděli v upřímné nabídce úskok. Domnívali se, že kdyby přijali přijímání pod obojí a zřekli se ostatních článků, že by je koncil přesto mohl odsoudit jako bludaře pro některé jiné jejich nauky. Nedali tedy ani vévodovi Vilémovi, ani doktoru Mikulášovi žádnou odpověď. Když to bylo oznámeno Otcům, byli Čechové zase pozváni do zasedací síně. Kardinál Cesarini se jich ptal : » Řekněte nám, v čem vám má Církev, jako dobrá matka, vyjít vstříc ? Tvrdíte, že jediným soudcem v rozepři musí být Písmo. Uvažte však toto: Sněm říká: Písmo mluví pro nás. Vy to zase tvrdíte o sobě. Kdo tedy rozhodne o pravdě ?« Rokycana na to pronesl svým jménem: »Toužíme po tom, aby bylo zmírněno nařízení kostnického sněmu. Rozhodnete-li po našem návratu do Čech v náš prospěch, budeme vám za to vděčni. Nařídíte-li nám něco nepříznivého, nepřijmeme to. « Kardinál mu odpověděl, jako by se ptal, co by se mělo na dekretu kostnického sněmu změnit: » Kostnický koncil hájil jen ustálený obyčej přijímat pod jednou způsobou a odsoudil ty, kteří tvrdí, že je to svatokrádežné. « Cesarini pak vybízel Čechy, aby s odjezdem nespěchali, že po skončení učených hádání sněm rozhodne. Odejdou-li dříve, nepřispěje to k jejich vážnosti. Rokycana odpověděl: »Kdo byl poučen, že má přijímat pod obojí, a zdráhá se to uskutečnit, dopouští se svatokrádeže. « Tu se vmísil do řeči kardinál od Sv. Petra Cervantes : »Pro Boha vás prosím, uvědomte si, že nesmíme hledat svoje zájmy, nýbrž pravdu Ježíše Krista, o níž tu nyní jednáme. Což není jedna jediná duše cennější nežli celý svět ? Co potom, když tu běží o věčnou spásu celého království ! Zapřísahám vás proto, nespěchejte s odjezdem ! « Petr Engliš (který mezitím přišel) mu odpověděl : »Nechci nikoho urazit, ale už včera jsem vás vybízel, abyste se s námi sjednotili v evangeliu a přijali naše nauky. « Aby se snad další jednání nezvrhlo v hádku, kardinál legát Cesarini se opět ujal slova a vybízel Čechy k trpělivosti. Sliboval jim, že sněm je ochoten vyjít jim vstříc ve všem, co se neprotiví víře a cti Církve. I Otcové uznávají za svého soudce evangelia. Jedině podle nich chce sněm po slyšení obou stran bez zaujetí rozhodnout. Jen z lásky k českému národu je koncil zval k jednání. Důkazem náklonnosti sněmu vůči Čechům je jeho snaha zprostředkovat příměří mezi nimi a sousedními národy. Nemají proto předčasně odcházet a znemožnit uskutečnění započatého díla. Chtějí-li však přesto odejít hned, přednese příštího dne jejich žádost sněmu, a ten jim dá bezpečný doprovod při návratu do vlasti. Po kardinálově řeči Rokycana prohlásil, že Čechové nezamýšlejí odejít ihned. Museli jen sněmu pohrozit, aby ho pohnuli k přijetí svých požadavků. Někdo prý vnímá teprve tehdy, až se do něho začne píchat nožem. V sobotu 14. března se sešlo poselstvo s bavorským vévodou a s Mikulášem z Kusy opět v malém sále u dominikánů. Beneš Mokrovous z Hustiřan přednesl odpověď na včerejší návrhy : Čechové se nemohou spokojit jen s povolením přijímání pod obojí a vyjednávat o dalších článcích. Nevedlo by to k ničemu. Jsou ochotni sjednotit se se sněmem třeba hned, budou-li všechny jejich nauky podle Písma přijaty. Nepřejí si též, aby jejich články byly vykládány jinak, než jak jim sami rozumějí. Pro hájení svých pravd už museli vytrpět dost a dost. Protektor koncilu vévoda Vilém se poradil s Kusánem, který pak začal latinsky vysvětlovat, že sv. přijímání je svátostí jednoty a vzájemného spojení. Sjednotí-li se obě strany v této otázce, shodnou se pak snadno ve výkladu Písma stran zbývajících článků. Co prý by byla platná jednota v jedné otázce, kdyby v ostatních pravdách víry byli mezi se- bou nesvorní ? Martin z Chrudimě pak jménem poselstva odpovídal, že Čechové nechápou dobře, jak si vlastně Otcové začlenění do sněmu představují. Čeští pánové vidí v nabídce nebezpečný záskok. Přáli by si tedy obdržet písemný návrh, aby si mohli všechno uvážit. Bude-li nabídka pro ně příznivá, 225 [pageend17]ITÁLIE. — Účastníci chlapeckého tábora ve Val di Cassies slaví svátek majitelky vily, v níž bydleli, slečny Anny Stollové. přijmou ji. — Doktor Mikuláš z Kusy vysvětloval, že se jim nabízí začlenění do sboru se všemi právy a povinnostmi, jakých požívají ostatní Členové. Zdůraznil též, že v nabídce není žádný záludný úmysl Čechy nějak oklamat. Vévoda Vilém prý se sám o své vůli nabídl za prostředníka. Odhodlal se k tomu z bratrské lásky k Čechům. Vévoda touží jen po dosažení míru a svaté jednoty. Sněm ho o zprostředkování vůbec nežádal. Poselstvo se zase radilo a pak Vilém Kostka prohlásil, že se čeští pánové obávají, aby se neprozřetelným rozhodnutím nezapletli do nějakých nepříjemností. Navrhl vévodovi, aby nejdříve vyžádal od sněmu písemný návrh na začlenění. Po jeho prozkoumání poselstvo pak dá svou odpověď. — Vévoda Vilém znovu ujišťoval, že ani on, ani Otcové nezamýšlejí Čechy obelstít nebo je nějak zaskočit. Ještě téhož dne prý chce vyžádat od sněmu znění návrhu na sloučení poselstva s koncilem a zítra ho Čechům postoupí. Protože Otcové byli shromážděni v zasedací síni a projednávali jiné záležitosti, čeští pánové je nechtěli rušit a odešli, aniž se se sněmem rozloučili. {Pokračování) Alois Krchňák POHLED PŘES MŘÍŽE (Věnováno všem vězněným kněžím) Léto ! ... Rozbolavělé dešti a slzami, které netečou s tváří. Čas zrání — pro mne umírání. Co platné jasné nebe nad hlavou a ohnivý kotouč radosti plápolající do všech cest, když má cesta je zatarasena zlobou silných. Já vězeň pro pravdu, dobro a krásu, platím slzami duše a bídou a mukami své vysoké cíle. Ostrovy zeleně! ... Dech mé naděje se krátí. Bič bez krve drásá a okovy váže mi den i noc. Co srdce v úzkostech vykřičí, to smývá déšť i prach. Úmorná tího dnů ! Proč nemám tvrdost kamene ? ! Ptačí zpěv ! ... V bohatém podílu smrti vás nevnímám, i když vám závidím píseň svobody. Ale jsou přece dravci spáry ... Život má tolik stran. I ptačí krev je potřísní. Závidět mohu jen duchu, který létá a zpívá. — Kdo prolomí mříže té klece hrobové ? ! Umlčeli je všechny. Rozpukaná země! ... Rty olověné. Mlčením chřadnu. Oheň je na střeše a — tiše budte??!! Můj rodný kraj! ... Otec a matka upíjí semnou z kalichu umírání. Tep srdcí slábne. — Přátelství vychladla a jabloň má pro jiné korunu obtěžkává. Kdo bude chodit ve smutku pro vadnoucí květ ? ! Mé ruce! ... Lopata, krumpáč. Dlaně vystlané mozoly. A ť křičí karabáč tvých úst, mě práce nezlomí, padne jen tělo. Tak pracně jsem v sobě zažehl světlo a studnu vyhloubil pro své bratry. Pro lásku k pravdě, lží jsem zajat. Zbabělost na ústa hladových ruku klade. Mé nohy! ... Křídla zlomená. Pět kroků vpřed a pět vzad. Ó planá touho ! Po cestách dětství vás ve snech vodím. V čí stopy šlépěje své tisknu ? Kdo byli přede mnou ? Vinní či bez viny — slzami ? ... hněvem? . .. solili zde svůj chléb ? Nezvadla naděje jejich před časem zrání ? Večer! ... Temnot se děsím. Po soudu bez práva čekám na další soud. Obleč mě v roucho svatební! Já na velkou hostinu pozvání s radostí přijímám. Mé lože! ... Daleko od stáda — zima, hlad, žízeň. Vlci mě uloupili. V ohradě pastýř své ovce hýčká. Já sám a sám uprostřed mnohých. Mé okno! ... Záclona smrti. Slunce mi uloupili! Co let jsem světlo rozdával ! Přes mříže dřevěné osvobozoval vězně. Čistil a zažehal lampy. Po slunci vodil jsem ovce k bohaté pastvě. Zde blednu pod kameny předlouhých roků. Dlaň nepřátelská mi života dar cloní. Dveře očekáváni! ... Ty, který dveřmi zavřenými procházíš, s útěchou vejdi ! Nad hlavou mou na nitce visí beznaděje. Jiskry šednoucí rozdmýchej. Kéž láska, láska, láska ... vyšlehne ! ! Mé srdce ! ... Ó matko, v tvou náruč něhyplnou se ve vzpomínkách rád vracím. Kříž mého života svým srdcem nadlehčuješ. Ženo statečná, tvá láska mě na dálku léčí. Mé rány ! ... Můj Pane, nezatínám pěsti. Vidím tě v krvi od hlavy až k patě. Oči mé s tvými se na věky sešly. Zahrada hřbitovní! ... Otevřte bránu! Dozrál klas a přes mříže se kloní. Těžký můj úděl vydal těžký plod. Země svobody věčné z muk mých na dosah. Stan těla pomalu se skládá. (Psáno v ČSSR) 18. října sv. Otec prohlásil za svaté 22 ugand- ských mučedníků. V proslovu oznámil, že se zúčastní Světového eucharistického sjezdu v Bombaji. Budeme provázet sv. Otce svými modlitbami na této jeho druhé velké cestě mimo Itálii. 226 [pageend18]stalo se doma, v exilu a jinde ve svété VE VATIKÁNĚ Ze^ svého letního sídla v Castel Gandolfo se sv. Otec vrátil do Říma a do Vatikánu 12. září. Předtím ještě jednu neděli sloužil mši svátou v městě Aprilii, kde kdysi byly smutně proslulé Pontijské bažiny, dnes je to město s 30 000 obyvatel a slibně se rozvíjejícím průmyslem; a při mši sVaté pro řeholní sestry poprvé pověděl, že koncilu budou přítomny též ženy. — Velký ohlas vzbudilo též provolání k míru, které Pavel VI. pronesl při všeobecné audienci k 50. a 25. výročí začátku posledních dvou světových válek, • Když se v půli srpna zhoršila situace na ostrově Cypru a došlo ke krveprolití, sv. Otec prostřednictvím svého státního sekretáře poslal telegram nunciům v Itálii a Turecku, aby u příslušných vlád zasáhli ve prospěch pokojného vyřešení sporů. V soukromé audienci sv. Otec přijal mj. předsedu metodistické církve v USA dr. Edlera Hawkinse a bojovníka za rasovou rovnoprávnost baptistického duchovního Martina Lu- thera Kinga. Soustrastný telegram poslal biskupovi z Arrasu ve Francii, když při dopravní nehodě zahynulo 16 chlapců z jedné diecézní prázdninové kolonie. K prohlášení nezávislosti blahopřál představitelům nové republiky Malty. Hlava sv. apoštola Ondřeje byla vrácena 26. září do Patrasu v Bečku, kde byl pro Krista ukřižován. Od r. 1462 byla uchovávána v bazilice sv. Petra. Tři dny předtím byla před ní sloužena úvodní mše svátá před koncilním zasedáním — v průvodě ji nesl sám sv. Otec. Pak byla vystavena úctě věřících v kostele sv. Ondřeje della Valle a 26. září zvláštním letadlem odvezena do Bečka. V letadle byla jak zvláštní mise řecké pravoslavné církve, která pro relikvii přijela, tak i papežská mise, kterou vedl kard. Bea. V Patrasu přivítal hlavu sv. Ondřeje metropolita mons. Konstantin; byla přítomna řecká korunní princezna Irena, ministerský předseda Papan- dreu, předseda sněmovny a na 30 pravoslavných metropolitů a biskupů. Před návratem do Bíma papežská mise vykonala návštěvu u aténského arcibiskupa Chrysostoma a u princezny Ireny. Arcibiskupovi Chrysostomovi kard. Bea odevzdal jako dar sv. Otce náprsní kříž a princezně Ireně umělecký náhrdelník a zlatý křížek. 4. září zemřel v Rennes ve Francii are. kard. Klement Emil Roques ve věku 84 let. Proslul svou statečností za nacistické okupace. Kardinálský sbor má nyní 77 kardinálů. 22. září vydaly Vatikánské posty tři známky na paměť 100. výročí založení Mezinárodního červeného kříže ; výročí připadalo na minulý rok. Na známkách je znázorněn motiv z podobenství o milosrdném Samaritánovi. 20. září zemřel náhle tit. arcibiskup mons. Josef Gawlina, apoštolský vizitátor Poláků v zahraničí. Bylo mu 72 let. V Polsku jako mladý kněz založil katolickou tiskovou službu, která si získala svým bojovným postojem vůči komunismu velký vliv; r. 1933 byl jmenován biskupem pro katolické vojáky v polské armádě. Na začátku války odešel s ustupujícími vojáky přes Rumunsko na Západ a byl ordinářem zahraniční Andersovy armády. Do Polska se nevrátil, ale staral se o duchovní blaho polských vystěhovalců a uprchlíků. Loni při naší cyrilometodějské pouti se zúčastnil všech manifestací a v bazilice P. Marie Snědné pro nás sloužil mši svátou. Další dva misionáři v Kongu byli zavražděni komunistickými bojůvkáři. Jsou to Belgičané 711etý P. Konstanc Lanaers a 401etý P. Gaston Stove ze společnosti bílých otců. Anglikánský arcibiskup a primas Velké Británie dr. Ramsey jmenoval svým osobním zástupcem při Vatikánu rev. Johna Findlowa; je nástupcem kanovníka Pawleye, který dosud byl prostředníkem mezi anglikánským primasem a koncilovým sekretariátem pro jednotu křesťanů. Drobnosti z koncilu K 10. září 3070 biskupů a knězi mělo právo jít na koncil: 1184 z Evropy, 390 z Asie, 353 z Afriky, 1065 z amerického světadílu a 78 z Austrálie a Oceánie. Svou účast přislíbilo 2513. Ostatní se omluvili pro nemoc, stáří, zaneprázdnění, nebo jim politické okolnosti nedovolily odejet za hranice. • Z Polska přijelo 26 biskupů; o pas zažádali ještě tři, ale nedostali ho. Z Jugoslávie přijeli všichni, kteří chtěli p řijet; s Maďarska je přítomno 11 Otců — též 5 nově jmenovaných biskupů —, z Litvy a Lotyšska přijelo několik kapitulních vikářů, kteří práva koncilních Otců nemají; s Bulharska je přítomen mons, Kakov, kapucín, generální vikář ap. vikariátu z Plovdivu a Sofie ; z Rumunska, Albánie, Sovětského Ruska a Cíny není na koncilu nikdo. • 24. září L’Osservatore Romano přinesl jména dalších osmi laiků a prvních patnácti žen, kteří budou přítomni zasedáním jako posluchači a posluchačky ; jsou mezi nimi Angličan Patrik Keegan, předseda Světového hnutí katolických dělníků, Brazilan Bartoloměj Pereš, předseda Mezinárodního hnutí katolické dělnické mládeže JOC, Afričan Eusebius Abjakpleje z Tóga a Kanaďan slovenského původu Štěpán Roman, který zastupuje laiky východního obřadu. Mezi posluchačkami je osm řeholních sester — generálních představených řeh. společností nebo předsedkyní národních sdružení řeh. společností — a sedm žen z laických kruhů, předsedkyň mezinárodních katolických organizací žen a dívek. Posluchačů a posluchaček je nyní dohromady 36. • 23 křesťanských církví nebo společenství poslalo na třetí období své zástupce, poprvé též ekumenický patriarchát cařihradský a asyrská církev, která se odloučila po koncilu efeském r. 431 (jsou to tzv. nestonáni). Počet pozorovatelů těchto církví nebo společenství, jejich náhradníků a dalších osobností, které jsou přítomny zasedáním jako hosté sekretariátu pro jednotu křesťanů, stoupl ze 66 v druhém období na 75. Všechny přijal ve zvláštní audienci sv. Otec v Sixtinské kapli. Děkoval jim za jejich přítomnost, která už sama znamená velký krok vpřed na cestě k jednotě. Na jejich návrh založí Ústav pro studium dějin spásy, v kterém budou studovat katoličtí teologové spolu s protestantskými a pravoslavnými. Audience začala společným děkovným hymnem Te Deum laudamus a skončila Otčenášem. Jménem pozorovatelů pozdravil sv. Otce zástupce cařihradského patriarchy. V ČESKOSLOVENSKU NÁBOŽENSKÉ ZPRÁVY Na třetí zasedání sněmu přijeli z ČSSR čtyři biskupové, kteří byli přítomni minulým zasedáním; nitranský mons. Eduard Nécsey, trnavský mons. Ambrož Lazík, rožňavský mons. Robert Pobožný a mons. František Tomášek, stále ještě »administrátor v Moravské Hůzové«. Provází je pět kněží: kapitulní vikář z Litoměřic Eduard Oliva, děkan CM bohoslovecké fakulty dr, Jan Merell, kanovník Antonín Veselý, správce apoštolské administratury českotěšínské, kanovník dr. Stefan Zárecký z Bratislavy a biskupský sekretář Elemír Fillo z Nitry. Před odletem je přijal ministr Plojhar a vedoucí církevního oddělení ministerstva školství. Nesplnily se tedy naděje, že by vláda pustila více biskupů, třebas všichni byli znovu pozváni; podle zpráv zahraničního tisku český primas arcibiskup Beran řekl, že by snad mohl, kdyby se zavázal, že zůstane v zahraničí. » Mé místo je zde, mezi mými diecé- sány,« odpověděl. — Z čs. biskupů tedy nesměli přijet: primas arcibiskup Beran, jeho světící biskup Kajetán Matoušek, 227 [pageend19]PAVEL VI. vystupuje z vrtulníku, jímž letěl z Castel Gan- dolfa do Orvieta (11 srpna). Zpátky jel po nové italské Sluneční dálnici. litoměřický Štěpán Trochta, českobudějovický Josef Hlouch, královéhradecký Karel Otčenášek, Ladislav Hlad, brněnský Karel Skoupý, olomoucký světící biskup Stanislav Zela, spišský Ján Vojtaššák a prešovský východního obřadu Basil Hopko. — Jak Katolické noviny, tak i Lidová demokracie přinášejí o koncilu pravidelné krátké zpravodajství. Německá katolická tisková služba se dovídá o protestech družstevníků na Hlučínsku proti přemísťování a penzionování kněží. Krajský sekretář z Ostravy prý sdělil ministerstvu školství, že v Severomoravském kraji je víc kněží, než je zapotřebí; na řadu kněží byl činěn nátlak, aby sami požádali o odchod do výslužby, jinak budou propuštěni bez práva na důchod. • Týdeník katolických Němců z čes. zemí Volksbote píše, že are. Beran poslal pozdrav z Radvanova poutníkům k P. Marii Sedmibolestné v Telgte ve Vestfálsku, pocházejícím z Kladska, tj. z části pražské arcidiecéze. V milostné kapli byl postaven obraz P. Marie Kladské, u jejíchž nohou klečí Arnošt z Pardubic, který zemřel před 600 lety. • Dosavadní město Most bude zbořeno a postaveno na jiném místě, protože se v podzemí našla velká ložiska hnědého uhlí. Nebylo dosud ale rozhodnuto, co se stane s děkanským kostelem, který patří k nej významnějším památkám pozdní gotiky už s ozdobami ve slohu renesančním; prý zůstane, ale není jisté, zda jako muzeální ukázka, nebo bude moci sloužit bohoslužebným účelům i nadále, až bude přenesen na jiné místo. • 31. srpna se dožil osmdesáti let mons. ThDr. Josef Vašica, bývalý profesor pražské bohoslovecké fakulty, světoznámý znalec a badatel v otázkách staroslověnské literatury. • Charitní dům v Dolním Smokovci byl pojmenován jménem duchovního bansko- bystrické diecéze npr. L’udovíta Veselého, který bojoval ve Slovenském národním povstání a v,bojích padl. Výstava » Velká Morava «, uspořádaná na Pražském hradě, byla 30. září uzavřena. Navštívilo ji 827 000 osob, mj. též Chruščov za své návštěvy v ČSSR (potom zabočil i do baziliky sv. Jiří — dnes muzea). • Ve věku 81 let zemřel v Brně dp. Emanuel Masák, katolický spisovatel a publicista, dlouholetý redaktor dětského časopisu Anděl strážný. • Cyrilometodějská bazilika na Velehradě bude mít nové varhany : elektropneu- matické se třemi manuály a 60 rejstříky. Varhany budou vestavěny do původní barokní skříně z r. 1724. • Při budování Orlické přehrady vody zalily obec Červenou nad Vltavou, kde stál skvost druhé poloviny 13. stol., románský kostel sv. Bartoloměje. Kostel byl přemístěn o několik desítek metrů výše do svahu stráně. Podle KN slouží i nadále věřícím. • V březnu se dožil 90 let nej slavnější český varhanář Josef Růžička : vytvořil celkem 234 varhan, z nichž 45 u nás. Největší dílo svého života — varhanní kolos o čtyřech manuálech a 101 rejstřících — postavil v salcburském dómu r. 1914 ; na těchto varhanách se každý rok koncertuje při mozartovských festivalech. • Křestní jméno Josef se u nás začíná vyskytoval až v 16. století, ale svátek Pěstouna Páně je zaznamenán k 19. březnu už v bohoslužebném kalendáři biskupa Jindřicha Zdíka z r. 1137, svatojirské abatyše v Praze Přemyslovny Kunhuty (1306-1321), chotěšovských premonstrátek z r. 1320, z cestovního breviáře biskupa Jana ze Středy (1353-1364) a z breviáře velmistra českých křižovníků Lva (1356). • V býv. klášteře benediktinů v Broumově je dosud internováno na 400 řeholme z rozličných řádů. • Část sester v CSSR působí ještě v ústavech, ale jenom u slabomyslných nebo ve starobincích. Nesmí mít styk s mládeží ani přijímat novicky. • Mariánské náměstí (před Městskou knihovnou) v Praze na Starém Městě bylo přejmenováno na náměstí primátora Vacka. (Mariánské náměstí byl starý historický název podle kostela Panny Marie na Louži, který tam stál v místě nynější nové staroměstské radnice. O faráři tohoto kostela mluvil např. i Rokycana na basilejském sněmu.) KNĚŽSKÉ HROBY: 21. srpna zemřel v 62 letech ThDr. Rudolf Col, profesor Nového zákona na bohoslovecké fakultě olomoucké až do jejího zrušení komunisty, naposled duchovní správce u Sv. Mořice v Olomouci. Pohřební obřady vykonal a zádušní mši svátou sloužil prelát ThDr. František Činek, jeho někdejší primiční kazatel. Byli přítomni biskupové Hlouch, Lazík a Tomášek, 180 kněží a velký zástup věřících (» velebný odchod do pravé vlasti«, píše účastník). Dále zemřeli : dpp. Vojtěch Trojan, arciděkan, dlouholetý farář v Libni; Josef Hlaváč, který byl loni instalován za sídelního kanovníka brněnské katedrály sv, Petra a Pavla ; Ignác Stodůlka, kněz z olomoucké arcidiecéze, kanovník litoměřické kapituly, který od r. 1951 pracoval v duchovní správě v Liberci ; prof, ThDr Karel Bláha, dlouholetý duchovní správce mariánského místa Hrádku u Vlašimi; Bedřich Malina, vikář a farář v Sádku u Poličky, autor » Dějin římského breviáře «; prelát ThDr. Bartoloměj Kutal, profesor olomoucké bohoslovecké fakulty v. v .; Augustin Korynta, za války a krátce po ní farář v Budňanech pod Karlštejnem ; poslední dobu mu nebylo dovoleno vykonávat kněžské funkce ()) zemřel člověk, který miloval život a krásno«, píše o něm LD ); Václav Sperl, arciděkan v Chanovicích; Jaroslav Franc, administrátor v Bu- dišově n. Budišovkou; Petr Crhák, děkan ve Stříbrnicích; Valentin Sirek, kaplan v. v. v Němčících na Hané ; Martin Horký, farář v Polešovicích; František Gája, katecheta v. v. v Holešově ; Antonín Lakomý, který žil na penzi na Velehra d ě; Jan Zolper, děkan ve Staré Vsi u Rýmařova ; prof. PhDr Josef Životek, naposled administrátor u Sv. Petra a Pavla v Prostějově; Ignác Skrobranek, býv. administrátor v Netvo- řicích; Ladislav Fučík, profesor v. v .; Antonín Stemberg, farář v Panenském Týnci. — R. i. p. RŮZNÉ ZPRÁVY 20. září skončil VI. mezinárodní veletrh. Zúčastnilo se ho na 600 vystavovatelů z 36 zemí s 10 000 exponáty. Uzavřené 228 [pageend20]obchody byly nečekaně velké ; CSSR vyveze např. za víc než 400 miliónů motorových vozidel za 300 milionů obráběcích a tvářecích strojů a za stejnou částku hutních výrobků. Veletrh si prohlédlo 800 000 čs. a přes 30 000 zahraničních návštěvníků. • V Karlových Varech se konala od 13. do 19. září X III. pugwashská konference za odzbrojení a mírovou spolupráci mezi národy (jméno Pugwash pochází od letního sídla amerického průmyslníka Cyra S. Eatona, známého svým příteli čkováním s Chruščovem; on poskytl pohostinství první konferenci r. 1952). Bylo přítomno 86 vědců z 19 zemí. V závěrečném komuniké se volá po zaručení dnešních hranic Německa ze strany bývalých okupačních mocností a N SR ; mezi NATO a Varšavským paktem by měla být uzavřena smlouva o neútočení. Ve smlouvě by se mělo též stanovit, že žádný stát nenapadne hranice jiného státu, západního Berlína nebo přístupové cesty k západnímu Berlínu. • Mladá fronta uveřejnila 1. září dopis svého čtenáře, který si dopisuje s jedním studentem z USA; posílá mu jediný anglický časopis, který vychází v CSSR, » Czechoslovak Iáfe«, který on pravidelně dostává; z časopisů, které jemu americký přítel posílá, dostal za celý rok jen jedno číslo, ostatní se » ztratila « cestou. Mladá fronta ve své odpovědi přiznává, že v CSSR stále ještě existuje cenzura na zásilky z ciziny. • Podle bratislavského rozhlasu z 11. září přijelo v prvním letošním půlroce do CSSR 1 402 000 cizinců; z Prahy ale následující den řekli, že jich bylo jen 300 000. Cs. občanů mohlo do zahraničí 709 000, • Cs. občan smí vyvézt za hranice 300 Kčs v penězích, ale musí mít tuto částku zapsánu v celním prohlášení a je povinen ji přivézt zpátky; peněz může použít jen v čs. jídelním voze na území cizího státu, v » socialistických' zemích (kromě Jugoslávie) si může vyměnit dohromady nejvýše částku 100 Kčs a na dunajských lodích mezi Bratislavou a Budapeští. Není tedy dovoleno lacino nakupovat koruny v zemích » kapitalistických « ... • Zahraniční návštěvník dostane za prvních čtyřicet dolarů vyměněných za koruny (musí zaplatit napřed alespoň čtyři dolary na den) 574,40 Kčs ■— kurs je 7,18 Kčs za dolar, ale turistický je dvakrát tak velký — za dalších 40 dolarů už dostane 1148,80 Kčs. • Nový hraniční přechod mezi CSSR a Rakouskem byl otevřen 1. srpna v Nové Bystřici na Jindři- chohradecku. • Cs. občané, kteří cestují do ciziny, musí nechat svůj občanský průkaz, pokud není součástí cestovního dokumentu, bezpečně uschovaný doma. Cestovní pas po příjezdu domů musí být vrácen. Cs. pošty vydaly sérii pěti známek k Olympijským hrám, k 20. výročí Slovenského národního povstání a bojů u Dukly a dvě známky, které jsou prodávány jen na Pražském hradě a mají propagační a upomínkový ráz. • Třináčtičlenná rodina Vrobelových ze Sadské byla stižena koncem července tragickou nehodou. Po požití muchomůrky zelené zemřel otec, matka a tři děti; dvě děti večeři z hub nejedly a ostatních šest dětí se podařilo zachránit pomocí séra dovezeného z Francie. • Československá obchodní flotila má třináct lodí — v polských loděnicích je dokončována loď o výtlaku 14 500 tun. Flotila má vzrůstat a do r. 1970 dosáhnout celkové tonáže 200 000 tun. CSR je po Švýcarsku největším vnitrozemským státem, který má tak velké námořní lodštvo. • V bednách nalezených na Šumavě v Černém a Čertově jezeře byly objeveny mj. dopisy Góringovy, Heydrichovy a Frankovy o » konečném řešení židovské otázky«, dokumenty o Runcimanově misi z r. 1938 a všelijaké údaje o agentech a konfidentech gestapa a nacistické Bezpečnostní služby. • V CSSR dělají nátlak na důchodce, aby se vrátili do práce ; mohou pracovat až 120 dní v roce, aniž bude jejich důchod zkrácen. Průměrný věk pra- cujích v zemědělství je 55 let. • Na území republiky vychází 25 deníků, na 400 týdeníků, přes 230 čtrnáctideníků, 382 měsíčníků a víc než 550 okresních a závodních novin. • Družstva a soukromě hospodařící rolníci špatni odevzdávají mléko. 23, září činil dluh od začátku roku více než 16,25 mil. litrů. • V CSSR se nedostane párek s křenem; pěstovat křen se vyplatilo jen soukromým rolníkům a při zavádění zemědělské velkovýroby zmizel. Za tři čtyři roky bude zase. • Pražský sportovní klub Dynamo má zase staré jméno Slávie. A zdá se, že jí to pod staronovým jménem jde lépe, než když byla Dynamem! • V CSSR se nepromlčují trestné činy proti míru, válečné trestné činy a trestné činy proli lidskosti; jsou to trestní činy spáchané válečnými zločinci nebo jejich pomahači ve prospěch nebo ve službách okupantů. Cs. komunisté tak budou mít v moci i nadále ty ze svých soudruhů, kteří své zločiny před r. 1945 obratně zakryli přihláškou do KSC. • Taxíky nebudou levnější, čteme v LD 27. září; zlevněním benzínu o téměř polovinu prý se taxislužba dostala teprve na rovinu, neprodělává. V Praze 21 vozů bylo předáno >; do socialistické péče« 35 řidičům; ti mají plnou odpovědnost za vůz. Za ujetý kilometr odevzdávají vedení podniku 1,55 Kčs jako režijní poplatek, havarijní pojistku a příspěvek na opravu. Benzín, olej, mytí vozu a garážování si musí řidič platit z ostatního výdělku. V EXILU A JINDE VE SVĚTĚ Letní tábory Křesťanské akademie Ve Val di Cassies V červenci a srpnu se zase rozléhaly údolím Cassies naše písně. Od 11.7. do 25.8 uspořádala Křes anská akademie, jako jiná léta, v malebném údolí dva ze svých čtyř táborů pro českou mládež ze západní Evropy. Tábory ve Val di Cassies byly určeny pro děti, které neumějí česky, ale mají chuť poznat řeč, kterou mluví jejich rodiče. Napřed zde byli chlapci, v druhém období nastoupila děvčata. Děti přišly z Německa, Francie, Švýcarska a Holand- ska.Denní program probíhal j ako jiná léta. Pravidelně každé dopoledne bylo vyučování češtině a zeměpisu Československa. Odpoledne byla naplněno různým programem: volné hry, vycházky do lesů, sbírání borůvek, později malin a ostružin, hledání hříbků, honba za pokladem, »dobývání starobylého hradu « nedaleko Monguelfa a j iné. S chlapci prožil i svou dovolenou Msgre Planner, který se věnoval skupince holandských chlapců. Tito hoši, rodilí Holanďané, se chtějí naučit naší mateřštině, aby později mohli spolupracovat na rozšíření Kristova království v naší vlasti. Byli zde s námi spolu s obětavým a nadšeným P. Wim Roodem, který se jim věnuje během školního roku a učí je češtině, kterou sám dobře ovládá. Jednou v týdnu jsme podnikali celodenní výlety. Objížďka dolomitskými průsmyky: Pordoi, Falsarego, Sella, Gardena, návštěva Cortiny ďAmpezzo a jejího Olympijského zimního stadionu, celodenní výlet k jezeru Braies, kde jsme se mohli vykoupat a pak jsme sami vařili (musíme se přiznat, že to byla jen polévka a opékání buřtíků; buchty a jiné dobroty nám připravily naše obětavé kuchařky), a zvláště výjezd lanovkou do výše 3006 m na Monte Cristallo. Jeli jsme dva a dva lanovkou tři čtvrtě hodiny. Když jsme tam vyjížděli s chlapci, zažili jsme všechno : krásné počasí se sluncem, mlhu, mraky, vítr i déšť. Když vyjela nahoru děvčata, byl krásný den; nahoře ale děvčata našla sníh a mohla se tak v srpnu koulovat. To bylo něco pro Holan anky! Ke konci tábora skupina chlapců podnikla za vedení Msgre Plannera, P. Rooda spolu s dr. Chotašem výstup na nej vyšší horu v blízkosti R idlhom, 2448 m. Výstup byl namáhavý, ale když jsme dospěli nahoru, krásný rozhled po Dolomitech a směrem k Brenneru zaplatil veškerou nám ahu. Skupinka větších za vedení P. Rooda chtěla přenocovat nahoře pod stany, a proto si vzali už všechno s sebou. Ve čtyři hodiny odpoledne se ale strhla bouře, která zaplavila jeden stan a nedovolila chlapcům přespat venku. Museli se spokojit s přenocováním na seně v nedaleké salaši. Když se děvčata dověděla o výstupu chlapců na Rodlhom, chtěla se pokusit o totéž. A tak ty nejodvážnější vystoupily 229 [pageend21]ŠVÝCARSKO. Blažeje Mullera, Děvčata z eyholzského tábora okolo dp. až nahoru, kde našly nový velký dřevěný kříž, který chlapci viděli ještě u salaše. V blízkosti domu si postavily stany a všechny se tam vystřídaly. Tábory se ukončily a můžeme říci: s velmi kladným výsledkem. Viděli jsme, zvláště u děvčat, snahu naučit se češtině a vytvořili jsme v krátké době krásnou rodinu. Rozjížděli jsme se do svých domovů s touhou a přáním setkat se i příští rok, třebas i jinde, ale zase všichni. Chceme těmito řádky poděkovat všem, kteří nám umožnili krásný pobyt. Děti poslaly všem dobrodincům děkovné dopisy. Velmi je potěšila odpověi na pozdrav, kterou jim poslal pražský arcibiskup mons. Josef Beran. Musíme ale zvlášť vyjádřit dík těm, kdo s námi společně snášeli po celou dobu všechny slasti i strasti; myslíme zde především na naše nezištné a obětavé kuchařky, které s nevšední pílí a pečlivostí nám denně připravovaly chutná česká jídla. Všem upřímné Pán Bůh zaplnil ... a ve Švýcarsku Česky mluvící skupina dětí si našla letos své místečko pro letní tábor Křestanské akademie v Eyholzu, kanton Vallis, ve Švýcarsku. První měsíc obveselovali vesničku svou přítomností chlapci, v srpnu se tam nastěhovala děvčata. Začínali jsme trochu s obavami, protože místo nebylo zrovna ideální a jiné už jsme, i při nejlepší vůli všech, pro nedostatek času nemohli hledat. Jak se tu bude dětem líbit? Skutečnost byla nad všechno očekávání. Je sice pravda, že v noci nás vlaky a auta poněkud rušily, každá vycházka nás stála trochu potu při výstupu do strmých kopců, ale v táboře samém bylo veselo. Pan president (ne konfederace, ale vesnice) nám pronajal místní školu postavenou před desíti roky. Pěkně vybavená, prostorná a s jednou vlastností, která byla právě v letošním parném létě k nezaplacení: ačkoliv byla celý den vystavena slunečným paprskům, uvnitř uchovávala příjemný chládek. Cas utíkal tak rychle, že se nám ani nechtělo věřit, že se už chlapci musí balit, aby uvolnili místo děvčatům. V posledním týdnu nechyběly hlasy, které navrhovaly — a docela vážně — že bychom tam mohli zůstat celý rok. — » A co bude s rodiči? « namítali jsme. — » Ti by sem mohli přijet také.« — »A škola?« — » Ráno by mohla být škola a odpoledne bychom tábořili !« Přes všechny tyto a podobné nápady přišel den odjezdu a chlapci s velkým máváním a zpíváním opustili Eyholz. S děvčaty to nebylo jiné. Přijely 1. srpna, právě na švýcarský národní svátek. Nějaký ten výlet (Zermatt, Simplon), různé soutěže (o nej lepší účes, odvahy, šikovnosti, písniček, náboženství), ruční práce, vycházky... a bylo po táboře. Poslední neděli jsme pozvali místní obyvatelstvo na večírek na rozloučenou. Vkusně upravená tělocvična se brzy naplnila mládeží i dospělými, nechyběl ani pan starosta. Všichni si se zájmem prohlédli výstavku uměleckých výrobků děvčat: výšivky, zvířátka z plastiky, figurky z drátu a motouzu atd., ale hlavně vychutnávali veselé zvuky našich národních písní a obdivovali se ladné souhře pohybů naší české besedy, kterou děvčata opravdu pěkně zatančila. Nyní už jsou všichni doma, ve škole nebo v zaměstnání. A přece prázdniny nezapadly beze zbytku do minulosti. Zůstávají vzpomínky, přání sejít se příští rok zase a, doufáme, i bohatá zásoba dobrých slov a příkladů, které děti na táboře pochytily a odnesly domů jako pravé duchovní bohatství, z kterého budou těžit ve svém dalším životě. Saí. NSR. — 6. září německým rozhlasovým poselstvím Pavel VI. zakončil 80. sjezd německých katolíků ve Stuttgartu. Zval je, aby sjezd znamenal novou duchovní obnovu, aby ve svých rodinách vytvořili takové ovzduší, v němž může vypučet a vykvést povolání ke kněžství nebo k řeholnímu životu. Zdravil též statisíce cizinců, kteří v Německu našli práci, možnost studia a nový domov. Tito cizinci měli ve dnech sjezdu svůj program se mší svátou a schůzkami«. — Sjezd měl heslo : » Přeměňte se, tím že budete smýšlet novým způsobem. Závěrečné manifestaci bylo přítomno na 200 000 věřících, kromě katolických církevních hodnostářů též tři evangeličtí biskupové — evangelíci ve Stuttgartu podle už vžité tradice poskytli pohostinství katolickým účastníkům sjezdu, např. stuttgartský biskup hostil arcibiskupa z Paderbomu —, president Lůbke, kancléř NSR Erhard a další osobnosti německého kulturního a politického světa. Ve dnech sjezdu bylo uspořádáno několik výstav; např. na výstavě o Písmu sv. byla vystavena proslulá gotická Bible Vulfilova, první překlad do němčiny Martina Luthera a slavný Stuttgartský žaltář z doby karolinské. Pošty NSR vydaly k sjezdu příležitostnou známku; je na ní znázorněno červené slunce v šedém poli a slova připomínající sjezd. Východoněmeckým katolíkům nebylo dovoleno se sjezdu zúčastnit; v duchu se spojili se svými, bratry ve víře adorací nejsv. svátosti v den zahájení. Dvacet německých katolických studentů, členů spolku Nové Německo, pomáhalo v létě na stavbě kaple a fary v Soer- forsu v sev. Svédsku. Účastníci 9. sjezdu katolické sudetoněmecké mládeže organizované v » Akci mladých « poslali ze svého zasedání ve Wald- sassenu poblíž čs. hranic pozdrav české a slovenské mládeži na druhé straně železné opony. Zasedání se konalo na heslo » Svoboda Německa —• budoucnost Evropy «. » ... Věříme, že dojde ke smíření všech národů naší společné vlasti na základech všeobecných práv na vlast a sebeurčení. Víme, že také vy patříte k Evropě a že se hlásíte k základům křesťanské kultury, i když toto přesvědčení nemůžete dnes pod komunistickým panstvím vyznat. Žádáme pro vás, aby všechny neobsazené biskupské stolce byly svěřeny řádně jmenovaným biskupům a oni mohli svobodně vykonávat své funkce ; aby laici směli svobodně žít podle svého náboženského přesvědčení. « INDIE. — Od 28. listopadu do 6. prosince se koná v Bombaji 38. světový eucharistický sjezd. Jak píšeme jinde, zúčastní se ho, byt krátce a ve formě, pokud možná co nejprostší, sám sv. Otec. Sjezd má heslo » Eucharistie a nový člověk«; bude ale doplněno hlediskem sociálním : »Výživa a veřejné zdraví «. Jsou tak spojeny chléb duchovní a hmotný. Na hlavní manifestace slíbil přijít sám president Indické republiky. V rámci sjezdu několikrát bohoslužby budou konány též v sy- romalabarském obřadu, jehož se užívá v jižní Indii. V LOTYŠSKU pro půl miliónu katolíků je 150 kněží. Jediný biskup mons. Dulbinskis je internován. Kněží, kteří se vrátili z vyhnanství na Sibiři, kněžské funkce vykonávat nesmějí. 230 [pageend22]p o z n á m k y Monolog o Čechách Willy Lorenz, Monolog über Böhmen ft (Verlag Herold, Wien 1964). Dr. W. Lorenz, novinář a esejista, generální ředitel vídeňského katolického nakladatelství, je Rakušan duší tělem, ale má přitom (i na vídeňské poměry) jedinečný vztah k Čechám a k Čechům. Jeho otec byl Cech, příbuzný s Albínem Bráfem, Františkem Ladislavem Rieg- rem a Františkem Palackým, a působil jako čs. generální konsul. Jeho matka byla Němka z Čech. Willy Lorenz mluví a píše německy, ale češtinu má dodnes téměř dokonalou, a české poměry a problémy dobře zná. » Monolog über Böhmen «, » Monolog o Cechách«, je sbírka esejů, které dr. Lorenz většinou dříve uveřejnil v časopisech. Nejsou tedy všechny stejně rozsáhlé ani stejně důkladně vypracované. Některé mají spíše povahu fejetonu, tu a tam je to vlastně recenze knihy. Na některé otázky se autor během doby díval z různých hledisek, která se navzájem doplňují, ale na první pohled si do jisté míry odporují. To platí zvláště o jeho hodnocení Rakouska-Uherska jako širší vlasti Cechů. Někdy autor jasně odhaluje osudné chyby staré dunajské monarchie, které české vůdce vedly (zvláště po vypuknutí války 1914) k přesvědčeni, že tento stát není ochoten a snad už ani schopen plnit svou nadnárodní, mírovou funkci, jak ji kdysi viděl Palacký. Jindy zase trpce vyčítá Čechům a zvláště Masarykovi, že Rakousko- Uhersko rozbili, a mlčky předpokládá, že by se to Hitlerovi později nebylo podařilo z opačného konce — ani s pomocí velkoněmeckých nacionalistů v alpských zemích a v sudetských krajích. Také jeho přístup k pojmům Východ a Západ je poněkud mythický. Chvílemi zapomíná, že obsah těchto geopolitic- kých symbolů je např. jiný pro deváté a jiný pro dvacáté století. Přesto má knížka, vybavená pěknými fotografiemi, velmi mnoho kladů. Autor je k Čechům kritický, ale má je rád. Zná české dějiny a českou kulturu mnohem lépe než většina německy píšících spisovatelů a novinářů. Jako umělec slova dovede mistrovsky vyvolat ovzduší osudných dní a hodin, a tím umožňuje svým rakouským a německým čtenářům to, co jim v poměru k Čechům a k Československu většinou nejvíce chybí: vžít se do situace sousedovy. Jeho kritika české povahy nikdy není jednostranná. Dr, Lorenz se např. domnívá, že pro Cechy (a pro všechny obyvatele zemí koruny svatováclavské) je příznáč- ný Rilkův výrok: » Nemluvme o vítězství, přežít je všecko«; ale hned na řadě příkladů dokazuje, že Čechové dovedou statečně bojovat, když boj má smysl. Trochu zlomyslná, ale podle mnoha zkušeností výstižná je poznámka : » Jediný rozdíl, který byl v Čechách mezi Cechy a tamními Němci, je v tom, že Češi mají humor a čeští Němci ne. « (Ještě nedávno se jeden sudetský autor v západním Německu rozčiloval, že J. Durych nazval svou cestopisnou črtu : »Plížení Německem«. Za weimarské republiky se přece žádný Čech nemusil po Německu plížit! Kritik nepochopil, že právě z opačného českého předsudku si Durych dělal legraci.) A humoru má Willy Lorenz kopu — máme-Ii mu věřit, tož po svých českých předcích, ale možná i z vídeňského ovzduší, které tak miluje. Za největší zásluhu knihy považuji její snahu zburcovat dnešní mladé Rakušany k nezištnému zájmu o kulturu a řeč slovanských a vůbec východních sousedů. Neútoěné neutrální Rakousko se svou zeměpisnou polohou a zvláště jeho hlavní město se svou tradicí a se svými archivy a knihovnami by zde opravdu mohly splnit poslání prozře- telnostní a pomoci nejen našim kulturám, ale i náboženskému životu našich národů. Tak je Lorenzův monolog o Cechách po nejedné stránce vhodný k tomu, aby vyvolal plodný dialog. A. Heidler Přeškolen Mám před sebou výtisk knihy, jejíž název je uveden v nadpise tohoto článku. Na obálce, která je dílem uměleckého fotografa Viléma Kříže z Nového Yorku, je sloup, okolo něho ovinut ostnatý drát, kus železné opony a kus drátěné ohrady; ta odděluje věznice a pracovní tábory od země, o níž říkají ti, kdo ji dočasně spravují, že je svobodná. A ku podivu, tato fotografie zůstane jediným, co snad vyvolá ponurý dojem u čtenáře, protože od chvíle, kdy obrátí první stránky, kniha sama o sobě je celek, který je povznášející, jasný a povzbudivý, protože toho, jenž je svým způsobem hrdinou tohoto vyprávění, věznění ani persekuce nezlomily; to, co je v něm lidského, ponese ovšem následky lidsky pochopitelné, ale duše tu rozpíná křídla k růstu, protože v těchto podmínkách Ten, jenž řídí osudy jednotlivců a celých národů, přeškoluje pro život věčný. Autor knihy, rodák a jeden ze zúčastněných, živě tu líčí životní děje moravské rodiny z Českomoravské vysočiny, která nezůstala ušetřena ničeho, ale protože celý rod pevně kotvil v rodné půdě a ve víře po otcích zděděné, v níž bázeň Boží byla ochranou dobrých mravů, dovedla přežít a projít bouřemi a vichřicemi, které se nad naší zemí přehnaly od samého začátku tohoto století; i ona zaplatila daní krve svou lásku k vlasti a národu, k své víře cyrilometodějské a svatováclavské. Kniha líčí životní osudy jednoho člena rodiny, který j ako tisíce jiných v nedávné době byl odsouzen, uvězněn a konečně poslán domů — umřít. Každá kapitola je bolestivě pravdivá, popisuje určitý úsek života moravské vesnice, jak jsme to znávali ve svých mladších letech, obnoví vzpomínky na tvrdý život starších a ukazuje mladším a nejmladším z nás, jak se u nás žilo, jak se tvrdě pracovalo, jaký býval poměr mezi členy rodu a rodiny, jak byly děti vedeny a vychovávány. Jdou tu za sebou osudy několika posledních desítiletí obyčejného všedního života, zaplněného dvěma světovými válkami a dvěma protektoráty, které zadusily svobodu národa a možnost skromného, klidného a tichého štěstí v normálních poměrech. Je to pí eň rodinné a zejména bratrské lásky bratří, kněze-exulanta a politického vězně, které dělily od sebe tisíce kilometrů. Ti z našich krajanů, kdo vyšli z venkovských chalup, se tu dočtou o dějinách jednoho rodu, jež kolektivizace má vymazat z českého národního života, jednoho z těch sloupů venkovského života, z něhož rostla naše národní síla už od dob Přemyslových. A mohou se poučit na příkladu jednotlivce, jehož utrpení nebylo nadarmo. , Kniha je prostou kyticí moravských květů, kterou bratrská láska klade na rov jednoho z těch, kdo za nás prošli za železnou oponou svou cestou křížovou. Bude pro naše krajany povzbuzením a posilou v důvěře v konečné vítězství dobra nad silami zla, upevní naše rozhodnutí pokračovat v boji, aby náš národ znovu nabyl ztracené svobody a aby příběhy, zde vylíčené, se už nikdy nemohly a nesměly opakovat. Bohumil Smutník Knihu má na sklade : R. C. Czech Mission-Secretariate 617 Westmount Drive, Los Angeles, California 90069. Apoštolát modlitby V listopadu se modlíme na úmysl, aby lidé znali křesťanskou nauku o věčném životě a podle ní si uvědomovali význam a cíl života pozemského ; misijní úmysl: aby asijské a africké národy dovedly odolat nebezpečím a vlivu materialistické kultury, která k nim přichází ze Západu. Radost je gigantické tajemství křesťanů. (Chesterton) 231 [pageend23]dopisy * * dotazy • odpovědi Dohoda s Maďarskem 15. září byl podepsán v Budapešti tzv. Závazný dokument; je to písemné shrnutí výsledků dosavadního jednáni mezi Svatou stolicí a vládou Maďarské lidové republiky. Dokument se skládá ze dvou částí; v první jsou obsaženy body, v nichž došlo k dohodě: vláda dala svolení k jmenování pěti biskupů, většinou jsou to apoštolští administrátoři diecézí bez biskupa; Svatá stolice dovoluje biskupům složit přísahu věrnosti státu, ale biskupové mohou přidat slova » ... sicut decet Episcopum — pokud se to shoduje s biskupskými povinnostmi«; vláda se zavazuje, že dovolí biskupům volný styk se Sv. stolicí, svobodné řízení diecézí, výchovu mládeže v náboženském duchu a výchovu budoucích kněží. Bohoslovci a kněží budou moci též přijet do Říma do Papežské církevní maďarské akademie a její představení, dosud z řad exulantů, budou nahrazeni kněžími z Maďarska. V druhé části jsou proti sobě postavena hlediska obou stran o dalších otázkách církevních, v nichž k dohodě nedošlo. Sem patří beze sporu otázka kard. Mindszentyho, jehož situace zůstává nezměněna, otázka čtyř stále internovaných biskupů a otázka mírového hnutí kněžstva. Je to tedy jen dohoda částečná, dohoda praktického rázu, která se otázek zásadních, ideologických nedotýká, dohoda, která jistě nesplnila všechny požadavky Sv. stolice, a proto náboženskou situaci v Maďarsku nemění. A přece se můžeme z podepsání dohody radovat. Příchodem nových pravoplatných biskupů se vrátí mezi kněze a věřící vzájemná důvěra, a i sebedůvěra, že Církev stále žije a je silná, takže komunisté, chtiví vnitřního pokoje alespoň v jedné oblasti, s Církví včera nenáviděnou najednou zasedají za jeden stůl. Dohoda konečně zasela trochu zmatku mezi samými komunisty. Tak si vysvětlovali na Západě dva útoky na papeže Pavla VI., uveřejněné v časopise Život strany. Komunisté povazovali za nutné vysvětlit svým souputníkům, že podepsání úmluvy nijak neznamenalo kapitulaci. Z dopisů Dostal se mi do rukou časopis Československý svět, vydávaný pro české a slovenské krajany v zahraničí. Jak jsem byl překvapen, když jsem v čísle ze 17. září uviděl fotografii slovenského mons. Andreje Biroše z USA! Nemám nic proti návštěvám zahraničních českých a slovenských kněží v komunistickém Československu; právě naopak myslím, že svou cestou mohou věřícím a zvláště svým spolubratřím kněžím poskytnout povzbuzení a posílit jejich naději, např. když se domáhají mluvit s internovanými biskupy, když pozdraví i ty z kněží, kteří mají zakázáno vykonávat kněžskou práci a živí se v továrnách a jiným zaměstnáním. Bojím se, že cesta mons. Biroše — a podobně cesta benediktina P. Arnošta Žižky z lisleského opatství — naše krajany a kněze nejen nepovzbudila, nýbrž zarmoutila a přispěla na Západě k posílení zmatku a komunistické propagandy o úplné náboženské svobodě. Udělali to tím, že se nechali fotografovat s představiteli Čs. ústavu zahraničního — jedné z centrál komunistické propagandy na Západě —, tím že se propůjčují k rozhlasovým a televizním rozhovorům a k podobným věcem, o kterých už předem musí vědět, že jich komunisté zneužijí pro svou propagandu. Mons. Biroše prý přednosta ministerstva školství pro církevní záležitosti ujistil, že všechna práva věřících občanů v republice jsou respektována; podobně ho pražský kapitulní vikář Stehlík přesvědčoval o svobodě, které se v ČSSR těší Církev; prý spolu mluvili též o » čs. účastnících« na koncilu — pověděl mu kap. vikář Stehlík, proč nemohl jet na konci] jeho ordinář are. Beran s dalšími sedmi biskupy z českých krajů a dvěma ze Slovenska? Benediktin P. Žižka se v Katolíku chlubil, že navštívil řeholní sestry v Oseku, že sloužil mši svátou u Sv. Ignáce. Zeptal se sester, kolik novicek sm'jí přijmout ? Kde jsou jezuité, kteří kostel sv. Ignáce spravovali ? Kolik kostelů bylo zavřeno, zvláště na venkově, kam cizinci tolik nechodí ? A kolik jich bylo postaveno v nových » socialistických « sídlištích ? Navštívil své řádové spolubratry z Emauz, Břevnova, Broumova ? Ne, ti » DP vlastenci«, jak je nazývá benediktin P. Žižka, nejsou v zajetí předsudků, protože náboženská situace je v podstatě taková, jaká byla před deseti, před čtyřmi i dvěma roky. Pražského arcibiskupa Berana P, Žižka — třebas by mu to komunisté ztěžka odepřeli, kdyby opravdu o to usiloval — navštívit nešel; z německého týdeníku Der Feuerreiter se dovídáme, že se spokojil s odpovědí Stehlíka, Máry či Ploj- hara, že by nebylo vhodné ho navštěvovat v této době delikátních vyjednávání mezi Vatikánem a republikou, že si ani pan arcibiskup Beran návštěvy nepřeje; poslal mu tedy 50 dolarů. Naše sestra Jana Emanuela s biskupem mons. Františkem Esserem v Keimoes v Jižní Africe. >: Klidné svědomí za 50 dolarů«, píše Der Feuerreiter. Pokud se zahraniční kněží při svých návštěvách néchávají obskakovat kněžími, jejichž právně - osobní situace není jasná, pak svými návštěvami a rozhovory jen prospívají režimu, který nyní fotografiemi dosvědčuje, že v ČSSR je vše v pořádku. Máme pochopení pro starousedlíka, který opustil před 40 lety svou rodnou dědinku, kde návsí tekla močůvka, kdežto dnes tam mají asfaltovanou cestu a dědinou vede autobus — že se dá okouzlit tím, co vidí. Že by právě naši kněží byli tak krátkozrací a neviděli tu pravou situací, v níž žijí jejich spolubratři, kdežto cizí kněží ji vidí správně ? P. O., Itálie * * * , PŘÍŠTÍ ČÍSLO, vánoční, vyjde 20. listopadu. Uzávěrka pro první číslo nového sedmnáctého ročníku je 1. prosince. Pošlete co nejdříve podpůrné předplatné, tím nám umožníte klidné vydávání časopisu. 11. číslo Nového života vyšlo v Římě 20. října 1964. — Vytiskla P.U.G. Roma, Piazza Pilotta 4. - Italia. [pageend24]