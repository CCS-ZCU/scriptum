VYHLÁŠENÍ SBÍRKY PRO OBČANSKÉ FORUM y Československu probíhá zápas o'znovunastolení demokracie a lidských práv. Zápas, který vyžaduje i naší podpory. Opustili jsme vlast, protože jsme nemohli a nechtěli snášet zvůli režimu. Doma však zůstal národ, který postupně rezignoval a uchýlil se do vnitřního exilu. Jen nepatrná hrstka čelila důsledně a cílevědomě zlu a násilí a dosáhla toho, že totalitní režim je otřesen v základech, ale nikoliv poražen. |\]ebylo to snadné. Mnozí byli vězněni, vyhazováni ze zaměstnání, šikanovaní, biti a někteří zaplatili i svými životy. Ve stejné době jsme my zde budovali svoji existenci, užívali výhod svobody, vysoké životní úrovně konzumní společnosti, jezdili či létali na jih k moři. [\|elze tvrdit, že jsme se podstatně přičinili o vývoj, který dnes v Československu probíhá. Mnozí se jistě zeptájí, cože můžeme udělat a budou ochotni i podepsat nějakou tu rezoluci, prohlášení solidarity a pod. To nemůže škodit, ale lze silně pochybovat o účinnosti takové "pomoci". Naše pomoc by měla být daleko konkrétnější. Bylo proto navázáno spojení s Koordinačním výborem Občanského fóra, konkrétné se zastupujícím mluvčím Petrem Pospíchalem v Praze a Petrem Cibulkou, který vede Občanské fórum v Brně, (v dohledné době bude navázaný kontakt i s Bratislavou), abychom zjistili, jak nejlépe pomoci. Bylo sděleno, že by velmi pomohly tiskařské offsetové stroje, případně kopiátory. Šíření na státní moci nezávislých informací je jednou z hlavních činností Občanského fora mezi veřejností, obzvláště mimo Prahu, či Brno a pod. Mnozí z nás jistě viděli záběry z televizních reportáží o Československu, kde seděli studenti u předpotopních psacích strojů a donekonečna opisovali texty různých provolání, aby mohly být dále distribuovány. Takový způsob rozšiřování informací lze akceptovat jen přechodně. Katastrofální stav tiskáren v Československu, kde se na dodávku tiskopisů musí čekat i několik měsíců, je dalším pádným důvodem pro to, aby Občanské fórum disponovalo vlastní malou tiskárnou. Shodou okolností se ve Stockholmu naskytla příležitost k zakoupení zánovních offsetových strojů s příslušenstvím a další techniky jako telefaxů, kopiátoru apod. do Prahy, Brna a později i Bratislavy. Abychom mohli účinně a efektivně pomoci, měli bychom sebrat minimálně 60 000 švédských korun. Vypisujeme proto sbírku na zakoupení této techniky. Je dobrovolná a věříme, že každý z Vás na ní přispěje podle svých možností. Věříme v to i proto, že při jiné příležitosti, tj. při tzv. úpravě vztahů byly zaplaceny mnohem vyšší částky a to režimu, který námi pohrdal, spíiai zrádců a nezastíral, že záleží zcela na jeho libovůli, zda po jdomové toužícího krajana, přestože zaplatil výkupné, do Československa pustí, či nikoliv. Myslíme si, že teprve nyní nastala ta pravá chvíle k úpravě vztahů. Nikoliv již ke komunistickému režimu, ale k domovu. Ke všem těm doma, kteří se nekompromisně zasazovali a zasazují o obnovu demokracie a lidských práv a tím rovněž i o to, aby nikoliv jen někteří, ale všichni bez rozdílu, se mohli podívat domů. Již ne z milosti komunistů, nýbrž jako svobodní lidé do svobodného Československa. |\|echt tedy není nikoho, kdo by si takto neupravil vztahy a svým peněžitým příspěvkem nevyjádřil svou sounáležitost s domovem!!! Pracovní sekce Skandinávského výboru, pro podporu demokracie v Československu. Před deseti dny se vytvořil pod patronací Svazu československých spolku ve Skandinávii prozatímnt Skandinávský výbor pro podporu Občanského fora v naši vlasti. Výbor byl vytvořen z iniciativy Severských listu, jmenovitě R. Tal- py, O. Černého a M. Slavíčka. Výbor jehož obsazení není konečné, se sestavuje se zástupců spolků, Sokola a privátních osob, které jsou známé jak naší krajanské, tak i švédské veřejnosti. Výbor si klade za úkol všemožně podpořit na bývalé politické struktuře nezávisle demokratické hnutí představované v této fázi Občanským torem. První podpůrná akce je finanční sbírka na zakoupení technického vybavení, které by umožnilo účinnější šíření informací. V další fázi bude tento výbor rozšířen o naše krajany z Norska a Dánska a zástupce veřejnosti a politických stran skandinávských zemí. Obracíme se proto na naše krajany, aby tento výbor všemožně podpořili. Pracovní sekce výboru. STÔD !!» PODPORUJ !!! BANKGIRO 5646 - 6600 "OBČANSKÉ FÓRUM" "MEDBORGARFORUM" SEVERSKÉ LISTY ČASOPIS PRO ČECHY A SLOVÁKY VE SKANDINÁVII TIDNING FOR TSECKER OCH SLOVAKER I SKANOINAUIEN Upravíme si vztahy? SKANDINÁVSKY VÝBOR PRO PQDPORU OBČANSKÉHO FÓRA 5/89 [pageend1]SEVERSKÉ LISTY 5/89 ZVLÁŠTNÍ VYDÁNÍ SL: Povězte nám, prosím, pár slov o sobě. P.Pospíchal: Je mi 29 let, jsem vyučeným tiskařem, několik let jsem však pracoval jako dělník na různých místech. Poslední rok se věnuji nezávislé publicistice. Ztrávil jsem celkem 3 roky ve vězení. SL: Váš doJem z oněch 11 dnů, které otřásly komunistickým monopolem moci. P.Pospíchal: Myslím, že těch 10, 14 nebo 20 dnů, které čímsi otřásly znamenalo mnohem víc. Nebyl otřesen jenom monopol komunistické moci, byla otřesena různá dogmata, byla otřesena celá společneská situace v zemi, byl otřesen jistý řád, kterým se život v této zemi ubíral. Padla mnohá tabu a otevřela se nová témata. Dojem z těchto otřesů a změn lze těžko popsat v několika slovech. Je to dojem neopakovatelný a těžko vyjádřitelný, jedinečný. Samozřejmě jako množství dalších cítím, že takové změny, takové významné události se málokdy v lidském životě nakupí do několika málo dnů a můžeme být štastni, žeujsme to prožili právě my a právě teď. SL: Jak hodnotíte dnešní situaci? P.Pospíchal: Začíná být poměrně zřetelné, kam se vývoj v zemi může ubírat. Stále méně hrozí nějaký vnější zásah, nemyslím tím ze zahraničí, ale uvnitř . této země. Myslím, že rizika v naší revoluci jsou stále menší, pokud se týče násilného zvratu, ale přibývá rizik politického rozhodování. V blízké budoucnosti se bude Občanské forum zabývat přípravou svobodných voleb, jejichž výsledek bude mít určující význam pro politickou budoucnost země. SL: V jakém postavení se dnes nachází komunistická strana Československa? P.Pospíchal: Komunistická strana Československa se nachází ve stavu vnitřního rozpadu. V jakém mocenském postavení se nyní nachází nemá smyslu odpovídat, protože se nachází v čemsi co zítra neplatí a pozítří bude zase něco jiného. Je třeba myslet na to, že teď začíná sjezd KSČ, který může přinést jiná rozhodnutí. SL: Uvážu Je se o nějakém vyrovnání vůči těm, kteří byli nespravedlivě postiženi po r. 1969? P.Pospíchal: Myslím si. že uvažovat o nějakém vyrovnání vůči těm, kterým bylo po dvacet let znemožněno vykonávat svoji práci, a kteří žili dlouhá léta v bídě a nebo v ní budou muset žít nadále, je především otázkou etickou a i materiální. Mělo by se to řešit jednotlivě na základě žádosti o prošetření případu a případně vyslovením nějaké újmy, tedy náhrady. Těžko se ale o tom dá mluvit o- becně, protože je to velmi složitá právnická záležitost. SL: Váš názor co se týče budoucnosti: Máme opravdu šanci stát se demokratickým státem s opravdu plura- ritním politickým a hospodářským systémem? P.Pospíchal: Myslím si, že šance, aby Československo se stalo státem demokratickým, je značná. Již nyní fungují některé instituce piuraritně a jiné se k tomu připravují. Záleží na nás všech, jestli dokážeme udržet ten "něžný" výraz naší revoluce, která spustila tento následný vývoj. SL: .4 nakonec:Jak můžeme my, co Jsme stále v zahraničí, pomoci demokratickému vývoji v Československu? P.Pospíchal: Češi i Slováci a vůbec přátelé Československa mohou pomoci hlavně materiálně, protože Občanské fórum potřebuje zaměstnávat lidi, potřebuje technické zabezpečení, aby mohlo pracovat jako organizace. Občanské fórum nedostává žádné dotace od vlády a ani se nemůže věnovat obchodní činnosti, proto je závislá na dobrovolné pomoci. Dnes není ani jasné, zda-li je Občanské fórum hnutím trvalým, či dočasným, zda bude existovat po volbách, nebo přeměpí-li s v něco jiného. Každá pomoc je vítaná a dárci si mohou být jisti, že jejich pomoc bude využita v zájmu nás všech. DěkuJeme za rozhovor. (S Petrem Pospíchalem hovořil spolupracovník SL v Československu, Karel Slavík.) Složení Skandinávského výboru pro podporu demokracie v Československu Interwiu Severských listů se zastupujícím mluvčím Občanského fóra v Praze Petrem Pospíchalem: (prozatímní, neúplná sestava): Brabencová Dagmar, btoiožka, předs. ěs. spolku, Stockholm Černý Otto, red. SL, sign- Charty 77, býv. pol. vězen 7o. let Durman Karel, historik, docent, Uppsalská univerzita Dkirovič Lubomír, slavista, docent, Lundská univerzita Holásek Jiří, lékař, primáš moravské lid. kapeiy Lota Vítězslav, právník, předs. Svazu čs. spolků, Krbeček Václav, předs. čs. spolku v Maimo Říman Dušan, předs. Sokola Slavíček Michal, právník, zodp.vyd SL, jednatel Svazu čs. spolků Štorch Otakar, básník, býv. pol. vězen 5o.let Talpa Radomír, podnikatel * Výčet není úplný, rádi přijmeme návrhy na další členy výboru, především z jiných skandinávských zemí. Svým složením má výbor reprezentovat naší etnickou menšinu ve Skandinávii a byt garantem řádného průběhu sbírky. Výbor má svoji pracovní sekci, jejíž hlavní náplní je zajišťovat praktickou stránku sbírky, včetně kontaktů do Československa. Členy této sekce jsou: Otto Černý, Michal Slavíček, Radomír Talpa a Olga Wistrová. Jména dárců budou uveřejňovaná v Severských listech, pokud dárce vysloveně neuvede, že si nepřeje být jmenován. Pravidelně bude uveřejňováno i peněžní saldo za uplynulé období a celkový stav, případné vydání, nikoliv však výše jednotlivých dárů. Na závěr sbírky bude jmenovitě poděkováno zvlášť štědrým dárcům. Se zakončením sbírky se počítá týden před volbami. Sbírku je však možné vést dále ve prospěch humanitární pomoci, např. pro nákup zdravotní techniky do dětských nemocnici apod. Prozatím přispěli: Černý Otto a Zdena, Durman Karel a Jarmila, Feres Václav a Slávka (USA), Furguyik Stefan a Ludmila, Gajdoš Jan, Krbeček Václav a Anna, Macoun Václav , Novák Petr, Talpa Radomír a Libuše, Schotl Stanislav, Slavíčkova Miloslava, Čs. spolek v Maimo. Stav sbírky k 30.12.1989:* 18.088 SEK UPOZORNĚNÍ !! Severské listy nabízí k prodeji veškeré knihy, které se nachází na skladě k 1.1. 1990 a věnují veškerý zisk z prodeje, (tj. po odečtení nákladů za poštovné a clo), na sbírku. Jedná se asi o 1500 kr. Do každé pro tento účel zakoupené knihy bude vložena cedulka, že zisk z prodeje této knihy byl věnován na sbírku pro pomoc demokracii v Československu. Seznam knih bude uveřejněný v příštím čísle SL, tj asi do 14 dnů. ZVLÁŠTNÍ VYDÁNÍ [pageend2]ZVLÁŠTNÍ v y d á n i SEVERSKÉ LISTY 5/89 Přispěj do sbírky na podporu demokracie v Československu !!! BANKGIRO 5646 - 6600 (Blanket označ "Medborgarforum") Konečně se nám podařilo překročit řeku Rubikon. Mladá československá demokracie, mladá nejen krátkou dobou svého trvání, ale i těmi, kteří ji dělali, si utvořila pevné předmostí v monolitu totality který praská a drobí se každým dnem. Ze jde jen o počátek počátku, abych se vyjádřil co nejpřesněji, je zřejmé každému z nás. Mladá demokracie v naší vlasti bude potřebovat všechnu naší možnou podporu: peněžní, technickou, vědomostní a v neposlední řadě i politickou. Drtivá většina z nás jsou občany některého z demokratických států a jako občané mají právo, ba povinnost, klást požadavky na své volené zástupce, psát do novin a veřejně se projevovat a působit na veřejné mínění. Využijme těchto možností k propagaci a podpore budoucího demokratického Československa! Žádejme na skandinávských státech, zejména na Švédsku, "zevropštění" jejich zahraniční politiky, přehodnocení různých podpor, které jdou do totalitních marxistických států a požadujme predisponování těchto miliónů ve prospěch demokracií střední Evropy!Každá investovaná koruna do bývalé komunistické Evropy se s mnohonásobným ziskem vrátí zpět ve zlepšeném životním prostředí, ve snížení politického napětí, ve vzájemném kulturním obohacení a hlavně v následném zkvalitnění života každého z nás a budoucích generací, bez ohledu na národnost a stát. Jakožto daňoví poplatníci máme právo požadovat, aby naše daňové odvody státu byly využívány v souladu s našimi představami a přáním. Daně nejsou majetkem státu, jsou to peníze námi vydělané, stát má s nimi disponovat podle našich zájmů. Zvláště ve skandinávských státech jsou daně jitřícím prvkem vnitrní politiky a použi je-li se vhodné argumentace, otevírají se nám možnosti ovlivňovat veřejné mínění. Naše kontakty s domovem nebudou jistě bez problémů. První náznaky se již objevily. Např. v nedávném pořadu na stanici Československo se objevily názory, že jsme těm, co zůstali doma vůbec nepomáhali, že jsme je jednoduše nechali na holičkách. Herečka Dana Kolářová na to velkodušně poznamenala: "Snad bychom jim mohli odpustit, ne?" Kritika je jistě v leččems oprávněná, pasivity, oportunismu a nezájmu nebylo mezi čsl. exilem málo, bylo by však zajímavé vědět,kdo dal Daně Kolárové a jí podobným, právo "odpouštět". Nezdá se, že by byla v uplynulých létech za svoje postoje někým pronásledována. Zato byla viděna v režimní televizi a filmu, kde pomáhala komunistickému systému vylepšovat Jeho tvář. Nyní je revolucionárka a odpouští. Měli bychom snad našim ve vlasti připomenout, že ti, co měli šanci odejít, odcházeli s vědomím, že zanechávají za sebou kus svého života, že se nemusí nikdy vrátit, aby mohli pozdravit své příbuzné nebo spatřit místa, kde vyrůstali a s kterými byli citově spjati. Mnozí to nesli velice těžce a tento stav jim pobyt v cizině neulehčil. Drtivá většina z nás začínala od píky, protože původní vzdělání nám až na vyjímky nebyla uznaná, mnozí se zadlužovali, aby získali odpovídající zahraniční kvalifikaci, pracovali po večerech, aby se ekonomicky udrželi, měli problémy s adaptací dětí v novém kulturním prostředí. A ti, co se v zahraničí otevřeně angažovali proti réžimu doma, dělali to po své práci, ze svých skromných prostředků, vystaveni provokacím, pomluvám, posměchu a riziku, že postiženi budou i jejich pří- ouzní doma. - Podle nedávno uveřejněných statistických údajů jsme my, Češi a_ Slováci, nejvíce "úspěšnou" etnickou skupinou ve Švédsku, nejlépe zadaptovaní, vvso- ce vzdělaní a rychlostí postupu v kariéře jsme předčili i domácí obyvatelstvo. Drtivá většina z nás se stále cítí součástí národa tam doma v Československu, vlastně jsme jeho částí ať již chceme nebo nechceme. Jsme štastni a hrdi, že se vám tam doma podařilo takřka bravurně začlenit naši starou vlast mezi demokratické státy. Vývoj ve vlasti ukazuje, že ideály humanity a demokracie patří k naší národní charakteristice, když i po desetletích hrubého pošlapávání základních lidských práv se humanita a demokracie pojednou objevily s takovou samozřejmostí jako kdyby tam vždy existovaly. Cítím, že mnoho z nás v cizině se pojednou ještě víc vzpřímilo, když říkají, že pochází z Československa. Se stejnými pocity by měli reagovat naši doma, když vidí, že jejich krajané byli tak úspěšní. A to tím spíše, protože my zde venku jsme reprezentovali národ: Čecha, Slováka, Moravana. Nikoliv Jakeše, Bilaka, Husáka a podobné. Západ je k nám logicky nepočítal. My jsme lva s tou trapnou hvězdou a cikánskou vartou na prsou nenosili, ani jsme se nezúčastňovali rudých slavností. I tady byla ta možnost. Mějmě na paměti, že úspěchy i neúspěchy nás všech jsou vzájemné, jsou nedělitelné, padají na naše hlavy stejnou měrou. A teď více než kdy jindy. Historie k nám byla milostivá a nabídla nám ještě jednu šanci a byla využita. Jsme v trochu podobné situaci jako po. válce, s relativně nejméně zničeným hospodářstvím, s tím rozdílem, že nejsme nikomu zavázáni a politicky, doufejme, zbaveni iluzí. My, Češi a Slováci, usazeni v zahraničí bychom měli znát cenu demokracie - a to i v její nedokonalosti - a proto podporovat tu alternativu, která je zárukou rozumného a demokratického vývoje v Československu - Občanské fořům. Každá vámi darovaná koruna může znamenat příliv desítek hlasů pro kandidáty Občanského fóra a ztrátu desítek hlasů pro komunisty, kteří stále ještě využívají podpory konzervativního venkova a proletarizovaných oblastí. Politické úsilí zde, finanční a další pomoc domů, je to, co se od nás žádá. Znovu a jednou provždy by mělo platit neodiskuto- vatelné - NÁROD SOBE !!! Otto Černý * Přispěj do sbírky na podporu demokracie v Československu !!! BANKGIRO 5646 - 6600 (Blanket označ "Medborgarforum") Národ opět Sobě ? ZVLÁŠTNÍ VYDÁNÍ [pageend3]ZVLÁŠTNÍ VYDÁNÍ SEVERSKÉ LISTY 5/89 ZVLÁŠTNÍ VYDÁNI Všichni si pamatujeme na nadějné dny jara roku 1968 a na tragickou okupaci Československa v srpnu stejného roku. V desetiletích, která následovala se o Československu již tak moc nemluvilo. Palme označil Husákovu vládu za diktátorské kreatúry a v tisku se čas od času psalo hlavně o činnosti Charty 77 a pronásledování aktivistů. Jinak se o Československu mluvilo hlavně ve sportovních souvislostech. Situace se během několika málo týdnů změnila. Československo se, tentokrát díky positivnímu vývoji v zemi, znovu dostalo na první stránky novin. Je třeba této situace využít a podpořit tento vývoj ve vlasti. Slovem, penězi i rozšiřováním informací. A bylo by dobré zapojit do akce i naše nové spoluobčany. Poslední desetiletí seděla v Československu u moci vláda, která se řídila heslem "po nás potopa", raději zvolila politiku pasivity i za cenu pozvolného ničení země, než aby zavedla nutné reformy. Tato komunistická vláda si jistě dobře uvědomovala nutnost změn. Také si však byla vědoma toho, že změny by vyžadovaly větší hospodářskou a politickou svobodu občanů, která by mohla mít za následek jejich pád. Dá se tedy říci, že v Československu, celkem nedaleko od švédských hranic, bylo blaho národa, národní hospodářství, morálka občanů i životní prostředí vědomě obětováno proto, aby komunisté si mohli zachovat své nezasloužené a násilím uchopené mocenské postavení. Může jakákoliv ideologie takové jednání ospravedlnit? Nakonec, následkem neudržitelné situace, z Moskvy vnucené přestavby a tlaku obyvatel, tato vláda padla. I když československá komunistická vláda poslední desetiletí odmítala zavést nutné reformy, neznamenalo to, že v Československu nebyli lidé, nestranicí a dokonce i někteří straníci, kteří si neuvědomovali nutnost politických a ekonomických změn a dosah zničení životního prostředí. Tito lidé také průběžné sbírali údaje, formulovali své myšlenky a vypracovávali své konkrétní plány. Mnozí z nich byli za svoji činnost trestné stíháni, a mnozí byli vyhozeni z práce. Díky podpore Čechů a Slováků doma 1 v exilu a zastání demokratických vlád v cizině, mohli však přežít a dál pracovat pro budoucnost. Teď, když se situace změnila a nejhorší stalinisté byli během několika týdnů odstraněni a Československo spolu s ostatními zeměmi stojí na prahu nového vývoje, je potřeba tyto lidi hmotné i citově podpořit, neboť díky jim přežila v naší vlasti myšlenka humanitní demokracie a existují konkrétní plány pro záchranu a obrodu země. Svaz československých spolků ve Švédsku chce tímto článkem vyzvat naše skandinávské krajany a obyvatele Skandinávie, aby tuto pomoc Československu poskytli, protože to pomoc nebude marná. Naše národy dostaly po více než čtyřiceti letech historickou možnost pomoci sami sobě a již teď je zřejmé, že si opravdu pomohou. Změny doma jsou prováděny s rozvahou a promyšleně. Na podporů demokratického vývoje v Československu je možné přispět penězi; osobně i organizováním sbírek. Je také potřeba psát i jdo novin, mluvit s lidmi i politiky a pomáhat začleňovat Československo mezi nezávislé, demokratické a vzkvétající země. Za výbor Svazu československých spolků ve Švédsku Michal Slavíček. *** Přispěj do sbírky na podporu demokracie v Československu !!! BANKGIRO 5646 - 6600 (Blanket označ "Medborgarforum") ZPRÁVA SKANDINÁVSKÉHO VÝBORU PRO PODPORU DEMOKRACIE V ČESKOSLOVENSKU. Na základě vlastních informací a po dohodě s Fr. Janouchem, byl z dosavadních prostředků sbírky v rámci většího' nákupu Nadace Charty 77, zakoupený "xerox" značky Canon za 12 000 kr. Cena byla výhodná a zahrnuje i náhradní patrony a papír. Kopiátor je určený pro Nezávislé studentské hnutí v Praze, které má největší nedostatek moderního technického vybavení. Kamión s vybavením odjel do Prahy již 1. ledna 1990. Otto Černý Z Československého klubu v Borás nam mj. napsali, žetaké započali se sbírkou na podporu demokratického hnutí doma a obrátili se na Severské listy s prosbou o uveřejnění. V dopisu se také píše: - Doufáme, že Česi a Slováci žijící ve Švédsku přispějí na obnovu demokracie v Československu. Víme, že jsou zde lidé, kteří myslí jen a jen sobecky (bohužel jsme se s nimi setkali během anší dvoutýdenní akce v Borasu), ale nechceme sedět se založenýma rukama. Vybrat trochu peněz je to nejmenší, co můžeme pro svobodu Československa udělat. Podepsaní jsou Josef Havelda, Jindřich Ligmajer a Lubomír Lošták. Informace tel: 033-10 40 93. * SEVERSKÉ LISTY přejí svým čtenářům a příznivcům do roku 1990 a dalšího desetiletí, hodně zdraví, osobních úspěchů a svobodnou vlast !!! SEVERSKÉ LISTY krajanský list pro Čechy a Slováky ve Skandinávii Redakce a administrace: Stenhammars Vág 8, S-756 49 Uppsala, Sweden Telefon: (0)18 40 34 82 Zodpovědný vydavatel: Michal Slavíček Redaktor: Otto Černý Postgiro: 66 41 21-1 Bankgiro: 128-5584 Podepsané Slánky nemusí vyjadřovat názor redakce. Redakce si vyhrazuje právo na redakční úpravu zaslaných článků. PROHLÁŠENI SVAZU ČESKOSLOVENSKÝCH SPOLKŮ VE ŠVÉDSKU Sbírka v Borás postgiro 20 4 2 55 - 4 [pageend4]