ZPRÁVY SPOLEČNOSTI PRO VÉDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ROČNÍK VII. ZÁŘÍ 1965 ČÍSLO 7. DNEŠNÍ KRAJANSKÉ CHICAGO VLASTA VRÁZOVÄ, předsedkyně ČsNRA V červnovém čísle ZPRÁV SVU jsme otiskli článek prof. J. Čady o krajanském Chicagu až do doby druhé světové války. Dnes otiskujeme článek předsedkyně Československé národní rady americké, sl. Vlasty Vrázové, která je současně členkou výboru SVU, o vývoji krajanského života v Chicagu od druhé světové války až po dnešek. Jsme rádi, že letošní valné shromáždění SVU se může konat v Chicagu, které je stále nejpočetnějším střediskem Američanů českého a slovenského původu. Děkujeme všem těm, kteří připravili bohatý program letošního valného shromáždění, a jsme přesvědčeni, že v Chicagu a jeho předměstích jsou předpoklady pro to, aby tamní pracovní skupina SVU se v krátké době stala nejpočetnější a nejčilejší složkou SVU. Krajanské Chicago bylo osou velkého vypětí sil i v druhé světové válce, kdy veškeré úsilí se soustředilo na americké vítězství a na znovuosvobození Československa. Přirozeně po skončení války se projevila značná únava v krajanském životě. Tentokráte chyběla radost z dobře vykonaného díla, poněvadž byla zkalena zprávami ze staré vlasti jen zpola osvobozené. Krise nastala po komunistickém puči a trvalo to řadu let než krajané osobním poznáním se přesvědčili o následcích převratu v Československu, kterému zprvu mnozí nerozuměli. Krajanský život nemohl nyní čerpat novou sílu z československého příkladu, musel žít z vlastních sil. Byl sice posílen přílivem uprchlíků, ale to nemohlo nahradit kulturní výměnu, přátelské osobní i vládní styky, jaké existovaly po první světové válce. Nepřátelský československý vládní vývoj vůči Americe uspíšil amerikani- saci, která sice postupuje rychle u všech národnostních skupin, ale tím rychleji u druhé generace z rodičů ze zemí za železnou oponou, poněvadž mladý americký občan nemůže s hrdostí poukazovat na to, co se děje v zemi jeho předků, jak tomu bylo na příkladu našich krajanů za Masarykovy republiky. Ubývá rychle čtenářů čs. tisku, přestal vycházet nejstarší český deník v Americe “Svornost”, což je ke škodě krajanské věci, poněvadž byla to právě “Svornost,” která vedla v obou odbojích. Novinářská činnost spočívá na jediném českém deníku v USA - na “Hlasateli” - a na dvoutýdeníku “Národu” vydávaném benediktiny. Za války krajané zanedbali svoje domácí úkoly. Nyní se jim zcela věnují a zvláště bratrské podpůrné jednoty zaznamenávají velký finanční rozmach, hlavně ČSA, ZČBJ a Slovenský Sokol. Jednoty jsou činný také kulturně, zvláště ČSA, která má dva pě- SVU [pageend1]vecké sbory, po dlouhá léta řízené prof. Frank Kubinou, dále ochotnický divadelní spolek, který hraje staročeské divadelní hry a nová díla Jaroslava Chmelíčka, redaktora Orgánu ČSA. Nejstarším pěveckým sborem a nej- významnějším je Lýra, založená před 75 lety, jejíž význam v kulturním životě krajanů je nesporný. Od r. 1923 je dirigentem prof. Kubína, absolvent pražské konservatoře, jehož nadšení, obětavost a vytrvalost udržují sbory při životě. Pozoruhodným sborem je slovenská Zora, jejímž dirigentem po mnoho let byl Jan Gološinec. Velkým přínosem pro chicagský kulturní život byl příchod prof. K. B. Jiráka z Prahy, který působí na Rooseveltově universitě a jehož skladby jsou hrány na amerických koncertních programech. Prof. Jirák pod záštitou Československé národní rady americké a SVU uspořádal řadu přednášek (na př. o Janáčkovi při příležitosti skvělého provedení Jenufy chicagskou operou) a koncertů ze skladeb Smetanových, Dvořákových, atd. Radostnou událostí bylo jmenování Rafaela Kubelíka dirigentem chicagského symfonického orchestru, který za svého krátkého působení snažil se vnést nového ducha uvedením málo zde známých skladatelů, na př. Janáčka, Jiráka, atd. Významnou skutečností je vyučování češtiny v rozšířeném slovanském oddělení na chicagské universitě, o což má mimo jiné zásluhu Matice vyššího vzdělání. Tato stará krajanská organisace, která bezúročně půjčuje peníze studujícím, umožnila mnoha mladým lidem universitní studia. - Na chicagské universitě byl po první světové válce založen Masarykův klub, který však čas od času zaniká, aby se opět vzkřísil k novému životu. Čeština, jejíž vyučování na amerických veřejných školách - Farragut a Harrison High Schools - prosadila Česká národní rada, zanikla na těchto školách, které se dnes nalézají v čistě černošských čtvrtích. Kursy češtiny se udržely na Morton vyšší škole v Ciceru a Berwynu. Českému jazyku se stále vyučuje na svobodomyslných a katolických školách vydržovaných krajany, ale počet žáků značně poklesl. Letos vyjde nákladem Československé národní rady americké páté vydání populární učebnice prof. Bohumila Miku- ly “Progressive Czech”. Přesunem obyvatelstva z bývalých čtvrtí do vzdálených předměstí a ame- rikanisací nastává pro starokrajanské organisace velký existenční problém, na př. Americká obec sokolská nedávno pozbyla dvě sokolovny. Zapojuje se však účinně do amerického tělovýchovného programu President’s Physical Fitness a dostalo se jí národního uznání vydáním americké poštovní známky k stoletému výročí založení Sokola v Americe. Letos úspěšně uspořádala v Chicagu slet a sjezd. O zachování nádherných krojů a lidových zvyků pečují Moravské spolky. Velmi se o to zasloužila zesnulá pí. Marie Burešová, malérečka z Moravského Slovácká. Po ní úkol převzala Československá národní rada žen v exilu, která se zúčastňuje krásnou uměleckou výstavou na mezinárodních ba- zárech a universitách a mimo to pravidelně pořádá svůj vlastní bazár. Žel, zanikly významné kulturní organisace, na př. Umělecký klub, jehož členy byli vynikající čeští umělci, jako na příklad zesnulý Albín Polášek, profesor na chicagském Art Institute, a mnoho jiných. Moderního ducha vnesl do života zvláště novo-Američanů Klub svobodné kultury, založený kolegy Jaromíra Zástěry, kteří uspořádali několik vtipných představení dle vzoru malé pražské scé— 50 — [pageend2]ny a byla by škoda, kdyby v tom nepokračovali. Tradici velkých historických čs. dnů udržuje Československá národní rada americká, jež považuje osvobození československého lidu za svůj hlavní úkol. Připomíná nejen krajanské, ale široké americké veřejnosti a americkým úřadům naši morální povinnost k umlčeným, dokud nebudou zase svobodni. Pořádá přednášky o dnešním Československu, vydává měsíčníky Věstník a American Bulletin, brožury o Československu a jeho dějinách. Zahájila na př. velkou akci, která vyvrcholila vydáním americké poštovní známky T. G. Masaryka v sérii “bojovníci za svobodu”. Ve Washingtoně ČsNRA hájí zásady skutečné kulturní výměny s Československem, takové, která by nám umožnila zasílání časopisů, knih komukoli do Československa, skutečné výměny názorů atd. Všemožně pracuje k odbourávání železné opony. Československá národní rada americká pochopila velké možnosti SVU a od prvopočátku pomáhala při zakládání organisace, v níž spatřuje prodloužení a značné obohacení krajanského života a pravé uplatnění Američanů československého původu ve Spojených státech. SVU V ČÍSLICÍCH “Skromné” přání redaktora Zpráv SVU - napsat něco o věkovém a místním rozvrstvení našich členů - přivedlo pisatele poněkud do rozpaků. S jakého hlediska tyto otázky posuzovat? Většinu čtenářů by patrně uspokojilo prosté zjištění stavu: kolik nás už je, kde je nás nejvíce a jaký věk je nejvíce zastoupen? To by bylo ovšem velmi málo. Chceme se proto pokusit upozornit našimi číselnými výsledky na to, nad čím by se sice měli především zamyslit naši funkcionáři, co by však mělo zajímat současně každého člena SVU, kterému záleží na pracovním a organisačním rozvoji Společnosti. Především si všimněme, jak rosteme! Při posledním sjezdu SVU v září 1964 jsme měli úhrnem 723 členů, z nichž bylo 604 (83.5%) mužů a 119 (16.5%) žen. Z toho bylo řádných členů 636 (87.9%) a přispívajících 87 (12.1%). A -dnes? Máme již 855 členů. Přírůstek 18% za necelý rok není jistě špatný. Je tu však ještě něco jiného. Změnil se nám také číselný poměr mužů a žen, kterých přibylo na “pánský” účet 1.8%. Máme tedy nyní 81.7% mužských a 18.3% ženských spolupracovníků. Celkové procento řádných členů se zvýšilo na 88.1%, proti 87.9%. Posuzujeme-li dále složení podle druhu členství, máme 84.9% řádných členů a 15.1% řádných členek. Jinak je tomu ovšem u přispívajících členů, kde tvoří muži 57.8% a ženy 42.2%. Nyní si všimněme našeho členstva podle rozvrstvení věkového. Zjistili jsme, že ve věkové skupině od 20 do 30 let je 1.9% od 30 do 40 let je 15.8% od 40 do 50 let je 28.8% od 50 do 60 let je 25.6% od 60 do 70 let je 20.2% od 70 do 80 let je 6.2% Starších |$(Plet je jen 1.5% členů SVU Nejvíce členstva má věková skupina od 40 do 50 let. Je zajímavé, že ve věkových skupinách mezi 20-30, 30-40 a 60-70 léty mají ženy větší percentuelní podíl. V každé z těchto skupin je jich asi o 2 až 3% více než mužů. Nejpočetnější je věková skupina od 40 do 50 let a to jak u žen (26.4%), tak i u mužů (29.1%). Pozoruhodná je skutečnost, že — 51 — [pageend3]v přírůstku členstva od září 1964 největší počet náleží k ročníkům mezi 20 až 50 léty (2.3%). Ve všech ostatních skupinách se tato procenta nepatrně snížila. Mladých zřejmě znatelně přibylo. Je to zjev potěšitelný, ale přináší také určité důsledky ve výběru činovníků, v sestavování správních a pracovních složek a pod. Doufejme, že s dalším přírůstkem bude pokračovat i tento přesun. Pak nemusíme mít obavy, že SVU “vymře.” Je přirozené, že SVU má nejvíce příslušníků ve Spojených státech (601), kde organisace vznikla, kde je její ústředí, a poměrně také nejvýhodnější podmínky. To ovšem neznamená, že bychom se neměli snažit o vzrůst i jinde. Vždyť Kanada vykazuje již 132 členů, v Evropě je jich 87, v Jižní Americe 25, v Austrálii 7, v Asii jsou 3 a v Africe 1. Prvním třem oblastem bychom měli věnovat větší péči. V Kanadě vede podle měst Toronto s 50 členy, Montreal má 30 členů a v Ottavě je jich jen 9. V ostatních místech Kanady je dalších 43 členů. Domníváme se, že SVU by mohla mít v Kanadě mnohem více členů. Dají-li ústřední a kanadští pracovníci hlavy dohromady, jistě najdou cestu, jak pomoci vědeckým a kulturním snahám SVU v Kanadě, aniž by byla nějak narušována osvětová práce tamních významných organisací. Evropa je oblastí nejroztříštěnější. Z celkového počtu 87 je nejvíce příslušníků v Německu (21). Následuje Anglie s 18 a Francie c 13 členy. Po 7 členech je ve Švýcarsku, Itálii a v Rakousku. Šest členů máme v Holandsku, tři v Belgii a v Dánsku a na Islandě máme po 2 členech, ve Švédsku jen 1. Počet členů v Evropě nás nemůže určitě uspokojit. Je přece tolik osobních předpokladů pro zvýšení počtu evropských spolupracovníků SVU, jen jich využít! Uvažujme o širším náboru prostřednictvím přátelských a pracovních vztahů našich členů fc Evropě (působením osoby na osobu, nikoliv tiskopisem). Ani blízké státy Jižní Ameriky počtem členů SVU neuspokojují. (Brazílie 7, Argentina 6, Mexiko3, Kolumbie, Guatemala a Panama po dvou, Uruguay, Nicaragua a Karibská oblast po jednom). Kolik našich vědců, umělců a kulturních pracovníků působí na jihu a jak málo je jich ještě v SVU! Austrálie udělala se svými 7 členy celkem dobrý začátek. Snad i tam se někdo nadšený ujme brzy širší orga- nisační práce. Spojené státy americké sdružují sice největší počet členů, ale vzhledem k snadnějším organisačním možnostem je ještě mnoho k zlepšování. Všimněme si podrobností: Největší členský podíl má místní skupina v New Yorku se 142 členy. Washingtonská oblast má 90 členů. Proč má Chicago jen 27 a Cleveland jen 9 členů? Kde to vězí? Nemohlo by být mnohem více členů také v San Francisco, v Los Angeles, v Pittsburghu, v Baltimore a v řadě jiných měst? Také podle států vede přirozeně stát New York se 193 členy a po něm přijde - nepočítáme-li D.C. - Illinois se 62 a Kalifornie s 50 členy. V ostatních státech Unie - mimo 12 států, kde nemáme žádného člena - se počet členů SVU pohybuje od jednoho do třiceti členů. Mnohým z nich je třeba věnovat více pozornosti. Bylo by tu ovšem ještě daleko víc otázek a zajímavostí, ale ty si ponecháme na jindy. Chtěli jsme poukázat jen na to nejnápadnější a snad nejnaléhavější. Snad se to podařilo. KN — 52 — [pageend4]NÁŠ KULTURNÍ PŘÍNOS: JOSEF MARTÍNEK, vynikající krajanský novinář, redaktor, spisovatel a básník, byl vyznamenán jubilejní medailí Shromáždění porobených evropských národů (Assembly of Captive European Nations-ACEN). Medaile byla mu předána 4. července v krajanské družstevní obci Táborville nedaleko Clevelandu, Ohio u příležitosti 40. výročí založení této obce, jež vznikla z iniciativy redaktora Martínka. - V Cicero, Illinois, vyšel nedávno nový literární čtvrtletník, Cardinal Poetry Quarterly, věnovaný především moderní poesii. V prvním čísle byla otištěna Martínkova báseň “Signals of a Deluge”. Redakce čtvrtletníku doporučuje svým čtenářům Martínkovu básnickou sbírku “Songs of the Desert”, jež nedávno vyšla v newyorském krajanském nakladatelství Universum Press Co., 149 Wooster St., New York, N. Y. 10012, kde si ji mohou naši čtenáři, pokud tak již neučinili, objednat. KARET, HUJER, profesor astronomie a fyziky na University of Chattanooga v Chattanooga, Tenn., zúčastnil se v květnu t.r. výročního sjezdu kanadské Royal Astronomical Society v Torontu, kde přednášel na thema “Galileo as a Physicist”. Přednáška byla otištěna v “Journal of -the Royal Astronomical Society of Canada”. V přítomné době je prof. Hujer v Evropě, kde se účastní XI. kongresu Mezinárodní unie dějin a filosofie vědy v Polsku. ANDREW ELIAS, rodák z východního Slovenska a účastník Slovenského národního povstání, je odborníkem v otázkách skladby a velikosti pracovních sil východoevropských států a Sovětského svazu jakož i odborníkem v přidružených oblastech ekonomiky. Dr. Elias je autorem těchto publikací: “The Labor Force of Yugoslavia” (1965); “The Labor Force of Czechoslovakia: Scope and Concepts” (1963); “Agricultural Manpower in Eastern Europe: 1948-1962” (1963); “Industrial Manpower in Eastern Europe: 1948-1960” (1962); “Soviet Practice in the Classification of Economic Activity” (1961). Dr. Elias je dále spoluautorem studie “The Magnitude and Distribution of Civilian Employment in the U.S.S.R.: 1928-1959” (1961). V prosinci 1964 dr. Eliáš uveřejnil článek “Guerrilla Warfare in Slovakia During World War II.” v publikaci Scope: A Journal of the Social Sciences. ANTONIN VANĚK, profesor ruštiny na universitě státu Arizona, se přestěhoval začátkem akademického roku do Chicaga. Byl totiž jmenován členem lingui- stického slovanského výzkumného oddělení university státu Illinois, respektive její nové odbočky v Chicagu. Prof. Vaněk, veterán z korejské války, vydal několik pozoruhodných publikací, poslední z nich se specialisovala na technické a technologické ruské názvosloví. Jak se naši čtenáři pamatují, prof. Vaněk byl jmenován předsednictvem SVU vědeckým tajemníkem Třetího vědeckého a uměleckého sjezdu SVU, jenž se bude konat v září 1966 na Kolumbijské universitě v New Yorku. Dr. Radomír Luža, který se již od roku 1960 zdržuje ve Vídni, byl nedávno vyznamenán cenou Kömerovy nadace, jež mu byla udělena v sále Vídeňské university za účasti rakouského ministra zahraničí a ministra spravedlnosti rektorem university dr. Fellingerem. (Nadace byla dr. Lužovi udělena k napsání studie “Dějiny Socialistické mládeže v letech 1945-65”. Nedávno vyšla v New Yorku a v Londýně kniha dr. Luži, pojednávající o odsunu sudetských Němců z Československa “Odsun sudetských Němců, 1933-1962”. — 53 — [pageend5]ZÁZNAMY: Pracovní skupina Washington, D.C. u- spořádala v první polovině tohoto roku řadu přednášek, které byly pokračováním cyklu zahájeného v říjnu 1964. Následující přehled uvádí jméno přednášejícího a námět přednášky: Dr. Josef Andrle: Návrhy na úpravu státoprávního poměru mezi Čechy a Slováky v roce 1938; Herbert Němec: Vzpomínky na 311. bombardovací peruť; Dr. A. B. Bořkovec: Chemická sterili- sace hmyzu - nový způsob boje proti škůdcům; Dr. Adolf Klimek: Pokusy čs. komunistů v letech 1946-47 o vytvoření koalice s katolíky. V květnu tohoto roku pracovní skupina uspořádala již tradiční večírek na uzávěr dalšího roku své plodné činnosti. Slavnostním řečníkem byl historik -dr. Otakar Odložilík, který hovořil na thema “Organisace české vlády kolem Bílé Hory.” Při této příležitosti dr. M. Jansa uspořádal velmi zajímavou výstavku starých českých mincí. Přednášky měly mnoho společných rysů: všechny byly pečlivě připraveny a podrobně propracovány, takže skýtaly množství informací a nových podnětů k přemýšlení; všechny byly předneseny velmi plynule a důstojně, i když míra dokonalosti mezi jednotlivými přednášejícími byla pochopitelně různá. Činovníci pracovní skupiny připravují již program pro další činnost pracovní skupiny jež bude zahájena po ukončení léta. Č.J. Pracovní skupina SVU v New Yorku zúčastnila se dne 19. května t.r. otevření kanceláře SVU, na které byli pozváni všichni členové pracovní skupiny. Dne 21. června měla newyorská pracovní skupina společnou večeři v arménské restauraci Balkán na 27. ulici a zúčastnila se pak premiéry veselohry “Out of the Frying Pan” v Gramercy Arts Theatre, v níž vystupoval člen SVU Jára Kohout se skupinou mladých amerických herců - Mannhardt Theatre Workshop. Na podzim pracovní skupina chystá přednášku dr. V. Shandora, člena Shevchenko Scientific Society, na thema “Karpatská Ukrajina po druhé světové válce”, dále přednášku dr. Ladislava Radimského o dosud nevydaném třetím díle Masarykovy knihy “Rusko a Evropa” a Večer poezie Pavla Javora, odložený z dubna t.r. následkem autorova onemocnění. Členské legitimace. Zároveň s pozvánkou na Valné shromáždění rozeslala kancelář SVU všem řádným i přispívajícím členům SVU členské legitimace. Jména členů jsou uvedena na legitimacích bez akademických neb jiných titulů a rovněž bez háčků a čárek. Žádáme členy SVU, kteří ve svých jménech stále -používají háčků nebo čárek, aby si je podle potřeby na legitimaci doplnili. Zároveň žádáme členy SVU, kteří se přihlásili do Společnosti nejpozději do 1. srpna t.r. a dosud členskou legitimaci neobdrželi, aby okamžitě dopsali kanceláři SVU a uvedli čitelně svou zpáteční adresu a alespoň přibližně datum své přihlášky. Redaktor ZPRÁV SVU děkuje touto cestou všem dopisovatelům a všem těm, kdož mu během uplynulého správního roku zaslali jakýkoli materiál k otištění. Děkuje rovněž za všechny časopisy, brožury a přetisky, jež mu byly zaslány. Veškeré tyto -tiskoviny byly předány knihovně SVU. Závěrem se redaktor ZPRÁV SVU omlouvá čtenářům za nedopatření - přehození -posledních dvou řádek v červnovém čísle na straně 46 a přehození celých dvou odstavců na straně 47 téhož čísla. — 54 — [pageend6]Jan Wszelaki, ředitel Polish Institute of Arts and Sciences in America, Inc., zemřel ve věku 70 let. Prof. Wszelaki se narodil ve Varšavě. Po dlouhá léta byl národohospodářským poradcem polského ministerstva zahraničí, později působil v polské diplomatické službě. Po druhé světové válce prof. Wszelaki byl čelným představitelem polského protikomunistického hnutí. Žil v exilu ve Spojených státech, kde po mnoho' let přednášel na universitě ve Washing- tonu-School of International Service. Generální tajemník SVU, prof. Rudolf Sturm, zaslal za SVU polskému Institutu projev hluboké soustrasti nad odchodem ředitele Wszelakiho. Akademický maliar Jan Doubrava bol menovaný námestkom riaditeľa (Assistant Director) umeleckej fakulty Novej školy pre štúdium sociálnych vied, The New School for Social Research, v (New Yorku. Majster Doubrava, pôvodom z Brna, študoval umenie v Art Students’ League a v Novej škole, kde teraz pôsobí už dlhé roky ako profesor umenia. Okrem mnohých skupinových výstav v rôznych amerických mestách profesor Doubrava mal samostatné výstavy, naposledy v dňoch 17. novembra až 5. decembra v newyorskej galérii Joseph Paolillo Art Gallery. Dostalo se mu viac cien a vyznamenaní, z ktorých spomenieme na príklad cenu (grant) Národného ústavu pre u- menie a literatúru $2,500 a cenu Kordovej nadacie, ktorá zakúpila Doubra- vov obraz pre New Britain Museum of American Art (v roku 1964). Deník New York Times napísal, že Doubravové umenie je “najvďačnejšou výstavou mladého umelca, ktorý pracuje v expresionistickej tradícii.” Art News napísaly, že vDoubravovych obrazoch je melancholia a jeho obrazy prezradzujú hlbokú precítenosť.” Podobne ča- ŘÍJNOVÉ ČÍSLO PROMĚN které ukončí druhý ročník tohoto čtvrtletníku SVU, přinese po úvodníku o dvacetiletém výročí Spojených národu nové básně Mariana Žiara, Jiřího Kavky, Ludvíka Slámy a Igora Horského. František Listopad v něm představí čtenářům “brazilskou paní Poezii “Cecilii Meireles s překlady jejích básní, Marie Danešová učiní totéž s americkým básníkem Edwardem Fiel- dem. Matthew Spinka vzpomene památky Husovy u příležitosti 550. výročí jeho smrti, Pavel Želivan a Ladislav Radimský ve společném článku “Quo vadis, Bohemia?” se pokoušejí popsat duchovní situaci dnešního českého člověka, Vladimír Vaněk píše o Bohuslavu Martinů, který by byl letos dovršil 75 let, Zdenka Miinzrová píše o Dantových podobiznách od Giotta po Rafaela, Josef Kratochvíl rozebírá četné problémy čs. Dálkové školy v exilu a známý statistický odborník píše o statistice ve službách totalitní politické akce. V kapitole “Rozhovory” Věra Stárková polemizuje se závažným článkem Petra Kašpárka, uveřejněným v dubnových Proměnách, a v části beletristické Gertruda Goepfertová vypravuje pohádku o zlém ševci Mocipánovi. Říjnové číslo přinese také četné recenze a kritiky. Číslo možno zakoupit a Proměny abonovat u Czechoslovak Society of Arts and Sciences in America, Inc., Room 914, 381 Park Avenue South, New York, N. Y. 10016, USA. sopis Art Digest v rozbore Doubravo- vej prace pise, že “jeho olejové maľby sú podložené jemným psychologickým pochopením”. A Julian Levi píše, že “Doubrava je v každom ohľade dospelým umelcom, ktorého zralá virtuozita je uplatňovaná k jemným a vážným účelom”. V.E.A. — 55 — [pageend7]Nová česká Čítanka. Péčí dr. Petra Zenkla vydala Rada Svobodného Československa novou českou Čítanku pro děti i dospělé. Články vybrala a upravila učitelka české školy v New Yorku, paní Jarmila Uhlířová. Vazbu navrhl prof. Ladislav Sutnar. Knihu vytiskla za spolupráce dr. Máši Brofto- vé Tipografia della Pontificia Universita Gregoriana v Římě. Čítanka je vlastně uceleným výběrem toho nej- lepšflio, co napsali čeští spisovatelé a básníci v minulém a v tomto století. Je nutno blahopřát paní Jarmile Uhlířové k tomu, jak se jí díky její dlouholeté učitelské zkušenosti podařilo vybrat, upravit, případně zkrátit díla českých spisovatelů, a básníků tak, aby Čítanka podala ucelený obraz české literatury a aby byla přístupna nejen dětem jako učební pomůcka, ale též dospělým jako zajímavá četba, která zvláště v cizině bude jim připomínat rodný domov. Kniha má přes 300 stran, PLACENÉ OZNÁMENÍ: Mám na skladě, případně vám opatřím KNIHY z Československa, Bulharska,Finska, Maďarska, Norska, Polska, Rumunska, Jugoslávie a jiných zemí. Katalog zašlu na požádání. Při placení předem hradím poštovné. Členům SVU 10% slevy. ARTHUR V A N O U S , DOVOZCE KNIH P. O. BOX 211 NEW YORK, N. Y. 10021 plátěnou vazbu a její cena je $6.60 včetně tuhého obalu a poštovného. Všem čtenářům vřele doporučujeme. Objednávky možno zasílat do kanceláře SVU nebo přímo Radě Svobodného Československa, 2051 Park Road, N.W., Washington, D.C. 20010. K objednávce připojte laskavě šek nebo peněžní poukázku. PROČ? Při koupi životního pojištění jednotlivec je často na rozpacích, kde by měl takové pojištění zakoupit. Jest přirozené, že většina nabídek je lákavá, slibující to či ono, často obojí. Avšak obezřetný zájemce, zvláště krajan, by si měl vždy položit následující otázky: Kdo představuje nabízející společnost a jaká je její minulost i přítomná pověst. Při zodpovědění těchto otázek vyjde najevo, že ČSA je nejstarší bratrská podpůrná jednota v Americe, která od svého založení v roce 1854 je v rukou svého členstva, které z velké většiny pochází z českých rodičů, že po celých 111 let svého trvání se o své členstvo mateřsky stará a těší se vážnosti a úctě i mezi jinonárodnostními organisacemi. ČSA dnes nabízí to nejvýhodnější bratrské životní pojištění, plánované tak účelně, aby vyhovovalo požadavkům doby přítomné i budoucí. Členství v Jednotě ČSA poskytuje přátelské prostředí, jaké lze naléztí pouze mezi lidmi stejné krve. Členové Jednoty ČSA jsou ve své organisa«, existující již 111 let, spokojení. To je nejlepší odpověď na otázku: PROČ je dobře býti členem Jednoty ČSA. Její adresa je 2138 So. 61st Court, Cicero, Illinois - 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]