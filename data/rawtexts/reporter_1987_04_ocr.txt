REPORTÉR POLITIKA - KULTURA - KOMENTÁŘE - REPORTÁŽE 1987 DVOUMĚSÍČNÍK ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE ČERVENEC JULI JULY JUILLET Číslo Nummer Number Numéro 4 [pageend1]KALENDÁŘ 1988 JANA KRISTOFORI Jan Kristofori, jehož obrazy z cyklu „Lidská práva” visí v Den Haagu a jako výpravný kalendář vyšly k desátému výročí sovětské okupace Československa, vydává nyní k jubilejnímu roku 1988 cyklus svých obrazů „Čas a myšlenky” jako kalendář (formát 35x50 cm na hlubotisku). Obrazy k jednotlivým měsícům nesou názvy: Zbytečný boj, Vznešeně předkládaná lež, Jaro, Studně, Velké tajemství, Čekání, Bohyně spravedlnosti a pomsty, Oslava povstání (zrodu), Utajené informace, Podzim, Pomník hlouposti, Naděje. Mezi jednotlivé měsíce připsalo 12 čs. spisovatelů z domova i z exilu své pocity k roku 1988. Z autorů žijících doma jsou to Václav Havel, Eva Kantůrková, Ivan Klíma, Milan Šimečka a Ludvík Vaculík. Z exilových autorů František Janouch, Viktor Fischl, Ivan Diviš, Lenka Procházková, Sylvie Richterová, Josef Škvorecký. (Objednávky vyřídí redakce Reportéra.) T IT U L N Í STRANA: JAN KRISTOFORI: KALENDÁŘ 1988, „UTAJENĚ INFORMACE" (ZÁŘÍ). NA TÉTO STRANĚ: „OSLAVA POVSTÁNÍ" (SRPEN) 2 REPORTÉR 4/87 [pageend2]OBSAH REPORTÉR Ročník 4. Číslo 4. (Expedice: 3. a 4. července 1987) Jan Kristofori : Kalendár 1988 ............ 1,2 DOPISY................................................. 3 Jindřich Lion: Nenávist....................... 7 Ivan Sviták: Nová vlna.......................... 8 Vladimír Valenta: U nás v Albertě .... 9 Ján Mlynářík: Gustáv Husák sa „pridal” . 12 Pavel Stiller: Světová komediantka Anny Ondra.......................................... 12 Karel Lavička: Volné sdružení obrany práv a rozumu ...............................13 Tomáš Novotný: Rozprávky s Vaškem . 14 Jindřich Lion: Vídeňské úvahy................ 15 Jindřich Stikarovský: Hovory jihoafrické 17 Vladimír Kříž: Zlatá horečka................... 18 Ota Rambousek: Povídání o vlastenectví 20 Česká šlechta v exilu! Valdštejnové ... 21 Vladimír Šedivý: Modely.........................22 Josef Koláček: Hrad v nitru nebo vnitro na Hradě?.............................................24 Antonín Kratochvil: Básník po boku kardinála Tomáška......................... 25 František Schwarzenberg: Božena Němcová byla hraběnka, kněžna či princezna?............................25 Ivan Sviták: Filosofie pro domácnost . . 26 Pavel Sekýt: Jarní sluníčko a glasnost’ . .27 Antonín Měšťan: Francouz o Češích a Praze..................................................... 27 Blanka Kubešová / David Flusser: Lyrik Viktor Fischl ............................28 Drobnosti............................. 27,29,30,31 Vladimír Škutina: Den neprodyšnosti sovětských hranic ......................... 31 Inzeráty..................................................... 23 Opět musíme pro aktuálnost došlých článků a nedostatek místa přesunout do dalších čísel příspěvky A. F. J. Karlovského, Zb. Če- řovského, Ant. Měšťana a dalších autorů. Omlouváme se autorům i čtenářům. UPOZORNĚNÍ Uveřejněné dopisy mnohdy nevyjadřují názor, s kterým redakce Reportéra souhlasí. Jsou publikovány proto, aby byli čtenáři informováni o všech názorech, které se vyskytují v čs. exilu i v dnešním Československu. DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP V úvodu k dopisům v minulém čísle jsme podotkli, že nezveřejňujeme anonymní příspěvky. Uvedli jsme případ jakéhosi Petra Kratiny z Austrálie, který napsal, neuvedl však svou adresu a mezi odběratele nepatří. Jeho příspěvek jsme neotiskli. Ozval se nám znovu, když si ony řádky o sobě přečetl, ale opět neuvedl svou adresu. Jsme prý poťouchlí a proč že chceme vědět, kdože pisatel je a kde bydlí. Inu, chceme. Pisatel něco napíše, my to zveřejníme, načež se mohou dostavit ohlasy čtenářů s opačným tvrzením či opačným názorem. Všechny ohlasy zveřejňovat nemůžeme, posíláme je autorovi původního článku, někdy jsme o to výslovně požádáni. Kdybychom neměli autorovu adresu a museli napsat svému čtenáři, že nevíme, komu jeho dotaz či kritiku poslat, jak bychom vypadali, pane Kratino? Chcete-li zůstat pod pseudonymem, nic proti tomu. Ale kam Vám máme poslat případnou poštu, abyste ji zodpověděl? Napí- še-li nám čtenář o adresu některého z přispěvatelů, dostane od nás odpověď, aby svůj dopis zaslal v uzavřené obálce na naši adresu, že jej pošleme dál. O prozrazení Vaší adresy z naší strany nemusíte mít tedy obavy. Naštěstí máme příspěvků tolik, že nejsme závislí na anonymech. Netajíme se tím, že nám docházejí desinformace, falešná obvinění a podvrhy, které jsou zpravidla průhledné a končí hned v odpadkovém koši. Tu a tam dojde „žádost známé exilové osobnosti nebo organisace, abychom o ní otiskli přiložený článek". To neprovádíme bez ověření pravosti. Doposud se žádný nedočkal zveřejnění. Jednalo se o podvrhy. Méně přísní jsme samozřejmě na adresy pisatelů z Československa, pokud jejich příspěvky jsou jen sdělovacího, neudavačského charakteru. Většina z nich nemá odvahu napsat z ČSSR přímo na adresu Reportéra, pomáhají si oklikou přes známé na Západě nebo odešlou dopis ze své návštěvy v Madársku, vých. Německu, Jugoslávii apod. Jedná-li se však o příspěvek závažného obsahu, i v tom případě si ověřujeme správnost odesilatele. Není-li to možné, nedočká se zveřejnění. Redakce EXIL S PROBLÉMY nebo PROBLÉMY S EXILEM ? TOMÁŠ KRYSTLÍK EXIL JAKO CHOROBA? (Reportér 1/87) — Pod chorobou exilu se shrnují všechny anomálie proti obecnému usu chování, ale příčina vždy nemusí spočívat a také často nespočívá ve faktu emigrace, tedy v> interakci emigrovavšího jedince s jeho novým okolím. Jedním z jevů, který souvisí s exilem nebo je jím umožněn, je ventilování opačných, někdy i extrémních názorů na stránkách exilových periodik. Některé bychom mohli nazvat doslova výpady proti názorům druhých. Čím je názor radikálnější, tím bývá jednodušší a méně nebezpečný, protože čtenář hned zjistí jeho slabiny. Také Reportér relativně často zveřejňuje takové příspěvky ve snaze podchytit alespoň náznakově všechny myšlenkové směry a názory a také ve snaze vyvolat na dané téma diskusi. To se také děje. Tak např. příspěvek paní Kohlové z Kanady byl považován mnohými za extrémní a podle toho vypadaly příspěvky, které v naprosté většině článek pí Kohlové doslova ztrhaly, ale ani jeden z autorů ve svém křižáckém tažení proti ní neuvedl přesvědčivé (alespoň pro mne) argumenty, že pisatelka si to vymyslela a mluví nepravdu; zato ji ostrakizovali. Nevidět stinné stránky exilu v jejich nahotě a napadnout toho, který, byť v přemrštěné formě, je ostatním sděluje, patří neoddělitelně k exilu. (Pro případ, že by si některý čtenář za mé výše uvedené tvrzení brousil na mne zuby, podotýkám, že případ paní Kohlové není jediný na stránkách Reportéra; existují i jiné články o poměrech v jiných zemích, které vyvolaly hvěvivé repliky, jimiž se tento jev stává zřetelným ; o ostatních časopisech ani nemluvě.) V replikách se většinou vyskytuje tvrzení, že nespokojenec měl raději zůstat doma v Českoslovenku nebo se tam má honem vrátit, aby takoví jedinci, jako je on, „nehyzdili” exil. Zlatým hřebem těchto rad je sdělení, že již pro něj vybrali na letenku do ČSSR. Potlačovat zveřejňování pochybností, i když někdy ex post, umlčovat kritiku, pokládat skutečnosti za růžovější než jsou, resp. nevnímat či bagatelizovat okolnosti mluvící proti, to je něco, co bych pokládal za národní rys nezávislý na exilu, leč v něm se pro objektivní okolnosti nejzřetelněji projevující. Druhým, mnohem závažnějším druhem článků jsou různá pojednání, vydávající se za vědecké práce či kvintesence z nich, polemiky vycházející z historických fakt, které někdy obsahují taková sofismata, že to málokdo postřehne. Příkladem mohou sloužit výsledky tzv. na- závislého průzkumu veřejného mínění v Československu v časopisu Svědectví, a abychom nechodili daleko, tak Mlynári- REPORTÉR 4/87 3 [pageend3]kùv článek „Máme spoločného nepriateľa alebo sme nepriateľmi sami?” Desinfor- mační účinek obsažených sofismat je umocňován často domněnkou čtenářů, kterou lze formulovat takto: »On (ona, oni) by si to z titulu své profesionality nedovolil (-a, -i).« Bohužel je mnohdy opak pravda a kritika je odmítána s tím, že Reportér se rozhodl skoncovat náhle s národnostními třenicemi na svých stránkách. Škoda, protože těch sofismat tam bylo dost. Protože to nebyl první ani poslední případ odmídnutí relativně dost závažných příspěvků, musím se ptát: »Jedná se o exilový syndrom?« Na základě obsahové analýzy se domnívám, že ano, ale čas neuzrál ještě pro hlubší analýzu tohoto stavu - beztak bude zázrak, když toto projde redakčním sítem. Skutečnost ostrých pří na stránkách emigrantského tisku je vyvolána pravděpodobně kompenzačním efektem absence svobodné diskuse v Československu na kterékoli téma, což na jedné straně vyvolává potřebu zde čas od času projevit veřejně svůj názor, na druhé straně si lidé díky neexistenci volného ventilování názorů a nedostatečné informovanosti v Československu vypěstovali svérázné názory, které máme nyní možnost na stránkách exilových periodik sledovat. Malou tolerantnost, kterou nalézáme ve většině těchto příspěvků, nemůžeme zobecňovat na celou emigraci. To bychom mohli tvrdit až na základě seriózně provedeného sociologického průzkumu. Nesmíme zapomenout, že do exilových periodik přispívají lidé, mající snahu druhým něco sdělit (nebo vynadat), zaskvět se jako pisatel a jejichž snaha je současně silnější než přirozená lenost nebo strach z komplikací s režimem své bývalé vlasti. Musíme však také počítat s tím, že většina je apatická a resignovavší na věci veřejné. Speciálním případem intolerance je vztah česko-slovenský, kde lze konstatovat, že výpady ze strany Slováků jsou častější a ostřejší než naopak. Zato běžných příspěvků ve slovenštině je podstatně méně než odpovídá jejich podílu v emigraci. Národnostní třenice by si zasloužily otevřenou diskusi, protože jen diskusí se mohou názory sblížit - a naopak. Má tato intolerance v libovolném směru příčinu ve faktu emigrace? Nemyslím, ovšem až na jednu výjimku - některé slovenské činy a výpady proti Čechům popudily zcela zbytečně českou část emigrace natolik, že její tradičně převážně slovakofilní postoj se může v blízké budoucnosti stát slova- kofobním. Vytváření různých operetních vlád v exilu svědčí jen o nerealistickém uvažování a představách „ministrů”, „presidentů” a vůbec, jak se ti členové vlád jmenují. Zde je choroba z exilu na místě jako terminus technicus. K zesílení negativních národních rysů, vlastností, dochází vždy ve spolkové činnosti, což je jev známý již z první republiky a s exilem souvisí pouze potud, že spolková činnost v Československu je nemožná. Zajímavým faktem je, že je rozvinuta více v zemích, kde se emigranti cítí více cizinci, než naopak. V některých zemích žijí tito v diaspoře, i když jejich početní zastoupení by je předurčovalo k bohaté spolkové činnosti. Zanechme nyní příkladů, které nejsou zdaleka vyčerpány a přesuňme se na obecnější úroveň. Opuštění domova a usídlení se v jiném státě je pouze jednou, mnohdy převratnou životní situací, která v člověku může zanechat stopy. Ávšak člověk neopouští republiku jako tabula rasa (Locke), takže může být pozměněno pouze to, co bylo již v něm zvnitřněno před jeho odchodem z Československa. Tam i zde se s různými situacemi vyrovnává způsobem a prostředky, které pokládá za přiměřené, na základě zkušeností nabytých ještě doma. I když konkrétní formy jednání se mohou měnit na základě nově získaných zkušeností optimizujících jeho konání, zůstávají jeho názory na přiměřenost prostředků na dosažení cíle nezměněny, neboť systém zásad vymezujících meze chování je u dospělých jedinců mimořádně odolný proti změnám. Měl-li někdo již doma sklon jednat nečestně, podrží si tuto tendenci i zde. Může být sice poučen zkušenostmi, zde nabytými, že se to nemusí vždy vyplatit, ale pro vymýcení jakékoliv tendence je třeba série tvrdých neúspěchů či trestů, ale je to zřídka dokonalé. Tendence k danému typu jednání přebývá v individuu v jakési rudi- mentální formě, která bývá aktivována například při stressu, kdy se člověk často vrací, v reakci na vnější tlaky, k formám chování, které má v minulosti dobře vyzkoušené. Rozdílnost v prostředí nového a bývalého domova bývá emigranty pociťována mnohdy jako strádání, často emociálního druhu. Nelibě vnímané zpoždění v oblasti hmotného bohatství nebo postavení, v porovnání s původním obyvatelstvem, vede často ke snaze o dosažení stejné úrovně za každou cenu, bez ohledu na akceptovatelnost prostředků vedoucích k cíli. Že je to symptom exilové choroby? Nesouhlasím, protože každé jednání je vymezováno relativně stálým systémem zásad individua, který se rozhodně nemění skokem. Jiná situace je u dětí, které si tento systém právě formují. Protože však je jejich východa ovlivněna v nejvyšší míře rodiči - emigranty, jsou zanedbatelně zatíženy morálním systémem rodičů. Nyní k samotnému pojmu exilu jako choroby. Domnívám se, že fenomén takto nazývaný je vyvolán složením emigrace; otázka možnosti se svobodně projevovat, je druhořadá. S výší intelektu klesá pravděpodobnost opuštění republiky tím, že si inteligentnějěí jedinec dokáže představit plejádu nepříznivých eventualit na něj potenciálně v emigraci čekajících, a nemaje zpravidla hodnověrnějších informací, od svého úmyslu upouští. Méně přemýšliví, uchváceni růžovými představami, emigrují však bez zábran. Exil tedy není chorobou postihující na Západ přišedší, nýbrž to, co jsme si zvykli označovat jako chorobu, je pouhý projev vlastností emigrantů, které si přinesli z domova. JAK ROZLIŠOVAT UPRCHLÍKY & NEDĚLAT DOTAZNÍKY (Reportér 2/87) Československým uprchlíkům do Spolkové republiky Německo nastávají mnohdy krušné chvíle, neboť asylové řízení se priostrilo nejen co do litery zákona, ale i v praxi. Nové znění zákona o asylovém řízení dosahuje pouhou změnou několika slov značného omezení podmínek pro přiznání asylu. Zatímco podle dřívějšího znění platilo, že cizinec, který našel již v jiném státě ochranu před pronásledováním, nebude uznán jako asylant, platí od 6. ledna t.r., že nebude uznán jako asylant cizinec, který byl již v jiném státě bezpečný před pronásledováním. Další odstavec téhož paragrafu sice říká, že zdržoval-li se cizinec před vjezdem do SRN ve státě, ve kterém mu nehrozilo politické pronásledování, déle než tři měsíce, má se za to, že tam byl v bezpečí před politickým pronásledováním, ale to nezabránilo spolkovému pověřenci v Zirndorfu, aby se odvolal v jednom případě proti udělení asylu dvěma lidem, kteří předtím strávili 48 hodin v Rakousku, s poukazem na první odstavec uvedeného paragrafu. Případ bude řešit správní soud. O výsledku bude referovat. Jestliže soud rozhodne v neprospěch utečence, bude vytvořen nebezpečný precedens, podle kterého nebude přiznáván asyl těm, kteří nepřekročili československo-německou hranici přímo a přišli např. z Jugoslávie přes Rakousko, z Francie, Holandska ap. Samozřejmě zbývá ještě teoretická možnost příletu z některého socialistického státu — ovšem bez mezipřistání v některé třetí zemi, kde by mohl být bezpečný před pronásledováním. Aby všemu nepříznivému nebyl konec, mají od letoška německé úřady sklon tvrdit, že ten, kdo dostal výjezdní doložku, nebyl v Československu politicky pronásledován a vice versa. Dále byla do asy- lového řízení důsledně zavedena kauzální souvislost. Dříve se též uděloval asyl pouze na základě toho, že žadateli hrozí při potenciálním návratu do ČSSR trest pro opuštění republiky. Tak tomu je již také odzvoněno. Na margo tzv. průzkumu veřejného mínění v Československu, který je od počátku chybný a jeho výsledky jsou nein- terpretovatelné pro metodologické chyby i v tom případě, kdyby se omezil pouze na nestraníky a byl podáván jako stav jejich mínění, mne stále napadá, ba vtírá se mi otázka: »Cožpak z celé emigrace postřehli zásadní chyby výzkumu pouze dva lidé — L. Škrabánková a já?« V emigraci žije přece spousta sociologů, psychologů majících zkušenosti se sestavováním dotazníků a metodou náhodného výběru, ještě větší množství techniků a inženýrů majících zhusta potřebné znalosti metodiky náhodného výběru. Vlastně celý exil musí vědět, že ptá-li se dotazník po zásadní a stálé neúčasti na schůzích KSČ partaj- níků a nepartajníků, že s výzkumem je něco podstatného v nepořádku. Táži se vás všech v emigraci, kteří jste výsledky průzkumu četli: »Proč jste nevyjádřili své pochybnosti?« a vás psychologů, sociologů a inženýrů: »Kde zůstala vaše profesionální čest, která vám velí, jsou-li šířeny desinformace, proti nim vystoupit?« KDYŽ ČÍTÁVÁM V REPORTÉRU články J. Stikarovského a srovnávám jejich obsahy s tím, co říkají o Jižní Africe západní rozhlasové stanice, vysílající česky nebo slovensky, udeří mi vždy do očí diametrální odlišnost těchto informací. Jak k tomu přijdou posluchači v tamzem- sku, být desinformováni stanicemi, které kromě šíření idejí těch, kteří je financují, mají také za úkol šířit nezkreslené informace, pomocí nichž se má čelit desinfor- macím ze strany československých prostředků veřejného mínění. Pro obyvatele Československa jsou to desinformace z jedné i druhé strany. Exilová periodika nemohou, žel, proti tomu tvořit účinnou protiváhu pro jejich zanedbatelné rozšíření v tamzemsku. Zato příslušní čeští a slovenští redaktoři dotyčných rozhlasových stanic by se měli snažit informovat objektivně nebo poskytnout posluchači všechny, byť protikladné informace, aby si mohl vytvořit názor sám. Vím, namítnete, že to nejde, že šéfredaktor, prezentující vlastníky stanice, zarazí vše, co není v souladu s jejich předsta- 4 REPORTÉR 4/87 [pageend4]vami, ale to není v žádném prípade šéfredaktor reálně socialistického typu, slyšící i trávu růst ; takže při troše snahy . . . Další problematickou oblastí vysílání zahraničních stanic do ČSSR jsou novodobé dějiny. Čelit efektivně desinforma- cím ze strany československých sdělovacích prostředků, cíleným do této oblasti, vyžaduje přistupovat k dějinným událostem selektivně — některými se zabývat podrobněji, jinými méně zevrubně, v závislosti na míře jejich zkreslení či zamlčování. To se však neděje, takže jejich posluchači neznají důležité dějinné události v potřebné míře, nebo o nich mají zkreslenou představu. Pak ovšem nemohou zpracovat řádně ani aktuální informace denně jim nabízené, uložit je správně vyhodnocené do své paměti, protože většina jich vyžaduje určité znalosti historických fakt, které daný jev objasňují nebo pomáhají objasnit. Rekne-li se např., že Irán patří do oblasti zájmů SSSR, kolik myslíte, že je v Československu posluchačů zahraničního rozhlasu, kteří vědí, že Irán byl za války společně okupován Anglií a SSSR? Pokud redaktoři ztratili již vlivem delšího pobytu zde na Západě cit pro výběr historických událostí, po kterých je v Československu pociťován „informační hlad”, mohou si relativně snadno opět o tom získat přehled. Podle skladby vysílaných programů se však o to nesnaží. Na jeden určitý druh informací existuje u zahraničních stanic něco, co bychom mohli nazvat „totálním informačním embargem” přesto, že jsou to informace v Československu velmi žádané. Už jste uhodli, které informace jsou zamlčovány, jako by se vyskytovalo jakési gentlemen agreement mezi nimi a vládou v Praze? Ne? Tak tedy: žádná stanice nevypustí do éteru informace, které by mohly jakýmkoli způsobem usnadnit odchod na. Západ těm, kteří po něm touží, nebo které by pomohly zmenšit jejich neinformovanost či nejistotu, co je čeká v prvních měsících jejich pobytu na Západě. Toto téma, kromě občasných statistických údajů o uprchlících, je tabu. Tento všeobecně uplatňovaný přístup je na škodu věci, kromě jiného ovlivňuje i složení československé emigrace. Ptáte se, jak? Zvažování výhod a nevýhod opuštění vlasti je sice vlastní každému lidskému individuu, ale s výší jeho intelektu stoupá nejen hloubka, ale i šíře analýzy; inteligentnější člověk nalezne zajisté více argumentů nejen pro, ale hlavně proti jeho odchodu za hranice; více rozpozná a zvažuje obtíže, které na něho potenciálně čekají, než prosťáček, který si to představuje jednodušeji a jednoznačněji. Dubito ergo sum — lidé s vyšší intelektuální úrovní díky nejistotě vyplývající z nedostatku informací o tom, co je může v cizině čekat na straně jedné a díky schopnosti si představit všechny možné i nemožné varianty jejich emigrace, zvláště ty nepříznivé na straně druhé, se proto většinou svého úmyslu zříkají a zůstávají doma. Exil se tedy zaplňuje lidmi, přicházejícími s naivními představami o životě na Západě, s představami většinou se redukujícími na možnost cestování a na představu vysoké životní úrovně, která je dosažitelná za poněkud jiných podmínek než si původně představovali. Myslím si, že když toho nejsou schopny rozhlasové stanice a když si stále naříkáme na kvalitu nově přišedších, že by měl Reportér i přes svůj omezený dosah v tamzemsku, daný jeho tamějším rozšířením, podat alespoň základní informace o tom, co čeká uprchlíky z Československa v jednotlivých zemích, kam směřují hlavní imigrační a transmigrační proudy. Mělo by to dvojaký účinek — vzdělanější by se rozhodovali na základě vyššího množství informací. Na méně vzdělané by to pravděpodobně mělo účinek právě opačný, protože k jejich bezproblémovému vidění života v emigraci by najednou přibyly informace jejich představu značně narušující. TOMÁŠ KRYSTLÍK, Německo DOSTI O ODSUNU (Reportér 2/87, s.5) Milý Oto, „de voto", že vo svojej reakcii na môj článok o vyhnaní Nemcov z ČSR, viz Reportér č. 1/87. str. 11, vychádzaš z mýlnych predpokladov. Stanovisko som nenapísal na objednávku SKS, ale už rok pred udelením Veľkej ceny Karla IV. jeho predstaviteľovi Štefanovi Romanovi. A to na výzvu organizácie, ktorej vláda na postupimskej konferencii roku 1945 súhlasila s vysídlením Nemcov a dosiaľ zastáva tézu o správnosti tohto činu. Teda nejde o podraz tvojej, žial mýlnej tézy, že po udelení Karlovej ceny demokratickí Česi doma a v exile sa rozhodli zastaviť diskusiu o tomto ťažkom probléme našich národných dejín. Diskusia nie je organizovaná akcia, ako ju vždy chceli mať boľševici, napr. o masarykizme, sociáldemokra- tizme, kozmopolitizme, o „poučení” atď., totiž na rozkaz niekoho začne a vydaním zborníka sa skončí. Táto diskusia bude trvať dlho, snád desaťročia, pokiaľ sa rana o našom vlastnom, domácom, tuzemskom gestapizme nezahojí. Lebo v celej diskusii o vyhnaní Nemcov z ČSR išlo hlavne o tento problém! „Tézy” som nenapísal, aby som fúkal na rany sudetským a karpatským Nemcom, tí o to nestoja, časť z nich ma odmietla, prečo vkladám prst do ich rany. Napísal som ich o nás, o našom zbabelom mlčaní o zločine, ktorý sa stal v našom dome. A mluviti o provazu oběšence . .. však to vieš. Nielen moja, ale aj ďalšie generácie historikov sa budú k tomuto problému vracať, najmä keď sa im otvoria archívy. A táto diskusia už nebude iba náplňou článkov, ale rozsiahlych, dokumentovaných historických štúdií a monografií. Kniha V. Hejla a K. Kaplana o komunistickom terore - „Zpráva o organizovaném násilí," Toronto 1986 - predsa nezačína nástupom komunistov k moci vo februári 1948, ale v máji 1945. Na začiatku kolapsu demokratického štátu nestoja činy komunistov z roku 1948, ale práve brutálny akt násilia proti našim Nemcom. Obviní snáď niekto Hejla a Kaplana, že diskutujú o tomto probléme na objednávku sudeto- nemeckého landsmanšaftu? „Odsun", ako to vznešene znie, či lepšie „transfer” je nevyvráti- teľne zakalkulovaný do dejín teroru našej krajiny a o tomto probléme, o našom vlastnom zlyhaní, diskusie nebude nikdy dosť. Môžeš vykrikovať koľko chceš, aby sa nediskutovalo, ale to je len tvoja vlastná vec, a nie vec historického výskumu, ktorý už dnes prechádza na pole väčších historických štúdií a monografií. O vlastnom gestapizme, o komunistickom terore sa budú viesť spory a diskusie, dokiaľ žijúce generácie budú pociťovat osud vyhnanstva — áno, Otíku, aj my sme vyhnanci, dokonca po mnohých stránkách na tom horšie ako naši Nemci — na vlastnej koži. Tvoje zvolanie, či Česi nemajú iné starosti než diskutovať o „odsune" z hľadiska histórie násilia v ČSR, aj z historickej perspektívy zostává zvolaním do prázdna: nie „odsun” sám pre seba, ale ako súčasť, organická zložka násilia, ktoré doľahlo na našu krajinu, násilia, ktoré sme si sami ako víťazi či porazení pomáhali vytvárať a poniektorí hrali v jeho histórii viackrát úlohu na oboch stranách. Takže tejto diskusie nikdy nebude dosť. Volať po jej obmedzení, či nepripustení, ako to urobila redakcia Reportéra, nie je čin pomáhajúci historickej pravde, ale čin kapri- ciózneho vlastenčenia, ktoré je historicky slepé! Reportér neurobil chybu, že poprvé uverejnil súhrnnejší článok o vyhnaní Nemcov z ČSR, ako tvrdíš. Urobil dobre. Chybu urobil, že odmietol uverejniť názory čitateľov na tento problém. Ak voláš „dosť diskusie", ja volám viacej a sústavnejšej diskusie o našom gestapizme. Mocipánom v Prahe a Bratislave táto diskusia nevonia, policajne ju zastavili, zavreli archí- • vy, vyhnali historikov, diskutovať zásadne nechcú a nebudú. Z tvojej výzvy nediskutovať o „odsune” môžu mať len radosť, hoci práve ty im radosť schválne nerobíš. Nezávislí historici, mysliaci ľudia však diskutovať budú, a to nie natruc mlčaniu gubernátorov, ale kvôli historickej pravde, ktorej ešte nikdy nebolo dosť. „Voto de”, Otíku! JÁN MLYNÁRIK, Waldkraiburg ZAPOMÍNÁME NA LIDICE. Podle některých článků v exilových časopisech to nasvědčuje, že není daleko doba, kdy se třeba dočteme, že nikdy žádné Lidice nebyly, ale zato se bude psát o tom, že Češi srovnali se zemí celé pohraničí a všechno německy mluvící obyvatelstvo vyvraždili! Ve středu 27. května 1942 v půl jedenácté dopoledne se celý svět dověděl, že v Praze byl spáchán atentát na nenáviděného zastupujícího říšského protektora Reinharda Heydricha. Brzy nato nastalo pro Čechy ještě větší peklo, než již přinesla válka. Bylo vyhlášeno stanné právo. V půl šesté večer přes 4500 členů nacistické policie a esesáků se třemi pluky vojska provádělo prohlídky bytů. Pátrání se účastnily také složky nacistické NSDAP a gestapo. 13 119 osob bylo zadrženo a 621 zatčeno. Do 24. června 1942 bylo zastřeleno 695 osob. Za stanného práva bylo od 28. května do 4. července 1942 popraveno 1381 lidí. A peklo pokračovalo. V Mauthausenu bylo vyhubeno na tři tisíce Čechů ... a plán pokračoval podle Heydricha: »Nikdy se nesmí tento českomoravský prostor nechat v takovém stavu, jenž by umožňoval Čechům tvrdit, že je to jejich prostor . . !« V ranních hodinách 10. června 1942 začala lidická tragedie, důsledek heydri- chiády. Ženy byly zavlečeny do Ravens- brücku a muži starší 16 let zastřeleni. Děti odvlečeny, některé z nich dány k poněmčení. Rodiny Horákova a Stříbrných byly vyvražděny. Vrazi se při celé akci smáli a vesele bavili . . . Lidice byly srovnány se zemí a vymazány z mapy. Fráňa Šrámek Špatně jsi mířil, krvavý, nic nevypáčils salvami ni z těchto zakovaných úst. Kdo tak ti ústa zpečetí, ten bude mluvit po smrti, ten hlas tu bude nad hroby ohnivým keřem k nebi růst. Věnováno tetičkám Pavle Studničkové a Milušce Podhorové, strýčkům Bohuslavu Studničkovi a Jaroslavu Podhorovi a všem ostatním lidickým ženám, mužům a dětem. PAVLA PODOLSKÁ, Kalifornie PROČ HÁZÍTE KAMENY . .. (Reportér 2/87) — Sleduji i po stránce stylistické určité časopisy a některé publikované telefonáty. Jsem přesvědčen, že dopis, kde se útočí na Dr. Rudolfa Stroe- bingera a např. Národní politiku a píše se: »Přátelé ze zahraničí nám posílají výstřižky z časopisů, o jejichž existenci nemá REPORTÉR 4/87 5 [pageend5]nikdo (naštěstí) ani potuchy . . .« atd., jde bezesporu o dopis napsaný v zahraničí a odeslaný pak z ČSSR, což není takovým problémem převézt dopis, oznámkovat a poslat. Nejsem členem redakce Národní politiky ani přispívatelem, ale v zájmu objektivity se jí musím zastat. Konečně od začátku roku několikrát »socialistické« husy zahejkaly. Ubezpečuji Vás, že Národní politika je v ČSSR známá a čtená — nejen ze zvědavosti, ale již z tradice tohoto listu. Zde by se dalo uvést ještě dosti faktů . . . Dr. ANTONÍN KRATOCHVIL, Mnichov (Redakce Reportéra zná pisatele dopisu »Proč házíte kameny na Chartu 77« — dva z nich dokonce osobně. Je známo, že otiskujeme názory i tehdy, když s nimi nesouhlasíme. Což bylo i v tomto případě. Vážíme si práce dr. Stroebingera, prof. Zeleného, Národní politiky i Hlasatele a neměli jsme v úmyslu ji znevažovat. Cítili- li se osočeni, omlouváme se. A autorům dopisu z Cech jsme naše stanovisko vysvětlili.) aa JAK OSVOBODIT NAŠI VLAST? (Reportér 1/87, str. 15) JUDr. Vlastislav Chalupa je odchovancem t.zv. brněnské školy, ke které náleží profesoři Engliš, Weyr, Procházka, Kubeš aj. Byl vybrán, aby učil teorii politiky na plánované Vysoké škole politické v Brně — což překazil únor 1948. Dr. Chalupa pokračuje v této práci v exilu četnými studiemi, z nichž zvláště »Rise and Development of a Totalitarian State« z roku 1958 je aktuální právě dnes. Dr. V. Chalupa publikoval v roce 1968 závažnou studii »The Power Structure of Today’s Czechoslovakia« v nakladatelství Mouton v Den Haagu, rozebírající detailně situaci ve státech ovládaných komunisty. Jako reakci na fejeton Arnošta Wagne- ra zaslal stejnojmenný článek, jehož závěrečnou část, vyzývající k polemice, otiskujeme v rubrice dopisů: Reformní komunisté rozsah uvolnění dnes považují za přechodný a dočasný. I Dubček chystal koncentrační tábory pro své stoupence, kteří ohrožovali monopolní postavení komunistické strany. Ale skutečnost je, že čím více se rozšíří oblast svobody během tohoto přechodného údobí, tím obtížněji se ve fázi utažení kontrol vracejí věci k předchozímu stavu. Chruš- čov neskončil na popravišti. Dubček nebyl oběšen jako Slánský. Pod režimem Ja- ruzelského existuje a vystupuje veřejně a poloveřejně Solidárnost a další hnutí a publikační činnost ilegální a pololegální převyšuje tvorbu oficielní. Za Zápotockého by Charta 77 byla vymazána jedním mon- streprocesem, ale Husákův režim si to nedovolil. Údobí uvolnění má tak důsledky i v následujícím údobí utažení. Kromě toho národ z tohoto údobí volnější kulturní tvorby myšlenkově i mravně žije a přežívá útlak až zase do doby, kdy dynamika komunistického režimu přivede společnost na pokraj nového bankrotu a vynutí si novou etapu uvolňování. Komunisté, ať konservative! nebo re- formisté, v minulosti mohli vždy spoléhat na to, že v nejhorším mocenský monopol strany bude obnoven zásahem Sovětského svazu. Dnešní reformní etapa ale není jen místní; zahrnuje Sovětský svaz i ostatní komunistické státy v Evropě. To znamená, že zásah Sovětského svazu v okamžiku, kdy se v některém státě střetnou síly, udržující monopolní postavení strany, se silami, které prosazují jeho odbourání, nemusí přijít. Pak je situace nepředvídatelná a komunisty nekontrolovatelná. Studentský protest nebo fotbalový zápas se mohou proměnit v masovou demonstraci a přechod jednoho pluku vojska nebo jedné posádky bezpečnostních orgánů na stranu demonstrantů může změnit úplně situaci v celém státě. Neodmyslitelnou složkou situace je, že nutnost reformy byla vnucena Sovětskému svazu mezinárodní situací a zejména změnami v poměru vojenských sil. Nebýt toho, že komunistické hospodářství stále více zaostává za technologickým náskokem svobodného světa a nestačí neutralizovat přípravy strategické obrany Spojených států, komunistický systém by mohl v klidu zahnívat ještě dlouhou dobu. Proto součástí boje o svobodu je přičinit se, aby se tato situace nezměnila tím, že by se Sovětskému svazu podařilo poukazy na své reformní úsilí získat od svobodného světa technologii, kterou tak nutně potřebuje, a oddych tím, že budování strategické obrany bude zpomaleno nebo zastaveno. Starý komunistický systém je podoben těžkopádnému tanku ; Gorbačo- vovi jde o to, vybudovat lepší tank - ne jej vyměnit za Cadillac. KDE? Kdekoliv jsme; nejdůležitější místa jsou v první řadě Československo, v druhé řadě Spojené státy. Na těchto dvou místech se bude určovat budoucnost. V. J. CHALUPA, Chicago PROČ NE INZERÁTY? . . .Stále čtu, jak ubývá odběratelů exilových časopisů a knih — přitom je tak zřejmé, že ožení-li se můj syn či jiný čs. emigrant s Američankou, Němkou ci ženou kterékoliv jiné národnosti, že v nové rodině se Reportér asi už dlouho číst nebude, a knihy od Škvoreckých nebo z Indexu se také už dlouho kupovat nebudou. O dětech z podobného smíšeného manželství už vůbec nemluvím. Pan Škutina srovnává ve svém článku »Tajemství úspěšné knížky« situaci na Faererských ostrovech, které mají 40 000 obyvatel, ale objednali si překlad knihy »Kde bydlí čas«, zatímco jeden a půl milionů Čechoslováků nemá o české dětské knihy zájem. Zapomíná však, že na Faererských ostrovech jc obyvatelstvo homogenní, zatímco Češi, roztroušeni po celém světě, vstupují převážně do smíšených manželství a jejich děti pak pochopitelně už česky nečtou. Moje děti ještě česky mluví i čtou, i když jsou tu od dětských let, ale pokud nemají příležitost poznat českého partnera, česká řeč se neudrží a české časopisy a knihy se přestanou kupovat — takže vlastně Reportér, nechce-li publikovat inzeráty, je sám proti sobě. Myslím, že když se nad situací zamyslíte, přijdete k názoru, že to nebylo správné rozhodnutí . . . Nedávno jsem četla sociologickou analýzu podobné situace, kdy se došlo k názoru, že podobné inzeráty zadávají hlavně lidé z etnických skupin, hledající partnera téže národnosti, ale pak také převážně lidé vzdělaní, s vyhraněnými názory na to, jaké vlastnosti u životního druha potřebují či oceňují, lidé s převážně vyšším vzděláním, kteří nemají možnost partnera ja- jít způsobem obvyklým u lidí bez vzdělání (tj. v discos, při taneční zábavě apod.). Ale kromě toho se také zjistilo, že těm časopisům, které se rozhodly podobné inzeráty uveřejňovat, se počet odběratelů rázem zvýšil. Nestálo by to proto za pokus? Doufám, že uvážíte znovu své rozhodnutí a umožníte našim lidem, a nejen těm mladým, aby našli vhodného partnera stejné národnosti. . . J. MARTIN, New York Ano, uvážili jsme znovu své rozhodnutí a nebudeme se bránit zveřejňovat »malý oznamovatel«. Děkujeme za Váš milý dopis a současně se musíme omluvit všem, kterým jsme napsali, že inzerci typu »malý oznamovatel« Reportér pro nedostatek místa nepovede. aa CO ASI ŘÍKAJÍ VÝDOBYTKŮM KOMUNISTICKÉHO VZÁJEMNÉHO USPOŘÁDÁNÍ ČECHŮ A SLOVÁKŮ MORAVANÉ? Při jakékoliv úvaze o možném budoucím správním celku Československa není obtížné si uvědomit, že rozhodujícím vlivem budou Moravští Slováci. Setká-li se člověk s rodákem této části Moravy, ať už v Československu nebo za hranicemi, lze s jistotou usoudit touhu maloduchých, hledajících spíše rovnocennost než rovnoprávnost. Takové snahy se přece jim, kteří pocházejí ze Slovácká, připisovat nemůže. Aspirace, spočívající na počtu, jsou jim cizí a na Moravě nepotřebné. Stejně nepřístojné by jim byly snahy těch, kteří by je chtěli připočíst k nynějšímu obyvatelstvu Slovenska zeměpisně, to je politicky a hospodářsky, protože, jak se zdá, není v nynějším uspořádání pro Moravu místo. Tento náhled není podnícen snahou oponovat přirozeným tužbám v uplatňování slovenského vlivu na společný vývoj vzájemných vztahů v Československu, ale spíše odpovědí separatismu, který se očividně vyskytuje hlavně mezi těmi, kteří ze Slovenska odešli před více jak 40 lety a těmi, kteří názorově ustrnuli natolik, že si nechali uniknout příležitost oponovat myšlenkově komunistům alespoň ze zahraničí. Nejde zde ani o projev paterna- lismu, projevovanému Slovensku za první republiky. Dnes, téměř o dvě generace později, nemůže o slovenské emancipaci být pochyb. Je snad dnešní federace oplátkou historickým zemím, kterou nynější režim řeší vzájemné vztahy v Československu z moci sovětské okupace ? Je patrné, že Moravští Slováci se dnes cítí v Československu stejně zanedbaní Prahou, jako zbývající část Moravy. MICHAL PARDUBICKÝ, Ashbury, AUS EXIL JAKO CHOROBA (Reportér 3/87, str.4) — Jestliže býv. kádrovačka zatelefonuje a v krunýři svých komunistických manýrů zakazuje mluvit o politice — to není choroba. Za vážnou exilovou chorobu však považuji psaní anonymních letáků, které jsou rozesílány po celém světě vždycky proti někomu, koho anonymní pisatel nenávidí, a ještě horší je psaní a uveřejňování podvrhů a plagiátů proti lidem v exilu, kteří něco užitečného dělají. Smutné na tomto druhu exilové choroby je, že nejeden časopis se sníží k uveřejňování takových útoků a lží i poté, když už veřejně tyto podvrhy byly prokázány. CH. DEGLON, Liege ÚPLATEK ZA NÁSTUP DO VĚZENÍ V ČSSR Kriminály v Československu jsou přeplněny. Tak přeplněny, že pro kriminelní delikty, pro odsouzené za krádeže, loupeže, manka, podvody, mravnostní delikty atd. (nikoli pro politické vězně!) je čekací Ihůta k nastoupení trestu nejméně jeden 6 REPORTÉR 4/87 [pageend6]rok — někdy i dva až čtyři roky. Do doby, dokud odsouzenec nemá trest odseze- ný, nemá nejen žádná práva, ale prakticky nemůže nic — musí se stále hlásit na Bezpečnosti, nemůže jet do ciziny (ano — kriminelní živly dostávají běžně povolení k cestám do zahraničí). A tak ti, kteří chtějí mít trest odsezený, dávají pracovníkům Ústavů nápravné výchovy ministerstva spravedlnosti úplatky - a to nemalé. ČSSR je země absurdních paradoxů. Spíš Kocourkov. A hlavně Gogolův Revizor. K.N., STŘEDNÍ ČECHY SVĚDEK Z LEOPOLDOVA (Reportér 3/87, str.21) — Falšování historie jde u nás už tak daleko, že i my, kteří se na první republiku, německou okupaci a léta poválečná díváme pomalu jako na středověk a moc se o tu dobu raději nezajímáme, automaticky přijímáme lži o agrárnících a býv. min. předsedovi Rudolfu Beranovi jako že to byli zrádci a zaprodanci. Článek Martina Hrabíka na nás zapůsobil jako políček . . . Manželé B. & F.L., jižní Čechy Dovětek redakce: Martin Hrabík vydal v Clevelandu dvě čísla sborníku NOVINA, pojednávající o prvním min. předsedovi CSR Antonínu Svehlovi a Rudolfu Beranovi, ale především přinášející dokumenty a pravdivé materiály o agrární (republikánské) straně. Objednávku sborníků NOVINA zprostředkuje zájemcům redakce Reportéra. s FERDA MRAVENEC PROTI SKAUTŮM Seriál o Ferdovi Mravenci, jak jej vysílá stuttgartská televize každé úterý, jistě není určen dětem. Jsou to ukřičené, nudné a rádoby veselé půlhodiny s řadou narážek na politiku, jimž nerozumějí ani dospělí. Děti se přestaly dívat, protože je to prostě nebavilo a českým dětem vzáp. Německu to zošklivilo krásnou knížku Ondřeje Se- kory. Ve vysílání 2. června byli napadáni skauti jako militantní jednotky jakési ozbrojené mocnosti. Protestuji za všechny skauty, co jich je po světě, červení mravenci jsou převlečeni za skauty, jinak se jim neřekne než »Ti zlí skauti« a skauti jsou něco jako SS-jednotky! Kdyby se takový seriál natočil v Praze, nedivil bych se. Ale seriál natočili emigranti. Na scénáři je podepsaná Liane Novotná a všechno ostatní (režii, produkci a snad i hudbu) má na svědomí její muž, arch. Novotný. „MAUGLI", Stuttgart NAPADENÍ ČS. EXILU V JIŽNÍ AFRICE Neokomunisté, sdružující se ve Vídni kolem časopisu KLUB, se opět vyznamenali. Na dopis čs. exilu z Jihoafrické republiky, zaslaný všem exilovým časopisům a žádající o pomoc proti bojkotu, odpověděli v květnovém Klubu tím, že více než 4000 čs. exulantů v JAR přirovnávali k Hitlerovi, který »zachraňoval svými koncentráky a rasovou segregací Evropu před židobolševismem, plutokraty a liberály« — jak píše Klub ve Vídni a posílá naše krajany v Jihoafrické republice »ne do muzea rarit, ale do panoptika«. Neokomunisté ve Vídni budou zřejmě první, kteří se co nejdříve vrátí do Prahy, aby se připojili k vládnoucímu režimu. S KÝM JDE MILOŠ KOPECKÝ ? Pro nás v exilu je herec Miloš Kopecký spojen jednak s rolí doktora Strasmajera v seriálu »Nemocnice na konci města«, již dvakrát uvedeného německou televizí, ale především nám je znám jako průvodce REPORTÉR 4/87 televizními pořady proti emigrantům, přímo hystericky nenávidějící Západ. Nyní vyšel ve „Spiegelu” (č. 22 z 22.5.87) jeho projev na sjezdu Svazu čs. divadelních umělců v Praze, v němž vyzývá vedení Československa, aby dobrovolně odstoupilo a říká, že mají pochopit, že jejich čas vypršel. Je to těžké odtud ze západního Německa se orientovat, jací skutečně jsou lidé tam v dnešním Československu, a ještě těžší je rozpoznat, kdy mluví pravdu a kdy předstírají. O. KLEIN, Hamburg BAŤA S HÁČKEM I BEZ HÁČKU . . . také já jsem měl do štěstí vidět videokazetu »Baťa s háčkem i bez háčku«. Již jako malý kluk jsem slýchával od táty, i když nepatřil do „rodiny baťovců”, že kdyby to naše hospodářství se vedlo podle Baťova systému, že by nemohlo takhle skřípat. Vysvětlení pojmu „batismus” se mi dostalo právě při shlédnutí této videokazety a vůbec mi nepřišlo, že její promítání trvalo celé jeden a půl hodiny. Pan Baťa je skutečně velmi zajímavý člověk. . . . MAREK z Pardubic (Znovu uvádíme adresu, na které je možno si kazetu »Baťa s háčkem i bez háčku« - pro všechny systémy - objednat: Bernard Produktion, Franzisbadenstr. 4, D-8058 Erding — nebo také prostřednictvím redakce Reportéra. A dále: pan Tomáš J. Baťa uvažuje o knize, která by obsah kazety ještě prohloubila.) esa JINDŘICH LION FEJETON NENÁVIST V pohádkách a vtipech se často vyskytuje člověk před volbou jedné ze dvou možností. A není tomu tak pouze v pohádkách. Vždycky jsou dvě možnosti. Buď se někdo narodí v zemi zeleně, lesů a přebytku vody; pak to má dobré. Nebo se narodí někde ve sluneční výhni uprostřed písčitých plání pouStě, kde kapka vody je dražší než kilo zlata, a pak má dvě možnosti: přestěhovat se do některé z prvně jmenovaných zemí, a pak to má dobré. Nebo zůstat na místě, a pak má zase dvě možnosti. Můžeme začít také jinak. Buď se někdo narodí chudým rodičům, a pak to má leckde kádrově dobré. Nebo se narodí majetným rodičům, a pak to má kádrově špatné, ale má opět dvě možnosti. Ne, nechci tu myšlenku o dvou možnostech dále rozvíjet. Chtěl jsem jen naznačit, že člověk má sice, když je jednou na světě, vždycky dvě nebo i více možností — aie do jakého světa, do kterého prostředí či do jaké rodiny se narodí, to si vybrat nemůže. Není to závislé na něm a tudíž má zase dvě možnosti: buď se v pozdějším životě smířit se svým osudem — nebo se nesmířit a bojovat proti němu. Může se dítě přičinit o to, aby se narodilo v zemi hojnosti, sociální spravedlnosti a lidského štěstí, nebo aby mu matka naopak nedala život někde, kde bude opětovně vystaven pustošivým válkám, hospodářským krizím, pronásledování kvůli svému jazyku, náboženství, tvaru nosu, barvě pleti, názorům, zvykům atd. V pozdějším životě má takové dítě ovšem možnosti dvě. Buď zůstat tam, kde ho za něco pronásledují a přizpůsobit se nebo se dokonce přidat na stranu svých pronásledovatelů. Nebo se odstěhovat tam, kde ho nikdo nikdy nebude zmer- momocňovat a vnucovat mu štěstí podle své vlastní představy, ale proti jeho vůli. Takový člověk tedy odejde, pokud k tomu má příležitost, někam jinam a nosí s sebou od toho okamžiku epiteton „šťastný emigrant". Což ovšem ještě není pojistka trvalého, skutečného štěstí. Ptal jsem se kdysi člověka, který odešel z domova, žil jednu dobu ve Švýcarsku, pak v Americe a nakonec se odstěhoval daleko k australským protinožcům, jak se mu kde líbilo a kde by žil nejraději. Chvíli se zamyslil a pak mi odpověděl: Já jsem všude tak trochu nerad. Když jsem brzy po druhé světové válce psal reportáž o emigrantech, kteří před Hitlerem utekli do nejrůznějších končin světa a vraceli se nyní domů, byl jsem vyslán za jednou takovou skupinou do repairiačního vlaku, který ji vezl zpátky do Prahy. Jízda, která dnes trvá pouze několik hodin, zabrala tehdy plné čtyři dny, protože se po celém Německu musel vlak vyhýbat bombardovaným a ještě neopraveným tratím. Byl to v té době jediný pravidelný mezinárodní vlak v této části Evropy. Náš přechodný pojízdný domov byl vybaven vojenskou kuchyní, i vojenskou pekárnou, odkud byl podáván cestujícím po celou dobu jízdy chleba, v jakémkoli množství a pochopitelně zadarmo. V poraženém Německu vládl v té době veliký hlad a podél kolejí stály v den průjezdu repatriačního vlaku stovky dětí a maminek s kojenci na rukou a žebraly o krajíček chleba. Z očí jim koukalo zoufalství. Za bochník nabízely ženy po celou válku schovávané šperky — zlaté náhrdelníky, náramky, prsteny a brože. Bylo to často celé jejich jmění a příští den už neměly co nabízet. Mnoho repatriantů i členů vlakové posádky toho využívalo a vyměňovalo obdržené bochníky za rodinné poklady, jichž si přiváželi domů plné hrsti. Pozoroval jsem výměnnou činnost oknem svého oddělení nechápavě a tvrdě jsem prohlašoval, že ode mne žádné německé dítě nedostane sebemenší sousto jídla, i kdybych za to dostal celé bohatství. Měl jsem ještě před očima obrázky z prvních poválečných reportáží, v nichž by i i Učeni esesáci, jak rozbíjeli nemluvňatům lebky o stěny koncentráčnických světnic. A za to by mělo byť i jen jedno jediné německé dítě dostat ode mne něco k jídlu? / kdyby mělo sebevětší hlad? Dnes se za své tehdejší jednání stydím, ale v oněch dnech jsem stál ještě pod šokem zpráv o nacistických zvěrstvech. Ve vlaku seděla také mladá židovská žena, vlastně ještě dívka, která přežila válku v jižní Francii jako "ponorka", ale která měla už zprávy o tom, že její rodiče, tři sourozenci a řada dalších členů rodiny zahynuli v plynových komorách Osvětimi. A tato dívka rozdala německým dětem zadarmo a bez protislužeb nejen celý svůj příděl chleba, ale potají jim nosila na každé zastávce další zásoby z kuchyňského vagonu. Chvíli jsem ji pozoroval a pak se nechápavé zeptal, zda právě ona, která ztratila — snad zrovna rukama otců těchto dětí — celou svou rodinu, mohla tak rychle zapomenout. A ona mě odzbrojila slovy: »Copak ty děti za to mohou?« Tehdy jsem si poprvé uvědomil, jak lehce se člověk nechává strhnout nenávistí a jak rychle ztrácí soudnost. A nesmírně jsem si vážil oné dívky, která si zachovala lidskost i ve chvílích, kdy mnou ještě lomcovala zloba a touha po odvetě. Mstil jsem se za činy otců na bezbranných, trpících dětech. V čem jsem tedy by! lepší než ti, jejichž činy jsem takto oplácel? ■■■■ 7 [pageend7]IVAN SVITÄK NOVÁ VLNA »Když používám slov,« řekl Hupity Dupity, »pak znamenají právě to, co se rozhodnu, že mají znamenat — ani víc, ani míň.« — »Je však otázkou,« řekla Alice, »zda můžeš slova donutit, aby znamenala různé věci.« — »Otázkou je,« řekl Hupity Dupity, »kdo je pánem — a tím to končí.« Lewis Caroil, Through the Looking Glass Každý bývalý občan ČSR dobře zná propasti, které existovaly mezi straníky a nestraníky, mezi reformisty a konservami, mezi aparátníky nomenklatury a všemi ostatními během posledních čtyř desetiletí. My se navzájem nemusíme přesvědčovat, že v pražském jaru roku 1968 šlo o to, která partajní klika dříve zatkne druhou pod záminkou rozkvětu sta květů nebo věrnosti proletářskému internacionalismu, ale potěší nás, když se teď k této otázce vyjadřuje Alexander Dubček, aby se trochu oprášil před svým gosudarem, a když se podobně šprajcuje jeho starý busenfreund Vaška Bilak ve „Spiegelu” (1985). Se skoro dvacetiletým zpožděním se i oni naučili rozlišovat mezi „socialismem s lidskou tváří” jako stalinistic- kým potratem a mezi pražským jarem jako masovým úsilím o demokracii, zárodkem všeho nového, co je dnes zmraženo, ale co obsahuje stále životaschopné embryo naší budoucnosti. Málo lidí v Praze chápalo tento rozdíl, když proces probíhal v kritickém roce 1968, ale patřil jsem k nim. Uveřejnil jsem taková hlediska aspoň deset let předtím, nežli došla těm nejinteligentnějším reformistüm, a skoro dvacet let předtím, než totéž elementární chápání samých fakt dorazilo do omezených kubatur nomenklaturních mozkoven apatárníků, kteří nám začínají líčit Gorbačova jako „slunéčko našeho lidu”, Josefa Džugašvilliho II. Propast mezi reformisty doma i v emigraci se tak znovu otevírá, a to je dobře. Jenže pozor, dělítka se za poslední dvě desetiletí podstatně změnila a dnes neprocházejí hranice názorů, ideologií a politických orientací terénem, jejž by bylo možné označit jako prostor „demokracie” proti prostoru „diktatury”, územím komunistů a nekomunistú, a sférou amerikanismu nebo sovětismu. Dělítka probíhají skrze skupiny doma i v exilu, uvnitř Charty i aparátníkú establišmentu, Skupiny Listú nebo Společnosti pro vědy a umění, napříč „politickými stranami” Rady svobodného Československa a neformálními sdruženími kolem časopisů a nakladatelství. Politická mapa exilu se mění před našima očima, jak se rozkládají morbidní organizace let studené války, jak se skle- rotizují generační hlediska a jak hladina stupidity a sprostoty viditelně stoupá, neboť šafáři nad stavidly věří, že to je mládí a že stačí zabrnkat neuměle na kytaru, aby svět žasl nad tím, jací jsme to junáci. Považuji Skupinu Listy za nejvýznamnější, nejaktivnější a nejúčinnější politické sdružení v čs. emigraci, s vynikajícími novináři, věhlasnými spisovateli, obratnými politiky, bystrými ekonomy, zkušenými aparátníky a akademickými odborníky, kteří dokázali pod vedením Jiřího Pelikána tolik, jako žádná jiná čs. exilová organizace. Snad by tomu tak nemělo být, ale je tomu tak. Stará liberální emigrace je tak vyšeptalá, že se chytá literárních skandálů, technologie, marginálních pseudoproblémú a osobních svárů, neschopná ani chápat globální hru supervel- mocí, tím méně jednat tak, abychom využili šancí, jež dává možný pohyb. Zatímco reformisté dokázali publikovat svá základní hlediska, diskutovat je na konferencích k Jaltě, střední Evropě a odzbrojení, jejich kritikové se většinou zmohou jen na to, aby jim předhazovali minulost, ačkoli právě oni selhávají na přítomnosti daleko hůře než exkomunisté sami. Skupina Listy operuje v hlavním proudu evropské sociální demokracie, kde existují reálné šance změny, a s radostí bych sdílel její aktivitu, kdybych byl schopen sdílet její zabudované omyly ohledně čs. minulosti a budoucnosti. Reformisté vidí jak historii, tak politiku, jež je jen historií dneška, podstatně jinak než ji vidím sám, už proto, že účastník elity chápe a priori dějiny jinak nežli poddaní. Reformisté nejsou vědomí podvodníci, když nám líčí stalinismus jako deformaci, pražské jaro jako tragedii nebo únor jako vítězství; píší dějiny pro sebe a, jak kdosi vtipně řekl, nejsnazším způsobem jak kontrolovat dějiny, je psát o nich. Není to tedy zlý záměr emigrační „levice”, ale neschopnost „pravice” a „středu”, jež udržuje na živu reformistickou mytologii i v oblastech, kde bychom ji nehledali, třeba ve filmové kritice, kde reformisté stále figurují jako obroditelé národa. Netvrdím, že Peter Hames, jenž píše o české kultuře šedesátých let, záměrně lže, on jen sdílí v cizích řečech publikované a jinak nepřístupné prameny, jež právě při „objektivním”, „vědeckém”, citacemi pečlivě doloženém přístupu ukáže Kunderu, Kohouta a Kosíka jako heroické figury „myšlenkové renesance”, nikoli jako neostalince, jimiž byli a jsou. Když autor předem diskvalifikoval myšlenkové iniciativní intelektuály (Černý, Patočka, Werich), zametl pod koberec poetické obry jako Seiferta, Koláře a Hrabala, odstavil na vedlešjí kolej jedinečný přínos Škvoreckého, Havla a Voskovce, pak se už ani nemusí starat o nějaké Škutiny, Effenbergery nebo kanis- ty z tehdejšího andrgraundu. Peter Hames je však nevinný, opakuje jen staré mýty, jež vytvořili reformisté sami o sobě. Většina informací o pražském jaru prošla jakýmsi „sociálně podmíněným filtrem”, řečeno výrazem Ericha Fromma: reformistickým filtrem, jenž mění jak autentické barvy událostí, tak propustnost toku informací o dějinách samých. Nemá smyslu si stěžovat na autory, kteří jen opakují reformistická hlediska v cizích řečech, když vina, pokud existuje, spočívá jen na demokratickém exilu, jenž ani nedokázal zpřístupnit základní prameny a jenž sotva zabezpečuje intelektuální aktivitu souměřitelnou s reformistickou skupinou. Je to nesnadné, protože laťka re- formistú není nízko, jejich vliv je značný, aktivita příkladná, a zatímco emigrační skupiny milují nicotnost svých hádek nade vše, jediný vědecký institut, jenž se zabývá zkušeností pražského jara, je ovládán — hádejte kým! Tak je dodnes v oběhu náhražka pravdy jako platná intelektuální mince, a reformistická falešná měna ohledně roku 1968 je stále přijímána jako platidlo navzdor inflaci dějin a nekrytému úvěru, jemuž se těší reformistické pověry o liberalizaci SSSR a o jiných kulatých čtvercích. Zatímco se tedy oprašují protagonisté minulosti v Praze, Bratislavě, ve Vídni i v Paříži, skuteční hrdinové, Jan Palach, národ, lid, jsou umlčeni ve vědomí národa, jak doma tak v emigraci. Stručně řečeno: Palach, ne Dubček. Napsal jsem kdysi knihu, věnovanou Palachově památce, ale česky nikdy nevyšla. Nesouloží se v ní. Dnes bych rád viděl skupinu intelektuálů českého původu, která by byla schopna sdružit a násobit své síly k významnějším akcím. Snad je vhodné položit otázku, zda bychom neměli založit Klub angažovaných nezávislých, když existující politické organizace jsou tak zpuchřelé, že se k akcím, souměřitelným s reformistickými iniciativami, ani nezmo- hou, že znemožňují skutečný dialog s domovem, zejména s Chartou, která je ve skluzu, zatímco jejich intelektuální zbraně visí proklatě nízko.'Moudrost pasáků dobytka, ve filmu i ve skutečnosti, spočívá jistě v tom, že se napřed střílí a pak se kladou otázky. To kupodivu pochopil i tak úctyhodný samozvaný federální rada jako pan doktor Kotas, ozdoba každého zálesáctví, nejen kanadského. Těší mne, že sdělí svou moudrost s Bílým domem jako stipendista in spe. Osamělý střelec — abych použil rovněž zápaďácky prachem zavánějící nálepky Alana Léwyho, kterou považuji za vyznamenání — se nechce mýlit s žádnou skupinou, ať Pelikánovou nebo Tigridovou, ne- pronajímá svůj mozek ani Chartě ani politické straně, ani Dubčekovi ani Bilakovi. Kupodivu, dějiny rehabilitují osamělé střelce, kteří riskují osobní pravdu, která asi nevítězí, ale platí, padni komu padni. Nejlepší taktikou je říkat pravdu za sebe, na dluh dějin, na sekyru budoucnosti, jež oddělí pravdu a lež. Myslíme-li, tedy jen na osobní zodpovědnost, nikoli na úvěr politické skupiny, emigrační kliky nebo na konto špionážních služeb a přidružených akademických „fringe benefits”. Dnes je ovšem filosofickou módou tvrdit, že kdo kontroluje řeč, definice, obraz reality, kontroluje skutečnost samu, ale to je jen pověra filologů, spisovatelů a filmových kritiků, kterým na dějiny nestačí dech, takže se musí spokojit s řečí, slovy, pojmy. Když se Alenka v říši divů setkala s Hupitym Dupitym, tak ten jí řekl, že pro něj znamenají slova jen to, co on si myslí o jejich obsahu. Zmatená Alenka se ho zeptala, zda může učinit slova nositelem těch významů, jež jim sám přisuzuje. Hupity Dupity ji zastraší odpovědí, že to je otázka „Who is the Master? ”, čili kdo má moc rozhodovat o smyslu slov. Naštěstí nemá pravdu Hupity Dupity, který by chtěl znásilňovat obsah slov jak mu libo, ale zdravý rozum Alenky, nevinného, ale zvědavého dítěte, jež se nechalo chytit do mocenské pasti. Kdo kontroluje definice, nekontroluje dějiny, ale jen mýty o dějinách. V tomto smyslu zastarala východiska Petera Hamese ještě dříve, nežli napsal svou jinak velmi pěknou knížku o českém filmu. (Článek je poznámkou na okraj knihy Petera Hamese »The Czechoslovak New Wave«.) ■■■■ 8 REPORTÉR 4/87 [pageend8]VLADIMÍR VALENTA KRONIKA (TENTOKRÁTE I KOMENTÁŘ) U NÁS V ALBERTĚ »Davy lidí v Praze jako by vítaly hvězdy rockové muziky nebo filmu: „Já ho vidím! Vidím ho! Má na hlavě klobouk!”, volala jedna žena. „Všechny mu držíme palce! Já mu byla tak blízko! Mohla jsem se mu podívat do očí!” Jiná vykřikovala v extasi: „Srdce mi tak buší!” Předmětem jejich obdivu nebyla ovšem ani hudební skupina U2 ani televizní hvězda Harry Hamlin. Nebyl to nikdo jiný, než sovětský vůdce Michail Gorbačov na své první oficiální návštěvě v Československu.« (TIME, 20. dubna 1987) Jestli mi někdy bylo nanic z dívání se na televizi, pak to jistě bylo, když jsem se díval, jak Pražané vítali Gorbačova. Všichni si pamatujeme, že oportunismus a kon- formismus je jedna ze zbraní nesvobodného národa, že hrát jednu stranu proti druhé je umění poddaných. Ale navzdory tomu ti Pražané, kteří vidí naději v Gorbačovovi, ve svém odporu vůči vlastní vasal- ské vládě Husáka, Bilaka a dalších zpotvo- řenců se krůtě mýlí. Gorbačov jim na to nenalítne, ale bude nestydatě těžit z této reklamy, která mu spadla zdarma do klína. Co vlastně slíbil v Praze, že udělá? Nabídl Západu zrušení raketových základen, které dal sám postavit, a tak trvale zakreslil Československo jako nukleární strategický terč na mapy západních vojenských štábů. Naopak vůbec nemluvil o tom, že by odvolal okupační armádu. Nenavštívil Dubčeka, jak snili mnozí, kteří stále věří v ideální bolševický ráj. Jestli Brežněv jednou z Československa udělal Bosnu a Hercegovinu, pak jeho následovníci leda číhají na vhodný okamžik, aby mohli okupaci přeměnit na anexi. Je to ironie, že příjezd Brežněvova dědice a nadšený jásot Pražanů, kteří touží po opaku, jen dělá vhodný okamžik bližší. Nejsem poprvé roztrpčen na tolik příslušníků svého národa. Pamatuji předchozí generaci, která se vyžívala v prokomu- nistických orgiích. Pamatuji se, když se mládež účastnila honiček na lidi opačných názorů, kteří prchali z komunistických koncentráků. Když v každém domě byl udavač a poháněč. Udivený americký televizní komentátor řekl z vysílání přímo z ulice, že tolik lidí bylo naposledy v pražských ulicích, když v Praze vítali Gagarina. Jestli tamto byl hold odvaze a technickému pokroku (a ovšem také komunistická propaganda), pro vítání nějakého sovětského politického Gagarina není omluvy ani vysvětlení. Přijel nejvyšší představitel okupační moci, a říci, že Pražané se chovali nedůstojně, je málo. Bylo to ostudné a navíc — z mého osobního hlediska — pitomé. Pamatuji, když přijel do Prahy Reinhard Heydrich. S jedním bývalým říšsko- německým komunistickým poslancem po boku dal během půl roku dohromady dělnickou třídu za pár paklíčků cigaret a půllitr rumu, že se vládě a spojencům v Londýně z toho točila hlava. A lze-li věřit jednomu z mnoha vysvětlení, byla to vlastní příčina, proč poslali parašutisty do Kobylis, aby Heydricha odpráskli jako psa. Něco podobného udělali Srbové o 27 let dříve s jiným krónprincem, Ferdinandem d’Este, který měl taky tu drzost se promenovat po ulicích hlavního města okupované země, v tomto případě už shora jmenované Bosny a Hercegoviny. Nevím, co by patřilo nebo nepatřilo osobně Gorbačovovi, ale srdce Pražanů, když vidí špacírovat se po svých ulicích nejvyššího představitele okupační moci, by měla bušit jinak, než té paní, co spolu s jinými nadělala českému národu ostudy na celé desetiletí. Nejméně na desetiletí! Jsem přesvědčen, že přesně téhož názoru je oněch 15 milionů Čechů a Slováků minus několik set tisíc pomatenců, kteří se přišli poklonit bolševickému carovi. Někdo se třeba rozhořčeně zeptá, co by tedy měl Gorbačov udělat, aby to bylo podle mého gusta, abych ho uznal za progresivní element v osudu našeho národa. Bude mě třeba odsuzovat i za to, že se mi to lehce povídá z druhé strany naší planety. Nemá ovšem pravdu. Věřím, že bych si totéž myslel, kdybych byl nikoli v Albertě, ale v Praze. Jen by mi to tam nikdo netiskl. I bolševici vědí, jak se správně chovat, když se na ně přitlačí. Onen importér bolševických mravů z moskevského Kremlu do OSN (zout si boty a tlouct s nimi do stolu), Nikita Chruščov, věděl, jak se chovat v Bělehradě a omluvil se za svinstva, která Rusové nadělali proti Jugoslávii. To dnešní moskevský playboy, který šije u anglického krejčího, s doktorátem z policejních předpisů, Michail Gorbačov, nemá ani takové vychování jako ten Chruščov. Přijel do Prahy a neomluvil se, což by mohl být asi jediný přijatelný začátek, aby kterýkoliv slušný občan Československé republiky se k němu neotočil zády. Nepochybuji o tom, že mnozí řeknou, že jsem dokonale vedle. Že jsem zcela opustil realitu a že očekávám věci nemožné. Nikoli. Sami činíme věci nemožnými, když nalítneme na propagandu, která přichází ze stále stejného pramene. Co je nemožného na tom požadovat od lidí vytrvalé lpění na nezávislosti a svobodě Československa? Dvě věci, které jsou nerozlučné. Nelze si představit osobní svobody bez neodvislosti a nezávislosti státu. Příkladů máme nadbytek nejen z historie, ale především z vlastní zkušenosti. Druhotřídní občan sovětského impéria se nerovná pojmu „plnoprávný občan”. Ve své mysli jsme udělali podivný ve- letoč. Oslněni definicí lidských práv jsme v nich viděli automaticky první krok k nezávislosti státu. Ta byla sice ztracena dávno před rokem 1968 - jaksi jsme podlehli fatamorganě „pražského jara” — ale její ztrátu pro současnou generaci sovětská okupace udělala opět viditelnou. Charta 77 a její cíle jsou dobré jako dílo odvážných občanů z řad okupovaného Československa, stejně jako je dobrá polská Solidarita, která strhává komunismu masku jako prodělnickému hnutí. Ale pamatujeme se také, že nejde jen o svobodu. Svoboda, rovnost, bratrství je heslem a cílem civilizovaných národů. Je-li jedno ztraceno, je ztracena hned celá trojice. Bojovat za osobní svobodu a pomíjet, že v komunistickém Československu si nejsou občané rovni, je na kočku. Vedoucí role komunistické strany je tou privilegií prokádrovaných, která vytváří dvě nerovné skupiny občanů. Namísto bratrství nám komunisté dali třídní boj — nenávist, závist a udavače — jako základní východisko k spolužití. Jediné, co zbylo z komunistické rovnosti a bratrství, byla Rovnost a Bratrství jako jména dvou koncentráků v Jáchymově mezi nekonečným počtem jiných komunistických koncentráků. Nelze dělat kompromis a vybrat si jen jedno z trojice »Svoboda, rovnost, bratrství«. Jako nelze požadovat demokracii a nehlásat nutnost svržení tyrana: komunismu. Jakéhokoli komunismu. Obrozeného, otevřeného a „glasného”, jarního, říjnového, kulturně revolučního i normalizovaného. Ale ani jedno ani druhé nemůže být zaměňováno za politický program za nezávislost. Tento úkol leží na našich bedrech, na bedrech exulantů, kteří mohou mluvit jasně a otevřeně. Beze strachu. Kdybychom měli světu i sobě jenom připomínat nutnost nezávislosti a neodvislosti Československa, nesmíme s tím přestat. A nesmíme vystupovat s kompromisy. Poslední dopis Charty 77 Gorbačovovi (nejspíš se o něm dozvěděl až z dubnového Českého slova, vycházejícího v Mnichově — jestliže čte česky) je toho nejlepším důkazem. Ano, píše se tam přesvědčivě o osobní nesvobodě a je tam i přímá výzva, aby sovětská armáda odešla z Československa. Ale argumentuje se tam, že ■to narušuje naše city vůči SSSR! Jakým právem může dneska někdo mluvit o narušených citech vyspělého národa, jako by šlo o nezletilého, narušeného pokři- vence ? A kde je dávný požadavek středoevropských národů vystoupit z Varšavské smlouvy ? Požadavek, pro který už Rusové oběsili i své komunisty, jako byl Maďar Imry Nagy, a štvali českého komunistu generála Prchlíka. Bude-li třeba, bude i Gorbačov nadále dávat věšet a štvát lidi. Svoje i jiné. Kde je naše právo na demokracii — nikoliv tu s vedoucí rolí komunistické strany ? Kde je naše právo na nedělitelnost republiky ? Kde je naše právo zvolit si vlastní přátele ? Kde je naše právo pěstovat politické, obchodní a kulturní vztahy podle vlastní chuti ? Jak se kdo může odvážit uznávat, že Rusové a jejich agrese ve středu Evropy je opravňuje vůbec něco mluvit do našich věcí ? To může učinit jen ten, kdo není svoboden a hledá kompromis, jak přežít na kolenou. Ale máme to přijmout jako vysvětlení? Vždyť každý má i jinou možnost: Když nemohu říci všechno, tedy raději mlčím! Ten dopis Charty 77 jen demonstruje, že nelze v okupované zemi mít plnoprávné politické hnutí, které by zasahovalo do politiky, aniž by takové hnutí nebylo buď konformistické nebo ilegální. Ano, někdo řekne, že napsat i takový dopis bylo odvážné, i když se všechno ne- řeklo. Mně spíše připomíná chodskou petici, v níž si vzbouření Chodové stěžovali ve Vídni na domažlického Lomikara. Bylo v tom hodně odvahy a nikdy jsme neodpustili šibenici, kterou za to Čhodo- vé zaplatili. REPORTÉR 4/87 9 [pageend9]Ale jsou dneska věci už tak daleko, že Češi a Slováci jsou Psohlavci Moskvy, kteří si stěžují na Lomikary na Hradčanech ? Nejsou, a nebudou, dokud my sami to neuznáme. Pro ideální postavení nezávislého Československa je jediné místo: Evropa! Spojená a svobodná Evropa. Tisíciletí jsme tam bojovali za svoje postavení. Naše státnost, jazyk, kultura, náboženská svoboda i hospodářská prosperita byly smrtelně ohroženy, ale vše jsme vybojovali zpět. Vše bylo nakonec uznáno. Vše se v historickém. procesu přetavilo do vyspělé, svobodné Československé republiky. I proto nemáme právo hledat jiné východisko, abychom si ulevili v současném osudu, a předem omezovat státní neodvislost. I proto nikdy nesvolíme, aby náš stát a národ byl vmanipulován do strategické situace, v níž bude dobrovolně železnou pěstí ruských maršálů mířící na srdce svobodné západní Evropy. V ní žijí národy, které nejen vědí o tom, že jsme součástí jejich kontinentu a civilisace, ale i cítí s naším osudem. Spojení se sovětským lidem rovněž nepřichází v úvahu. Více jak čtyřicet let se dějí pokusy naroubovat jejich kulturu na naši a výsledky jsou horší, než to bylo na začátku. Nepatříme k nim a oni nepatří k nám. I naši nadšení komunisté zapomněli azbuku dříve, než si dočetli poslední školní vysvědčení. Naprosto pochybuji, že se vůbec má z československé strany, doma i v zahraničí, někdo namáhat vymýšlet varianty a kombinace kompromisního narovnání se Sověty. Nejdříve se otroku sundají pouta a pak se s ním jedná o jeho postavení — pokud on je vůbec ochoten jednat. A naopak: se svalnatýma rukama otrok nemá co povídat a jeho sliby jsou neplatné. Navíc máme s Ruskem dlouhou zkušenost. Byli mnozí, kteří jím byli nadšeni, a pak, když s ním nabyli zkušenost, před ním varovali. I kdyby nás chtěli něčemu učit, nemají nic dobrého k naučení. I kdyby nám něco dávali, nemají nic, co užitečného nám dát. Jenom občas, když to tyran v Moskvě dovolí, je smíme porazit v hokeji. I na Západě mají podobné dojmy: »Nikdy to nebylo naopak. Třista let to bylo od cara ke komisaři — from czar to commissar — je to pořád stejné,« říká americký presidentský kandidát, liberální demokrat, senátor Biden. On vidí v podpoře Gorbačovových cílů, kromě sobeckých amerických cílů, také možnost, že z uvolnění v Rusku dojde k uvolnění ve východní a střední Evropě. Uvolnění . . . Místo revolveru nagajka, bič. Kdepak, aby se připomínaly v Helsinkách zatracené nezávislé státy. Proč taky? V Praze se mává novému báťuškovi carovi a my tady se rozplýváme nad „glas- ností”. A o osudu nezávislého státu rozhodujeme, že by bylo dobré něco jako Rakousko, abychom to moc nevyplašili. K čertu s „praktickou” politikou, to nikam nevede. Leda k zapomnění. * * * Krátce před odletem do Moskvy letos v dubnu začali ve Washingtonu říkat státnímu sekretáři USA George Shultzovi »Winnebago George«. Winnebago je velmi populární kamper, na pohled velmi podobný stěhovacímu vozu, kterého používají turisté na severoamerických silnicích. Podobné vozidlo doprovází rovněž presidenta USA na jeho cestách do zahraničí. Je to totiž - možná — místo, odkud může president konferovat a telefonovat přes oceán, aniž by byl — možná, že jen zdánlivě — v nebezpečí, že je odposloucháván. Také státní sekretář George Shultz byl nyní přinucen při své návštěvě Moskvy použít služeb tohoto vozidla, i když se ví, že Winnibago při některých zkouškách vyzařovalo jako microwave — ultrakrátko- vlnný vysilač —, tedy že není mnoho jistoty, že není možno odposlouchávat rozhovory, telefony a jinou komunikaci i z tohoto vozidla. Americká kontrašpionáž utrpěla v poslední době řadu porážek. Nepodařilo se jí včas odhalit povedenou špionážní rodinku bývalého amerického námořníka Walkera, který řadu let zdárně obchodoval s pomocí členů své rodiny a pomocníka z řad svých kolegů s ultratajnými šiframi amerického námořnictva — to znamená i šiframi amerických ponorek, které jsou považovány za nejbezpečnější základny pro americký nukleární protiúder. Walker prodával Sovětům i jiná vojenská tajemství na veliko. Pak tu byl případ Ronalda Peltona z National Security Agency, jejíž tajemství šla také na odbyt, a Edward Howard (CIA), který se zachránil útěkem do SSSR. Aféra s novou budovou amerického velvyslanectví v Moskvě je také velikou prestižní ranou, nejen pohromou. Proto je zajímavé se seznámit s některými fakty. Vybírám z informací v tisku to, co se možná hodí i těm, kdo buď trpí oprávněným stihomamem nebo žijí v socialismu. »Není to nic jiného, než osmipatrový mikrofon zapojený na politbyro v Kremlu«, řekl člen sněmovny representantů Dick Armey. Budova nového velvyslanectví měla rozpočet 89 milionů dolarů, konečný náklad je však 192 milionů. Hal Lipset, který umístil v šedesátých letech mikrofon do olivy ve sklenici martini, říká o novém velvyslanctví: »Celá budova je jeden mikrofon.« Zbourat to, nebo s tím něco udělat, je otázka. Jsou znalci, kteří tvrdí, že se nebezpečí tajných mikrofonů dá odstranit pouze zbouráním budovy. Bobby Inman, vysoký funkcionář CIA, radí přistavit další tři patra. Pod speciálním dozorem, ovšem. Ať tak či onak, Američané budou ještě dlouhá léta úřadovat ve staré budově zamořené sovětskými mikrofony, které nikdo nemůže dostatečně vyhubit. Také Sověti se ozvali, že Američané jim dělají podobné žertíky s jejich novou budovou ve Washingtonu. O tom nikdo nepochybuje a nikdo nebyl dojat, když Sověti udělali výstavku svých odhalení. Ukazovali, kde byly tajné mikrofony odhaleny. Mně je podezřelé, že Sověti »našli« mikrofony i v ložnicích. Úředník sovětského velvyslanectví Boris Piadyšev se pokusil o ironii: »The desire to know Soviets citizens better is understandable — but not in the bedroom.« (»Chápeme americkou touhu poznávat sovětské občany — ale ne v jejich ložnicích!«) Má pravdu. To je jejich specialita. Co šeptá jejich velvyslanec soudružce manželce, je spíše předmětem zájmu KGB než CIA. A tak mám radost z toho, že kvůli propagandě museli Sověti zplundrovat i svoje dílo a svoje mikrofony. Na druhé straně je jim asi jasno, že Američané je do jejich budovy stejně nepustí, protože pro lehkomyslnost svých úředníků na státním departmentu už od doby Nixono- vy dovolili stavbu velvyslanectví na kopci s odposlouchávací kapacitou celého města včetně Pentagonu. Pro mne je zajímavé, jak to v té Americe chodí. A asi se toho nedozvíme ani polovičku. Podobné aféry nebývají nějakou bombou pro zasvěcence. Obyčejně se o věci dávno ví, a pak někdo pískne — a už je oheň na střeše. Také o nové budově velvyslanectví USA se dlouho vědělo. Dnes jsou lidé, kteří se ohánějí tím, že dávno varovali. Ale bez ohledu na to, kdo je zrovna presidentem, vysoká byrokracie na všechno kašle a nechá věci kvasit do nemožnosti. Také v případě US velvyslanectví, nejen moskevského, sen. Lugar, do loňského listopadu předseda zahraničního výboru senátu, ve své úřední zprávě požaduje zastavit stavbu amerického velvyslanectví v Bulharsku, Československu, východním Německu, Maďarsku a Číně až do doby, kdy bude dokončena bezpečnostní revise. A tak dneska v různých zemích východní a střední Evropy, Asie a Afriky americký personál velvyslanectví si píše na smazávacích tabulkách pro děti. »Walk-in cooler«, izolovaná místnost v místnosti, »lednička«, osm krát deset stop, skládací stůl a tucet židlí, jsou dnes standardním vybavením jejich budov. Tyto místnosti byly považovány za bezpečné, dokud strážný americké námořní pěchoty Lontree ve Stockholmu na flámu na sebe neprozradil, že má kontakt s KGB. Pak teprve si CIA dalo dohromady, že Lontree do staré budovy velvyslanectví v Moskvě pustil v noci sovětské agenty, aby si tam nainstalovali, co dosud nebylo »naraženo«. Také jiný strážný, Weirick, na sebe prozradil, že dostal od KGB 350.000 dolarů. Seržant námořní pěchoty Bracy se stal podezřelým ze styku s kuchařkou velvyslanectví Galinou, sovětskou zaměstnankyní. Už jen podle toho, kdy Gorba- čov nařídil, aby veškerý sovětský personál US-velvyslanectví zrušil svůj pracovní poměr, můžeme usuzovat na to, jak dlouho tomu je, co Sověti vědí, co Američané věděli o jejich špionážní aktivitě. A tak ať raději nikdo neříká, že Gorbačov neslouží zájmům KGB a neřídí se podle nich. Admirál Stanfield Turner, bývalý šéf CIA za presidenta Cartera, věc komentuje stručně: »Je to problém kultur. Američané prostě nechápou — nemůžou to dostat do palice —, že Sověti udělají všechno pro to, aby nás mohli špiclovat. Málo lidí ve Washingtonu je připraveno zaplatit cenu za bezpečnost.« Proto to bude hodně drahé. Nejde totiž jen o odposlech depeší, jde také o kódovací systém. Sověti dostali možnost porovnávat nezašifrované depeše a pak jejich kódované verze. Z toho si mohli vyvodit tajemství kódu a odposlouchávat americkou diplomatickou komunikaci kdekoli na světě. Připomíná to nejvzácnější kořist, kterou ještě před válkou získal soukromník Churchill, německý stroj Enigma, s nímž mohla anglická odposlouchávací služba odposlouchávat po celou válku německé komunikace. Kabely jsou zdánlivě nikde nezapojené, navrtané díry do panelu, ocelové pruty spojené dohromady tak, aby železobetonové sloupy tvořily vysílací antény, to je zatím vše, co se ví o moskevské novostavbě. Bývalý šéf CIA a později americký ministr obrany Schlesinger řekl: »Myšlenka, že Sověti jsou desetiletí za USA, určitě neplatí pro špionáž a odposlouchávání.« Sověti mají nedostatky v technologii, ale ne ve špionážní technice. Jsou napřed stejně jako v řízených střelách. Mikrofony s vysilačem mohou být 10 REPORTÉR 4/87 [pageend10]dnes velikosti špendlíkové hlavičky a umístěny kdekoli ve zdi, ve stropě, v židli nebo i v obleku. Nepotřebují dráty, samy vysílají mikrovlnový signál zachytitelný daleko mimo budovu. Mohou být zapnuty a vypnuty dálkovým vypínačem nebo aktivovány teplem, radiovými paprsky, hlasovými vibracemi nebo tlakem. Mikrofon se může zapnout tehdy, když si někdo sedne do židle. Odhalit mikrofony je nesmírně těžké. Dělá se to pomocí elektronického »koštěte«, které vysílá mikrovlnové signály po celé ploše a mikrofon odpoví — ale jen tehdy, je-li zapnut. Nové mikrofony mohou 15 vteřin zapisovat a pak »vyplivnout« v jediném zlomku vteřiny celý záznam. Pokud »koště« nevysílá svoje mikrovlny v tomto zlomku vteřiny, mikrofon nemůže být odhalen. Už neplatí, že zapnutím rádia lze přehlušit tichý rozhovor. Jsou-li umístěny okolo mikrofony, computer má možnost vyeliminovat krycí hluk a učinit sebetišší konversaci slyšitelnou. Mikrofony mohou být také umístěny v elektrických psacích strojích, printerech atd. Je zvykem nyní volit vlnové frekvence těsně vedle obvyklých frekvencí rozhlasových a televizních vysílaček. Také je dnes možné přeskakování z jedné vlnové frekvence na jinou. Zvláště obtížné je odhalit mikrofony, které nevysílají signál vzduchem, ale jsou rafinovaně napojeny na drát k odposlouchávacímu centru mimo budovu. »Drátem« může být cokoli: »kovový« nátěr pod malbou v pokoji, normální elektrické vedení a větrací zařízení. Odkrýt to, znamená roentgenovat stěny na každém čtverečním centimetru nebo jejich zbourání. Computery vysílají rádiové vlny, které mohou být zachyceny na dálku odposlouchávacím zařízením. Tady se objeví na obrazovce každé slovo, které bylo napsáno na computeru vzdáleném půldruhého kilometru. Zručný technik může sestavit takové zařízení ze součástek běžně prodávaných v kterémkoli obchodě s elektronikou za 300 dolarů. Chránit computery je velmi nákladné. Kovové štíty s elektronickými pulsy okolo computeru jsou takovou ochranou. Ale instalace a inspekce je velmi nákladná. Asi 200.000 dolarů za mašinu. Velmi exotické je používání laserů proti oknům nebo čemukoli, co se slabě chvěje při zvukovém vlnění. Laserový paprsek to zachytí a computer jeho záznam převede zase ve zvuk. Zatím — snad — to není ještě tak pokročilé, říkají odborníci. Ale v Pentagonu jsou už na to zařízeni a důvěrné hovory probíhají v místnostech se stěnami s »bílým hlukem« — vlněním, které má poplést laserové paprsky. Na moskevském velvyslanectví se to nepoužívalo. Microwaves, Low Level — ultrakrátké vlnění, nízká frekvence, je už dlouhotrvající záhadou pro americké odborníky. Předpokládá se, že je možno vysílat toto záření na budovu a její kostra je schopna nějakým způsobem vyslat to, co mikrofony bez vysílačů zachytí uvnitř. Záhadné praskliny a dutiny v budově velvyslanectví USA napovídají tuto možnost. To je všechno stará hra. Už velvyslanec George Kennan pamatuje — jako mladý úředník velvyslanectví — odhalení mikrofonu v residenci velvyslance ve třicátých letech. A jako velvyslanec USA v roce 1952 odhalil technicky mnohem vyvinutější mikrofon pod státním znakem v orlím zobáku. Už půl století trvá tato tradice. Američané se chrání proti tomu konstrukcí místnosti s isolovanými stěnami uvnitř, ale nyní je podezření, že stráže nechaly agenty KGB namontovat mikrofony i tam. A také do kódovacích aparátů. Jak říká John Barron, autor knihy o KGB: »Poskytni mi přístup k vašim cifrám a nebudeš mít žádné tajemství.« U nás v Albertě se ukazuje jako dobré znamení na lepší ekonomické časy prodej Dome Petroleum Company. Jde o šesti- miliardový kolos. Jeho osud je příznačný, více než pro cokoli jiného, pro současné dění ve zdejším petrolejovém průmyslu. Dome Petroleum bylo v sedmdesátých letech vytvořeno kanadskými petrolejáři s dobrými styky s liberální federální vládou. Říká se o nich, že uměli lépe vrtat v Ottawě než na naftových polích. Tak se jim podařilo získat mnohé daňové úlevy a orientovali se silně na hledání nových petrolejových nalezišť na severu a v Arktickém oceánu. Výsledkem bylo, že jen díky obrovskému dluhu si'nikdo nemohl dovolit nutit je k bankrotu. Investoři z USA i Evropy, hlavně ze Švýcarska, raději vypláceli nespokojené věřitele, než aby připustili soudní proces, jehož důsledkem by bylo zhroucení celého finančního schematu a ztráta řady miliard dolarů. Nyní se najednou nalezli zájemci, kteří - tuší, že přichází konec petrolejové deprese a mají zájem na koupi Dome Petroleum. Původní nabídka torontské IPL byla na 4,3 miliardy a okamžitě vyskočila na 5,1 od Amoco. Dome Petroleum nabídku přijal, a to byl signál k politickému klání, které zabere kanadskému parlamentu mnoho času, než dojde ke schválení této koupě zahraniční společností. Vlády — provinční v Albertě i federální v Ottawě — jsou spokojeny s tím, že se konečně někdo dá do díla a obnoví tak stagnující petrolejářský průmysl. Liberálové a levicová NDP mají námitky. Vidí v tom krach nacionalizační politiky, která v podstatě přivedla pod jejich vedením kanadský petrolejářský průmysl na kolena a odčerpala ze západních naftových provincií desítky miliard dolarů bez jakékoli kompensace. Nyní nechtějí, aby společnost, která je stejně v rukou zahraničních investorů, nebyla převedena na americké majitele. V celém sporu je zajímavé sledovat argumenty, které ukazují na všechny aspekty naftového průmyslu, o němž si mnozí myslí, že jde pouze o navrtání díry do země a už to poteče. Ať už je to kdokoli, kdo nakonec získá Dome Petroleum, Alberta bude ještě'delší dobu čekat, než se to rozjede. Zvláště kupec-spekulant, bez tržních plánů, třebaže bude kanadský, neznamená žádný přínos. V tom smyslu Amoco, které má přístup k odběratelům zemního plynu, jehož je nadbytek, by znamenalo rychlejší pozvednutí upadlé provinční ekonomie. Nejzajímavější na tom je ukázka, kam vede intervence státu s velikášskými cíly do průmyslu, když státním financím dojde dech. Dome Petroleum je pravým obrazem břemene, které stát hodil na krk svým občanům, jichž je dnes už více jak 20 milionů a z nichž každý na to až dosud doplatil 40 dolary, a nyní bude šťastný, jestliže to skončí. Bez naděje, že tyto daňové úlevy se někdy vrátí. Blahodárnost minulých daňových úlev, které přispěly na vytvoření především obrovského pozemkového bohatství Dome Petroleum, pocítí leda noví investoři v Chicagu nebo v Torontu. Protože oni shrábnou celý mamutí kolos za směšně nízkou cenu, a ještě jim každý poděkuje. Ovšemže to bude zase používáno levicí jako marxistické školení o zlu kapitalismu. Pravdou je to, a nikoli poprvé, že stát nemá zamotávat do hospodářského života svou ideologii. To ovšem nebude nikdo hlásat. V Kanadě to většinou běží tak, že zájem nej- zabydlenějších provincií uprostřed Kanady je to rozhodující. Na východ nebo na západ od nich je možno beztrestně aplikovat nápady rozličných ideologů. V minulosti to byla nafta, tak zvaná »národní energetická politika« zastavila rozkvět západních provincií, hlavně Alberty a Saskatchewanu, a vyhnala odtud investory, včetně kanadských, dříve než došlo k současnému krkolomnému snížení cen nafty. Nyní je to hádání se o »volný trh« s USA, který je především přáním provincií na atlantickém pobřeží a západních provincií. Levicová ideologie ze střední Kanady tedy zamořuje celý stát a daří se jí, protože středokanadský průmysl z rozdělení severoamerického kontinentu může hospodářsky těžit. Cena kanadského dolaru je nižší než amerického, a to se pak dobře manipuluje v oblasti dělnických mezd a platů. V dubnu přijel do Edmontonu čtyřia- osmdesátiletý mladík Jára Kohout. Vracel se z dlouhého turné po Austrálii a jeho temperament a svěžest udivila všechny ty šedesátileté starce v auditoriu. Taky jsem tu už dlouho neviděl tolik našinců pohromadě. Rád bych panu Koheutovi i těm ostatním, kteří se toulali po světě od štace ke štaci, řekl a odsvědčil, že dělají opravdu záslužnou práci pro českou kulturu a že jsme jim velmi vděčni. Ovšem, jestliže Jára Kohout říká: »Já už nemám žádné nepřátele, já je všechny přežil,« tak se velmi mýlí. Nepochybujú, že mu to v Praze pořád někdo sečítá. Ale to už je česká tradice, že není žádný pořádný český kumštýř, který by se nezapsal taky do českého policej- nictví. (Edmonton, 30.4.1987) ■ ■ ■ ■ ■ LENKA SKRABANKOVA: r.f ' ipú REPORTÉR 4/87 11 [pageend11]JÄN MLYNÁRIK GUSTÁV HUSÄK SA „PRIDAL" V súvislosti s aspoň teoreticky novou politikou sa vyskytli názory, že viacerí zastánci tvrdého kurzu sa pridali ku Gorbačovovi, že sa zasadzujú za reformy v jeho intenciách. Medzi najčastejšie spomínanými je Gustáv Husák. Husák sa vraj pripojil k reforme proti dogmatikom Biľa- kovho typu a podobne. Husák bol za reformy, proti tvrdému kurzu, za oživenie, Husák zachránil pred sektármi to a ono. Kto pozná históriu, tak vie, že nejde o nič nové. Husák a jemu podobní politici sa pripojili ku každému, odkiaľ cítili zaistenie svojich osobných ambícií. Za Slovenskej republiky mal Husák blízko - ako pracovník družstiev, loyál- nych k existujúcemu zriadeniu - k predstaviteľom režimu a neraz si pri skleničke so Saňom Machom a Lacom Novomeským pripomenuli nestarnúce heslo: „Čo politika rozdvojuje, sli- vovička zbližuje!” Isto nie náhodne bol Husák v delegácii, ktorá mala na Ukrajine za druhej svetovej vojny v záujme nacistov verifikovať bolševické zločiny. Dostalo by sa takéhoto „vyznamenania” aktívnemu príslušníkovi protina- cistickej rezistencie? Skutoční komunisti, ako Ján Osoha a iní neverili Husákovi. Ten prevzal vedenie KSS bez kontinuity, nikto mu ho neodovzdal, využil situáciu v odboji, ako aj Čat- lošov plán na vojenské povstanie. Vtedy, roku 1944, Husák formuloval stanovisko, podľa ktorého by sa Slovensko vraj najlepšie cítilo ako súčasť Sovietskeho zväzu. Túto ponuku Stalin neprijal, mal - aj zásluhou E. Be- neša - už iné plány so strednou Európou. Ale isto si zaregistroval, čo sa mu z Bratislavy podávalo. Potom sa Husák spolu s Gottwaldom stal predstaviteľom stalinizmu v Československu; dnes je to posledný z kominternovských žijúcich stalinistov. Začas, v dobe tretej pražskej dohody r. 1946, bol proti Gottwaldovi, potom zas spolu s ním proti slovenským demokratom, nástup komunistov k moci od jesene 1947 na Slovensku nie je mysliteľný bez Husákovej iniciatívy a prvé teroristické opatrenia po februári 1948 majú dočinenia s vedúcim Husákovým postavením na Slovensku. Sem spadá i likvidácia gréckokatolíckej cirkvi roku 1950, zrušenie reholí a pozavieranie slovenských biskupov. Na tom všetkom mal Husák rozhodujúcu účasť. Ak ho zavreli za tzv. buržoázny nacionalizmus, bol to iba vtedajší boj o korytá medzi pražskými centralistami, ako boli Široký či Ďuriš a bratislavskými politikmi; nebol to žiadny principiálny boj, ale zápas o mocenskú pozíciu. Husák si odsedel 9 rokov. Každý slušný človek by sa odvrátil od toho, kto mu uštedrí facku. Husák podporoval Dubčeka; jeho články v Kultúrnom živote v 60. rokoch patrili k najradikálnejším, jeho prejavy za demokratizáciu k najostrejším, spomeňme iba prejav v Žiari nad Hronom pár hodín pred okupáciou! Husák sa i pridal k novému kurzu, vyhlasoval Dubčekovi vernosť, no za chrbtom spolu s Brežnevom pripravoval jeho pád. Po 21. auguste 1968 sa pridal ku kremeľskému diktátorovi, vyhlasujúc, že o mnohom, čo robí Dubček, nevedel a namiesto Dubčeka sa jeho politický druh stal Vasil Biľak, jedna z najodpornejších figúr kolaborácie. Husák pri svojej inteligencii isto ťažko znášal tohto pologramotného politika, ale jeho oportunizmus a vôľa po moci mu diktovali nutnosť spolupráce. Plne sa zasadzoval za normalizáciu v zmysle „Poučenia”, mal hlavný podiel na devastácii čsl. kultúry a genocíde inteligence. Historici mu to nikdy nezabudnú! Husák nezachránil nič, má plnú zodpovednosť na tom, čo sa v 70. rokoch stalo. Nejde však len oňho. Keď sa Dubčekovo vedenia rozhodlo nejsť do Varšavy, kde sa mu mali vyčítať poklesky, tak za to „nejsť” predsa zdvihol ruku aj Biľak, aj Kapek aj všetci vedúci normalizátoři. Umenie „pridať sa” Husák vyskúšal do Slovenského štátu až po súčasného Gorbačova mnohokrát. Svojmu väzniteľovi Gottwaldovi poslušne podvakrát za rok odnáša vence, odhaľuje sochy, reční a pripomína tohto vraj „veľkého syna” čsl. ľudu. Gorbačov potrebuje výkonný systém, ktorý by mu u čsl. ekonomiky zaručoval maximálny zisk pre jeho vnútorné plány. Za Husáka čsl. ekonomika zaznamenala prudký pokles, tempo prírastku čistého národného dôchodku za tri päťročnice pokleslo z 31 na 9%. Niečo sa teda robiť musí, aby sa nekleslo na či pod nulu. Preto sa Husák „pridal” ku Gorbačovovi, ale pridá sa aj k jeho nástupcovi, ak to ešte bude stačiť. Totiž väčšiu bezpáternosť a oportunizmus môže preukázať iba málokto. V tom je Husák dôsledný Leninov žiak v zmysle, „ak nám to bude vyhovovať, spojíme sa aj s čertom”. Husákova milenka je moc! Tej bude slúžiť za cenu zatratenia všetkých spolupracovníkov, priateľov. Čo slúži udržaniu jeho moci, tomu slúži bytostne. Preto ak ktosi rozširuje legendu o tom, že sa Husák „pridal”, tak nech si spomenie na históriu jeho „pridávania sa” od Saňa Macha, cez Stalina a Gottwalda, Dubčeka a Brežneva až ku Gorbačovovi. Z tohto „pridávania sa” nie nezískal slovenský národ, ani tzv. pracujúci ľud, ani československý štát, ale iba Husák a jeho klika. A pritom je stúpencom súčasnej reformy od začiatku jasné, že dokiaľ nedôjde k zásadnej výmene politickej garnitúry, teda k odchodu Husáka, Biľaka a im podobných z vedenia štátu, k žiadnej podstatnej reforme nemôže dôjsť. Lebo ak Husák zistí, že prevahu získajú odporcovia obnovy, bude hneď na ich strane. Taká je už historická logika tých „pridavších sa”. PAVEL STILLER SVĚTOVÁ KOMEDIANTKA ANNY ONDRA Předjaří je na přírodu a lidi nejosudnější dobou roku: nerudná paní Zima svádí tuhý boj se životadárnou vílou Jara a mnozí lidé, zimou a léty oslabení, tento namáhavý zápas nepřežijí. V posledních letech se stalo smutně nápadné, že dalšího jara se nedočkají zejména velcí umělci staré gardy. Také v letošním předjaří odešla navždy řada slavných jmen, např. největší americký pochaplinovský komik Danny Kaye-Kaminski, spoluzakladatel malířského popartu a »enfant terrible« newyorské kulturní scény, Američan českého původu Andy Warhol a pionýr ochrany zvířat, slezský filmař a zoolog Barnhard Grzimek. K nim se 28. února, po akutní slabosti srdce, přidružila světoznámá filmová diva a největší česká komická Anny Ondra. Jako všichni jmenovaní i ona zesnula v emigraci, ve své nové domovině, v německém městečku Hollenstedt u Hamburku. Anny Ondra, vlastním jménem Anna Žofie Ondráková, je naše první a vedle Lídy Baarové jediná světová filmová hvězda, pocházející přímo z Československa. V mezinárodním kontextu je vzácným příkladem výrazného ženského komického herectví. Není sporu o tom, že Ondra patří k velkým komediantkám stříbrného plátna a že zaujímá nesmrtelné místo ve světové kinematografii. V evropském filmu byla jako ženský klaun prakticky bez konkurence. Její popularita dosahavala ve třicátých letech špičkové hodnoty. Díky značnému smyslu pro humor, který je vlastní většině Čechů a Slováků, nebyla komická Ondráková v Československu takovou raritou, jakou se jeví při pohledu na mezinárodní scénu. Připomeňme si aspoň několik výrazných jmen, které dokládají naši tradici ženské komiky: Adina Mandlová (psala si vtipné dialogy sama jako nezapomenutelná Mae West), Jiřina Bohdalová, Jitka Frantová- Pelikánová, Věra Ferbasová, Stella Zá- zvorková a Nataša Gollová. Onna Ondráková se narodila 15. května 1903 v rakousko-haličském, později polském Tarnově. Od mládí projevovala zájem o divadlo, tanec a akrobatiku. Tato mimická, pohybová a hlasová všestrannost byla základem její závratné kariéry. Jeden z »dobrých duchů« čs. filmu, režisér a scénárista Václav Wasserman, sice nejprve poněkud pochybuje a počáteční síle jejího talentu (doma je málokdo prorokem), ale nakonec jí skládá hlubokou poklonu: »Ne nadání, ale síla vůle jí pomohla, že se stala světovou. Nebyla nadaná herečka, ale osobnost.« O první herecké krůčky se Ondra pokoušela na scéně Intimního a Švandova divadla na Smíchově. Zásluhu o její objevení pro český film si přičítali tři muži: režisér a herec Jan Stanislav Kolár (blízký přítel Karla Lamače), tehdejší produkční »holka pro všechno« Gustav Machatý a dr. Alfred Baštýř, zubní lékař a filmový mecenáš. Rodiče Anny Ondrákové zprvu nechtěli o filmové kariéře své dcery ani slyšet, a tak si šestnáctiletá Anna ve svém prvním filmu »Dáma s malou nožkou« (1919) zahrála tajně. Její debutantská role nebyla ledajaká: díky fotogenním kvalitám a nepopiratelnému talentu dostala v této detektivní komedii hned hlavní úlohu. Onra tedy od počátku nastoupila »kriminální« dráhu, která jí přinesla vzrušující role a kterou pak v Anglii o 9 let později korunovala ve filmech absolutního mistra tohoto oboru, sira Alfreda Hitchcocka. Po velkém úspěchu prvního filmu její rodiče kapitulovali a Ondráková od té chvíle šla sebevědomě a nekompromisně za svým cílem stát se filmovou hvězdou. Jediné, co na jejím vzestupu i zasvěcence trochu překvapilo, byla rychlost, s jakou se nahoru vyšvihla. Po sérii melodramat, detektivek, lidových veseloher a grotesek se stala vedle exotické Suzanne Marwille, manželky režiséra M. Frice, a »filmové mámy« Antonie Nedošínské nejoblíbenější herečkou českého němého filmu. Od roku 1922 už hrála v zahraničí, nejprve v Rakousku. Tehdy také přijala zkrácené umělecké jméno Anny Ondra, jež se mezinárodním hereckým agenturám lépe za- 12 REPORTÉR 4/87 [pageend12]mlouvalo. Během němé éry vystoupila Ondra celkem v 29 českých filmech, většinou v hlavních rolích. Plných 13 filmů natočila za režijního vedení Karla Lamače. Vrcholem její kariéry ve 20. letech byla ve Vídni natočená Lamačova mistrovská komedie »Velbloud uchem jehly« (1926) podle Langrovy mezinárodně úspěšné divadelní hry. Kritika nešetřila chválou a zdůrazňovala její »velký smysl pro humorný výraz«. Je nabíledni, že Ondráková dříve či později musela zkřížit své břitké kordy také s králem českých komiků, Vlastou Burianem. Němě ses ním setkala dvakrát, v Antonově parodii na tehdy senzační objevy v egyptských hrobkách »Tu ten kámen« (1924; ve Slivenci u Prahy byla do pravých skal vestavěna sádrová skulptura Tutenchamova hrobu) a v Innemannových »Milenkách starého kriminálníka« (1927). Oba se o svém protějšku vyjádřili s nejvyššim respektem. Několik českých filmů Ondrákové bylo natočeno v Berlíně, kam pražští filmaři s oblibou zajížděli, aby využili ta- mější technicky dobře vybavená a prostorná studia (stavba ateliérů na Barrandově, nejmodernějších na evropském kontinentu, začala 1931; v provozu byly od jara 1933). Z Berlína přeskočily pověsti o vzhledu a schopnostech české děvy do Londýna: nikdo menší než A. Hitchcock ji angažoval do svých dvou »napínáků«. Nejprve vystoupila v »The Manxman« (1928), v posledním němém filmu mistra hororu. Prvním zvukovým filmem pro Hitch- cocka i Ondrákovou byl slavný »Blachmail« (1929, Vydírání), dodnes klasické dílo kriminálního žánru. Po vydařeném výletu za zvukem do Anglie Ondra už mezinárodní scénu neopustila. Pracovala v berlínských, vídeňských, pařížských a londýnských ateliérech. V němčině natočila nejméně 30 filmů a většinu z nich opět v režii Karla Lamače. Populární německou hvězdou sé ovšem stala již předtím, ještě v němé éře. Senzační úspěch měla hned první zvuková veselohra »Die vom Rummelplatz« (1930, Pouťaŕi), s hudbou Járy Beneše. Blonďatá Češka s panenkovitým obličejem v něm vytvořila prostořekou dívku z pensionátu, jež se svému otci, majiteli pouťové boudy, postará o nové zákazníky a sama se stane akrobatkou. Tato "bom- benrolle", jak byl výkon Ondry v hereckých kruzích obdiypě označen, se jí stala životně osudnou.(Max Schmeling, první evropský profesionální mistr světa všech vah v boxu a amatérský herec ve 3 filmech, se na radu své filmové kolegyně Olgy Čechovové šel na Ondru podívat do kina. Když tu "milou, krásnou, drzou, rtuťovitou, říznou a elegantní" osůbku z Prahy na plátně spatřil, naráz se do ní až po uši zamiloval. Po nesmělých námluvách se spřátelili a v létě 1933, už po Hitlerově nástupu k moci, vzali. Oba byli na vrcholu slávy. Pro obrázkové magazíny celého světa platili za "traumpaar" třicátých let. Až do konce, skoro 54 let, vedli vzorné, věrné, žádným skandálem nezka- lené manželství.”1 Po zavedenfzvuku si to Ondra ještě jednou rozdala s Vlastou Burianem, tentokrát také hlasové, v českém originálu a německé verzi (Lamačova fraška »On a jeho sestra«, 1931). S manželem Schme- lingem stála společně jen jednou před kamerou: v Lamačově sportovní komedii »Knock out« (1935). Titul filmu byl dvojsmyslný: věštil brzký konec dlouholeté plodné spolupráce Lamač-Ondráková. Ve frankofilních zemích byla nejůspěš- nější Lamačova šarmantní legrace »Kiki« (1932). V českém zvukovém filmu hrála Ondra jen čtyřikrát, naposled v Lamačově situační veselohře »Důvod k rozvodu« (1937). Také tento název měl symbolický charakter, znamenal rozloučení královny komiček s českým filmem a režisérem Lamačem. Poznávacím znamením Anny Ondra na plátně byla její drobná postava s obličejem "rozkošného diblíka": malá, do srdíčka našminkovaná pusa, klukovsky krátce ostříhané vlasy, většinou krátké cocktailo- vé šaty, které uvolňovaly pohled na štíhlé, dobře formované nohy, odvážné, často supermoderní či vzrušivě mondénni modely střevíců a oblečení. Vnějškově představovala bujnou dívku "poblázněných" 20. let. V jejím filmovém chování dominovaly sebevědomí, "emancipovaná" ego- centrika, slovní a situační humor, líbezná uvolněnost mravů a módy, mírně klacko- vité způsoby s častým ohrnováním nosíku, vytříbená koketerie a erotická přitažlivost. Její zjev a chování podtrhovaly funkci vyzývatelky současníků a diváckého magnetu, kterou jí určili filmoví producenti. Jako herečka vynikala mimořádným pantomimickým talentem, který sahal od kompletní komické palety až po dramatický a tragický obor. Hra Ondrákové držela krok s vývojem žánru. Jedinou slabinou bývali autoři příběhů a dialogů. Skutečné dobrých a vtipných scénářů bylo (jako dnes) poskrovnu. Přesto se Ondra nenudila, její role byly většinou také výzvou pro ni. Pro změnu mohla občas vystoupit i ve "vážných" kusech, jakým byla např. Lamačova »Kleine Dorrit« (1934) podle Dickense. Jejím posledním filmem byla samozřejmé veselohra, Ráthonyiova »Schön muss man sein« (1950). V závěru nekrologu se není možno vyhnout politickým aspektům fenoménu Ondráková. Anny a Max prožili důležitou část svého života v hnědé diktatuře. Jak jsme poznali na vlastní kůži v komunismu, lži a zločiny režimu se týkají koneckonců každého a vrhají stín i na poctivé duše. Přičteme-li k tomu běžnou závist (oba byli prominentní "vzorníci" ve světle ramp), bující pomluvy a prestižní "boj o koryta", zůstane málokterá vesta čistá. Ondráková a Schmeling přežili období nacistické hrůzy čestně, bez větších poskvrn a v poměrném ústraní (bydleli na venkově). Zde jen několik fakt. Anny nikdy nehrála v nějaké prolhané propagandistické "šunce" jako mnozí jiní, za války natočila jen dva filmy (ten druhý v Praze), pracovala hlavně doma, na statku. Proti audienci u Hitlera se bránila marně, musela tam s »Mäckim« jít ("der böhmische Gefreite" měl v oblibě krásné Češky). Schmeling žádal o rozhovor jen proto, že mu říšský ministr sportu nařídil propustit jeho amerického židovského manažéra. Max se nepodvolil, zůstal mu věrný. Od té doby nebyl "nahoře;' dobře zapsán. Za války měl Max štěstí: při seskoku padákem na Krétě se těžce zranil, byl uznán neschopným a nemusel na nikoho střílet. Po uzdravení objížděl jako kulturní pověřenec spojenecké zajatecké tábory a povzbuzoval malodušné. Po válce Anny a Max ztratili v Pomořansku veškerý majetek, utekli před Rusy do Hamburku a založili nedaleko odtud kožešinovou a tabákovou farmu. Schmeling byl vždy nezávislý, od státu nikdy nic nechtěl a také nedostal, ke všemu se poctivě a sportovně fair dopracoval od piky. Jako jeho a naše Anny. ■■■■ VOLNÉ SDRUŽENÍ OBRANY PRÁV A ROZUMU Manifest VSOPr, otištěný v Reportéru 2187 a v jiných světových časopisech, byl vinou tiskového šotka S. uveden jako pokus nastolit novou exilovou vládu: nic nám není tak vzdáleno jako tato myšlenka a musíme se proti tomuto nařčení co nejostřeji ohradit. Bylo to ostatně řečeno už v samotném Manifestu - je docela zbytečné zakládat novou exilovou vládu, když je jasné, že ad a) jich máme nadbytek, ad b) všechny existující jsou nejvýše pro legraci králíkům. Abychom zabránili záměrné desinfor- maci mírových štváčů a ozřejmili trochu blíže smysl a cíle VSOPr, pokládáme za nutné připojit k původnímu Manifestu několik vysvětlení. VSOPr jako volné sdružení se opírá nejen o Jaroslava Haška slavné paměti, ale také o klasický výrok Jana Wericha (volně citováno): »Blbost je nezničitelná jako plevel, ale přesto a právě proto je nutné proti ní neustále bojovat, aby nás úplně nepřerostla.« Toto heslo ve zkrácené formě - Honni soit qui pense mal - (ve volném překladu: Ať se stydí, kdo myslí blbě) - nechá VSOPr vepsat do svého štítu, o jehož vytvoření byli požádáni známí heraldici. Víme dobře, že boj proti blbosti je podobné podnikání jako boj Dona Quichota proti větrným mlýnům. V dnešní civiliso- vané době nemůže být ovšem naší zbraní ani meč ani kopí, ale humor a satira. (Bylo sice už dávno objeveno, že je těžké napsat satiru, ale psát satiru, jak dosvědčí odborníci, je ještě těžší.) Když se tak rozhlédneme po tom labyrintu světa, vidíme, že blbost bují na všech frontách. Na Středním východě se synové Prorokovi udatně mydlí mezi sebou a křesťanští nevěřící jim k tomu ochotně dodávají zbraně. O kousek dál v Afghánistánu se udatně bojuje za mír a pokrok lidstva. Veselo je i v jiných teplých krajinách, kam až dosahuje ruka Velkého Bratra - v Angole, v Ethiopii, v Nicaragui a jinde. V chladnější Evropě se dává spíše přednost střízlivému terorismu a jeho mírnějším formám, manifestacím a demonstracím, spojeným s lidovými zábavami ničení a drancování. Blbost nalézá výborné útočiště a působiště také tam, odkud by se měla šířit osvěta - totiž na školách a v mediích. Nelze se proto divit, že lidé už pomalu ztrácejí víru, že existuje něco jako zdravý rozum, a uchylují se k emocím, mýtům, pověrám, předsudkům a sebeklamům. Tady už nestačí volat s Julkem: Lidé, neblbněte!, - tady je třeba nastavovat zrcadlo a nestydět se ukazovat prstem. A bude také dobré obnovit starou osvědčenou instituci bláznů, kteří smějí a dovedou říkat pravdu. Někde už, jak o tom svědčí oživení památky pana Erasma z Rotterdamu, začínají tomu pomalu přicházet na chuť. To je příklad hodný následování: nebude na světě dobře, dokud se lidé nenaučí používat své šedé kůry mozkové k tomu, aby se zamysleli nad svým počínáním a zasmáli se své bláhovosti. A nebude také lip na světě, dokud se lidé nenaučí brát legraci vážně. Čímž končím a děkuji za vzácnou pozornost. KAREL LAVIČKA, zakládající člen VSOPr REPORTÉR 4/87 13 [pageend13]TOMÁŠ NOVOTNÝ ROZPRÁVKY S VAŠKEM Tak mám dojem, že si 1/ tý Austrálii žijeme na stále vyšší a vyšší noze, napadlo mě nedávno při pohledu na čerstvé účty, které moje žena nechala povalovat na stole. (Asi proto, abychom častým pohledem na ně přivykli jejich výši.) Za zabedněným oknem foukalo a mrholilo, v rohu pokoje se na plné obrátky činila elektrická kamínka a dlaně rády lnuly k hrnku s vroucím čajem, neboť Jižní kříž zvolna vychladl a začal studit (kdo ho spojuje výhradně s horkem, ten má hodně sezónní pohled na věc). Ale nejzajímavější na tom je, pokračoval jsem v úvahách, že se přitom vůbec nedá říct, že bychom letos jedli, pili, hodovali (rovněž telefonovali, svítili, topili ...) víc než loni a loni víc než předloni, jak tomu jednoznačně nasvědčují naše výdaje, podle nichž si vyskakujem, aj aj aj! Skoro jako létající moloděc Sergej Bubka. A už ani ne rok od roku, spíš měsíc od měsíce. Ale jinak se furt jede, jako by se nechumelilo, neboť utáhnout si opasky je v zájmu celé společnosti a ve jménu jejího budoucího blaha, jak nepřestává opakovat federální labour vláda, sama se už přitom ani příliš nesnaží zakrývat svůj vlastní, stále nenasytnější břich. Je to tady teď zkrátka takříkajíc ve psí, shrnu! jsem celou situaci do Vaškovi blízkého termínu, když tu se ve mně zcela spontánně ozvaly nezapomenutelné zážitky z nedávného minula: Hergot, Vašku, nepřipomíná ti to něco ? Až vzápětí jsem si uvědomil nesmyslnost té otázky — to, co já měl na mysli, Vašek přece nikdy nezažil a nemůže tudíž moji samočinnou analogii chápat, ani kdyby chtěl. Jenže on stejně nechtěl. Vlastně ho ani nezajímalo, o čem vykládám. Sice se líně zvedl od kamínek, u nichž si až dosud hověl s víčky na půl žerdi, a přišoural se ke mně, jeho zřejmým úmyslem však bylo, podělit se se mnou nikoli o ekonomickou starostlivost, nýbrž o chleba s máslem, který jsem přikusoval k tomu čaji. Usedl mi k nohám, několikrát se významně olízl a poté obdařil mé přežvykující čelisti pohledem tak vyčítavým, že by mu bez zakuckání odolal snad jen nějaký hodně otrlý nenasyta. Budulínek s hroší kůží. Jelikož jim nejsem a své srdce se snažím uchránit před okoralostí, stejně jako koláčovou dírku před problémy, oddělil jsem z krajíčku sousto a podal je Vaškovi. V momentě bylo v něm a jeho oči už zase vyčítaly: To se nestydíš? Takhle se cpát, ani se nerozdělit! Co seš to vůbec za psa, prosím tě, když žereš chleba s máslem?, vrátil jsem mu výčitku aspoň částečně a dal mu znovu. A pak ještě jednou. A ještě. Když se to takhle opakovalo už asi podesáté a na talíři zbyl poslední krajíček, uznal jsem za vhodné učinit Vaškovu hltounství přítrž. Tak počkat, moment, zvolni a zamysli se trochu. Nejen chlebem živ jest člověk, řekl jsem, ale vzápětí jsem se odmlčel, protože mě ta poslední věta poněkud zarazila. Nejen chlebem živ jest člověk, sakra, Vašku, nezní to nějak moc falešně a plakátově ? Nejen chlebem živ jest člověk, zkusil jsem zopakovat pomalu a důstojně, ale nebylo to o nic lepší. Jestli ono to tak podivně nezní proto, že ta věta je sestavená moc pateticky, Vašku, napadlo mě. Možná, že když si ji trochu zcivHníme . .. Člověk nežije jenom z chleba. No, Vašku, nebylo to teď lepší, co ty na to? Nebylo, já vím. Aíe to mě teda vysvětli, jak je možný, že takováhle pravda pravdoucí může najednou znít jako ta nejpustší fráze ? Vašek však nejeví! pražádný zájem o to, aby mi cokoli vysvětloval, místo toho svým chytrým a neomylným čichem odspodu ohmatával desku stolu právě v těch místech, kde se nacházel talíř s posledním krajíčkem. Vašku, vždyť ty mě vůbec neposloucháš, vyjel jsem na něj, ale on mi věnoval jen kratičce zanedbatelný pohled a hned se zase oddal svým neomaleně labužnickým čichovým orgiím. Nechal jsem ho být, upil jsem čaje a zamyslel se. Kdy se z obecně platné pravdy stává fráze ? A co to vlastně fráze je ? Frekventované rčení, které už dávno ztratilo svůj původní smysl. Mnohdy vůbec jakýkoliv smysl. Právě tím, že se příliš nebo zcela vzdálilo od pravdy. Ale jak? Jak se mohla taková věc přihodit? Zřejmě tak, že se pozměnila ona někdejší situace, z níž dnešní fráze vzešla a kterou tehdy pravdivě popisovala. Anebo že taková situace přestala vůbec existovat a zůstala jenom slova. . . Nejen chlebem živ jest člověk. Copak nám už opravdu zbývá jen ten chleba jako tobě, Vašku?, řekl jsem a odmítal tomu věřit, přestože se mi do myšlenek začali samovolně drát různí známí a jako naschvál především takoví, pro něž je hmotný žvanec v jakékoli podobě skutečně jedinou metou jejich životního běhu (aniž si uvědomují, ž v cíli — což je označení samo o sobě dost problematické, ale budiž — je nemusí vždycky čekat jen zlatý vavřínový věnec, ale zrovna tak i pepka se svým kladivečkem či jiné, neméně roztomilé překvapeni), zatímco předplatit si třeba Reportéra pro ně zůstává věčně nedosažitelným luxusem, dokonce tak nedosažitelným, že o něm mnohdy ani nevědí. Ne, že by nemohli, prostě nechtěj vědět. Pak jsem si ještě uvědomil, že při současném srabu australského dolaru a díky jeho bídnému kursu vůči švýcarskému franku by třeba právě ten Reportér přišel ročně na čtyři zdejší pětky, za něž si tady lze ovšem stále ještě koupit kupříkladu džínsy, půl páru módní pánské obuvi, ne- vímkolik kachlíků do bazénu či dvě flašky Jeníka Chodce, a výhledy do budoucna mě v tomto směru přestaly zajímat. Radši. Čert vzal fráze i s jejich zrcadlově převrácenou pravdivostí, Vašku, řekl jsem, a mělo to znít vesele. Asi znělo, protože Vašek zavrtěl ocáskem. A rozkmital ho ještě víc, když jsem konečky prstů uchopil ten zbývající krajíček chleba, roztrhl jej po šířce jako list papíru, z menší části ukousl a tu větší podal pod stůl. Máš recht, Vašku, klidně si dej. Proč by sis měl lámat hlavu nad důstojností žvance, když seš jenom pes? Spolkl svůj dH jak malinu, pak stačil vyloudit sousto ještě i ode mne, olízl se, mlaskl, pro jistotu čichově překontroloval, že na stole skutečně zůstal jen prázdný talíř, a šel se natáhnout zpátky ke kamínkům. A co dál?, zeptal jsem se ho, když se uvelebil. O čem ještě pokecáme, totiž po- rozprávíme? Jeho Gíásnosť Michaila necháme tentokrát nejspíš spát, ne? On se teda asi stejně moc nevyspí, zvlášť teď, když si ně ja kej kluk usmyslel přistát mu zrovna pod okny ložnice, tedy hravě dosáhnout toho, oč se svého času marně pokoušel šílený Adolf, přestože k tomu byl vybaven nesrovnatelně lépe a cesta tehdy nebyla ani zdaleka tak zarúbaná jako dnes. A taky jsem někde četl, že když byl Michail nedávno v Bukurešti a držel tam řeč o nevyhnutelnosti glásnosti a pjere- strójky, starej Ušák Nicoiae, kterej si na svou železnou ruku diktátora občas mazaně navléká liberální glazé rukavičku (tu nejede do Československa, tu zase naopak jede do Los Angeles), se prý každou chvíli provokativně díval na hodinky, a když Michail skončil a předa! mu slovo, prohlásil, že reformy, které jsou zaváděny v SSSR, v Rumunsku fungují od šedesátých let. To je, co ? A jak to dokázal celá ta léta perfektně tutlat a tajit, ani samotní Rumuni dodnes nic nepoznali. A tak mám dojem, řekl jsem, že Michail je a ještě dlouho bude vzhůru mnohem víc než je zdrávo, ale dal se jednou na vojnu a musí s tím počítat, Vašku, to je jasný. Mám ovšem rovněž dojem, dodal jsem, že u nás doma by si z něj lidi měli vzít v tomto směru příklad a mohli by se začít pomalu budit. Začít budit, Vašku, zopakoval jsem důrazně, neboť Vašek, příjemně nacpaný a elektricky zahřívaný, zřejmě upadal do kíimbavé letargie. Nedávno v Praze proběhly sjezdy tvůrčích svazů, jak se těm spolkům dodnes setrvačně a tvrdošíjně říká, a samozřejmě taky spisovatelské/, snažil jsem se upoutat Vaškovu pozornost něčím ze života vyšší společnosti. Diskusní příspěvky zatím nikde nezveřejnili, pokud vím, aíe dá rozum, že i kdyby z nich byl nakrásně zase sestaven sborník jako kdysi (což by však bylo možné asi jen přes B ila kovu mrtvolu — když ne obsahu, už jen té formy by se Vasil jistě zděsil), v žádném případě by to nebyl takový bestseller jako před dvaceti lety. Ona si totiž „naše" oficiální literatura už léta přísně střeží, aby do ní právě tvůrci bestsellerů nepronikli ani náhodou. A tak si — to ovšem na sjezdu Svazu českých dramatických umělců — zatím nejzajímavěji otevřel ústa herec. Dnes už národní umělec Miloš Kopecký se ve svém diskusním příspěvku, jenž by se dal dost možná považovat za jakousi osobní kompenzaci onoho komentáře, který Kopecký počátkem léta 1984 tak sugestivně namluvil k „dokumentárnímu" filmu Čs. televize o stále děsivějších podmínkách v uprchlických lágrech, rozhovořil o mládeži, nemluvil však zdaleka jenom o ní: »Nemyslím, že je o něco horší, než jsme byli my. Možná by dokonce byla o něco lepší — kdyby. V něčem je i tak lepší, než jsme byli my. Není pokrytecká. Vidí nás shovívavě v mírně komickém osvětlení. Ovšem nesmí se jí lhát. Na to je zvlášť alergická. Je alergická na naši celonárodní schizofrenii: mluvit jinak na veřejnosti a jinak doma, v soukromí. A je bohužel nevzdělaná, nic neví, netouží vědět, svět pro ni začíná dnem, kdy se narodila. Naší povinností je způsobit, aby právě ona zahořela pro věc socialismu, tak jako jsme hořeli my, jako jste — nepochybuji o tom — hořeli vy, dokud jste ještě byli mládeží. Musí mít však možnost, aby vzplanula: neví, že socialismus může mit i více půvabů, než kolik zatím spatřila, a těžko ze sebe vykřese jiskru nad tou lehkou karikaturou, kterou za doprovodu slavnostních řečí jí stále ukazujeme. Tato mládež nemá historickou paměť, nezná svou historickou minulost, nezná 14 REPORTÉR 4/87 [pageend14]kořeny, ze kterých vyrůstá. Umíte si jistě představit, jak snadné a lehké pořízení má nepřátelská propaganda s psychikou, emocemi a intelektem takové generace. Tato mládež má všechny důvody, aby byla hrdá a pyšná na svou zemi, na její staletou kulturu, na její demokratické tradice, na její perspektivní socialistickou přítomnost, na všechny velké muže a ženy, které dala světu. Naše mládež tu hrdost necítí. Stojí v obdivu nad posledním západním automobilem. Neví, že Karlova universita byla založena dříve, než byla objevena Amerika. Možná, že pro některé z ní by to bylo objevení Ameriky. Neklaďme jí to zcela za vinu. Některé velké postavy našich dějin ani nezná. Změňme morální a duchovní klíma naší vlasti a změníme tím i mnoho jiného, k lepšímu nepochybně. Říkejme mládeži vždycky jen pravdu, vrátí se nám to s velikým ziskem.« Zajímavý, Vašku, nemyslíš?, řekl jsem. Jen je třeba houšť. A větší kapky. Ale Vašek můj názor nesdílel, poněvadž už měl zase plno starostí se zavírajícími se víčky. Víš co, Vašku? Načneme si nějakej klidnější soudek, co říkáš?, navrhl jsem a nečekaje na Vaškův souhlas, zvedl jsem se, přistoupil ke knihovně a začal očima putovat po hřbetech svazků, které ukrývaly historii. Nevím vlastně ani proč, aie odjakživa jsem zvyklý hledat uklidnění právě v historii. Možná z toho důvodu, že se z ní o našich předcích dovídám, že dokázali být stejně stateční i stejně zbabělí jako my, že měli obdobné touhy, cíle i problémy, že dělali v podstatě tytéž blbosti, že to tedy s námi ještě není tak úplně špatné a ztracené. A asi taky proto mi historie tak imponuje, že v ní má všechno svůj konec, na nějž navazuje nový začátek. Všechno. Ovšem — brát historii jako sedativum, je relativní; těm, kdo ji kdysi žili, určitě taky častokrát pocuchala nervovou soustavu, ale na druhé straně si musíme uvědomit, že až si budou naši potomci za dvě stě nebo za tři sta let číst zase o naší době, taky to pro ně nemusí být žádné vzrůšo, ale může je spíš uklidnit, až zjistí, jak jsme dokázali bejt pitomí. Běžně si v historii Hstuju spíš nazdařbůh, ona je zajímavá na kterékoli stránce, ale tentokrát jsem se pídil takříkajíc po konkrétnu. Vlastně to zavinil Reportér, když v našem minulém pokecu s Vaškem vytiskl místo 1968 letopočet přesně o sto let mladší. Nejsme s Vaškem tak malicherní, abychom Reportéra nutili cpát kvůli jednomu číslíčku do dalšího čísla tiskovou opravu (nakonec bez šotka nemůžou existovat žádné pořádné noviny), místo toho nás napadlo, že bychom se na ten rok 1868 mohli podívat trochu blíž. Tedy: mě to napadlo a Vašek nic nenamítal. Leč člověk míní a .. . Prolistoval jsem několik různých knížek a nakonec mě víc než všechny události roku 1868 (prvního po rakousko-uherském vyrovnání a prosincové ústavě, pro nás však památného především položením základního kamene Národního divadla) zaujal úryvek kramář- ské písně z roku 1866. Hned jsem ho začal Vaškovi číst: V pražském městě vládla hrůza, až bolí srdce, když ta cizozemská lůza přihrnula se, pětkrát denně dlabat chtěli, žádného neušetřili, břicha si naprali, až jim praskaly, ach, byli to rváči, ti pruští vojáci, vpadli do Cech jako škodní ptáci. No, Vašku, a kdepak je těm Prušákům dávno konec?, pravil jsem vítězoslavně, když jsem dočetl, jenže Vašek mě už neposlouchal. Spal. Kombinace plného břicha a pohodlného závětří, jež se někdy souhrnně nazývá dobrým bydlem, zase jednou zvítězila nad duchovnem a udolala ho. Ale můžeme něco takového vyčítat obyčejnému psovi? A právě my — lidi z konce dvacátého století? Brisbane, 6. června 1987 ■ ■ ■ ■ ■ JINDŘICH LION VÍDEŇSKÉ ÚVAHY (nejen nad výstavou Maxe Broda) Nedávno vzbudila ve světě velkou odezvu slova, jimiž rakouský president Waldheim omlouval svou válečnou službu v nacistickém wehrmachtu a s ní spojenou činnost v okupované Jugoslávii a v Řecku, kde prý nic nevěděl o deportacích tamních židů či o akcích proti partyzánům. Jeho slova »dělal jsem jen svou povinnost« jsme častokrát slyšeli z úst esesáků, obžalovaných a souzených za neslýchané ukrutnosti v koncentračních táborech. Zmíněná slova jsme ale v nedávné době slyšeli a četli také v jiné souvislosti. V Izraeli je zvykem zvát rodiny nebo jednotlivce, kteří za druhé světové války ukrývali či jinak zachraňovali životy pronásledovaných židů, a slavnostní ceremonií, jejímž hlavním bodem je sázení stromku na jejich jméno v „háji lidskosti”, jim veřejně poděkovat za jejich statečnost a vpravdě lidský čin. Když tak před několika týdny uctívali v Jeruzalémě rodinu, která skrývala ve svém domě v Amsterodamu Anne Frankovou s jejími rodiči, pravil vyznamenaný majitel úkrytu jako na svou omluvu: »Vždyť jsme dělali jen svou samozřejmou povinnost!« Dvakrát tatáž slova, ale jak rozdílný dávají smysl! Často se jimi totiž omlouvají lidé za činy, o jejichž — mírně řečeno — nesprávnosti jsou už v době jejich páchání a tím spíše pak ex post přesvědčeni. Proč se jich pak ale dopouštějí? Proč nenajdou v sobě dostatek statečnosti, slušnosti a lidskosti v době, kdy je v jejich rukou život bližního? A nemusí to být ani extrémní situace otázky života a smrti. Byly to v minulosti i méně závažné situace, např. snaha zachránit mladého člověka neopodstatněným vyloučením ze školy a studia. Nepodpořit vyhazov podřízeného či spolupracovníka ze zaměstnání. Nezúčastnit se aktivně jakéhokoliv útlaku a podat naopak pomocnou ruku pronásledovanému. Zkrátka chovat se lidsky. V takovém případě jsou na místě slova »Dělali jsme jen svou povinnost«. Ne tam, kde se za nimi skrývá osobní zbabělost, pokrytectví a prospěchářství, kde se jimi omlouvá neomluvitelné — účast, na špatnosti, na nelidskosti, na kterou mnozí dopláceli i svými životy. Rakouskému spolkovému presidentu trvalo téměř rok, než byl pod tlakem okolního světa ochoten přiznat alespoň to, co mu bylo dokázáno a právem předhazováno: že věděl o lecčems, čehož vědomost zapíral. Nedomnívám se, že je to válečný zločinec. Z jeho příkazu jistě nebyl nikdo popraven. Ale zatajoval a později omlouval veškerou svou válečnou činnost těmi nebezpečnými slovy: »Dělal jsem jen svou povinnost.« Jistěže není každý hrdina. Většina lidí by odmítla vykonat cokoliv, co by ohrozilo jejich vlastní život. A přece bylo dosti těch, kdo riskovali existenci svou a-svých nejbližších, aby zachránili mnohdy docela neznámého člověka. Viz ukryvatele Anne Frankové. Nevím, jak bych v životu nebezpečné situaci reagoval já. Nikdy jsem podobnou zkouškou neprošel. Možná, že bych neskočil za tonoucím do dravých peřejí, neboť bych se bál vlastního utonutí. Proto si tím víc vážím oné menšiny statečných, kterým svět vděčí za to, že ještě nevymrela lidskost. Nesmírně se jim obdivuji. Že jich není málo, o tom svědčí skutečnost, že se postupem času stal izraelský háj lidskosti rozlehlým lesem. Četl jsem v této souvislosti zajímavou statistiku, podle níž byla velká část vyznamenaných příslušníky národů, u nichž by to byl člověk nejméně očekával: Němci a Rakušané. Tedy národů se starou tradicí antisemitismu, které v nedávné době zkoušky dělaly zlo, jež dnes omlouvají slovy »dělali jsme jen svou povinnost«. I mezi nimi bylo tedy mnoho poctivých, slušných a statečných lidí, důkaz, že se nesmí zevšeobecňovat. Překvapující ovšem bylo, že mezi národy s nejmenším počtem stromků, zasazených v háji lidskosti, jsou podle výčtu organisátorů této akce — Češi. A to přesto, jak dodala příslušná tisková informace, že Československo patřilo — ve srovnání s mnoha jinými státy — k zemím s poměrně nepatrným antisemitismem. Otázkou je, proč tato — byť malá — skupina vůbec došla k nenávisti vůči jiné skupině svých spoluobčanů. Jaká byla její motivace. Antisemitismus má své prapůvodní kořeny v náboženství: židé nám ukřižovali Krista. Nic nevadí skutečnost, že Kristus byl sám žid, nic nepomáhal prokázaný argument, že ukřižováním popravovali Římané, ne židé. Církev nebrala tyto argumenty do nedávna v potaz a dodnes se uchoval silný antisemitismus hlavně tam, kde byla silná tradice katolicismu. Např. v Rakousku či Polsku. Ovšem náboženský antisemitismus se vyvíjel časem v antisemitismus rasový, politický, ekonomický či národnostní. Podle potřeby. V Čechách, kde církev nehrála tak vlivnou úlohu jako mnohde jinde, měl své hlavní kořeny v oblasti hospodářské (konkurence!) a národnostní. Ve 20. století se u nás židům vyčítala jejich příslušnost k tzv. německé jazykové kulturní oblasti. Málokdo z kritiků znal ovšem prapríčinu této skutečnosti. Když císař Josef II. zboural hradby ghett a židům se tak splnila jejich dávná touha po rovnoprávnosti, vázal to na jednu podmínku: na jejich germanizaci. Židé se jen tehdy směli stěhovat mimo území ghetta a vykonávat všechna dosud jim nepřístupná povolání, jestliže se podvolili všem nařízením: museli si přisvojit německá jména, museli posílat děti do němec- REPORTÉR 4/87 15 [pageend15]kých škol, museli vést obchodní knihy v němčině atd. Nejdříve se židé v Čechách těmto nařízením nechtěli podrobit. Poslali dokonce k císařskému dvoru do Vídně delegaci s protestním spisem, ale jejich námitkám a prosbám nebylo vyhověno. Stáli tedy před alternativou: buď zůstat v ghettu nebo se na svobodě nařízením podvolit. Samozřejmě zvítězila nakonec alternativa druhá. Jejich příslušnost k německému jazykovému okruhu se mnohdy dochovala do pozdních třicátých let našeho století. Generacím, vyrostlým v němčině, nebylo možné se přes noc přehoupnout do jiné jazykové oblasti. Podle pojednání známého a světově uznávaného profesora Harvardské university, slávisty Romana Ja- cobsona, vydaného zvláštním tiskem v roce 1957 americkým vydavatelstvím v New Yorku, vyvodil tento vědec z hebrejské literární produkce doby přemyslovské, ze středověkých, v Čechách vydaných hebrejských textů a kompilačních sborníků 14. století řadu nadmíru zajímavých a většinou neznámých skutečností. V té době existovala v pražském ghettu tzv. česká škola komentátorů a exege- tů, která pro výklad obtížných termínů a pojmů hebrejských liturgických děl uváděla význam pro lepší pochopení — a glosovala je — v češtině. Tím se tato literatura stala vlastně nejstarším příspěvkem k rozboru tehdejší češtiny, o století předcházejícím prvotiny české mluvnické literatury. Glosy těchto hebrejských rukopisů tedy v době před nadvládou latiny, která na prahu 12. století zvítězila a na dlouho uzavřela národním jazykům přístup k pergamenu, patří podle profesora Jacobsona mezi nejstarší památky češtiny. Měly-li být překlady obtížných biblických a talmudských slov anebo rituální předpisy tehdejšími čtenáři pochopeny, sahají autoři doby přemyslovské především k češtině. Pro pojmenování předmětů denního života oné doby mnohdy ani neexistovaly hebrejské výrazy a názvy jsou jimi podávány proto pouze česky. Pražští židé se podle výsledků prof. Jacobsona dorozumívali v oné době mezi sebou v češtině a v jejich hebrejštině jsou prý dokonce zřetelné stopy českého slovosledu. Mezi židy v Čechách a na Moravě byla tehdy také velice rozšířená česká jména. Tak na nejstarším dochovaném náhrobku na židovském hřbitově v Brně z roku 1349 lze číst jméno Zlata, dále Černá, Píša, Beneš a pod. Čeština pražských židů oné doby byla mluvou pražského měšťanstva,.lišícího se od jazyka českého písemnictví, pěstovaného šlechtou. Svědčí to o těsném styku mezi židy a křesťany v přemyslovských Čechách, kde na rozdíl od dlouhé martyrologie a neustálých pogromů v sousedním Německu 13. století Václav 1. chrání pražskou židovskou obec a jeho syn a nástupce, Přemysl II., dokonce vydává 1254 obsažné privilegium, poskytující židům rovnoprávné postavení s křesťany. Němécké stížnosti papeži na nepřístojné privilegování českých židů přiměl koncil německých biskupů, svolaný roku 1267 do Vídně, vydat ve svých diecésích řadu protižidovských opatření, jako bylo povinné nošení zvláštního oblečení, zákaz styku mezi židy a křesťany atd. Když bylo po smrti Přemysla II. Rakousko zataženo do okruhu německé politiky, nastaly židům opět zlé časy. Nejvýznačnější představitel pražskožidovské kultury 13. století, Izák Or Zarua, napsal tehdy o Němcích: »Znič jejich zemi deštěm síry a soli, odplať moje muka hnusnému a krutému národu. Potrestej jej za jeho dravost, za krev nevinných, která se smísila s blátem ulic.« Česká škola židovských učenců, důležitý článek na přechodu od francouzské ke škole německé, od té doby ale zmizela z dějinného obzoru. Tolik několik výňatků z práce profesora Jacobsona. Židé přišli do Čech před přibližně tisícem let, tedy vlastně současně s křesťanstvím. Až dó začátku našeho století se tam obě kultury, česká a německá — a zejména jejich literatury — vyvíjely paralelně. Zatímco ovšem do přelomu 20. století figurovali židovští spisovatelé pouze mezi německy píšícími literáty, najdeme v antologii z let před první světovou válkou a samozřejmě zejména po jejím skončení už velký počet významných česky píšících židovských spisovatelů: Františka Gellnera, (po matce) Julia Zeyera, Otakara Fischera, Richarda Weinera, Františka Langra, Pavla Eisnera, Karla Poláčka, Vojtěcha Rakouse, (po otci) Otu Pavla, Františka Gottlieba a mnoho jiných. Česká kultura vděčí ovšem za mnohé i německému tzv. Pražskému okruhu, jehož většinou židovští členové sehráli záslužnou úlohu prostředníků české kultury a překládali a propagovali české autory v češtině nedostupných jazykových oblastech. Otevřeli jim tím bránu do světa. A nejen literátům. Vždyť npř. Leoš Janáček vděčí za svou světovou proslulost Maxu Brodoví, Franz Werfel v roce 1916 prosadil německé vydání Bezručových Slezských písní a básní Otakara Březiny, Pavel Eisner přeložil Durychovu trilogii Bloudění a j.v. Německy píšící židovští autoři se na rozdíl od nežidovských, německy píšících literátů po založení Československé republiky v roce 1918 hlásili vesměs k novému státu. Zatímco česky píšící židovští spisovatelé výběrem témat či tendencí byli často velmi „čeští”, německy píšící literáti se německým tématům vyhýbali a politicky se ke svým jazykovým krajanům nehlásili. Je příznačné, že zatímco se sotva najde Čech, který by nepovažoval díla Františka Langra, Karla Poláčka a ostatních uvedených, česky píšících židovských spisovatelů za samozřejmou a neoddělitelnou součást české literatury, nebyli německy píšící autoři Pražského okruhu většinou tzv. sudetských Němců nikdy považováni za Jejich”. Jedinečná symbióza tří kultur v předválečné Praze učinila z české metropole unikátní kulturní středisko. Prolínání české, židovské a německé literatury bylo k prospěchu všem třem národnostním skupinám, což dnes uznávají už i ti, kdož v době národnostního, šovinistického vzepětí bojovali na literární frontě proti jinojazyčné kultuře. Uznávají, že německy píšící Franz Kafka udělal pro propagaci Prahy a kulturnosti jejího života víc než lecjaký vlastenecký literát, jehož slova nemohla prorazit jazykovou bariéru a tudíž nemohla ve světě vejít ve známost. Po odstranění česko-německého antagonismu a šovinistických tendencí ve větší části obou národů už dnes jistě není nikomu vytýkán jazyk, používaný kdysi jako psané či mluvené slovo. Měl by tedy v Čechách odpadnout jeden z typických místních důvodů přežívajícího antisemitismu, výsledek složité atmosféry střední Evropy a zásahů dějin do života jejích obyvatel. Vždyť tolerantnost vůči druhým a bezkonfliktní soužití různých skupin, obývajících společný zeměpisný prostor, je předpokladem neopakovatelnosti událostí, jež otřásly v uplynulých několika desítiletích naším kontinentem. Vlastně jsem na výzvu redakce Reportéra měl psát úvahu nad nedávnou výstavou rakouské společnosti Franze Kafky ve vídeňské Národní knihovně, věnované Maxu Brodoví. Ale slovo „úvaha” zahrnuje vše, co člověku napadne při pohledu do výstavních vitrín, a to mělo v mém případě trochu širší rozpětí — od Waldheima přes historii židů českých zemí a s ní spojenou otázku antisemitismu až po problém dvojjazyčnosti pražské literatury. Tomu, kdo po přečtení titulku očekával popis výstavních exponátů a je nyní zklamán, se omlouvám . . . nnoB Dr. ANTONÍN ZELENKA Dne 27. března 1987 zemřel v Madridu ve věku 84 let Dr. Antonín Zelenka. Odešel odborník světového jména. Antonín Zelenka se narodil v Praze r. 1903. Vystudoval matematiku a fysiku. Již jako student vstoupil Ant. Zelenka do sociální demokracie, jejímž ideálům zůstal věrný po celý život. V září 1938 byl navržen za člena čs. (úřednické) vlády. Nakonec byl však na toto místo ministra bez portefeuille jmenován Dr. Petr Zenkl. Zelenkova reakce, vyslovená po letech, byla typická: »Jedině lituji, že jsem tam nebyl, abych mohl hlasovat proti mnichovskému diktátu.« V srpnu 1941 byl Dr. Zelenka zatčen a vězněn nejdříve v Praze na Pankráci a pak v Berlíně. Prošel několika koncentráky, ale dočkal se května 1945. Po válce začala druhá část jeho mezinárodní kariéry. V prosinci 1946 nastoupil do Mezinárod. úřadu práce v Ženevě. Po únoru 1948 se odmítl vrátit do Československa, jak k tomu byl vyzván komunistickými úřady, a stal se rakouským občanem. Začátkem 50. let byl jako člen úřední mise BIT poslán do Prahy. Sešel se privátně se Zápotockým, jemuž zachránil život, když ho nesl na zádech při pochodu smrti. Zápotocký ho přijal ve svém bytě na Žižkově, nabídl mu kávu v kuchyni a řekl: »Antoníne, jeď zpátky do Ženevy. Tady radši nezůstávej, nebo tě zavřou a já ti nebudu moct pomoct.« Tehdy byl Zápotocký ministerským předsedou. Krátce potom byl Zelenka jmenován šéfem oddělení sociál, zabezpečení BIT a zůstal jím až do r.1964. V té době byl již uznávanou světovou autoritou ve svém oboru a díky opravdovému diplomatickému a politickému talentu dokázal překonat četné překážky mezinárodních jednání a prosadit řadu vynikajících iniciativ a programů. 1964 se stal zodpovědným za plánování činnosti celého Mezinárodního úřadu práce, jehož 3000 úředníků je rozmístěno po celém světě, a za veškerou práci BIT na poli statistiky a hospodářské analýzy. Na konci kariéry, ve věku, kdy většina úředníků SN odchází do penze, byl jmenován koordinátorem činnosti BIT na poli sociálního zabezpečení v Jižní Americe. Ani po návratu do Ženevy nezůstal nečinný: Podnikl řadu cest do rozvojových zemí jako expert a vypracoval množství studií o sociálním pojištění. V r.1974 dokončil knihu o penzijních systémech průmyslově vyspělých zemích (Les systèmes des pensions dans les pays industrialisés), vydanou BIT v Ženevě. VT & FP ■■■■ 16 REPORTÉR 4/87 [pageend16]JINDŘICH STIKAROVSKÝ HOVORY JIHOAFRICKÉ Johannesburg 22. června 1987 Před třemi týdny končily volby ; to říkám pro pořádek, protože nemohu žádat, aby každý věděl, že se v Jižní Africe před třemi týdny volilo. Volby dopadly, jak se očekávalo: opět vyhrála vládní National Party. Z politického kolbiště vypadla Herstigte National Party, tentokrát úplně a definitivně, což se dalo též čekat, protože linie této strany zkostnatěla úspěšně a chronicky, v časové periodě druhých búrských válek, bez naděje na cokoliv nového, a svítiti petrolejkama se zdálo i těm nejkonzervativnějším Jihoafričanúm poněkud komatózni. Vítězství Nacionálni strany bylo komentováno mnohými superlativy, ale kdo viděl pana prezidenta Bothu druhý den po volbách při jeho televizním projevu, nemohl si nepovšimnout trpkého podtónu v jeho řeči. Nacionálni strana zvítězila, dosáhla dokonce rekordního počtu parlamentních sedadel, ale stalo se též něco, co nikdo netušil: těsně za nacionalistickými hlasy se takřka v každém volebním okrsku objevila nová, relativně chudičká a nenápadná Konzervativní strana, která získala největší procento voličů hned za Nacionálni stranou a tím též získala statut oficiální vládní opozice. Funkce vládní opozice patřila až doposud Progresivně federální straně, která se odjakživa považovala za stranu velice liberální a supermoderní, a její protagonisté, pan Collin Eglin a madame Suzma- nová, nevynechali žádnou příležitost, aby nepoukázali a důkladně nevyzvedli neschopnost ”búrských prosťáčků”, kterým dodnes nedošlo, že kdo nemá Eton, je směšný ignorant a ve vysoké politice nemá co pohledávat. Díky mecenášům, kteří tuto elitistickou partaj přímo či nepřímo financují, a především díky jejich obrovskému vlivu v hospodářské struktuře Jižní Afriky (Anglo-American Corp., Barlows Ltd. aj.), představovala PFP v jihoafrické politice významnou sílu. Její "progresivita” však tohoto roku překročila onu neviditelnou čáru, za níž se pokrokovost začíná měnit v nebezpečnou aktivitu hraničící s otevřeně nepřátelským postojem. V naprostém souzvuku se zahraničními tiskovými koncerny naleptávaly deníky »Star«, »Sunday Times« a ostatní periodika této strany morálku prostých Jiho- afričanů, vystavených dennímu a stále intenzivnějšímu mytí mozků. Propagace hesla ’’one man, one vote”, fedrování nutnosti jednání s ANC, požadavky na propuštění komunistického zločince Nelsona Mandely, je pouze namátkový výběr z bohaté škály jejich ideologické kuchyně. A především neustálá snaha naroubovat do podvědomí bílých Jihoafričanů jakýsi pomyslný pocit viny. Viny za apartheid, viny za ’’lepší” sociální postavení, viny za to, že jsou bílí... V podnicích, spadajících pod koncern Anglo-American (takřka 67% podniků v JAR), se stalo příslovečným extrémní preferování černých pracovníků, kterým dnes nelze prakticky nic vytknout, aby v zápětí nenásledoval tvrdý postih pro "rasovou diskriminaci”. Problémy nekvalitní práce, zkažené technické projekty, které je nutno znovu předělávat, a nakonec i ostentativní flákání černochů v pracovní době se stalo nepostihnutelným. O řadovém Jihoafričanů je známo, že politika nikdy nebyla jeho prioritní zálibou. V letošních volbách však přišlo k urnám nebývalé množství voličů. Dovolím si tvrdit, že nikoliv náhodou! Struna, napjatá do poslední meze únosnosti, zčista jasna praskla. A bývalí ’’progresivisté” se začali stěhovat se svými hlasy k Nacionálni straně. A co víc — bývalí nacionalisté se posunuli ke Straně konzervativní, která nemá nic proti sebeurčení černých, ale razí jednoduché a jasné heslo — ’’každý za své”! Důvody jihoafrického ’’skluzu doprava” jsou vysvětlovány ze všech stran a úhlů, ale političtí experti jako by chodili kolem horké kaše a báli se říci pravdu. Pravdu o tom, že bílé obyvatelstvo JAR platí stále vyšší daně, z kterých se miliardovými položkami financují nové školy, učiliště, nemocnice a sídliště pro černé. Pravdu i o tom, jak černé obyvatelstvo Soweta či Mamelodi odmítá platit za spotřebu elektrického proudu či za užívání nových bytových jednotek, které jim byly postaveny vládou. Ano, tohle je "apartheid” z druhé strany. Apartheid, kde bílému pacientovi účtuje státní nemocnice za lůžko a den kolem 30 Randů, kdežto černý pacient to má gratis za jednorázový poplatek 2 Randů. Jednou provždy. Kde otec (pochopitelně bílý) se musí připravit na položku minimálně 10.000 Randů ročně, chce-li nechat studovat syna na universitě, kdežto černým studentům jsou vnucována stipendia včetně příplatků na ubytování a stravování, jen aby se šli učit. Stálo by mimochodem za hlubší studium i to, proč černí studenti se tak rádi rozhodují pro obory vyloženě netechnické, tedy pro sociologii, historii a politické vědy, zatímco matematika, fysika či chemie jim nevoní. Bůh ví, co bude Jižní Afrika dělat s těmi desetitíci černými ’’sociology a politiky”. Jižní Afrika je zemí technicky vyspělou. Zatím ještě . . . Každý, kdo sleduje vývoj sociopolitic- kých reforem v Jižní Africe nezaujatě, musí vidět, že z tzv. aparheidu nezůstalo už takřka nic. A hovoříme-li o diskriminaci, setkáváme se ve stále rostoucí míře s diskriminací ’’vzhůru nohama”, kde černí diskriminují bílé. Ne v liteře zákona, ale v každodenním životě. Ve školství, zdravotnictví, průmyslu, dolech, bankách a obchodech, a především na ulicích; stovky a tisíce černochů se valí jako povodeň, lokty dopředu, vystrkují tě z chodníku, křičí a znečištújí veřejná prostranství odhozenými papíry a plechovkami od Coca coly, a často i horšími věcmi, protože po- třebuje-li si černý gentleman ulevit, udělá to bez ostychu kdekoliv . . . Bílí Jihoafričané nestojí rozhodně v cestě ke štěstí černochů. Prezident Botha řekl jasně celému světu, že Jižní Afrika je rozhodnuta pokračovat v nastoupených reformách, kdy černý občan bude právoplatným článkem státoprávnosti, kde jeho politické ambice budou identifikovány a respektovány. Ale především - kde za jeho politickými stanovisky bude viditelná znalost denních problémů, občanská zodpovědnost a pozitivní vůle tlačit sám sebe dopředu. Protože bez těchto základních kritérií náplň pojmu "rovnoprávnost" pozbývá svého významu a počíná být paskvilem. Prostřednictvím redakce jsem dostal dopis od pana P. z Dortmundu. Pozastavuje se nad mými články o Jižní Africe a názory, jež dle něho možno shrnout do ideové zkratky ’’komunismus nebo apartheid”. Též se zamýšlí nad rádoby tajenkou - »proč pan Stikarovský zvolil právě Jižní Afriku, když údajně v ČSSR postrádal lidská práva ...« Hned si však na to nachází vysvětlení v následující hlubokomy- slnosti: »Zřejmě mu šlo o něco zcela jiného« ... Pan P. konstatuje, že moje vývody, shrnuté do formule ’’rasimus nebo komunismus”, může brát vážně jen špatně informovaný čtenář v Československu, ale ne člověk, »mající přístup k nezávislým a objektivním informacím zde na Západě«. Kdybych nevěděl, že pisatelé dopisů, jako je pan P., jsou lidé citliví a mravů jemných, řekl bych narovinu, že podobný exkrement mi už napsal pan B. z Vídně. Ve formě soukromého dopisu, naštěstí. U těchto případů mám zato, že mlčením celé věci jen pomohu. Je totiž velmi těžké přesvědčovat někoho, kdo si své názory již předem utvořil a zafixoval, zejména pomocí ’’nezávislých a objektivních” pramenů. Jsem však nucen odpovědět v případě pana P. Činím tak, byť stručně: Do Jižní Afriky jsem vyemigroval, neboť mám rád teplo, sluníčko a modrou oblohu. Též proto, že na USA se čekalo přes rok, v Kanadě byla ještě větší zima než ve Vídni a do Austrálie tenkrát moc nebrali. Když jsem lezl ve Frankfurtu do letadla, věděl jsem o Jižní Africe zrovna tolik, jako pan P. dneska. Rozdíl byl v tom, že jsem nečinil ukvapené a nekvalifikované odsudky. Mohl jsem též zůstat ve Vídni, jako pan P. zůstal v Dortmundu. Vadilo mi však, že v té Vídni, kde nikdo nikoho samozřejmě nediskriminuje, mi platili za stejnou práci méně než rodilým Rakušanům, a můj domácí, když myslel, že ho neslyším, říkal své polovici: »Ten pémák je už zas na tom hajzlu . . .«. Myslím, že pan P. zažil něco podobného i v Dortmundu, kde se samozřejmě též nediskriminuje. Nediskriminuje se nikde, kromě Jižní Afriky! Že ano! ? Pokud jde o dilema ’’rasismus nebo komunismus”, nejsem pro jedno ani pro druhé. Zdá se však, že dle doložky pana P. »jako by jiná alternativa neexistovala«, má pan P. po ruce další řešení. Ano, ještě diktatura je možná. Je-li komunistická či jiná - obojí stojí za starou bélu. Takže pak nám zbývá už jen - monarchie. Víc nic! Protože měl-li pan P. na mysli demokracii (tu normální, žádnou ’’lidovou”), může si nohy uběhat od Ethiopie až k Viktóriiným vodopádům, demokracii však v Africe nenajde. Pro černocha je pojem demokracie cizí, byť by ji omílal sebevíc. Zná však autokracii, diktaturu všech forem, včetně diktatury proletariátu. A co zná ještě lépe? Příšerný hlad, civilní války, kde jeden kmen vybíjí druhý, pod záštitou ’’nejmírumilovnější země na světě”, nulovou ekonomii a takřka nulovou zdravotní péči. Výjimku tvoří zatím pořád Jižní Afrika! Černoch tu nechodí spát s kručícím žaludkem, je obut a oblečen a dokonce jezdí svým autem. Když nevěříte, račte přijet a přesvědčit se sám. Rádi všechno ukážeme. aaaa REPORTÉR 4/87 17 [pageend17]VLADIMÍR KŘÍŽ REPORTÁŽ ZLATÁ HOREČKA NAŠÍ DOBY Objevení ložisek zlata v Kalifornii v polovině 19. století vzrušilo celý svět. Na — do té doby ještě vcelku poklidný — „divoký západ" Ameriky se začali hrnout přistěhovalci, jako houby po dešti vznikaly osady a města zlatokopů. Postupem času byla známá naleziště zlata vyčerpána, cena zlata na světových trzích poklesla a zdálo se, že sláva zlatokopeckých měst v horách Sierry Nevady zůstane už nadále pouhou legendou. Vzrůst cen tohoto žlutého kovu v posledních letech však oživil i dávné dolování a také rýžování v řekách, protože se najednou začalo znovu vyplácet. Až v létě roku 1984 proskočily náhle Kalifornií zprávy, že byla opět objevena velká naleziště zlata, noviny byly plné palcových titulků a fotografií. V zimě 1986 se objevily konečně i televizní reportáže z míst nové „zlaté horečky" se záběry na houfy dychtivců, brodících se ve zlatonosné říčce s pánvemi v rukou. Poprvé tu padlo jméno „Jamestown" — a tak mi nedalo, vytáhl jsem podrobnou mapu Kalifornie, abych po kratším hledání zjistil, že se jedná o zlatokopeckou osadu, ležící pár desítek kilometrů západně od YosemitskéhO národního parku a jen o něco dále na jihovýchod od Sacramenta. Touha po poznání těch dávných míst dobrodružných knih mého dětství lákala — až nakonec vyústila ve výpravu po stopách novodobé zlaté horečky a všech, kteří propadli tomu dávnému kouzlu a vábení drahocenného žlutého kovu. A tak jsme — cestovatel a fotograf Ludvík Kindl a já — opustili jednoho dne naše už zcela poklidné a měštácky usedlé San Francisco a vydali se za kovkopy. Ve většině historických měst této části Kalifornie nechybí (obvykle na hlavní ulici) bronzová deska še stručnými informacemi. Našli jsme ji i v Jamestownu, který nás přivítal ospalým klidem, tolik známým z filmů, sluncem pražícím do ozdobných dřevěných štítů hotelu, saloonu a obchodů na hlavní a téměř také jediné ulici. Návštěvník se tu může dozvědět, že Jamestown (lidově Jimtown) je vstupní bránou do těžební oblasti zlatých dolů, město bylo založeno kolem roku 1850. Klid městečka je jen zdánlivý, o tom svědčí ruch kolem výkupny zlata, kam přichází nejvíce zájemců. I my tedy vstupujeme do toho ošuntělého starého dřevěného domu, lákavě označeného „Gold prospecting expeditions" — zde má totiž své sídlo hlavní nájemce zlatonosných pozemků — „claimú" — a obchodník se zlatém. Na chvíli nás oslňuje lesk a třpyt valounů, zlatého prachu, množství šperků, vystavené zlatokopecké pánve plné žlutého kovu. Zlato, zlato — ve všech podobách a v množství dosti ohromujícím. Mohutný vousatý majitel, bývalý zlatokop pan Ralph Shock, nás přívětivě vítá. Jak zjišťujeme, neobchoduje jen se zlatém, jsou tu i veškeré potřeby pro zlatokopy: pánve k rýžování zlata ve všech velikostech, malé vodní bagry, neoprénové obleky, svítilny, veškeré druhy nářadí. A samozřejmě také kolty, protože zlatokopecké povolání není ani dnes bez nebezpečí. Za pečlivého dohledu majitele a několika dalších párů očí smíme nabrat do dlaně hrst nuggetú z pánve plné zlata. »To má cenu 7.800 dolarů. Těžíme už osm měsíců. Jeden ze zlatokopů našel během dvou týdnů zlata za 140 tisíc dolarů!« Na velké nálezy je majitel náležitě hrdý; dělají dobrou reklamu, která přitahuje další zájemce, ale také zvědavé turisty, kteří si rádi na památku koupí alespoň malý valounek zlata na řetízku, nebo pár třpytivých zrnek, nalepených na miniaturní pánvi. A také mapy, pohlednice, knížky plné fotografií, videokazety. Na předním místě tu je vystavené tlusté album s články a fotografiemi, které byly o novodobé zlaté horečce v Jamestownu publikovány v americkém i zahraničním tisku. Články v češtině v této kolekci zatím chybějí, a tak slibuji, že svou reportáž určitě pošlu do Jamestownu k doplnění sbírky. Upoutává nás velká barevná fotografie, vystavená v rámečku na pultě obchodu. Šťastný nálezce, muž středních let, třímá v rukou velkou pánev plnou zlatých valounů. »Tak, tohle je zatím největší nález, ten člověk u nás vytěžil během tří měsíců asi tři tisíce uncí zlata. Převedeno na dolary je toho asi za 1,800.000 — teď možná víc! Cena zlata stále stoupá, v současné době má jedna trojská unce hodnotu kolem 450 dolarů.« Samozřejmě nás zajímají podmínky, za jakých bychom si mohli v této oblasti najmout pozemek — „claim" — a vyzkoušet na něm vlastní zlatokopecké štěstí. Jak se dovídáme, není to nikterak složité. V okolí Jamestownu je asi 3800 takových pozemků, každý o velikosti zhruba 20 akrů. Tato půda patří státu, který ji pronajímá jednotlivým zájemcům. Nájemce, který platí z pronajatého „claimu" pouhých 10 dolarů ročně, musí splňovat dvě podmínky: být americkým občanem a vytěžit ročně ze svého pozemku nejméně za sto dolarů zlata. Pokud by snad prokázal menší nález, je mu po roce pozemek odebrán, nájemní smlouva není dále prodloužena. Jestliže však mu přeje zlatokopecké štěstí, může si svůj zlatonosný pozemek ponechat na neomezenou dobu. Přitom vše, co najde pod povrchem, je jeho, bez jakýchkoli dalších poplatků či daní. Kde a jak to vůbec všechno začalo ? »Ta původní „zlatá horečka" vypukla v osadě Coloma tady nedaleko, když tam 24. ledna 1848 na pozemku Johna Sutte- ra stavěli pilu. K té současné došlo právě tady u nás, v Jamestownu, když 15. října 1984 našli chlapi při kopání kanálu na hlavní ulici zlaté valounky. Od té doby se sem zájemci jen hrnou,« usmívá se pan Shock. Má proč. Jedním z hlavních příjmů jeho podniku jsou „zlatokopecké expedice", aby si i ti, kteří sem přijedou na pár hodin, den, dva, mohli zkusit, jak chutná zlatokopecký chlebíček. Zvědavec tu za poplatek obdrží podrobný plánek, je mu zapůjčena velká pánev, a pak už se může vydat v doprovodu zkušeného průvodce na lov zlatých zrníček. Jedna z takových dvouhodinových výprav je právě v terénu, ale majitel zvedá příruční vysílačku a domlouvá nám návštěvu i rozhovor s průvodcem. Takže po chvíli jdeme podle nakresleného plánku podél břehu kamenité říčky Woods Creek, která se na první pohled vůbec nezdá být oním bájným zlatonosným potokem. Krajina tady spíše připomíná Ceskomora- skou vysočinu, zelené louky, keře i jehličnatý les nad bublající vodou. Až nakonec v jednom místě narážíme na nevelký hlouček lidí, kteří dřepí na balvanech nad pramenitou vodou a vymývají kruhovými pohyby zlatokopecké pánve. Jeden z nich, rúžolící starší muž s přenosnou vysílačkou na boku, ve vysokých gumových botách, rozvážně ukrajuje polní lopatou hlínu z písčitého břehu. Jak se brzy dovídáme, bývalému profesionálnímu zlatokopu a zkušenému znalci zdejšího těžařství, panu Geraldu Blumemu, je 68 let. »Když jsem v roce 1938 pracoval jako dělník na stavbě přehrady v jižní Kalifornii, našli jsme tam zlato. Zkusil jsem pak hledat sám, docela se mi to dařilo, a tak už jsem u toho zůstal. Když jsem pak odešel do penze, stal se z povolání zlatokopa koníček, který mi navíc zajišťuje slušný vedlejší výdělek. Turisté, hledači zlata, platí za dvouhodinové rýžování pod mým vedením 120 dolarů, já dostávám 30% z obratu, majitel prospektorské kanceláře 20%.« Pozorujeme, jak zkušený bývalý prospektor vsypává nakopanou hlínu do pánví, vysvětluje, jak se musí pánví pohybovat a obratně vymývat hlínu a písek — až na dně pánve zůstane zachyceno několik drobných třpytivých zrnek. Ne každé z nich je zlato, mnohdy tu jsou kousky křemínků, slída. Zlatá zrníčka se pak za pomoci špičky nasliněného prstu vkládájí do malé lahvičky s vodou. »To zlato není samozřejmě jen tady, v hlíně říčních břehů. Těží se všude kolem, i v kopcích a ve velkém. Kalifornské zlato se tu vyskytuje obvykle s křemenem. Dělníci žílu odstřelují, zlatonosnou rudu rozbíjejí na menší kusy, ty se pak drtí ve „zlatých mlýnech" na prášek a z něj se už pomocí jedlového oleje, na který se nachytá, vyplavuje ryzí zlato. Zde je zlato skutečně velmi čisté, má téměř 23 karátů.« A pak už beru nabízenou pánev, abych sám zkusil rýžování. Není to jednoduché. Po téměř hodinové námaze se na dně mé lahvičky třpytí tři nevelká plochá zrnka zlata. Jak vidno, povolání zlatokopa si vyžaduje hodně cviku i trpělivosti. Jak mě utěšuje pan Blume, ne každý má takové štěstí, jako jeden z jeho svěřenců, který zde nedávno během dvouhodinového rýžování našel zlaté valouny v ceně dvou tisíc dolarů. A pokud najde při výuce a doprovázení svých svěřenců nějaké zlato on sám ? »Své nálezy věnuji obvykle hledačům, na které se neusmálo štěstí. Ale zpravidla každý se může nakonec pochlubit alespoň trochou nalezeného zlata. Zájem je veliký — na každé dvouhodinové túře se vystřídá 15-20 lidi. A presto je stále co nacházet. Nedávno jeden z odborníků prohlásil, že doposud bylo vytěženo pouze 10% všeho kalifornského zlata, od poloviny 19. století až dodnes. A ještě maličkost: to, co adepti zlatokopectví najdou za mého vedení, jim samozřejmě zůstává, to je jejich. A tak už jen záleží na šikovnosti — a hlavně na tom vzývavém i proklínaném štěstí.« * * * Z vlastní zkušenosti mohu potvrdit, že rýžování zlata se dá propadnout právě tak snadno a beznadějně, jako třeba rule18 REPORTÉR 4/87 [pageend18]tě nebo kartám. Jen stěží se člověk od něj odtrhne. Vždyť právě v té další pánvi se mohou na dně objevit vytoužená zlatá zrníčka . . . Avšak i ten, kdo nepřijel do tohoto nádherného kraje jen za vidinou zbohatnutí, si tu přichází plně na své. A tak i my, když postupně projíždíme od jihu na sever osadami zlatokopů, dáváme za pravdu těm, kdož si zamilovali tuto část Kalifornie. V městečku Columbia, v němž většina červených cihlových budov je opatřena železnými okenicemi, které mají znesnadňovat vstup nezvaným, nacházíme starou kovárnu, kde dodnes okovávají koně. Klapot koňských kopyt a hrkotám' kol tu zní ulicemi i dávnými lesními cestami — města místo autobusu spojuje pravidelná linka dostavníku společnosti Wells Fargo. Její stanice a čekárny jako by vypadly z dávných kovbojských filmů, včetně obtloustlé postarší paní úřednice v jezdeckých kalhotách a promaštěném širáku za dlouhým pultem, obrovských starobylých železných kamen a jízdního řádu, nedbale načmáraného křídou na černé tabuli. A saloonu, odkud zní pravá hudba amerického západu, vyluzovaná místní kapelou na ošoupané nástroje, pamatující dědečky, za cinkotu sklenic s pivem a whisky, zatímco přítomnost v koutě zdánlivě ospale sedícího šerifa je zárukou, že nebude „stříleno po pianistovi, protože dělá do může". Městečka, která byla svého času na nejlepší cestě stát se jen neobydlenými a rychle chátrajícími památníky zašlé slávy, oživuje dnes turistika, která je největším zdrojem příjmů. Každé z těch měst si uchovává pečlivě svou minulost z doby slávy dávných zlatokopů, své malebné domy s balkóny nad dřevěnými chodníky, po nichž přejdou občas muži v širácích a zdobených vysokých botách. Takové je město San Andreas, „srdce jižních dolů", v jehož okolí bylo kdysi v době občanské války dolováno zlato v dolech i v řece k financování armády seveřanské Unie. Jiné ze zlatokopeckých měst, Jackson, proslulo dramatickým příběhem, hodným zfilmováni, který se odehrál v jeho ulicích v padesátých letech minulého století. Spor o hlasy voličů v místních volbách mezi zdejším soudcem Smithem a jedním z úředníků městské správy vyvrcholil pokusem o soudcovo lynčování. Muž spravedlnosti však nebyl žádný bábovka — a tak napjatou situaci vyřešil rázně a na tehdejší dobu nikoli neobvykle. Došlo ke střeleckému souboji na hlavní městské ulici, při níž pohaněný soudce úředníka usmrtil. Tak alespoň to líčí nápis na malé bronzové desce, vsazené do chodníku na místě památného utkání. Zlaté doly Kennedy a Argonaut mine v krajině kopců a lesů kolem Jacksonu patřily prý k největším a nejvýznamnějším v Kalifornii. Těžilo se v nich až do roku 1942. Ještě dnes je z odpočívadla silnice nad městem pěkný výhled na velké těžní věže, budovy a další zařízeni bývalých dolů. Stálo by za to obnovit v nich dolování? Při dnešní ceně zlata jistě ano, ale obnova zavalených a zatopených chodeb by asi nebyla maličkosti, proto se vice vyplácí raději otevírat doly nové. Další z měst, do kterého přicházíme, Sutter Creek, připomíná svým názvem dobrodruha a podnikatele, původem Švýcara, Johna A. Suttera, který osídlil území dnešního hlavního města Kalifornie, Sacramenta, ještě před vypuknutím zlaté horečky roku 1848 (velmi známá a navštěvovaná je jeho bývalá pevnost a sídlo Sutter Fort v Sacramentu). Také městečko Sutter Creek bylo úzce spojeno s těžbou zlata — sídlila tu totiž velká dovozní firma, která se zabývala těžbou a dopravou dřeva z okolních lesů do zlatých dolů. K tahání plně naložených vozů používali vozkové 10 až 12 mul. Doprava lesními cestami a kopci trvala asi 3 dny, a pokud vyčerpaná zvířata odmítala táhnout, bylo nutno náklad shodit z vozu a na kopci opět naložit. Jak vidno, tehdejší vozka si své peníze rozhodně zasloužil. Nebyl by to však pravý „divoký západ", kdyby tvrdý život nebyl nejrůznějšími způsoby zpříjemňován a oslazován. V Sutter Creeku tuto úlohu zastávala budova opery, v níž vystupovali známi umělci a také prý Buffalo Bill se svým indiánským představením. Ale to už vjíždíme do kraje ELDORADO, kde se v lesích skrývá i nevelká osada téhož jména. V uších mi zní Matuškovo »Jít a hledat Eldorado, zbavené vší bídy člověčí . . .«. Ale tehdejší dobrodruzi (a mnohdy propuštění či uprchlí zločinci), kteří sem přicházeli za snadným výdělkem, to neměli rozhodně lehké. Pokud se nepřidrželi poctivé obživy — hledání zlata či nejrůznějších řemesel —, končili často velmi neslavně s oprátkou na krku. Tvrdými tresty prosluly zejména místní orgány spravedlnosti v jinak půvabném městě Placerville, kterému se trochu hanlivě přezdívalo „Hungtown" (město, kde se věší). Dodnes tu visí na šibenici v hlavní ulici na zdi jednoho z malebných domů jako připomínka i varování figurína oběšence — lupiče či falešného hráče. Všudypřítomná vidina zlata se připomíná mnoha výkupnami tohoto vzácného kovu, které zároveň nabízejí zájemcům přehršel vkusných i méně vkusných šperků. Mezi ty, které jdou v současné době nejvíce na odbyt, patří malé šupinky a zrníčka zlata v přírodním stavu, zalévaná do průhledných náušnic, broží a náhrdelníků. A znovu tu nacházíme čiperné obchodníky, kteří zásobuji novodobé prospektory všemožnými potřebami, od nářadí až po zbraně. A zlaté doly v kopcích a mezi zelení lesů, pečlivě uzavřené veřejnosti, odkud jen hluk moderních strojů prozrazuje čilý ruch pod zemí i nad ní. A tak vítám alespoň možnost návštěvy muzea dolování zlata, kterým vlastně je celá současná osada Coloma v lesích východně od Sacramenta. Jsme na místě, kde začala původní zlatá horečka, když tu roku 1848 objevil dělník James W. Marshal při výkopu základů pily zlaté valounky. Na velké ploše jsou zde pod širým nebem i v původních domech zlatokopů soustředěny stroje a náčiní, používané při těžbě zlata. Kamenné mlýny na zlato, velmi podobné zcela obyčejným mlýnským kamenům, i novější, sto let staré drtiče rudy, obrovské stroje, v nichž několik silných ocelových pístů, které dopadaly na kovovou plošinku, drtilo zlatou rudu na prášek. Samozřejmě nechybějí ani důlní vozíky a stroje na plavení rudy. V muzeu současného dolování si můžeme prohlédnout také model jedné ze zdejších kuriozit — jakési obrovské pojízdné továrny na těžbu a zpracování zlata. Obrovský komplex připomíná spíše cosi mezi velkou pramicí a bagrem z povrchových uhelných dolů. Na veliké plošině jsou namontovány nejrúznější stroje. Podle slov průvodce byl celý tento komplex s velkou námahou dopravován do kopců k nalezištím zlatých žil. Obřími drapáky narýpaná zemina putovala do strojů tohoto zajímavého komplexu, kde byla zlatá ruda postupně zpracována až k finálnímu výrobku — cihličkám zlata. Po vyčerpání zlatých žil a skončení těžby byly tyto stroje obvykle ponechány na místech bývalého dolování, protože jejich doprava zpět by se už majitelům stěží vyplatila. A tam často rezavějí dodnes. Za prohlídku stojí i velká vodní děla, která slouží k odplavování zeminy z povrchu kopců, čímž je vlastně rychle a ve velkém napodobována původní erozní činnost řek. Naši cestu za původní i novodobou „zlatou horečkou" končíme v Nevada City, snad nejpůvabnějším ze všech zlatokopeckých měst této oblasti. Jeho dřevěné domy, bílé a růžové, jsou půvabně rozhozené v kopci, odkud je nádherný pohled na zalesněné pohoří Sierry Nevady. Tady je „eldorádo" turistů — i s uličkami, připomínajícími obrázky tichých a malebných zákoutí Paříže, s drožkami, které tu kočírují sladce usměvavé dívky v černých cylindrech. Ale, koneckonců, snad právě i tato líbezná cukrová poleva na tvrdém zlatém dortu, který vždycky stál plno nadějí, potu, slz a krve, patří právem do té obdivuhodné a podivné mozaiky, ze které vznikl stát zlatokopů a dobrodruhů — Kalifornie. • Zlatokop a nákupči zlata v Jamestownu, Ralph Shock, který pořádá výpravy za zlatem (Foto: Ludvík Kind!) REPORTÉR 4/87 19 [pageend19]OTA RAMBOUSEK POVÍDÁNÍ O VLASTENECTVÍ Pozn.red.: Rudé právo jako reakci na Rambouskův rozhovor se Ct. Mašínem ve Svob. Evropé napsalo, že K231 je spolek zabijáků a Ota Rambousek že má v Muzeu min. vnitra svou vitrinu jako nebezpečný nepřítel komunismu. Potkat opravdového vlastence, to musíte mít kliku. Já ji měl. Všechno to začalo tím, že v knížce »Mrtví nemluví«, kterou vydalo v roce 1985 „Naše vojsko", se o nás obou zmihuje nějaký František Vrbecký. Ovšem ne jako o vlastencích. V jeho očích jsme společně s Igorem Moravcem, synem bývalého protektorátního ministra Emanuela Moravce, s agentem Malým z případu Babice a jinými „skutečnými případy z bojů s nepřáteli socialismu v naší vlasti". Dalo mi trochu práce vlastence Ctirada Mašina najít a popovídat si s ním. Sám je neodmyslitelná polovina průserářského tandemu bratří Mašínů, kteří i bez Vrbec- kého jsou „skutečný případ". Nejdřív si ten celý rozhovor o vlastenectví trochu upřesníme, aby lidé nemysleli, že si děláme srandu z věcí naprosto vážných. V podvědomí mnohých hárá totiž neustálá touha bojovat". Tři sta let poroby, dvě světové války, odboj, partyzáni. Starý dobrý Palacký v hluboké nesvobodě austrijácké monarchie prý řekl: »Kdykoliv český národ zvítězil, dělo se to spíše silou ducha, než hrubou silou.« Nebo tak nějak. Za přesnost neručím. Jenže Palacký zemřel v klidu a míru, takže my, vyzbrojeni zkušeností z těch dvou válek, dvou okupací, jednoho obrodného procesu a jedné normalizace, můžeme Pa- lackého opravit v tom smyslu, že »kdykoli český národ zvítězil, dělo se to více ranou po tlamě, než planými žvásty«. Asi tak, přeloženo do moderní historie, že ano, Radku! »Řeč z hloubi mého srdce. V naší rodině je tato teorie tradiční od samého začátku. Otec, ruský legionář, by! celou republiku důstojníkem a zůstal jím až do smrti. Od první chvíle, co nás obsadili Němci, snažil se jim to dělat těžké. Měli v něm nesmiřitelného nepřítele. « »Já se pamatuji, jak známý mého táty, taky důstojník, ovšem za protektorátu schován u důchodkové kontroly, vyprávěl, jak v pětačtyřicátém byla v důstojnických kádrových dotaznících popisována ilegální činnost za okupace taky takto: „Koupil jsem si psa, kterého jsem pojmenoval jménem Adolf a nejméně jednou týdně jsem ho nakopl, abych tak vyjádřil svou nenávist k Vůdci Třetí říše, Adolfu Hitlerovi. . ." „Když se nám v roce 1942 narodila první dcera, pojmenoval jsem ji jménem Hana jako výraz úcty k manželce našeho drahého presidenta, Dr. E. Beneše. . . " „Měl jsem starý slamník na půdě, i když měl být podle přísných předpisů ve sklepě...” To tvůj otec a jeho společníci byli důstojníci jiného kalibru. « Radek se usmál: »Otec hned v březnu, ještě před záborem, ukryl větší počet zbraní a munice ze skladů čs. armády. Když pro něj gestapo přišlo, utekl oknem z druhého poschodí rovnou do ilegality. Jako úvod do podzemní činnosti bylo vyhození části Anhaltského nádraží v Berlině do vzduchu. A představ si, že jeho pomocníkem byl švagr, tedy náš strýc štábní kapitán Ctibor Novák, kterého komunisté 1. února 1955 odsoudili v našem procesu k smrti. Spolu s plk. Balabánem a kpt. Moráv- kem založil otec legendární skupinu „tří králů". Zřídili radiové spojení s Londýnem, kontakt na Pavla Thummela, důstojníka nacistického štábu. Otec byl neobyčejně odvážný. My jsme tehdy byli s Pepou ještě děti. O jeho kouscích jsme se dověděli teprve po válce. Tak prý jednou přišel na schůzku se zbrusu novým německým samopalem: „Odkud to máš?" ptali se ho kolegové. „Sebral jsem ho z německého transportéru na ulici. " Parádní kousek provedl Němcům, když si opatřil plány Petsch ková paláce, ústředí gestapa, a dvakrát prošel celou budovou, aby zjistil polohu cel a místností pro výslechy umístěných ve sklepě. To už ovšem dávno nebyl plukovníkem Josefem Mašínem. V ilegalitě užíval přezdívku Poberá z Lomu. Ale 13. května 1941 při pravidelném rádiovém spojení s Londýnem gestapo obklíčilo konšpirační byt. Otec úspěšně kryl ústup společníků, zastřelil dva gestapáky a v divoké přestřelce byl těžce raněn. Přesto otec odmitl vůbec udat svoji totožnost a gestapo muselo použít úskoku a uveřejnit jeho fotografii v novinách s výzvou, kdo zná tohoto muže. V cele se třikrát pokusil o sebevraždu, dvakrát oběšením, jednou zkoušel prokousnout tepny v zápěstích. Když ho převezli do nemocnice, zabil strážného ranou do hlavy lahví naplněnou pískem. Týdny byl hrozně týrán, neustále svázán ve svěrací kazajce. A když všechny pokusy o zlomení jeho odporu selhaly, nacisté ho 30. června 1942 v Kobylisích na střelnici popravili. Otec před smrtí propašoval z Pankráce moták, který se stal morálním krédem naší rodiny. Nezapomeň, že v okamžiku otcovy smrti mi bylo dvanáct, Pepovi deset let.« »Radku, dokázal bys alespoh přibližně interpretovat otcův poslední vzkaz? Jako takovou protiváhu proti těm „vlastencům " uvedeným svrchu ? « »Já ten moták po ruce pochopitelně nemám. To není věc, která se nosí stále v náprsní tašce. Ale vzkaz zněl přibližně takto: Nemohl jsem stát a nečinně se dívat na to, až se z vás stanou opovrhovaní otroci. Chtěl jsem, aby z vás byli svobodní a nezávislí občané. Pamatujte si vždy, že pracovat pro svobodu své země je první povinností každého Čechoslováka. Také vy musíte splnit tuto povinnost, až nadejde čas. Tenhle otcův odkaz jsme se snažili plnit co nejlépe. Ze začátku, těsně po skončení války, to ještě šlo. Otcova práce a oběť byla oceněna. Všechno skončilo únorem 1948. Že si vzpomínám: Všiml sis, jak ten Vrbecký v té své slátanině udělal z otce šmahem velkostatkáře? Krátce — začali jsme pracovat ilegálně. A hned, jako otec, jsme do toho od začátku „šlapali". / když jsme byli mladí, měli jsme svoje zkušenosti. A náš věk a klukovský vzhled nás částečně chránil. Nikdo nás nespojoval s takovými akcemi, jako byl Chlumec nad Cidlinou a Čelákovice. « »Míníš přepad stanic SNB a získání zbraní. Ona je o vás celá literatura. Většina muklů si na váš případ dobře pamatuje. To jsme seděli v Leopoldově, když se o Mašínech tolik mluvilo, a mezi nás přišli někteří z vaší skupiny. « »Byly to vlastně dva časové úseky. První na podzim, v říjnu 1953, když jsme utíkali přes východní Německo do Berlína. Původně nás bylo pět, pak padl Němcům do rukou Zbyněk Janata a později i zraněný Václav Švéda. My jsme pro změnu poslali „k Brd Íčkům" čtyři germánské soudruhy z Lidové policie. Před Berlínem postřelili do břicha Milana Paumera, ale všichni tři jsme se dostali po 28 dnech cesty šťastně na Západ. Podruhé to bylo v únoru 1955; v procesu s naší protistátní skupinou nás všechny tři odsoudili k smrti v nepřítomnosti. Horší byly další tři provazy: popraveni byli Ctibor Novák, Václav Švéda a Zbyněk Janata. Poslední dva byli společníci z našeho útěku do Berlína.« »Ale o tom všem se podrobně zmihu- ješ v chystané knížce „Jenom ne strach", že ano ? « »Bude to vlastně poprvé, co se komunisté doma dozvědí pravdu o našem pochodu na svobodu. « »Na zakoupení psa a jeho pojmenování na Gustáva nepomýšlíš? V jednom čísle Reportéra píše trefně Arnošt Wagner o vlastencích a osvoboditelích. V Torontě se objelivi zase „Boží bojovníci". Takže jsme opět u toho vylepšeného Palackého: více planých žvástů než štědře udělovaných přesdršťáků. « »Máš pravdu. Dokud místo zpívání Kdedomova se slzami v očích nevyletí řekněme deset kilometrů drátěné ostrahy „tábora míru" i se špačkárnami do vzduchu a několik komunistů nevezme čert, je dobře o vlastenectví mlčet. Protože ten nefalšovaný, skutečný pocit povinnosti a sounáležitosti s tím kouskem země, kam patříme a odkud nás vyhnali, je v každém z nás. K tomu nepotřebuji rétorické masáže „Božích bojovníků". Otázka skutečně zní: Bojovat? Ale kde, kdy a jak?«, zakončil Radek debatu. »Připravme se, že se na nás někteří „vlastenci" oboří. Ale žijme dál s čistým svědomím a s pocitem, že jsme si alespoh sem tam přiložili polínko na skromný ohníček odporu proti okupantům a pu- čistům. Mějme stále před sebou jako příklad opravdového vlastenectví „tři krále", Gabčika s Kubišem a všechny ty nejmenované „teroristy, zločince a zrádce" ze slovníku nepřátel našeho státu. Těm ostatním „vlastencům" zbývá jen pes Gustík. ■■■■■ 20 REPORTÉR 4/87 [pageend20]ČESKÁ ŠLECHTA V EXILU, KTERÁ I V EXILU ZŮSTALA ČESKÁ VALDŠTEJNOVÉ SETKÁNÍ S HRABĚTEM WAĽDSTEIN-WARTENBERGEM A PANÍ HRABĚNKOU Hrabě Waldstein-Wartenberg d.d. Vídeň, 16-8-1758 © Adolf E J.Karlovský Ne náhodou pokračujeme Valdštejny (nebo také Waldsteiny) v našem seriálu o české šlechtě v exilu, která i v exilu zůstala česká. Když dnešní Valdštejnové slavili 800 let trvání rodu, konala se oslava ve vídeňském Schwarzenberském paláci a tehdejší hostitel, Jindřich princ Schwarzenberg, v uvítacím proslovu litoval, že není možno oslavit toto výročí v pražském Valdštejnském paláci, když běží o tak ryze českou šlechtu. Ale že rád vítá rod Vald- štejnů ve Schwarzenberském paláci, protože Valdštejnové jsou se Schwarzenbergy spřízněni sestrou princova děda — princeznou Marií-Leopoldinou Schwarzenber- govou (jejíž obraz zdobí prostory paláce), která se před sto léty provdala za tehdejší hlavu valdštejnského rodu, hraběte Ernsta Waldsteina. A v naší úvodní reportáži dr. František princ Schwarzenberg několikrát Vajdštejnů vzpomněl. (Viz Reportér číslo 2/1987.) Byl to však skladatel a textař Vladimír Veit, který nás k vídeňským Valdštejnům dovedl. Zná paní hraběnku. Napsal o její češtině fejeton. O tom, jak někdy s hanáckým přízvukem řekne »Posaďte se na žídlu«. Její zásluhou nespočet českých exulantů mohlo ve Vídni vystudovat nebo dostat stipendium třeba jen na nostrifikaci. Vladimír Veit napsal také o neméně dokonalé češtině hraběte Waldstein-War- tenberga a o tom, jak se traduje o nejslavnějším z Valdštejnů, vojevůdci Albrechtovi, že i mezi německé výrazy tvrdošíjně pletl česká slova, takže v jeho vojsku se místo „Schinken” užívalo českého „šunka”. Hrabě Waldstein-Wartenberg je historik, donedávna působící ve vídeňském archivu, autor mj. knihy „Markvartici - dějiny jedné české rodiny v době Přemyslovců”. Markvartici (František Palacký o nich píše v „Dějinách národu českého”) byl jeden z nejstarších českých rodů, sahající až do roku 11 59. Markvartici měli ve znaku lva, synové zakladatele rodu nesli ryze česká jména: Heřman z Rálska, Havel a Záviš. Zakladatel rodu Markvarticů byl po korunovaci Vladislava II. za českého krále povolán jako komoří. Od něho se pak rod Markvarticů dělí (vždy podle jména sídla potomků) na pány z Lemberka, ze Zvíře- tic, Michalovic, Vartenberka a syn Jaroslava z Boleslavi, Zdeněk, se sídlem na Valdštejnů (1280-1304), byl tedy prvním Valdštejnem. (Tedy žádná přivandrovalá šlechta, jak se rádo o Valdštejnech říkalo!) A sledujeme-li v knize hraběte Bertholda Waldsteina-Wartenberga panství tohoto rodu v době Přemyslovců, najdeme místa, známá každému Čechovi (v závorce vždy letopočet založení rodem Markvarticů): Mnichovo Hradiště (1144), hrad Valtštejn — ano, Valřštejn —, staré označení Waldn- stein (1354), Stráž pod Rálskem — staré označení Vartenberk (1281), Mimoň (1262), hrad Děvín (1283), Jablonec (1352), Hrubý Rohozec (1322), Turnov (1272), Železný Brod (1361), Semily (1352), Jilemnice (1356), Rovensko pod Troskami (1374), hrad Kost (1538), Sobotka (1287), Děčín (od roku 1128 do 1283). Nejsou tato místa dostatečným důkazem o českosti Valdštejnů ? * * * Málokterá postava českých dějin dosáhla takové věhlasnosti jako nejslavnější vojevůdce třicetileté války Albrecht hrabě z Valdštejna, vévoda Frýdlandský a Za- háňský. Narodil se 24.9.1583 v Heřmani- cích u Hradce Králové a zavražděn byl v Chebu 25.2.1634 — pohřben v kostele sv. Anny v Mnichově Hradišti. Není to jen překrásný Valdštejnský palác na pražské Malé Straně, Frýdland, Jičín, Mnichovo Hradiště, které nám Valdštejna dodnes i přes tvrdou komunistickou cenzuru připomínají. Je to Schillerova trilogie „Vald- štejnův tábor” (která inspirovala Bedřicha Smetanu k jeho první symfonické básni), „Piccolomini” a „Valdštejnova smrt”. (Mimochodem: za Hitlerovy okupace se v Čechách vyprávěl vtip, že Friedrich Schiller věnoval Čechům Valdštejnskou trilogii, Španělům Dona Carlose, Švýcarům Viléma Telia, Angličanům Marii Stuartovnu, Francouzům Pannu Orleánskou, Italům Nevěstu mesinskou ... a Němcům Loupežníky!) Beethoven nazval Valdštejnskou sonátu jako vděk Valdštejnům, že mu otevřeli cestu do Vídně. Málokterá postava byla ústřední postavou tolika děl, jako právě Valdštejn (Golo Mann, H. Hallwich, román Alfréda Doe- blina v Družstevní práci 1931, portrét Albrechta Valdštejna od van Dycka, prof. Pekař, prof. Šusta z historických prací a v poslední době Ota Filip „Valdštýn a Lu- krecie” - 68 Publishers). * * * V souvislosti s pražským a českým barokem se mluví o vynikajících architektech, kteří přišli do Prahy toto ve světě jedinečné baroko stavět. Úž se nemluví o tom, že to byla česká šlechta, která tyto stavitele a architekty a umělce přivedla do Prahy. Mezi nimi jeden z Valdštejnů, královéhradecký biskup a pozdější arcibiskup pražský přivedl do Čech stavitele von Matheye. Byla to opět česká šlechta, která se zasloužila o vznik muzeí (o úloze Šternberků při založení Národního muzea budeme psát v reportáži o Českém Šternberku). REPORTÉR 4/87 21 [pageend21]historie rodu Markvarticů, Vartenberků a Valdštejnů od dob Přemyslových dodnes, ale zásluhou Valdštejnů se shromažďují podklady k dějinám české šlechty. Nasloucháme-li krásné češtině českých Valdštejnů, žijících ve Vídni, sledujeme-li posledního potomka slavného rodu, který vědeckou historickou prací usiluje o zachování české tradice a dokazuje, že česká šlechta byla od dob Přemyslovců česká, je nám smutno při setkání s emigranty, kteří odešli (nikoli z politických důvodů, jak tvrdili při žádostech o poskytnutí asylu) před několika málo lety a dnes plivají na Všechno české a každého, kdo o sobě hrdě prohlašuje, že pochází z Čech. SS® Zámek v Mnichově Hradišti, odkud byli dnešní Valdštejnové vyhnáni roku 1945. Po únorovém puči 1948 rozhodl Klement Gottwald v mnichovohradišťském zámku zřídit „Školu stranických kádrů Jana Švermy” (Šverma se v Mnichově Hradišti narodil). Po zatčení Marie Švermove však z toho sešlo. Emanuel Arnošt z Valdštejna, rovněž jeden z „mužů Národního muzea”, po dvě generace usiloval o založení institutu, kde by se soustřeďoval duševní život českého národa. Valdštejnové zakládali v 17. a 18. století na svých sídlech velké knihovny a obrazárny. Karel Josef z Valdštejnů povolal do Duchcova jako knihovníka na zbytek svého života proslulého Casanovu, který tam sepsal své paměti. * * * Hrabě a hraběnka Waldstein-Wartenberg bydlejí ve vídeňské Škodově ulici. kde před nimi bydlel bratr továrníka Škody. I to má svou historickou logiku: Roku 1859 založili Valdštejnové v Plzni „Graf Waldsteinsche Maschinenfabrik”. Tato továrna o devět let později přešla do rukou Emila rytíře ze Škodů — což jsou světoznámé Škodovy závody. Hraběnka Valdštejnová-Vartenberková působí v řádu sv. Lazara (což je mimochodem rovněž tradiční český řád), který pečuje o staré a nemocné lidi. V roce 1986 to bylo 1636 osob v pečovatelské a zdravotní službě tohoto řádu. Česká menšina ve Vídni jinak Valdštejnům neřekne, než „naše paní hraběnka”, „náš pan hrabě”. Díky vídeňským Valdštejnům byla uchována nejen Císařský generalissimus Albrecht Wácslaw Eusebius hrabě z Waldsteina, vévoda Frýdlantský, svaté Říše Římské vévoda Meklenburský, kníže Zaháňský a Hlohowský, hrabě Zwěržinský etc. Rytíř Řádu Zlatého Rouna, etc. © Adolf F. J.Karlovský MODELY Před časem jsem slyšel od velevýznamného, materialisticky orientovaného vědce, když se hovor přenesl od Platona na otázku víry v Boha, tato slova: »My o tom víme velmi málo. To jsou všechno jen modely.« Mlčky jsem souhlasil, ale nedalo mi, abych o tom nepřemýšlel. Jisté je, že je ještě dost lidí, kteří jsou věřící a chodí i do kostela. Zároveň přibývá těch nevěřících. Většina spojuje svůj názor s náboženskou organizací a jejím »Písmem« čili s nějakou ortodoxií, kterých je velmi mnoho a většinou se vzájemně potírají. Marxismus to zjednodušil. Je založen na ateismu. Je nutno věřit pouze straně. I ta má své »písmo«, vyplývající z dialektického materialismu. Religiózní ortodoxie se zaměnila za orto- doxii politickou, jejíž téze je možno měnit podle potřeby. Je to tedy něco jako moderní náboženství, jenže to slovo je zamlčeno. Myslící člověk, pozorující přírodu, kterou nezaujatě chápe svým citovým a rozumovým způsobem, hledá pevný bod, který nenalézá ani ve víře ani v ateistické orientaci. Místo víry hledá přesvědčení. Ne tedy to, co se k věření předkládá, ale to, co by sám mohl svým intelektem obsáhnout. Může toho dosáhnout jednak svým vrozeným instinktem, jednak dnes úž zcela populární znalostí svého těla, přírody a vesmíru. Pak už jde jen o to, aby si připustil a zároveň uvědomil, že v tom pozorovaném a vědecky zkoumaném »bytí« nemůže být nic náhodného, ale že tu je naopak něco přesně fungujícího, takže za tím musí existovat nějaký tvůrčí, absolutní a nedefinovatelný fenomén jako nebytostný původce. Toho původce, jako dárce života a jeho řádu, nazval člověk Bohem. Dalekosáhlé důsledky se prakticky projevily, když Mojžíš přinesl s hory Sinai svému národu »Desatero« a Kristus svým učedníkům modlitbu »Otče náš«. Ani ti nejvědečtější vědci nemohou popřít, že by dnes »Desatero« ztratilo svou morální platnost. Právě tak nelze popřít, že by oněch šest vět modlitby »Otče náš« nemělo dodnes své oprávnění. Lidem je vrozený smysl po hledání pravdy. Jejím symbolem je od pradávna rovnoramenný kříž. Není asi náhodou, že tato prostá modlitba, plně vyjadřující vztah člověka ke svému Tvůrci, má formu symbolu pravdy. (Tři první věty, psané pod sebe, tvoří vertikální, tři zbývající prosby, psané vedle sebe, horizontální rameno.) I když moderní člověk prohlásil náboženství za přežitek a žije podle toho, neměl by zavrhovat morální pilíře vzešlé z této tradice, které mají věčnou platnost, neboť vyplývají z přirozeného citu a vědomí závislosti na neproniknutelném tajemství vzniku a zániku života, kterému všichni bez rozdílu názorů či vyznání podléháme. Respekt a obdiv k plejádě vědeckého všestranného výzkumu, který má pro pozemský život nedozírnou cenu, neměl by zastiňovat to, co dala příroda člověku do vínku. To jest cit, instinkt a intuici. Tedy fenomény, které sice nejsou v rozumových mozkových buňkách obsaženy, ale které mohou poskytnout informace z vyšších duchovních oblastí, které však mate- rialisticko-ateistická věda jako nevědecké zavrhuje pro jejich metafyzický charakter. Ze tyto metafyzické vlastnosti zvlášť nadaných lidí mohou být součástí geniality vrcholného umění i vědy, bylo již mnohokráte prokázáno. Jaká syntéza vyplývá z této analyzy? Tři diametrální stanoviska: A) ortodoxně religiózní B) ateisticko-politicko-mocenské C) materialisticko-vědecké se jeví jako vrcholy trojúhelníku, jejichž vzdálenosti se spíše zvětšují než přibližují. Tato divergence vede ke konfliktům na politickém, náboženském i ekonomickém poli. V představě se nabízí paralela z třicetileté války, která zachvátila a zbídačila celou Evropu. Tehdy píše J.A.Komenský svou »Hlubinu bezpečnosti«. Nepřiklání se k žádné totalitní vítězné straně. Hledá mír. Když ne obecný, tedy aspoň osobní, který by měl trvalou hodnotu a paralyzoval divergentní mocenské a uchvatitel- ské záměry. Ta hlubina bezpečnosti je někde uprostřed trojúhelníku A,B,C v oblasti jeho těžiště. Lidstvo, pokud není zfanatizováno, neinklinuje k žádné výstřednosti. »Člověk obecný« — na celém světě — chce prostě žít! Má potřebu volnějšího prostoru pro svou vrozenou individualitu a svou osobní odpovědnost. Nechce být vtlačen do žádného totalitního koutu, který mu otrokářským způsobem brání, aby dosáhl svým vlastním intelektem na nejširší bázi vyšší kulturní a morální úrovně a ne, aby tomu bylo naopak, jak se to odráží v tragických skutečnostech, jichž jsme současnými svědky. K tomu prostému »žít« patří ještě »nechat žít«. A rázem je z toho zas jen »model«. Jak to řekl velevýznamný vědec. VLADIMÍR ŠEDIVÝ 22 REPORTÉR 4/87 [pageend22]INZERCE CENY ZA INZERCI V REPORTÉRU: Za celou stránku..................................sfr. 800.00 za 1/2 stránky ..................................... sfr. 400.00 za 1 /3 stránky ..................................... sfr. 267.00 za 1/6 stránky ..................................... sfr. 134.00 Za inzeráty menší než 1/6 str. se účtuje základní poplatek sfr. 3.00 + sfr. 1.10 za každý mm výšky sloupce o šířce 60 mm. Slevy: při nezměněném opakování inzerátu 20%, za celoroční publikaci nezměněného inzerátu 30%. — Redakce ani vydavatel neručí za obsah inzerátů. HLEDAJÍ SE ABSOLVENTI REÄL. GYMNASIA V NÁCHODĚ, maturanti z let 1939 až 1941. Adresu hledajícího sdělí Reportér. STAVEBNÍ INŽENÝR, (33) žijící v Čechách, se obraci na českou veřejnost v zahraničí s prosbou o zprostředkováni tříměsíční praxe v oboru moderní stavební tepelné techniky. V tomto oboru pracuji již několik let, ale rád bych poznal techniku západní. Dohovořím se německy a anglicky. Lask. nab. prosím do adm. Reportéra pod zn. "St. ing." KDO VYFOTOGRAFUJE obrazy klaunů - i barevné reprodukce z knih, např. „Klauna" Františka Tichého? Pro Reportéra. 1 BERLIN HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20osob pro soukromá setkání. - Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) PŘl NÁVŠTĚVĚ USA NAVŠTIVTE ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTĚVU SE TĚŠÍ MAJKA A HONZA DRVOTOVI KRAJANSKÉ STŘEDISKO DENIA - ŠPANĚLSKO Na výběr jsou: garzonky, byty, řadové domky, vilky a pozemky ve všech cenových kategoriích. V Den i i najdete: rozmanitý kraj, příjemné podnebí a nové přátele z různých koutů svéta. Bližší informace, videofilm »DENIA 86« a adresy našich spolupracovníků v ostatních zemích Vám na přání pošlou: KAREL & VĚRA DIVOKÝ (DIVA IMMOBILIEN) Segantinistr. 9, CH-8049 Zürich Telefon 01/56 21 56 ÚŘEDNÍ PREKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIRÍ KOMÁREK dipl. překladatel Greifenseestrasse 19 8050 ZÜRICH Telefon 01 / 312 00 24 Prodejna ČESKÝCH KNIH a půjčovna video kazet je otevřena denně na Badenerstrasse 698, 8048 ZÜRICH Telefon 01 / 62 68 78 VYŽÁDEJTE Sl SEZNAM KNIH A VIDEOKATALOG FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GÖTEBORG Telefon 031 / 130129 POLEMICKÁ KNIHA PAVLA STEIGERA „ZÁPAS O DUŠI" odpovídá srozumitelným způsobem na základni otázky křesťanské viry, lidské existence a osobní zodpovědnosti na základě biblického učeni, ne na základě lidských náboženských snah. Objednejte si tuto nekonvenčni knihu na adrese: ZÁPAS O DUŠI, 1647 Hummer Court, LEADVILLE, CO 80461, U.S.A. Cena při objednávce z USA nebo Kanady: USD 7.00, při objednávce z jiných zemí USD 10.00 (letecky) nebo dobrovolný příspěvek. VYSOKOŠKOLÁK (33/170) hledá vážné seznámeni se vzdělanou dívkou, nekuř., politicky konservat., tradičních morálních zásad, která dává přednost rodinnému životu před životem společenským. Nab. pod zn. "New York" do administrace Reportéra. SVOU PŘÍTELKYNI, velmi pohlednou vdovu (52, střední štíhlé postavy) bych ráda svěřila charakternímu protějšku. Žije ve Skandinávii, ale své bydliště, pokud možno směrem jižnim, by změnila. Nad. pod zn. „OR/487" do admin. Reportéra. HLEDÁ SE ŽENA PRO VEDENÍ DOMÁCNOSTI čtyřčlenné obchodnické rodiny ve městě Aspen, Colorado, USA. Předpoklady: znalost češtiny a angličtiny, řidičský průkaz, nekuřačka, zkušenost se zacházením s dětmi a znalost prací v domácnosti. Krátké inform, na tel. č.02102 /47 10 83. Písemné nabídky pod zn. 6301 W 22 na: AE LESACO, Postfach 1415, D-4030 RATINGEN BBC CZECHOSLOVAK SERVICE The Czech and Slovak Produktion teams have vacancies in London. Interested applicants must have Czech or Slovak as their first language, thorough knowledge of English, skill in original writing and good microphone voice. Education to degree level or journalistic experience desirable. Write for further details within 14 days to Recruitment Office, BBC, P. O. Box 76, Strand, London, WC2B 4PH, England, quoting reference 87.X.3636 and enclose a selfaddressed envelope for reply. »No je to sice nafta, ale mám dojem, že z toho ten krtek moc velkou radost nemá. « Z nové knihy Pavla Kantorka „Bajky na neděli". K dostání v prodejně M. Cimburka za sfr. 12.—. REPORTÉR 4/87 23 [pageend23]JOSEF KOLÁČEK HRAD V NITRU anebo VNITRO NA HRADĚ? »Jednadvacáté století bude mezafyzic- kým stoletím nebo nebude.« Hloubavějšímu čtenáři mírně zatrne pod úderným vyjádřením apokalyptické alternativy, na jejímž pozadí vystupují docela skutečné hrozby různých odstínů od černobylské katastrofy, přes kyselé deště, otrávené vody, odumírající lesy, až k sebezničení lidstva atomovými či vodíkovými raketami. Možná, že mu nebude zcela jasné ono přídavné jméno »metafyzický«, a proto si nalistuje ve slovníku spisovné češtiny, co tomu říkají odborníci naplnění duchem — vlastně by se mělo říkat podle důsledného Pol Potová kambodžského marxismu »naplnění hmotou nejvědečtějšího světového názoru«. Doví se od nich, že metafyzika je nedialektický filosofický způsob myšlení zkoumající jevy jako neměnné anebo zkoumání podstaty věcí domněle smyslům nedostupné, ovsem je nutno zdůraznit, zabezpečují se oni nejvědečtější světonázoroví odborníci — pouze v idealistické filosofii. Tím je vybudováno předmostí ke zničení anebo přinejmenším pro odložení oné zneklidňující lapidárnosti mezi nepotřebné haraburdí. Ještě tak na půl ucha či ještě s nepřibouchnutou pozorností je onen čtenář ochoten vyslechnout, kdo to vlastně prohlásil či napsal. A tu je další nechvályhodný rys mentality moderního člověka, že u něho nerozhoduje, co se říká, jaká zásada, pravda či lež je formulována, ale přijímá se řečené podle toho, kdo ji říká. Ve 13. století dospěl jeden z největších filosofů té doby, Tomáš Akvínský, k této definici: »Pravda, ať ji říká kdokoli, je z Ducha svátého.« Tak smělý a tak odvážný a tak svobodný byl filosof „temného středověku". Za tím „kdokoliv" mohl být mohamedán, budhista, mongolský nájezdník či vikingský dobyvatel. To však pouze na srovnání s úrovní myšlení moderního člověka. Kdyby se ukázalo, že to napsal Leon Bloy, stačila by nálepka konzervativec a náboženský fanatik, aby se to vůbec nebralo vážně. Kdyby byl autorem Mahát- ma Gandhi, zařadilo by se to blahosklonně mezi orientální zvláštnosti, jež jsou skeptickým Evropanům k nepotřebě. Jenomže tahle slova napsal André Malraux, autor románů „Dobyvatelé" (1928), který byl přeložen do jedenácti řečí, „Lidský úděl" (1933), líčící boje mezi Čankajškem a čínskými komunisty, „Naděje" (1937), líčící španělskou revoluci jako naději lidstva. Tyto romány dokumentují nadšení francouzského spisovatele pro komunismus. Když však v roce 1939 Stalin uzavřel s Hitlerem pakt o neútočení, vystoupil z komunistické strany Francie a šel bojovat jako prostý tankista a po porážce francouzské armády se stává jedním z velitelů partyzánského odporu jako „plukovník Benger". Už jen tato hrst životních údajů o spisovateli Malrauxovi nedovoluje odbýt jeho tvrzení námitkou, že je to pouhý salonní exhibicionismus. Je totiž jasnozřivou formulací intuice, když v letech 1947-1950 pracoval na svém tří- svazkovém díle o psychologii umění „Hlasy ticha". Vzpomeneme-li si, kolik velkých i méně velkých jmen české poezie i prózy právě v těch poválečných letech bylo zachváceno třeštěním o jediné materialistické budoucnosti komunismu, jak to nedávno dokumentoval A. Brousek sbírkou ukázek básní, jež psali a tiskli čeští mistři pera; anebo jak celá generace filosofů během několika měsíců „objevila" jedinou vše řešící a všechno vysvětlující pravdu v marxismu (jak to s neskrývaným údivem zaznamenává v jedné své studii prof. Karel Skalický), pak se neubráníme obdivu k jasnozřivosti této Malrauxo- vy intuice. V těch poválečných letech bylo ještě snadné dokázat onu apokalyptickou alternativu, týkající se 21. století, do arsenálu básnických nadsázek nebo pesimistického fantazírování. To jenom dnes nám při něm mírně nebo nemírně jezdí mráz po zádech, podle toho, jak jsme informovaní o černobylské katastrofě, o ekologických hrozbách, o epidemii AIDS či o důsledcích atomové války. Ale právě tu se mi stále naléhavěji vtírají slova apoštola Pavla: »Kde se rozmnožil hřích, tam se v míře ještě daleko štědřejší ukázala milost.« (Řím 5,20.) Nechci a nemohu být škarohlídem, neboť se množí příznaky pro první část Malrauxo- vy prorocké věty. Je-li zralý muž, přesvědčený ateista, ochoten vykonat cestu napříč Evropou, jen aby přivezl svému příteli „Vlastní životopis" sv. Terezie od Ježíše, pak je to pádné svědectví o pražském duchovním prostředí. Koncem května mi psala jedna česká Rakúšanka: »Z občasných návštěv v Praze mohu jen dosvědčit, že o mystiku je ohromný zájem, vyplývající jistě z tristní situace. Po takových návštěvách vždy zajdu do vídeňských knihkupectví, abych se podívala alespoň na autory a tituly, o nichž byla řeč, a kteří na mé známé zapůsobili . . .« Avšak nejenom Praha. Z Vysočiny mi píšou dvě dvacetileté dívky: »Dlouho sháníme Autobiografii sv. Terezie od Ježíše. Máme ji teď vypůjčenou, ale musíme ji brzy vrátit. Čerpáme z ní mnoho a bude nás provázet životem. Tolik toužíme ji mít. Je nám tak vlastní, tak nás oslovuje. U nás není k sehnání!!!« Kdo z vás měl příležitost číst otevřený dopis č. 3 »0 nabývání, vlastnění a rozšiřování periodických a neperiodických publikací v ČSSR«, který adresoval pan Augustin Navrátil devatenácti různým vládním místům od presidenta republiky přes ministerstvo vnitra až po různé úřady a ústřední výbory politických stran včetně KSČ, tomu asi bude naskakovat husí kůže, jak v lecčems nynější čs. byrokracie a cenzura překonává Orwellovu románovou fikci. V současné době se jedna prostá venkovská žena dožaduje, protestuje, reklamuje ústně i písemně vydání knihy „Hrad v nitru" od sv. Terezie od Ježíše. Když se dověděla o jejím vydání, napsala si své známé a ta ji tu knihu doporučeně poslala. Když urgence prostřednictvím pošty vyzněly nadarmo, sedla na vlak a zajela si do Prahy na poštu 120 - celnici. S rázností a přímostí ženy zvyklé na polní práce i nakládání hnoje nebo mláceni obilí vstoupila na vrátnici, odevzdala občanku a vyšla o patro výš do kanceláře, kde se vyřizují reklamace. Sedělo tam šest žen a jeden muž, a ne že by byli zavaleni prací nebo že by se přetrhli rychlým vyřizováním. Dívali se na příchozí s mírným dotčením, jako co si to odvažuje rušit je při tak důležité práci, při níž přece musí prokazovat vysoký stupeň bdělosti a ostražitosti. Osobní návštěvy na tom oddělení asi nebývají časté. Mírně zachmuřený pán se konečně odhodlal vyřídit případ. »Co si přejete? !« »Chci reklamovat zásilku knihy.« »Tu je papír, pero, a napište žádost o přešetření. Uvedte, jak se kniha jmenuje, kdo je autor, kdo ji vydal a kde; prostě všechno, co víte. Naše odpověď vám přijde písemně. . . « A přišla. Nejprve, že se nepodařilo zjistit, zda vůbec došla na území ČSSŘ. Po další žádosti a protestu, že „zmíněná publikace byla vyloučena z poštovní přepravy. Věci vyloučené z poštovní přepravy propadají podle vládního nařízení č. 240/1949 Sb., kterým se provádí poštovní zákon, ve prospěch státu. Toto rozhodnutí je konečné a nelze z něj učinit žádnou výjimku. S pozdravem: Světu mír!" V celém světě měl podle přání ředitele mezinárodní poštovní přepravy nastat mír, ale v nitru postižené ženy to vřelo, protože jí byla cesta k vytoužené knize »Hrad v nitru« zabarikádována zákonem č. 94/1949 Sb., vládním nařízením č. 240/1949 Sb., propadnutím ve prospěch státu a konečným rozhodnutím, které nestrpí výjimku. A tu jí svitla naděje, když jí kdosi řekl, že prý je jakýsi výnos, že je třeba mít nejprve povolení z ministerstva a pak že si může dát poslat dotyčnou knihu. I napsala na ministerstvo kultury o příslušné povolení s odůvodněním, že zmíněné dílo sv. Terezie z Avily bylo vydáno pouze v zahraničí. Netrvalo to ani nějak dlouho a přišla jí úřední odpověď, že „odbor knižní kultury MK ČSR není kompetentní udělovat povolení, které požadujete. Obraťte se se svojí žádostí na Sekretariát vlády CSR pro věci církevní, Valdštejnské nám. 4, Praha 1." Nebýt jejích žádostí, protestů a reklamací, nedověděla by se, že nad katolíky vládne kromě normální cenzury ještě jakási supercenzura, a to Sekretariát pro věci církevní. Ten má podle zákona č. 217/1949 § 2 „dbát o to, aby se církevní a náboženský život vyvíjel v souladě s ústavou ... a tedy zajistit pro každého ústavou zaručené právo svobody vyznání". Tyto tahanice a nemožnost dosáhnout povolení mít knihu »Hrad v nitru«, klasické dílo mystické literatury z 16. století, které je podle nějakých tajných měřítek hodnoceno jako nějaké ohrožení socialismu, ne-li rovnou útok na bezpečnost republiky, v ní zanechává hluboce zakořeněný pocit, že žije v zemi, kde je privilegovaná třída ateistů a věřící jsou bezohledně diskriminováni. Bude-li se nějaký nevěřící spoluobčan zajímat o ateistická díla Voltaira, Nietzscheho nebo Feuerbacha, pan ředitel mezinárodní poštovní přepravy ani nemrkne, jestli se ještě nebude blaženě usmívat. A když ona chce, aby jí vydali zabavený »Hrad v nitru«, pak jediným škrtem pera (ovšem s pozdravem: Světu mír!) plivne na Mezinárodní pakt o občanských a politických právech, který byl zveřejněn v ČSSR vyhláškou č. 120/ 1975. Asi pan soudruh ředitel nikdy nečetl článek 19 zmíněného Mezinárodního paktu. V druhém bodě totiž stojí: »Každý má právo na svobodu projevu: toto právo zahrnuje svobodu vyhledávat, přijímat a rozšiřovat informace a myšlenky všeho druhu, bez ohledu na hranice, ať ústně, písemně nebo tiskem, prostřednictvím umění nebo jakýmikoli jinými prostředky podle vlastní volby.« Pravděpodobně jej zná, ale v duchu — či přesněji podle nejčistšího albánského marxismu — ve hmotě slavnostních prohlášení čs. delegáta na konferencích v Bělehradě, 24 REPORTÉR 4/87 [pageend24]Madridu i ve Vídni, že „vláda ČSSR co nejdústojněji plní všechny závazky mezinárodních smluv, jež podepsala« nechává příslušný článek nebo celý Mezinárodní pakt na papíře a řídí se různými „zvláštními směrnicemi Sekretariátu pro věci církevní, jako je ona proslulá s jednacím číslem 12768/70 k provedení zákona č. 94/1949". Zavládne-li v lidském nitru pokoj, bude jej vyzařovat i do vztahů ke druhým. Je nadějným znamením, že právě v zemích koruny svatováclavské roste touha po tomto vnitřním pokoji, že jsou vyhledáváni lidé, kteří pomáhají odstraňovat, co jej ruší, že roste zájem o díla, v nichž je uloženo poznání, jak jej dosáhnout. Staví-li současný režim proti tomuto hladu zvláštní oddělení ministerstva vnitra, chapadla cenzury, diskriminační opatření včetně domovních prohlídek, vyšetřování a soudů, pošlapávání mezinárodních smluv, pak jen šmíruje další tragickou scénu na divadle světa, z níž stále jasněji vystupují obrysy oné hrozivé alternativy Malrauxova prorockého výroku ». . . nebo nebude!« b b b b b ANTONÍN KRATOCHVIL BÁSNÍK PO BOKU KARDINÁLA TOMÁŠKA Dne 26. září 1986 se konala v pražském chrámu sv. Mikuláše smuteční liturgie za zemřelého pražského generálního vikáře dr. Vaňka. Liturgii celebroval sám František kadinál Tomášek a homilii přednesl Jan Lebeda, který se téhož dne ujal funkce generálního vikáře arcidiecéze pražské. Jeho jmenování je nutno považovat za jasný ústup režimu osobnosti kardinála Tomáška, neboť kanovník Lebeda »dlouhá léta zastával funkci personálního, osobního referenta a nyní se stal nejbliž- ším spolupracovníkem kardinálovým, ba pravým ’’druhým já” Jeho Eminence kardinála a pražského arcibiskupa a primase České země.« (1) Kardinál Tomášek zde prostě předešel byrokratické cestě režim- ního schvalovacího řízení. Bylo by chybou z tohoto významného aktu vyvozovat důsledky pro změnu politiky režimu vůči katolické církvi. Lebedo- vo jmenování generálním vikářem je vysloveně záležitost jen arcidiecéze pražské, i když v mezinárodních kruzích to zdůraznilo jen vážnost, které se nejvyšší representant katolicismu v ČSSR těší. Jan Lebeda se narodil 23. dubna 1913 v Praze, vystudoval arcibiskupské gymnasium a po maturitě se dal zapsat na teologickou fakultu UK. Dne 20. června 1937 byl vysvěcen na kněze. Jako kaplan působil krátce v Kolíně a pak požádal o přeložení do Prahy, aby mohl dále studovat českou literaturu, filosofii umění a náboženství. Velký vliv měl na něho prof. dr. Zdeněk Wirth. Jeho přání bylo vyhověno a pastoračně působil v kostele sv. Štěpána. V letech 1943-45 byl spirituálem pražského kněžského semináře. V této funkci pokračoval po válce po znovuotevření Karlovy university jako spirituál semináře fakulty. Když byla v r. 1950 teologická fakulta zrušena, byl v 50. letech vyslýchán StB a po propuštění krátkou dobu vypomáhal při nově vytvořené Cyrilometodějské fakultě v Litoměřicích. Fakultní kněžský seminář musel opustit již v r. 1952. Tím končí definitivně jeho vysokoškolská dráha. Poté působil v Řevni- čově, několik let na Kladně-Rozdělově a v Libušině. V době Pražského jara 1968 byl Lebeda slavnostně instalován kanovníkem starobylé kolegiálni kapituly ve Staré Boleslavi. V roce 1970 převzal redigování Katolických novin a shromáždil kolem nich katolickou inteligenci. S redakcí spolupracovali i bývalí političtí vězni padesátých let, neboť to byl jediný list, kde mohli publikovat např. Zdeněk Rotrekl, Růžena Vacková, Nina Svobodová, Zdeněk Kalista a další. Z vlastní knihy literárních esejů, která nemohla knižně vyjít, otiskoval zde Lebeda v úpravě eseje o Franzi Werflovi, Jakubu Demlovi, Otakaru Březinovi, Albertu Vyskočilovi a o dalších. Ve vědě a v náboženské kultuře byl Janu Lebedovi vzorem polyhistor, světící biskup pražský prof. dr. Antonín Podlaha, kterému pomáhal při vydávání jeho rozsáhlého ”Boho- vědného slovníku” a dalších prací. Prof. Ladislav Pokorný u příležitosti jmenování Jana Lebedy generálním vikářem arcidiecéze pražské se ve své vzpomínce vrací opět ke vztahu Lebedově k biskupu Podlahoví a píše mj.: »A nyní jste byl povolán k tomu, abyste pomáhal řídit naši milovanou diecézi — biskup Podlaha byl také generálním vikářem pražské diecéze.« (2) Z dopisu prof. Pokorného je zajímavé, že censuře unikla i tato věta: »Vaše sonety a rozjímání jsou rozptýleny. Edice pana Chvály je skrývají a vydávají jen velmi střídmě.« Odpověď na otázku »Co je Edice p. Chvály« zůstává bez odpovědi. Lebedova poezie i odborné práce se nevydávají. V roce 1976 ztrácí Lebeda místo šéfredaktora Katolických novin a na jeho místo nastupuje angažovaný člen prorežimního sdružení Pacem in Terris; spisovatelé - političtí vězni přestávají publikovat. V roce 1982 se stává Lebeda censorem pražského ordinariátu pro náboženské články Katolických novin. Funkci však nevykonává dlouho. V roce 1983 odchází vedoucí sekretariátu pro věci církevní Úřadu předsednictva vlády Karel Hrůza do penze a na jeho místo nastupuje apa- rátčík Vladimír Janků a Lebedova funkce přes ostré protesty kardinála Tomáška ztrácí na významu. Tomášek odsuzuje psaní některých článků v Katolických novinách a Lebeda skládá svůj úřad cenzora. Jméno církevního cenzora se pak již v Katolických novinách v tiráži nevyskytuje. K Lebedovým 65. narozeninám vyšla ještě literární studie dr. Lifky, avšak sedmdesátiny přešel tisk mlčením. Jan Lebeda se v té době vrací — pokud mu to čas vedle pastorace v kostele dovoluje — k literatuře, hudbě a kulturní historii. Navazuje tak na tradici svých dřívějších děl, kdy mohl volně ještě publikovat; k výtvarnému dílu sochaře a malíře Arnošta Hrabala, o kterém vydal řadu studií, dále k dílu Jana Zrzavého a hudebního skladatele Josefa Bohuslava Foerstra, či k postavě barokního kavalíra Františka Antonína hraběte Šporka a biskupa Tomáše Pěšiny z Čechorodu. Nejvýznamnější je ovšem básnické dílo. Lebeda hluboko pronikl do struktury estetiky sonetu. Napsal více než 3000 sonetů. Bohumír Lifka o nich napsal: »V dějinách českého sonetu jako básnického útvaru pro lyrickoepickou cyklickou náplň bude mít Lebedův reflexivní sonet své zvláštní významné místo.« (3) V době Pražského jara 1968 bylo v Katalogu k výstavě tisků kladenského Jos. Cipry o Lebedovi napsáno, že je nejhlubší z religiózních básníků naší české přítomnosti. A tento básník a vědec je nyní po boku kardinála Tomáška opora pražské diecéze. Poznámky: 1. Viz Czechoslovak Situation Report 14, RFER 22, October 1986 2. Katolické noviny č. 42, 19. října 1986 3. Duchovní pastýř č. 6, červen 1978 ■ ■ ■ BOŽENA NĚMCOVÁ BYLA HRABĚNKA, KNĚŽNA ČI PRINCEZNA? Píše Ota Filip v Obrysu (»Záhadný původ Boženy Němcové«), že v Bavorsku žije Adolf Irmann, z lesnické rodiny z Ratibo- řic (vysídlený v roce 1945). A tento Adolf Irmann bádá o předcích Boženy Němcové a pokusí se dokázat, že Božena Němcová byla dcerou Dorothey Telleyrand- Perigord (kněžna Zaháňská mladší) a Karla hraběte Clam-Martinice. Rudolf Rej- chrt v komunistických novinách sedmdesátých let (v Rudém právu, Pochodni a Květech) tyto Irmannovy objevy přebírá a vydává za své objevy. Profesor Václav Černý v Knížce o Babičce (68 Publishers) cituje oba laické badatele. Nejsou daleko doby, kdy Božena Němcová byla vydávána za dceru kancléře Metternicha a kněžny Zahájské. Jisté je, že »úředně uznaná matka« Boženy Němcové, Johanna Barbara Terezie Novotná, nemohla být rodičkou Boženy Němcové, protože v době narození BN by její matce ještě nebylo čtrnáct let. Pátrání po původu Boženy Němcové ponecháváme literárním vědcům a historikům. Co by nás zajímalo - to jsou případní rodičové z šlechtických rodů - a jak to s těmi rody a eventuelními možnostmi rodičovství bylo či mohlo být, o to jsme požádali prof. Františka Schwar; zenberga. V Š. Nejprve se musíme vmyslit do časů, které předcházely době viktoriánské upjatosti, do doby Francouzské revoluce, Napoleonských válek a značně uvolněné mravnosti. Nezasvěcený čtenář by si asi jinak těžko mohl představit, jak to vlastně vypadalo s nám všem známou »paní kněžnou« z »Babičky« a s jejími sestrami. Začněme tedy od jejich otce. Tím byl Petr, poslední vládnoucí vévoda Kurland- ský. Tuto jeho zemičku, která byla vlastně polským lénem, mu při třetím dělení Polska zabrala Kateřina Veliká, která Petra za jeho »dobrovolnou« abdikaci velmi štědře odměnila. A tak si v roce 1785 Petr koupil od knížete Václava Euseba z Lobkowicz vévodství Zaháň- ské (svého času druhé vévodství velikého Valdštejna). Až do smrti pak používal jména »Biron de Courlande, Duc de Sagan«. Neměl však mužského dědice. Měl sice nemanželského syna, později otce komtesy Hortensie, známé z »Babičky«, ale ten jako nemanželský syn ovšem dědicem býti nemohl. Petr však měl čtyři dcery, všechny vynikající krásou, důvtipem a bohatstvím a stejně tak nedostatkem pochopení pro příkazy šestého přikázání Božího. Nejstarší dcera byla Kateřina Bedřiška Vilemína Benigna — to je ta »paní kněžna« z »Babičky«, která po smrti otcově používala výhradně jména »Vilemína vévodkyně Zaháňská«. Zdědila krom jiných statků Zaháň, Náchod a Ratibořice. Její manželé byli: Louis princ Rohan, Wassi- lij kníže Trubecko a Karel hrabě Schulenburg, se kterými se všemi se dříve či později rozešla. Dítě měla jen jediné. Byla to nemanželská dcera Gustava, narozená ještě před prvním sňatkem. Ta pak vyrůstala ve Finsku v rodině svého švédského otce. »Paní kněžna« se po celý život snažila o navrácení tohoto jediného svého dítěte. Zdá se, že při tomto jediném porodu »paní kněžna« utrpěla úhonu, která REPORTÉR 4/87 25 [pageend25]vylučovala jakékoli další těhotenství, což by samo o sobě stačilo k vyvrácení dřívější domněnky, že by Božena Němcová byla plodem veliké lásky, která vzplanula mezi »paní kněžnou« a kancléřem Met- ternichem — zvláště v roce 1813, kdy se v Ratibořicích vystřídali návštěvou Metternich, Windischgraetz (veliký milenec »paní kněžny« a nám známý z pražského roku 1848) i car Alexandr I. V souvislosti s Boženou Němcovou nás budou méně zajímat dvě další princezny Zaháňské: Johanka, která za mlada utekla s italským hudebníkem a měla s ním dceru, jež později vyrůstala spolu s »kom- tesou Hortensií« pod ochranou »paní kněžny«. Snad to byla, tato nešťastná událost, která inspirovala Boženu Němcovou k vymyšlenému vyprávění o lásce »komtesy Hortensie« s italským malířem. Johanku pak provdali za neapolského vévodu z Acerenzi, se kterým se však brzy rozešla (před léty jsem znal st,arou dámu, která ve svém mládí ještě osobně poznala tuto Johanku z Acerenzi a vyprávěla mi o ní). Stejně nás nebude zajímat další Zaháň- ská princezna Pavlína, provdaná za prince z Hohenzollern, která také měla nemanželské dítě — snad aby to zůstalo v přízni — s princem Louis Rohanem, prvním manželem nejstarší sestry Vilemíny, nám známé »paní kněžny«. Po smrti »paní kněžny« se Pavlína stala vévodkyní Za- háňskou. Nás ovšem ze všech nejvíce zajímá nejmladší ze Zaháňských princezen: Dorothea. Petr Kurlandský ji sice uznal za svou dceru, ale dle vší pravděpodobnosti byla dcerou polského hraběte Batowského, který měl dlouho poměr s její matkou, rozenou von Medem. Dorotheu, ještě velmi mladou, provdali do Francie a jejím manželem se stal Edmond hrabě Talleyrand de Perigord. Po čase se rozešli, ale k rozloučení sňatku nedošlo, protože oba byli katolíci. Dorothea se uchýlila k strýci svého manžela, k starému státníku Talleyrandovi, a, zůstala pak u slavného Talleyranda až do jeho smrti, kdy se ještě včas postarala o to, aby se Talleyrand, bývalý biskup, před smrtí smířil s Církví. Mnoho lidí se domnívalo, že se Dorothea — přes veliký věkový rozdíl — stala Talleyrandovou milenkou. Nápadné jistě bylo, že se roku 1820 Edmond de Talleyrand, stále ještě její manžel, vrátil na nějakou dobu k své manželce a zůstal až do narození dcery Pavlíny. Dítě uznal za vlastní, od strýce si nechal zaplatit dluhy a zase odejel. Bylo nasnadě, že lidé považovali tuto dcerku, která pak vyrůstala ve Francii, za dceru starého Talleyranda. Od Neapolského krále Ferdinanda dostal starý Talleyrand titul vévody z Dino a on tento titul postoupil svému synovci, takže si Dorothea až do smrti říkala »Duchesse de Dino«. Na Vídeňském kongresu 1814-1815 sehrál starý Talleyrand nesmírně důležitou úlohu. Svou manželku však nechal ve Francii a vzal si jako hostitelku i jako diplomatickou a společenskou pomocnici s sebou do Vídně svoji »neteř« Dorotheu. A ve Vídni, kde došlo k tolikerému milování, tam se Dorothea po krk zamilovala do Karla hraběte Clam-Martinice, jednoho z pobočníků mého předka, vítěze u Lipska. V únoru roku 1816 potom odjela Dorothea do Francie a zůstala pak už nadobro se svým »strýcem«, ať už stál v čele zahraniční politky krále Ludvíka XVIII. či byl v nemilosti, ať byl velvyslancem krále Ludvíka Philipa v Londýně či na odpočinku. Mnohé nasvědčuje tomu, že Božena Němcová snad byla plodem lásky mezi vévodkyní z Dino a hrabětem Clam-Mar- tinicem. My všichni s dychtivostí čekáme na definitivní důkazy. FRANTIŠEK SCHWAZENBERG IVAN SVITÄK FEJETON FILOSOFIE PRO DOMÁCNOST ZAČÁTEK MOUDROSTI Josefu Novákovi Lidé žijí skutečnostmi, filosofové abstrakcemi Masaryk je filosof a tedy píše o abstrakcích Patočka je filosof a tedy píše o Masarykových abstrakcích Kohák je filosof a tedy píše o Patočkově interpretaci Masarykových abstrakcí Novák je filosof a tedy píše o Kohá- kově výkladu Patočkových interpretací Masarykových abstrakcí, aíe k jeho cti lze říci, že z toho má plezír Lidé žijí a nečtou ani Masaryka, ani Patočku, ani Koháka. Jestliže to víme, pak nemá smysl psát o abstrakcích, ale má smysl propadat rozkošem, jež otevírají myšlení životu Kdokoli tuto prostou pravdu pro sebe objeví diskvalifikuje sám sébe jako akademického filosofa Konec života s abstrakcemi je začátkem moudrosti STRUČNĚ DĚJINY MARXISMU-LENI- NISMU Rio Preisnerovi PROLOG: Utopičtí socialisté: Saint-Simon, Fourier, Owen PRVNÍ TŘÍDA: Hegel, marxizace Hegela, dehegelizace Marxe DRUHA TŘÍDA: Lenin, leninizace Marxe, demarxizace Lenina TŘETÍ TŘÍDA: Stalin, stalinizace Lenina, deleninizace Stalina ČTVRTÁ TŘÍDA: Chruščev, destalinizace Stalina, releninizace Chruščeva PÁTÁ TŘÍDA: Brežněv, dechruščevizace Chruščeva, restaUnizace Brežnéva EPILOG: Vládci KGB: Černěnko, Andropov, Gorbačov — neutopičtí nesocia- listé POSLÁNÍ: Kdo si začne s utopisty, skončí u policajtů SROVNÁVACÍ VÉDA O LITERATUŘE Antonínu Měšťanovi Život vytváří příběhy Dostojevský o nich píše Profesor Masaryk píše o Dostojevském a nesouhlasí s ním Profesor Rádi píše o Masarykově výkladu Dostojevského a nesouhlasí s Masarykovým Profesor Patočka píše o Rádiových sporech s Masarykovým výkladem Dostojevského a nesouhlasí s Masarykem, zatímco souhlasí s Rádlem Profesor Měšťan píše o Rádiových sporech s Patočkou ohledně Masaryka nesouhlasí se všemi a nechává už Dostojevského zcela stranou Tím ovšem vzniká vážný problém pro doktoranda jenž píše disertaci o Dostojevském protože se musí seznámit se všemi dřívějšími výklady Masaryka, Rádla, Patočky, Měšťana a mnoha dalších Musí prokázat svým profesorům, že i on dovede produkovat akademické pseudoprobíémy a zasluhuje si tedy od nich doktorát jenž nepochybně prokáže že se procesem nekonečných interpretací sta/ stejně akademicky kvalifikovaným jako ti kteří mu za tento výkon dají titul doktora srovnávací vědy o literatuře Jakmile se pseudoprobíémy etablují jako pravé předměty poznání filosofie nebo srovnávací literatura prudce rozkvétají protože předem zabudovaná kriteria pseudoprobíematiky znemožňují původní myšlení a zaručují plytkosti které se uveřejňují v odborných časopisech jako moudrost A kdopak by se staral o nějakého Dostojevského ten by si mezi profesory filosofie a literární vědy ani neškrt Mimochodem kdo to byl ten Dostojevský ? POSLÁNÍ AKADEMIKA Petru Steinerovi První povinností člena akademického establišmentu je předstírat že je stejně omezený jako jeho kolegové — a to je snadné Respektujeme rituál stupidity a nosíme loajální masku Začneme-íi však brát rituál vážně ztratíme cestu k moudrosti Maska loajality vůči hlouposti s námi roste a stane se tváří ■ ■ ■ ■ ■ Prof. Ivan Sví ták v karikatuře Mojmíra Grygara z 27. 4. 1987 26 REPORTÉR 4/87 [pageend26]PAVEL SEKÝT FEJETON JARNÍ SLUNÍČKO A GLASNOSŤ Bylo to jednoho jarního dne. Tramvaj číslo 3 mě vezla kolem rozkvetlého parku na Karlově náměstí, mířila do Vodičkovy ulice a domů, do zaprášených Vysočan. Sluníčko svítilo ještě jaksi bojácně a já mžoural přes špinavá okna jak medvěd, který se právě probudil ze zimního spánku. Za oknem se míhaly postavy již bez zimníků a kožichů, snad i bez všedních starostí. Baže, je jaro, brumlal jsem si, jako bych objevil něco nového. Tramvaj zvolna přibrzdila u Jindřišské věže a vysypala houf Udí. »Tak ho konečně mám,« řek! kdosi vesele, když se tramvaj znovu rozjela. »Koukni,« pokračoval tentýž hlas. Ne, že bych byl příliš zvědavý, ale přeci jen jsem taky koukl, i když ta výzva nepatřila mně. Přede mnou stáli dva muži středního věku, v umaštěných montérkách, z nichž jeden přidržoval mezi koleny jakýsi oblý plech. Jarní ulice utíkala za okny a hovor pokračoval: »Rok a půl mi trvalo, než jsem ten blatník konečně sehnal.« »Jo, to znám,« přitakal druhý s pochopením. »A samozřejmě, kdybych jim byl nic nepodstrčil, tak jsem ho neměl ještě ani dnes. Kurvy!«, dodal jadrně. Mrk! jsem na tu vzácnost a zívl. Probudil mě však vodopád skřehotavých tónů: » To teda né!«, rozkřikla se paní sedící před mnou. »To je nepřípustné, takhle špinit naši stranu! « Brýle jí rozrušením poskakovaly a černé chmýří pod velkým nosem se výhružně vlnilo. »To si odnesete! Já to takhle nenechám! Soudruhu řidiči! Soudruhu řidiči!« Tramvaj zastavila a já se podíval po muži, jemuž byla určena slova zkázy. Zaraženě mlčel. »Soudruhu řidiči, okamžitě musíme zavolat esenbé! Okamžitě!«, vykřikla brýlatá hlasem, jenž nesnesl námitek. Řidič se flegmaticky otočil do vozu a já jsem se ozval s úsměvem: »Snad nebude tak zle, paní. « »Nejsem pro vás žádná paní a zle bude! Všichni slyšeli, co tenhle vedl za protistátní řeči,« vyřkla s důrazem, stojíc rozkročena uprostřed tramvaje, aby nikdo nemohl uniknout. Už jsem nereagoval, jen společník onoho muže s blatníkem několikrát za sebou opakoval, že se každý může podříci. Ochránci bezpečnosti nejsou na pražských ulicích vzácností. Řidič byl obrýle- nou donucen zavolat na dva policajty, kteří líně kráčeli nedaleko na chodníku. Dříve než se stačili zeptat, o co jde, brýlatá je předeběhla: »Soudruzi, tento muž,« ukázala dlouhým vyzáblým prstem na majitele blatníku, »zde hanil soudruha prezidenta, urážel naši stranu a znevažoval úsilí našeho pracujícího lidu. A všichni tady to můžou dosvědčit,« dodala triumfálně. »Je to pravda?«, zeptali se téměř současně. »Ne! Nic takového jsem neřek!,« odpověděl rozhodným hlasem muž s blatníkem. Orgánové bezpečnosti se tázavě otočili k brýlaté. »Všichni tady to dosvědčí,« opakovala hrozivě. Jeden starší pán si nechal otázku, zda něco takového slyšel, několikrát opakovat. Potom řekl, že bohužel nedoslýchá. Další odpovídali, bud' že nic neslyšeli, nebo že neposlouchali. Pouze jedna mladá maminka s dítětem řekla celkem nesmyslně, že jedla oříšky. Brýlatá při tomto výslechu vykřikovala cosi o zradě tak hlasitě, až ji policajti museli přimět k mlčení. Když došla řada na mne, odpověděl jsem celkem popravdě, že jsem spal. Načež policajti s politováním, že se nenašel svědek, tramvaj zase opustili. Muž s blatníkem se usmál a celá tramvaj si s úlevou oddychla. Brýlatá zavile přežvykovala cosi o zradě a mně nebylo jasné, jestli toho proti- státníka neodvedli díky tomu jarnímu sluníčku nebo proto, že se báli té dvacítky Udí v tramvaji. Spíše to první. Tramvaj zastavila na náměstí Lidových milicí a nedoslýchavý pán s vousy, stojící u dveří, řekl: »Když nikdo nic neslyšel, tak taky nikdo nic neuvidí.« Při posledních slovech odlétly brýlaté brýle a na tváři jí zůstal otisk pravé ruky. Nedoslýchavý pán vystoupil. V Čechách nastala „glasnosť". aa»» FRANCOUZ O ČEŠÍCH A PRAZE Jorge Semprun: La Montagne Blanche. Gallimard Paris 1986, 263 stran. Naše Bílá hora se dostala do titulu francouzské knihy poprvé v roce 1903 — to Ernest Denis vydal své proslulé dílo »La Bohème depuis la Montagne Blanche« (Čechy po Bílé hoře). To ovšem byla práce odborného historika. Teď se prokleté hory na západním okraji Prahy ujal francouzský romanopisec. Čeští emigranti, usazení vCurychu po r.l 968, si nemohou až do stránky 160 vzpomenout, která tramvaj jezdila z Pohořelce na Bílou horu. Pražák od narození, jako já, to nechápe, chtěl by hlavnímu hrdinovi Kepelovi napovědět: no přece dvaadvacítka! Jenže on na to jeho přítel Antoine přece jen přijde, právě na stránce 160. A to je, prosím, Francouz! Román se odehrává především v roce 1982 ve Francii, jenže také ve Švýcarsku — a chvílemi i v Praze a Karlových Varech (to však dřív) a v Amsterdamu. Český filmový a divadelní režisér Karel Kepela (ročník 1930), džezová zpěvačka Libuše (v Karlových Varech), »Tonda Liehm« a Miloš Forman, Karlova milenka Ottla (a hodně dalších jmen z okolí Franze Kafky), potom i Karel Čapek a jeho »Hovory s TGM«. Dále Josef Klims, Čech (také ročník 1930); s ním Kepela vedl filosofické rozhovory na strašnickém židovském hřbitově — také hovory o procesu se Slánským, zrovna před hrobem Franze Kafky. V hovorech pokračují ve švýcarské emigraci v roce 1982 v curyšské Spiegelgasse. Na str. 118 a dalších se nám vysvětlují jména některých jednajících postav z románu Milana Kundery »Valčík na rozloučenou«: hudebník Klíma je prý určitě filosof Ladislav Klíma. Také Charta 77 se dostala do románu (str. 121). Karel Sabina se jmenuje fízl (s. 123) — a francouzský čtenář je vzápětí poučen, že se tak jmenoval už jeden Cech v 19. století (a také co natropil). Ottla pochází z Doks, zbožňuje Věru Chytilovou, Kádára, Jasného, Passera, Formana (a Kepelu) — to všechno na s. 137. Hned na s. 138 se dočteme, že zato nic nevěděla o Bacílkovi a skoro nic o Dubčekovi. Pražské umění je prý plné psů (s. 149): jsou u Čapka, Kafky a Pinkase. Karel Kepela měl v Praze psíčka, kterému dal jméno Julius Fučík (s.150) - a čtenář se hned doví, že Fučík skutečně existoval a kdo to byl. Jen nás mrzí, že Semprun přejmenoval Starý židovský hřbitov v Praze na Pinkasův hřbitov. Na Letné ještě zastihneme Stalinův pomník — a v Pařížské třídě se Oskar Kepela, Karlův otec, pod tímto pomníkem zastřelí. Byl to totiž český demokrat, takže co měl dělat? Syn Karel zato vstoupil do KSC, jenže ho stejně brzy vyhodili. Na s. 187 se v Praze roku 1936 setkáme s Teigem, R. Jakobsonem, Klímou a Musilem. Jan Palach (!) se vyskytuje na str. 197. Milena Jesenská je šestadvacetiletá česká krasavice, která neví (s.206), že se před ní už takhle někdo jmenoval. Na s.209 máme Karla Kosíka, Ivo Fleischmanna a Eduarda Goldstůckera včetně kafkovské konference v Liblicích v roce 1963. Jenom slečna Nadine Feierabendová je polská židovka, nemá tedy s Prahou nic společného. Když se Kepela loučí s Ottlou na curyšském nádraží u pražského rychlíku, ptá se švýcarský železničář, zda dáma jede jenom do Vídně nebo až do konečné stanice, do Prahy. Protože zaměstnanec SBB nežertuje, je zřejmě mdlého rozumu: z Curychu přes Vídeň do Prahy žádný vlak nejezdí - proč by také ? Semprun o Praze a Češích ledacos ví. Těžko říct, odkud. Narodil se 1923 v Madridu a píše Španělsky a francouzský (mj. psal scénáře pro režiséra Alaina Ressnai- se). Zabýval se problematikou komunismu ve Španělsku za Francovy diktatury a také v tomto románu vystupují levicoví španělští emigranti ve Francii. Z boulevar- du Saint-Germain, kde Semprun bydlí, je to ovšem do Prahy jen zdánlivě daleko. Pro českého čtenáře má jeho kniha šarm obrázku z hádankářského koutku v časopise: s napětím shledává chyby, které autor ve známé krajině udělal. V tomto případě ovšem nedobrovolně. Jako román není kniha nijak vynikající — jako obrázek se skrývačkami je pro českého čtenáře zábavnou četbou. ANTONÍN MĚŠŤAN ■■■■■ ŠPION, JEMUŽ NEVĚŘILI Svědectví Františka Moravce o tom, jak pracovala čs. špionáž, co všechno věděla před válkou, za války a po válce a jak naši politici její práci ignorovali, vydali už v roce 1977 Škvorečtí. Nyní vychází tato poutavá kniha o 378 stranách s mnoha dokumentárními fotografiemi v reprintu v nakladatelství ROZMLUVY, 18 Church Hill, Purley, Surrey, England CR2 3QN. SBORNÍK „TYRŠŮV ODKAZ" Sokolská knihovna Ústředí čs. sokolstva v zahraničí v uspořádání Rudolfa Fialy vydala sborník příspěvků, přednášek a studií k 100. výročí úmrtí zakladatele Sokola dr. Miroslava Tyrše TYRŠŮV ODKAZ, jak byly předneseny a shromážděny na symposiu v rakouském Oetzu ve dnech 11. a 12. srpna 1984. Sborník je neobyčejně důležitou součástí historie českého národa od poloviny minulého století dodnes, promítající se na dějinách sokolstva. Přesto, že vychází s tříletým zpožděním, nic neztratil na své aktuálnosti. Škoda, že však dodnes leží ve vídeňských sklepech čtyřhodinový filmový materiál o sletu ve Vídni 1982, o který nikdo ze Sokolů nejeví zájem. J-B REPORTÉR 4/87 27 [pageend27]LYRIK VIKTOR FISCHL se nově představuje svým čtenářům v právě vyšlém románu »Všichni moji strýčkové«, vydaném, podobně jako jeho »Hrací hodiny«, v nakladatelství Polygon, které také vydává tento časopis. Podobně jako v »Kuropění« (vydala Konfrontace) se všemi romány jako společná niť táhne díkuvzdání životu. Dýchá z nich smíření a hjuboká vyrovnanost. V Hracích hodinách stojí na prvém místě zázemí domova, je to knížka úsměvná a teplá jako rodičovská dlaň. O Kuropění bylo referováno na stránkách exilového tisku už mnohokrát, stačí dodat, že dílo je chvalozpěvem života a dne. Ani ten, kdo se řítí od jedné minuty ke druhé bez ohlédnutí, nebude litovat tohoto pozastavení. A snad právě jeho upozorní hloubka Fischlových zamyšlení na krásu, kterou až dosud přehlížel, o níž netušil, že ještě existuje. V Písni o lítosti (68 Publishers) přivede motiv lidských vztahů snad každého k vlastnímu sebezpytování, k otázce, zda a jak hluboko mám právo zranit ve prospěch vlastního štěstí. Může-li být i smutek tvořivý, pak je to v neposlední řadě i ten, který povyšuje a přetváří okamžiky nad touto knížkou na okamžiky vzácného, výjimečného srozumění s lidským údělem. Hrdina se po létech vrací do míst, ve kterých vyrostl. Nachází je jiné a cizí, na památku si odtud odnáší jen barevný střep, možná týž, se kterým kdysi skákal hru „nebe - peklo” na bosé noze. Bolestí by se jeho návrat mohl podobat těm našim — snovým i skutečným. Nasloucháme známým krokům a hlasům, otázce a ozvěně v sobě a jestliže autor neprozrazu- je a neodpovídá ihned, tedy jen proto, aby o kus dál, až se nám podaří proniknout hlouběji, odhalil a poradil tím názorněji. Podobně jako ani hrdinovy pochyby nenechává bez odpovědi, uspokojuje i naše hlednání a nejistoty. Pasáž o dobru a zlu, o lásce, o existenci Boha a jeho spravedlnosti je klíčem ke všem životním otázkám vůbec a nejsilnějším, výchozím místem celé práce. »Bůh? Věřím, že je a že je spravedlivý i plný milosti. Věřím, ale nikdy nebudu vědět jistě, zda je či není. Toho je třeba ze všeho nejvíc. Vědět, že nikdo z nás nebude nikdy vědět jistě. Jsme ubozí, všichni jsme ubozí, všichni jsme jako děti v temném lese. Snad proto musíme být dobří, vést se ve tmě za ruce, být plni lítosti k druhým.« ... »V kom je dost lítosti, ublíží raději sobě. V kom je lítost, nese život lehčeji. V kom není, ten zahyne.« Židovská obec, za ní pole a vinohrady, jsou pravděpodobně básnickou vizí. Přesto před námi leží čistě a na dlani do všech podrobností. Velice důvěrně nás autor seznamuje se židovskými svátky a zvyky, jeho líčení je obetkané téměř kouzlem po- hádkovosti, leží v něm zase to známé Fischlovo teplo a nostalgie. Scény a obrazy, právě tak jako obraty výrazové, nezapřou lyrika. Četba Viktora Fischla se rovná - obzvláště v dnešní překotné době - očistné osvobozující lázni duševní i jazykové. Viktor Fischl se narodil 30. června 1912 v Hradci Králové. V minulých dnech se tedy dožil v plné fyzické a duševní svěžesti - jak nám dokázal svou krátkou návštěvou v redakci Reportéra v polovině června - pětasedmdesátky. Krátce před dovršením tohoto životního jubilea mu v Polygonu vyšli »Všichni moji strýčkové«, krátce po něm mu vyjde v Indexu »Figa- rova zlatá svatba«. »Strýčky« doplnil půvabnými nostalgickými kresbami v tomto směru nepřekonatelný Jan Kristo- fori, »Svatbu« ilustroval Til Mette. Reportér, a s ním zajisté všichni, kdo Viktora Fischla rádi čtou, mu přeje ještě mnoho dalších plodných let. Nechť po »Strýčcích« a »Figarově svatbě« přijdou ještě další líbezné knížky! BLANKA KUBEŠOVÁ »VŠICHNI MOJI STRÝČKOVÉ« Měl jsem to štěstí, že jsem tento krásný nový .český román dostal tady ve Švýcarsku, kde jsem dočasně z Jeruzaléma. Četl jsem rukopis už v Jeruzalému, kde se s Viktorem Fischlem (Avigdorem Daga- nem) častěji vídáme, a už tehdy jsem byl tou knihou nadšen ještě víc než jinými Fischlovými romány. Radil jsem tehdy autorovi, aby někde na začátku té knihy — a ne teprve v doslovu — řekl, že tu jde jakoby o rukopis někoho jiného. Snad bylo dobré, že mne Fischl tehdy neposlechl, neboť tak u čtenáře jen ještě vzroste napětí tím, že najde rozluštění až na konci. Kniha je totiž komponována tak, že tu syn údajně vydává rukopisné vzpomínky svého otce. Pro mne arci ten údajný otec není nikdo jiný než Viktor Fischl sám, který je tu ovšem literárně přetaven a dokonce se v zájmu té fiktivní metafory stal nebožtíkem, ačkoli se časově nachází právě uprostřed mezi onou sedmdesátkou děda Gabriela na začátku a osmi křížky téhož děda na konci knihy. Tak živě je to vyprávěno, že mne ta představa autobiografie, ať už právem nebo ne, neopouští. Čtenář chce ovšem vědět, proč si tu knihu musí přečíst a dokonce snad i koupit, protože ji asi bude toužit číst i podruhé. On je to totiž pravý klenot v soudobé české literatuře. Jsou to básnické variace na českého člověka židovského původu od konce rakouské monarchie až po čas nacistické hrůzy, osudné pro český národ, pekelné pro židy. Fischl tu básnicky líčí své imaginární strýčky a jejich osudy a zachraňuje tak před zapomenutím celé jedno údobí nedávné minulosti. Tím, že skutečnost básnicky a epický přetvořil, dal svému vyprávění všeobecnou platnost. Čtení je ta kniha věru znamenité a lze si jen přát, aby se jí dostalo co největšího rozšíření — a aby tak mohla tlumočit své poselství i těm, kteří doby, o nichž se tu vypravuje, už nezažili. Jako student před válkou jsem znal Fischlovu lyriku. Od té doby se Fischl sice stal zralým epikem, ono lyrické školení mu však pomohlo dát jeho češtině poutavost přímo úchvatnou. Přitom jsou Fischlovy romány přes svou lyričnost příkladná epika. Vždycky, ale hlavně v románu »Všichni moji strýčkové« a v »Hracích hodinách«, (obě knihy vyšly v nakladatelství Polygon), platí na Fischla Goethova slova o »budující fantazii«. Není náhodou, že tu o těch dvou knihách mluvím jedním dechem. Pro mne totiž obě knihy patří k téže skupině, chcete-li: k témuž žánru v celku Fischlova díla. Obě tyhle knihy vyzařují lásku k životu, vždy smyslovému, někdy i smyslnému, tato vitalita je však zároveň smíšena s trpkým poznáním marnosti a tragiky života. Není divu, neboť obě knihy vyprávějí o oné ztracené době před otřesnou katastrofou nacismu. V obou knihách — ve Strýčcích arci mnohem víc než v Hracích hodinách — jsou dramatis personae především židovské postavy. Jsem z těch, kdo mohou ještě dosvědčit, že tito lidé, jejichž židovství je už vzdáleno tradicím židovského života, jsou tu zachyceni věrně. Přitom jsou obě knihy, o nichž tu mluvím, jadrně české. Byli oni lidé před druhou světovou válkou na omylu ve svých citech i myšlenkách? Či se mýlí dnešní pokolení? O tom se Fischl zmiňuje výmluvně v doslovu ke svému novému románu, který nás ostatně také učí — (ne však se vztyčeným kantor- ským ukazováčkem) — skromnosti ve vztahu k minulým pokolením. Nedovedu si představit, že ta rozkvetlá, jako mimóza citlivá čeština, jíž užívá Viktor Fischl, se dá plně přeložit do jiné řeči. Asi to však je přece možné, protože Fischlovy knihy mají úspěch i v překladech. Ale proč se zabývat takovými úvahami? Každý, kdo umí česky, je šťastný, že může mít plný požitek z četby knihy »Všichni moji strýčkové« v původním, krásně zvučném znění. Je to kniha nejen krásná, nýbrž i poutavá a užitečná, významná mezi Fischlovými knihami a důležitá jak v českém písemnictví, tak jako část současné literární tvorby vůbec. (Polygon-Verlag, 8048 Zürich, 1987. Ilustrace: Jan Kristofori.) DAVID FLUSSER * * * David Flusser, profesor jeruzalémské university, nositel Izraelské státní ceny, má světové jméno v oboru srovnávacího náboženství, zvláště jako znalec svitků nay lezených v oblasti Mrtvého moře a počátků křesťanství vůbec. V mládí studoval však na Karlově universitě v Praze dějiny literatury. Jeho disertační práci o Cela- kovském přerušila nacistická okupace. ■ ■ ■ ■ 28 REPORTÉR 4/87 [pageend28]DOBA PÁRENÍ je sbírka milostných povídek našich autorek z domova i exilu. Kdo zná Útěk z rekreace Minky Rybákové nebo její sci-fic- tion Potměšilí pozemšťané, toho nezklame ani její úvodní fantastická povídka o ptakoještěrech. Je naplněná humorem a fantazií a překvapivě vyúsťuje ve vítěznou, stále aktuální obhajobu svobody, stojící nade vším. Citově velice silně a opravdově působí Bleděmodrý písek planety Mars už zkušené povídářky Evy Lí- manové. Příběh mladé dívky, kterou rasistické zaměření jejího otce dovede k sebevraždě. Zatímco některé autorky sahají spíš k snovým obrazům a fantazii, drží se Zdena Salivarová při zemi. Její vynikající povídka Pas de trois, zpracovávající jednu a tutéž milostnou aféru tří baletek, je žensky promyšlená, vypointovaná do posledního detailu, oplývá vtipem, znalostí prostředí a vůbec toho, »jak to ve světě chodí«. »Ukážu ti svého ptáka«, praví se v povídce Evy von Rheinwald. Větu pronese Američan a dívka je skutečně odvedena do ložnice ke kleci s papouškem, kterému je pak nucena se hodiny obdivovat. Ptá- kovina je jednou z nejlepších povídek a autorka ví, o čem píše, když se vysmívá a ironizuje určitou nemohoucnost a povrchnost americké společnosti. Pěkná je i povídka Ivy Kotrlé, překvapující na ženu tou až hmatatelnou smyslností, Kolaudace Ireny Eislerové či Cesta do N. Jaroslavy Blažkové, ve které si hrdinka, podobně jako někdy my, musí dokázat, že by to šlo, že by to dovedla — zvolit si volnost, jednoduše po ní sáhnout — a to všechno jen proto, aby zas načerpala odvahu k cestě zpátky, k rodině, k povinnostem, do svých hranic; aby získala pocit svobody pro svůj návrat. (Sixty-Eight Publishers, Toronto 1986.) BLANKA KUBEŠOVA PADESÁTÝ PEN Letošní kongres mezinárodního PENu ve švýcarském Luganu byl už padesátý. A protože je to už hezké kulaté výročí, vzpomeňme, že to byl PEN který se roku 1938 nesmlouvavě zastal Československa a roku 1938 se konal kongres PENu v Praze. Inu, PEN Karla Čapka byla zřejmě trochu jiná organizace, než je dnešní PEN. Tak trochu se to podobá zápolení sportovnímu, protože pokud delegace z Východu jezdí, jsou to delegace státních svazů, zatímco národní PENy na< Západě nejsou nijak limitovány — ale zato si účastníci platí kongresové náklady z vlastních kapes. Existuje-li dosud PEN v Československu, není jasné. Jasné je jen to, že od smrti A. Hoffmeistra nefunguje a na kongresu se neobjevuje od doby svědectví Josefa Frolíka v US-senátu ani Jiří Mucha. Ono se to pro prokázané zaměstnance kachlíkárny jaksi nehodí. Československo na tom vůbec bylo chudě. Ani Charta 77, ať exilová či domácí, nedodala seznam spisovatelů či lidí vězněných za tvůrčí činnost. Zřejmě mají na práci důležitější věci; tedy chartisté. Sovětský svaz representovali dva pozorovatelé, a Československo — velmi nepřímo, Jan Beneš a Agnes Jergová, Čech ar Slovenka, oba členové amerického centrai Ostuda! Asi ano, protože na půdě PENu se jinak sešli domácí i exiloví Maďaři, Poláci i Jugoslávci. Literární jednání byla. A byla dobrá a rozsáhlá. Horší to bylo s jednáními organizačně politickými. Hlavně se jednalo o to, zda terorista Mandela, úpící v Jižní Africe, má být uznán za spisovatele a brán tudíž v potaz jako vězněný spisovatel. Byl. Delegát z Portorika prokázal, že jakési Mandelovy texty se používají u nich na universitě, a PĚN tedy vydal re- soluci, beroucí Mandelů v ochranu. Daleko víc na ostří nože dospěly věci v okamžiku, kdy se jednalo o místě příštího kongresu, který měl být (a bude) v následném roce 1988 v jihokorejském Seoulu. Nikdo jiný než patentovaný demokrat z NDR totiž Jižní Koreu obvinil z nedostatku demokratických svobod. Přidali se vyzkoušení američtí levičáci, ale valné shromáždění PENu nakonec zdrcující většinou tuto frontu porazilo a kongresovat se roku 1988 bude v Seoulu. A mimochodem — vedení jihokorejského Seoulu pozvalo prostřednictvím anglického PENu na kongres i Kim-Ir-Sena, který je autorem svých spisů. Přes Londýn dostal to pozvání proto, že mezi Severní a Jižní Koreou neexistuje už od roku 1945 poštovní spojení. Takže všecko nakonec dopadlo dobře, až na ty věci československé. Dokonce se ale na seznamu zemřelých členů PENu objevilo i jméno Pavla Tigrida, který jest živ a zdráv. Pokud jde o projevy jednotlivých spisovatelů, z těch, kteří se dostali ke slovu, byl nejzásadovější Alexandr Maximov. JAN BENEŠ ČESKÁ LITERATURA A JEJÍ ČTENÁŘI (Zamyšlení nad dílem Antonína Měšťana „Česká literatura 1785-1985", Sixty-Eight Publishers, Toronto 1987) Prolistujeme-li »Slovník české literatury 1970-1981« a příručku »Čeští spisovatelé 20. století« - obě knihy vyšly v Praze v r. 1985 - a porovnáme-li tyto publikace s »pokusem o rekonstrukci dějin české literatury 1948-1979«, který vydali to- rontští (v redakci J. Brabce a I. Hájka) v r. 1982, jakož i s Měšťanovým dílem uvedeným v titulu této úvahy, bude nám ihned zřejmé, kudy šly dějiny a kudy censura. Na stránkách pražských lexikonů nalezla místo jenom díla ideologicky nezávadná. Oba svazky jsou téměř k nepotřebě, zejména nyní, kdy s vydáním Měšťanovy práce dostává český čtenář do ruky prakticky úplný přehled významnějších děl novočeské literatury od jejích obrozeneckých počátků až do této doby - bez ohledu na občanské postoje a politické názory autorů! Tento objektivní postoj, uplatněný už redaktory torontského »Slovníku« - arci pouze pro období tří „poúnorových” desetiletí a v heslech, shrnujících jména a knižní tituly - dodržuje Antonín Měšťan, řádný profesor slavistiky na universitě ve Freiburgu i. Brsg., i ve výkladech směrů, proudů, generačních i jiných konfliktů, literárních i jiných vlivů, a to i mimo oblast českého jazyka. Vzniklo dílo, které je v češtině v posledním půlstoletí ojedinělé - jak šíří svého záběru, tak i svou celistvostí, obsahovou hutností a objektivitou výběru a komentáře. Samozřejmě, že autorovi takového díla vytkne vědecký oponent některé nepřesnosti či zejména ojedinělou nedůslednost zmíněného výběru, stejně jako lze oponovat některým vysloveným názorům. I nevědecký čtenář, např. autor těchto řádek, se pozastaví nad absencí takových jmen současné oficiální literatury, jako jsou prozaici J. Švejda, V. Dušek, R. John aj. v kapitole X., pojednávající o české literární současnosti, v níž jsou jinak uvedena díla a jména pod úrovní zmíněných - či vůbec pod jakoukoliv úroveň - jako jsou spisky Danielle Duškové či Jaroslava Matějky. Nicméně právě přítomnost těchto jmen je důkazem, že měřítkem nebyla ofi- cialita vydání - kriterium neliterární, nýbrž vliv osobní záliby a vkusu, jemuž při zpracování látky natolik živé asi nelze zcela nepodlehnout. Ostatně Měšťan opomenul i mnohé neoficiální autory a tituly - jmenuji např. exilové sbírky nesporně talentované Vladimíry Čerepkové, jejíž jméno chybí vedle uvedené Inky Machul- kové, ačkoliv obě k sobě patří nejen svým osudem, ale do jisté míry (jak se domnívám) i svým poetickým zaměřením. Také náhodnost neliterárního seskupení „Bohumil Hrabal a jeho přátelé”, která vedle sebe řadí pábícího vypravěče Hrabala a reflexivního kronikáře utopických dějů Bondyho, stěží přesvědčí. To jsou však ojedinělé nedůslednosti, v kontextu celého díla detailní výjimky, potvrzující pravidlo objektivity celkového zpracování. To je můj názor čtenáře, jemuž Měšťanovo dílo přineslo nejen mnohé objevy - např. kapitolku o legionářské literatuře, poválečným generacím nedostupné -, ale zejména ucelený a přes diskusní detaily vyvážený přehled závažnějších děl i dějin české literatury uplynulých dvou set let. Protože český knihomol se mohl bez politických brýlí o novočeské literatuře naposledy poučit z 3. svazku Vlčkových »Dějin české literatury« - ukončený však Svatoplukem Čechem -, je Měšťanovo čtivě psané dílo, dovedené navíc prakticky do současnosti, především darem čtenáři. Nemělo by chybět v žádné exilové knihovně a bylo by žádoucí, aby se dostalo i do mnohých knihoven doma. Pochopíš, exilový čtenáři? Podotýkám a podtrhuji: nejde o dějiny. Německé dílo téhož autora, nazvané »Geschichte der tschechischen Literatur im 19. und 20. Jahrhundert« (Boehlau- Verlag, Koeln 1984), postrádalo pojednání o současnosti, přičemž těžiště českého vydání spočívá v podstatně rozšířených údajích o dílech a autorech našeho věku. Měšťanova česká práce proto plně odpovídá svému titulu a věřím, že i probuzenému čtenářskému zájmu. Toto lze jenom přát i torontským nakladatelům, kteří už vydáním »Slovníku českých spisovatelů« podstoupili značné ediční riziko. Podstupují ho i nadále, naposledy vydáním výtečných studií Heleny Koskové o české próze šedesátých let a jejích pokračovatelích »Hledání ztracené generace«. O pokračování této obdivuhodné nakladatelské činnosti však nerozhodne ani nesporně hodnotné dílo, ani jakýkoliv obětavý nakladatel, nýbrž vděčný a chápavý čtenář. JAROSLAV VEJVODA Dr. EMIL LUDVÍK - 70 LET Dr. Emil Ludvík je znám jednak jako muzikant (skladatel dodnes populárních tanečních skladeb jako-»Sjezd swingařú«, »Rytmus v patách«, »V lednu je máj«, »Slzy v poduškách«, »Končí den«, »Kdyby slunce zhaslo rázem« aj.) a jednak jako nebojácný obránce lidských práv. Dr. Emil Ludvík byl zakladatelem a duší Společnosti pro lidská práva v roce 1968. Emil Ludvík začal studovat práva (první okupace studia přerušila) a skladbu u Josefa Suka. Krátce před válkou a za REPORTÉR 4/87 29 [pageend29]války byl vedoucím velkého tanečního orchestru, ve kterém působilo (a bylo ukryto před totálních nasazením do rajchu) mnoho známých hudebníků. Po válce vystudoval hudební védy a svou dizertační prací »Lidová píseň doby obrozenecké« získal doktorát. Ale to už byl zaměstnán jako sociální referent kanceláře prezidenta republiky. Po únorovém puči byl vyhozen a strávil nějaký čas ve vězení. Později začal psát hudbu k filmům - nejprve ke krátkým a pak hudbu k filmům »Vzorný kinematograf Haška Jaroslava«, »Malý Bobeš«., »Prázdniny v oblacích« aj. Po sovětské okupaci byl vyloučen ze Svazu čs. skladatelů a zakázána mu jakákoliv činnost. Po podepsání Charty 77 se musel odstěhovat z Prahy. Milý Emile, přejeme ti k tvým sedmdesátinám dobrou výdrž a tvé oblíbené »a furt se jde!« VLADIMÍR ŠILHÄNEK (Nakladatelství 68 Publishers chystá desku s nahrávkami skladeb Emila Ludvíka.) bbb ČESKÁ HUDBA V KAPSKÉM MÉSTË . . . A život pulsuje dál ... v té Jižní pomlouvané Africe. Problémy zůstaly ležet nevyřešeny na kancelářských stolech. Je neděle večer a lidi spěchají za zábavou. Kapské je večer pohádka - s padajícími hvězdami. My jdeme na Dvořákův Violoncellový koncert. Vyprávím dětem o Dvořákových „vlašťovičkách, co přiletěly s vnučkou a smutně odletěly, když zemřela”, o jeho citlivé duši, která tolikrát hudbou vyjádřila, co by člověk tak rád řekl slovy, kdyby mohl. O nádherných melodiích Rusalky, vodník, tatíček drahý ... domlouvající Rusalce basem Ed. Hakena: Nechtěj duši, nechtěj, ne ... lidská duše taje hříchu plna... vodo pravěká, snad nemiluješ, dítě, člověka...? Dlužíme jim zde Rusalku, Dalibora, Biblické a jiné Dvořákovy písně. City Hall se ztišila. Vešla se svým violoncellem. Dvaadvacetiletá drobná Afri- čanka ze Stellenbosche. Měla na sobě zářivě červené šaty. Já taky. Začla. Věděla jsem, že má dvě šance ve svých letech a jako žena. Buď hudbu „vyzpívá” svým nástrojem a nebo předvede techniku. Po temperamentním začátku bylo jasné, že nám hudbu bude přednášet. Obdivovala jsem její odvahu, že si vybrala violoncello a právě tento umělecky náročný koncert. V druhé části - Adagio ma non troppo - v ťé krásné básni, plné něžnosti - mi slzy putovaly po tvářích a padaly na moje zářivě červené šaty. Po koncertu jsme vyšli z haly. Můj syn, který normálně drtí ruku své dívky, tiskne se ke mně: »Už vím, proč pořád vyprávíš o Dvořákovi. Byl jsem stejně dojatý, jako ty, mami. Ani nevíš, jak jsem pyšný na to, že jsem Čech.« A já byla šťastná, že ta mladá Afričanka ze Stellenbosche, An- mari van der Westhuizen, si vybrala právě našeho Dvořáka. MIRIAM PALETOVÁ ... A VE ŠVÝCARSKU Byl to také Dvořák, který měl největší a nejdelší potlesk ve švýcarském Volkets- willu poblíž Curychu. Winterthurský Sokol pozval orchestr z Holandska, orchestr, který svým složením není nikde systemi- zován: skládá se téměř výhradně z akordeonů. Tato skutečnost však nebyla Sokolu Winterthur záminkou, proč orchestr pozval. Důvod k tomu byl jiný: o velikou popularitu tohoto hudebního tělesa z Haarlemu se totiž zasloužil našinec, český muzikant Josef J. Staněk, který orchestr nejen diriguje, ale sám všechny skladby upravuje pro akordeony a sám také komponuje. Má skutečně hezké, líbivé skladby. Švýcarsko však není jediná země, kde již jeho orchestr hostoval. Slyšeli a viděli ho též Francouzi, Belgičané, Němci a snad i ještě jiní. Nahrává též pro holandský rozhlas a na desky. Když jsem šel na tenhle koncert, bylo to v pátek 29. května, měl jsem dost pochybnosti o tom, zda akordeony, převážně v orchestru zastoupené, budou umět přednést Dvořáka, Smetanu, Fibicha atd. tak, jak si tito skladatelé zasluhují. Umě-, ly. Byl jsem tím mile překvapen. Největší úspěch mělo Largo z Novosvětské. Po přestávce byla na programu hudba populární a lidová: Julius Fučík, Vejvoda, Vacek, Kmoch... A tu jsem měl obavy z toho, jak Holanďané budou interpretovat lidovou hudbu typicky českou. Holandskou lidovou hudbu sice neznám, ale myslím si, že je od české hodně odlišná. Avšak i této obavy mě Jožka Staněk zbavil hned prvními takty. Uměl své Holanďany tak předělat na české hudebníky, že by sotva kdo uvěřil, že to je vůbec možné. Ke konci zpíval s holandským triem celý sál. Samozřejmě i holandské trio zpívalo česky. Kromě Jožky Staňka jsou všichni členové orchestru Holanďani. Lépe řečeno: všichni jsou Holanďani, jenže Jožka Staněk jen podle pasu. Konferenciér pronesl úvod česky. Tedy snažil se přečíst ho česky. Bylo to od něho moc milé. Načež pokračoval německy - snad také proto, že mezi obecenstvem byli i Švýcaři. ELF OTA ULČ VE ŠVÝCARSKU Ještě před letní prázdninovou odmlkou uspořádala Blanka Kubešová v kavárně ROXY v Luzernu literární večer s dr. Otou Ulčem. Většině publika je Ota Ulč znám jako úspěšný autor cestopisů, naposledy románu »Špatně časovaný běženec«, a článků uveřejňovaných v četných exilových časopisech. V současnosti se čtenáři seznamují s jeho »My a oni před a za Atlantikem«. (Vydal Reportér jako svou ročenku 1987.) \ Ota Ulč čerpá vždy ze svých zkušenoš- tí přímého účastníka a pozorovatele, je tedy autentický a hlavné objektivní. A tak se posluchači v ROXY (sál byl - jako vždy - přeplněn) dověděli hodně nového o Americe, kde Ota Ulč přednáší politické vědy, o Austrálii, Jižní Africe a především o Číně. Ta zůstává pro našince stále ještě zemí neprobádanou, není tedy divu, že pro posluchače bylo téměř všechno novinkou a že poslouchali s napětím. Zajímavě podaný byl též náhled na „změny” a „jaro” sovětské politiky. Ota Ulč přednáší suverénně, srozumitelně a s příslušnou dávkou vtipu. Večer to byl více než zdařilý, o čemž svědčí i to, že se protáhl na několikahodinové povídání. J. K. Další podobné besedy s Otou Ulčem byly za jeho pobytu ve Švýcarsku v Solo- thurnu, Bernu a Curychu. Nikde nebyla nouze o posluchače a dotazy. Ota Ulč byl též dotazován, zda to, co napsal v »My a oni před a za Atlantikem« o americkém právním řádu, může skutečně existovat, zda je to vůbec možné. Čtenářům Reportéra je známo, že »My a oni ...« vyšlo jako ročenka Reportéra 1987. Chtěli bychom při této příležitosti upozornit, že mnozí se mylně domnívali, že předplatitelé tuto ročenku dostanou automaticky s odběrem časopisu a čekají snad doposud na její doručení. My jsme však psali, že podrobný obsah ročenky dostanou odběratelé automaticky, což se stalo mimořádným informačním Reportérem č.7/86. Ročenku samotnou však dostali jen ti, kteří poukázali předplatné s příplatkem sfr. 9,50 - nebo ekvivalent. Několik exemplářů je ještě v zásobě, ale žádný velký počet! REP DŮM U DVOU SKOTÍKŮ V dnešní době politických memoárů, fantastiky a surrealistických literárních experimentů jen zřídka narazíme na knížku, zvláště v exilové literatuře, která by nás odtrhla od všedních starostí, hluku metropolí, znervózňujících či dráždících světových událostí a dala nám jen kousek prosté lidské pohody. A takovou je právě roztomilá knížka Emmy Jarošové »Dům u dvou skotíků«. Vyšla v nakladatelství Konfrontace v Curychu a je bohatě ilustrována kresbami Čeňka Pražáka. Ilustrace sice náladově nevystihují optimistický charakter knihy, ale tvoří více méně samostatný pohled do psího světa. Po překrásné recenzi básníka Michala Racka, uvedené na záložce knihy, budu těžko hledat výstižnější slova. Omezím se proto jen na stručný obsah. Jde o vyprávění skotského teriéra Yankee Clippera, žijícího v Torontě s bohatou paní Jackie, milovnicí psů a koček. Na první pohled jde o banální příběh bezdětné milionárky, která nesnáší děti, a svůj mateřský pud vybíjí na němé tváři. Ale to je skutečně jen na první, povrchní pohled. Svět viděný z přízemní pozice malého čtyřnohého tvora je živý, voňavý, hmatatelný. Počet lidí, kteří Clippera obklopují a myšlenkově ovlivňují, je poměrně malý, ale zato odpozorovaný do detailů. Autorce se podařilo vytvořit několik velmi živých a charakteristických postav. Paní Jackie může přes svou lásku ke psům, nebo právě pro ni, vyvolat u mnohých čtenářů antipatii pro svůj snobismus a amerikanismus. Drahé auto drží celý týden v garáži a vyjíždí s ním jen v neděli do kostela. Pes se rozvaluje na zadním sedadle. Spí se psem v posteli, čte mu pohádky a zpívá ukolébavky. Ač rozená Kanaďanka, světí jen americké svátky, radio poslouchá jen americké, a když v Buffalu hlásí déšť, tak nevyjde bez deštníku. Naproti tomu starý rodinný přítel, český emigrant, který nedá na svůj domov dopustit, je bručivý skeptik, není s ním žádná zábava, protože neschvaluje Jacki- nu přemrštěnou péči o psa a často utrousí hořkou pilulku. Zato je však dobrý vypravěč a svými historkami o vzdálené zemi za mořem rozšiřuje Clipperův obzor. Liduška, příležitostná společnice ovdovělé paní Jackie, je veselý a jasný paprsek v životě všech. Opepřuje život řadou přísloví a pořekadel a udržuje všechny v dobré náladě. Yankee Clipper popisuje zvyky ulice, kde téměř každý má kočku či psa, chodí s nimi na procházku nebo je jen tak vypouští vyběhnout, každý pečuje o zahrádku, stříhá a stříká trávník, krmí ptáčky či veverky. Clipperovo vyprávění zahrnuje asj deset let života. Za tu dobu se mění okolí ulice, park, celé předměstí Toronta. Ve čtvrti se staví podzemní dráha a celá stavba ovlivňuje nejen životy majitelů domků, které jí stojí v cestě a musejí být zbourány, ale i životy ostatních obyvatel, kteří se musí přizpůsobit novým poměrům, zvýšenému ruchu a změně celé 30 REPORTÉR 4/87 [pageend30]struktury čtvrti, způsobené vystěhováním starých obyvatel a přistěhováním nových. A noví obyvatelé přivážejí nové psy, nové kamarády či nové nepřátele. Pro Clippera je život veselý kolotoč a on jej žije plným psím životem. Kniha je napsána velmi živě, s humorem a smyslem pro detaily. Dynamika děje drží čtenáře ve stálém napětí. Po přečtení se cítí částí toho malého psího světa, nabitého malými všedními, méně všedními i docela nevšedními událostmi a zaplněného dvounohými i čtyřnohými tvory, že se ke knížce rád vrací znovu a znovu, jako by se vracel do jiných starých známých míst, na něž má pěkné vzpomínky. Kniha je vhodná jak pro dospělé tak i pro děti, zejména pro ty, které si chtějí uchovat znalost češtiny. Můžete ji objednat na adrese: E. Koukol, 21 Vaughan Rd., Apt. 1001, Toronto, Ont., Canada M6T 2N2. LIBUŠE OBRUSNÍKOVÁ HELENA HUSÁKOVÁ NA KONGRESU KRESŤANSKÝCH ODBORŮ Na kongresu CMV v Luganu byla Helena Husáková jako delegátka za Československý svaz křesťanských pracujících ve Švýcarsku. »Tschechoslowakischer Verband christlicher Arbeitnehmer der Schweiz« je v Evropě jediný odborový svaz, který zastupuje zájmy a práva čs. emigrantů. a ČS. VÝTVARNÍCI V EXILU Pod tímto titulem dokončilo Video-stu- dio Společnosti pro vědy a umění padesá- timinutový videofilm o čs. výtvarnících v exilu, který byl natočen na výstavě při kongresu SVU v Bostonu a pak v atelierech a na výstavách čs. výtvarníků v Evropě. Režisérem filmu je Jindřich Bernard, hudební doprovod Václav Vytvař a moderátory jsou Emil Purgina a Vladimír Škutina. Nyní dokončuje Jindřich Bernard videofilm „JAROSLAV SEIFERT NA ZÁPADĚ" s použitím archivních materiálů a dokumentů a Vladimír Škutina s RAFAELEM KUBELÍKEM začíná společnou práci na devadesátiminutovém portrétu „RAFAEL KUBELÍK - ČESKÝ KLUK A ČESKÝ MUZIKANT". (Vyjde současné jako reportáž v Reportéru.) xox VÝSTAVA ČESKÉ EXILOVÉ KNIHY V CURYČHU Švýcaři jako takoví nejsou zrovna bibliofi- lové. Málokterá švýcarská rodina má knihovnu v jinak přepychovém bytě: Nacti- utrhači dokonce tvrdí, že správný Švýcar má doma pouze dvě knihy: Bibli (kterou zdědil od předků, ale nečetl) a knížku šekovou. A přesto (pohříchu dík vzrůstající nenávisti vůči „přivandro válcům” si dost Švýcarů myslí, že Češi přišli odkudsi z pralesa či močálů východu. Byl to proto nesmírně záslužný počin, když se pracovník curyšské Ústřední knihovny Zdeněk Záplata rozhodl uspořádat ve vestibulu této »Zentralbibliothek« měsíc trvající výstavu české exilové knihy, aby Švýcaři na vlastní oči viděli, kolik překrásných knih si jeden a půl milionu českých emigrantů vydává. Ve vitrínách (a mezi obrazy Jana Kristoforiho, Jiřího Kotláře a mezi karikaturami a plakáty) jsou vystaveny knížky téměř všech českých exilových nakladatelství, české exilové časopisy, portréty (na Západě) známých autorů, citace a průřez jednotlivými nakladatelstvími, stůl humoru, poezie, dětské knihy, historie a samozřejmě Jaroslava Seiferta. Zájem návštěvníků byl překvapivý a snad si o nás Švýcaři přestanou myslet, že jsme přišli z Negramotova. ŠKT 3. EXILOREE Na svatodušní svátky se sjelo do švýcarského Aarbergu 114 světlušek, vlčat, skautek, skautů, rovem a oldskatů, doplněno o 46 místních táborníků z oddílu Aquila na 3. skautském exiloree. k n ih y In d ex u , které vyjdou do konce září 1987 Jaroslav Opat: Filozof a politik — T.G. Masaryk 1882-1893. Ota Šik: Ekonomické reformy a demokratizace. Zuzana Brabcová: Daleko od stromu. Lenka Procházková: Hlídač holubů. Viktor Fischl: Figarova zlatá svatba. Petr Kouba: Lekce jízdy. Jan Kotík: Neúplný kompas. Ján Mlynářík: Česká inteligencia Slovensku. Pavel Kohout: Kde je zakopán pes. Vladimír Kadlec: Dubček - 1968. xoxoxoxoxoxoxoxoxoxoxoxoxoxoxoxoxoxox MILÝ ODBĚRATELI, OHLÁSIL JSTE NÁM VČAS SVOU NOVOU ADRESU? xoxoxoxoxoxoxoxoxoxoxoxoxoxoxoxoxoxox VLADIMÍR ŠKUTINA DEN NEPRODYŠNOSTI SOVĚTSKÝCH HRANIC, jak jej prďžil milicionář Michail lljič na Rudém náměstí v Moskvě Když kráčel milicionář Michail lljič do služby, nevěděl ještě nic. Nevěděl ani, že zrovna dneska se slaví v Sovětském svazu »Den neprodyšnosti sovětských hranic«. Věděl akorát, že na dnešní den vyfasoval službu na Rudém náměstí. A to bylo dobré. Na Rudém náměstí se lapkové a šmelináři s dolary moc nevyskytují. Spíš provokatéři a pobuřovači, a ti nespadají pod kompetenci milice. To je záležitost KGB. Služba na Rudém náměstí patřívá k nejklidnějším. Spočívá v poklidném procházení se na chodníku hned naproti mausoleu sem a tam. Milicionář Michail lljič má navíc ještě zodpovědný úkol. Milicionáři všude hlídkují v trojici. To proto, že obvykle jeden milicionář umí psát, druhý číst a ten třetí musí ty dva zatracené intelektuály hlídat. Což je právě úkol Michaila Hjiče. Když vstoupil do služebny, jak miHcionářskou vachštúbu oficielní názvosloví tituluje, jeho dva gramotní soudruzi už tam čekali. Čekal však i náčelník služebny, staršina Vissarion Josefovič, neboť jeho povinností bylo seznámit službukonající milicionáře s rozkazem ministra národní obrany Sokolova ke »Dni neprodyšnosti sovětských hranic«. V rozkaze se pravilo, že sovětské hranice jsou neprodyšné a že ani metr hranic SSSR není nechráněn, ale bděle a ostružinatě střežen proti jakémukoli nepřátelskému vniknutí či narušiteli. »Aťžije naše bdělá Pohraniční stráž!«, volalo se závěrem k rozkazu ministra národní obrany Sokolova. Náčelník služebny Prvého obvodu moskevské milice se chtěl před svými podřízenými blýsknout svou informovaností, a tak jen tak na okraj po přečtení rozkazu, který tři milicionáři vyslechli v pozoru, utrousil: »Jestlipak je v Berlíně taky takový psí počasí jako u nás v Moskvě.« Ale neshledal se s ohlasem. Milicionáři neměli ani potuchy, že ministr národní obrany Sokolov se právě nachází ve východním Berlíně, kde sedí po levici svého šéfa nejgenerálnějšího z generálních tajemníků, tváří v tvář ostatním ministrům národních obran a generálním tajemníkům a podtajemníkům zemí ostbloku. »Pohov - odchod k vykonání služby!«, zavelel náčelník a tři milicionáři sborově odpověděli »Sloužím Hdu!«. Náčelník zasalutoval, milicionáři salut opětovali a pak pořádkovým krokem vyšli směrem k Rudému náměstí. Ten, co umí číst, cestou sdělil, že dnešní Pravda píše, že zas nějaký bandita a kriminální živel unesl malé sportovní sovětské letadlo do Švédska, ale že letadlo i se zločincem bude sociálně demokratickou vládou Švédska v rámci přátelských vztahů jistě vráceno. Zdálo se, že »Den neprodyšnosti sovětských hranic« na Rudém náměstí proběhne pokojně jako jiné Dny - jako Den kosmonautů, Den boje proti třídnímu nepříteli, Den nealkoholických nápojů, Den zatoulaných koček, Den ... — V Sovětském svazu každý den má nějaký název a ke každému dni se někým vydává nějaký rozkaz. Bylo už v podvečer a milicionář Michail lljič se těšil, že půjde domů, kde ho očekávala žena Nataša s dvěma dětmi a osmi dalšími nájemníky, s nimiž společně obývají třípokojový byt. A hlavně jej čekala sklenka doma pálené vodky. Nebo lépe dvě sklenky. Či tři litry. Milicionář Michail lljič se opájel vodkovými sny, když vtom kolem kremelského orloje zakrouží malé sportovní letadlo. Pracující, stojící před mau- soleem frontu na myši olej (Mausoleum — odvozenina slov Maus/myš a Oleum/olej), vzhlíží k obloze. Letadlo oblétává ještě jednou Kreml a zas krouží okolo orloje. Gramotného milicionáře napadlo, že to bude asi to uloupené sovětské letadlo a že jej stateční příslušnici ozbrojených leteckých jednotek vracejí do lůna rodné strany. / se zločinným kriminálním živlem. A taky to řekl nahlas. Michail lljič si sice v duchu pravil, že kriminálního živla nebudou vozit kolem Kremlu, když není schopen dát vlevo hleďk uvítání zprava, ale nahlas to neřekl, protože si tím nebyl jist, jestli se u kremelské zdi dává vlevo hleď nebo se jen trhne hlavou. V éře „glas- nosti". . . Letadlo oblétává Kreml do třetice, krouží ještě jednou v těsné blízkosti kremelského orloje a Michaila Hjiče napadá, že to je tuze nebezpečný manévr, protože REPORTÉR 4/87 31 [pageend31]REPORTÉR CH-8048 ZÜRICH, Postfach 1737 Dvouměsíčník REPORTÉR vychází v lednu, březnu, květnu, červenci, září a listopadu. Vydavatel: POLYGON-VERLAG, ZÜRICH Za vydavatele a administraci odpovídá: Ludvík FRIEDE Odpovědný redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Karel GELNAR, Švýcarsko Jaroslav GILLAR, Švýcarsko Jiří HOCHMAN, USA Adolf F. J.KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko Jan KRISTOFORI, Norsko Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Karel NEŠVERA, Německo Stanislav NOVÁK, Švýcarsko Tomáš NOVOTNÝ, Austrálie Miriam PALETOVÁ, Jižní Afrika Václav PANOCHA, USA Jan PROCHÁZKA, Německo Marta PROCHÁZKOVÁ, Kanada Ota RAMBOUSEK, USA Ivan STEIGER, Německo Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Vladimír VEIT, Rakousko Arnošt WAGNER, Kanada ROČNÍ PŘEDPLATNÉ: pozemní a lodní poštou .... SFr. 33.— letecky................................. . SFr. 39.— nebo ekvivalent v jiné měně. Tisk: Milan CIMBUREK, Badenerstr. 698, 8048 Zürich Printed in Switzerland. otřesem se může narušit plynulost zvonkové hry, vyzvánějící každou hodinu první tóny Internacionály. Taky ho napadá, že kdyby v letadle seděl nějaký cvok, klidně by mohl vyhodit z okénka domácky vyrobenou atomovou pum Íčku a bylo by po Kremlu. Michail Ujič je hluboce přesvědčen, že jako se podomácku vyrábí vodka, lze podomácku vyrobit cokoli, co není běžně k dostání v obchodech. A běžně v obchodech bez vlivných známostí nelze získat ani vodku, ani menší atomovou bombičku. Letadlo míří na Rudé náměstí a kolemjdoucí nadšeně volají, že se určitě filmuje nový kinematograf o sokolech pod moskevskou oblohou. »Ten blázen snad hodlá přistát,« zvolal gramotný milicionář a Michail Ujič věděl, že nyní je jeho povinností ujmout se iniciativy. Vbíhá proto na plochu Rudého náměstí a obratným vzpažováním, upažováním a připažováním řídí přistávací manévr letadla na plochu posvátného náměstí. Letadlo měkce přistává a roluje po dláždění. Jakýsi autokar s kapitalistickými turisty hodlá zahnout k vymezenému parkovišti, ale pohotový Michail Ujič ho odkazuje k parkovišti, vyhrazenému pro vozy spřátelených špionážních služeb. A zas dál obratným upažováním, vzpažováním a připažováním vede přistávší sportovní letadlo k výhodnému parkovišti u kremelské zdi tak, jak to vídal v televizi, když letištní personál vede letadlo se vzácným návštěvníkem k rozvinutému rudému koberci. Bystrý chlapec mezi chodci rozpoznal, že letadlo má západoněmeckou vlajku na kormidle a svůj poznatek nahlas sdělil zástupu čumilů. Starší penzista, který ve volných chvílích žebra! za mausoleem, aby si přivydělal na machorku, pravil, že to bude asi německý president von Weizsäcker, jehož návštěva už byla ohlášena zpravodajstvím. Michail Ujič ví, že to je pitomost, protože to by musel na koberci stát Andrej Gromyko, a ten má potíže se stáním na vlastních nohách. Nicméně dále řídí zapar- kovávání letadla s cizí poznávací značkou, jako by to bylo jejich vlastni. Cizí letadlo se vrtí jako holub na báni a pak se vsunuje na vykázané místo pro zahraniční autobusy. Michail Ujič přikládá prsty k štítku čepice a strnule stojí v předepsané poloze. Z letadla vystupuje mladý obrýlený pilot a okamžitě začíná rozdávat autogramy. Zástup čumilů houstne. Kremelský orloj odbíjí 19.30 a milicionáři se na sebe podívají. Ve 20 hodin jim končí služba a za normálního provozu to trvá nejmíh půl hodiny, než odpochoduj! na služebnu a předají službu noční šichtě. Té to bude trvat další půlhodinu, než připochoduje na Rudé náměstí. Hodinu od půl osmé večer do půl deváté bylo Rudé náměstí ponecháno na pospas pouze KGB. To věděli lapkové a šmelináři s dolary a už od sedmi postávali za rohem, připraveni nastoupit ke každodennímu úlovku. Michail Ujič s dvěma soudruhy vešel na služebnu a předpisově ohlásil staršinovi Vissarionu Josefovičovi, že služba proběhla bez mimořádných událostí. Následujícího dne jim při nástupu do služby přečetl náčelník rozkaz ministra národní obrany ke Dni sibiřských mírových toků. Jako ministr národní obrany by! podepsán generál Dimitri Jasov. Teprve o další den později TASS oznámil, že v Moskvě přistálo západoněmecké letadlo bez povolení. Milicionář Michail Ujič se cítil dotčen, že TASS utajil, že povolení k přistání dal letadlu obratným upažováním, připažováním a vzpažováním milicionář Michail Ujič z Prvé moskevské oblasti. eiMM [pageend32]