VĚSTNÍK ČESKOSLOVENSKÉ NÁRODNÍ RADY AMERICKÉ Číslo 201 Červenec-Srpen 1971 JOSEF FALTA: STARÁ PRAVDIVÁ RADA NOVINÁM Americká žurnalistika má, jak se říká, od Boha štěstí. Má své vynikající osobnosti, zkušené novináře, kteří své profesionální znalosti a schopnosti spojují s velkou osobní statečností, jak o tom svědčí nemalý počet novinářských zpravodajů padlých na bojištích. V amerických novinách a magazinech jsou bystří analytikové s širokým rozhledem, ale všichni tito vybraní zástupci sedmé velmoci nedovedou překonat chtivost sensací, která se nezastaví před nikým a před ničím a jíž slouží hvězdičky novinářského nebe, které soudí, že tím aspoň na chvíli zvýší vlastní mdlou zářivost. Jiná země, jiný mrav, snad touha po sensaci tkví i v tom, že americký tisk je vybaven vším možným, hlavně penězi, a že nemusí (ba nechce) být úzkostlivý ani tam, kde to velí společenská slušnost a vkus. Jinak by např. sotva mohla být tak pronásledována reportéry vdova po zavražděném presidentovi a také by se jinde stěží našel zpravodaj, který by položil manželce chicagského mayora tak drzou intimní otázku a dokonce si ji otiskl s odpovědí ku podivu zdvořilou. Klíčení a mohutnění americké svobody a samostatnosti zaručilo přirozeně i svobodu projevu mluveného a tištěného a nikomu se nepodařilo ji zničit. První zápas za svobodu tisku svedl již r. 1732 s diktátorským a hrubým královským guvernérem Williamem Cosbym v New Yorku tiskař a vydavatel malého listu John Peter Zenger, zatčený pro útoky na guvernérovu politiku a pro urážky jeho osoby. Porota ho zprostila ve jménu svobody tisku. Americké novinářství rostlo tedy opravdu svobodně. Netížila je panovnická censura a hněv, ani byrokratická zkostnatělost, ani daňový šroub, či policejní konfiskace — proto nemohly v Americe vzniknout Tyrolské elegie a nemusily se tu tisknout “kapesníkové noviny”, jaké vydávali v Anglii chartisté. Novináři pili svobodu plnými doušky a v duchu velmi neurčitého “práva vědět” psali všecko, čeho se dopídili, i když mnohdy vládlo mínění, že “peníze píši” nebo že informátoři chtějí jenom na sebe upozornit. Ale starý římský výrok varuje, že svrchované právo může se stát svrchovanou křivdou. Tak “otec vlasti” George Washington, ustavičně napadaný nepřáteli a závistivci, musil žalovat kongresu, že mnozí novináři a politikové nedbají, že je válka, a svými útoky a uveřejňováním tajemství prospívají vlastně nepříteli. Podobnou zkušenost učinil Franklin D. Roosevelt, osočovaný jedním z největších amerických deníků, že svou politikou v zájmu Anglie vyprovokoval Japonsko k válečnému útoku, že souhlasem s požadavkem kapitulace Německa a hrozbou válečným zločincům prodloužil válku atd. Týž list otisk v létě 1941 sensační zprávu, že Spojené státy — v té době ještě neutrální — budou mít do roka milion vojáků v Evropě, a pak v kritických chvílích bojů o Pacifik uveřejnil, že v departmentu války podařilo se rozluštit japonskou šifru, takže naši námořní velitelé znají včas rozkazy japonským válečným lodím a letadlům a jsou připraveni. Japonci po tomto vlídném upozornění, plynoucím z "práva vědět” šifru změnili, třeba poněkud pozdě, ale pro zpravodaje měly ovšem životy amerických námořníků. menší cenu než senzace. Vláda tehdy uvažovala o trestním zákroku, ale nakonec od toho upustila •— ve jménu svobody tisku: noviny byly příliš veliké a mocné a stíhání by se zdálo politickou mstou, protože list zastával linii oposiční strany. Také za kubánské krise r. 1961 musil si stěžovat president Kennedy, že nepřátelé Spojených států čerpají nejdů- věrnějši informace z amerického tisku. Když však doporučil, aby v zájmu národní bezpečnosti uložily si noviny dobrovolně jistou opatrnost, jeho bývalý protikandidát nynější president Nixon rozhodně odmítl dobrovolnou censuru, že prý by pak vláda kryla pláštíkem národní bezpečnosti své další omyly, chyby a poklesky. Ale všechny dosavadní honby za sensacemi vysvětlované “právem vědět” překonává nynější otiskováni přísně důvěrných listin a záznamů o počátku účasti Spojených států na obraně Jižního Vietnamu. Tím totiž vyvrcholuje mnoha- měsíční divoká kampaň záměrně vedená, aby strhla důvěřivé pacifisty, veřejnost znepokojenou dlouhým a nerozhodným válčením, a aby zároveň využila toho, že vládní činitelé nedovedli včas dostatečně přesvědčit občany, že jihovýchodní Asie — a vlastně kterákoli jiná oblast — v rukou bezohledně útočného komunismu smrtelně ohrožuje všecko, co americký občan pokládá za samozřejmě zaručené. Připomeňme si účinek indočinských událostí a zmatků po rozdělení této francouzské kolonie, útoky komunistických povstalců, štvanice vietnamských budhistů a konečně surové zavraždění jihovietnamského presidenta a jeho dvou bratří r. 1963 a 1964. Tyto vraždy se v podstatě podobaly vyvraždění irácké královské rodiny a členů vlády roku 1958, jež souviselo s účastí Iráku v t. zv. bagdádském spolku na ochranu míru na Středním východě. Jistěže tu byly omyly a zanedbávání a chyby na naši straně a to už před porážkou Francouzů. Z odborníků vypovídajících v zahraničním výboru senátu nejlíp vystihla příčiny častých a většinou zbytečných našich zahraničněpolitických neúspěchů historička Barbara Tuchmanová. Ovšem “všeobecná neznalost ba nedbání cítění a myšlení lidu v cizích zemích” je asi znakem všech velmocenských činitelů. Ale všichni cítíme světový ohlas zarmucujících amerických událostí. A nynější ohlas aféry s odcizením a uveřejňováním tajných spisů departmentu obrany zvlášť potvrzuje, že skutečně jde o bezpečnost země a jejího obyvatelstva, o demokratické zřízení a o dávné svobody a práva, ať už je věc vykládána jakkoli a ať původce vysvětluje svůj čin sebe vznešenějšími pohnutkami. Jde také o úlohu, kterou Spojené státy máji mít v dnešním rozháraném světě, kde národy, zvláště malé, vzhlížejí k nim jako k ochránci bezpečnosti, míru, práva a slušného života. Tuto úlohu mohou však Spojené státy plnit jenom budou-li vnitřně silné a ustálené. Uveřejnění tajných dokumentů a krkolomné obhajování působí však právě opačně. Ano, občan má právo vědět, co se děje, ale má také právo na jistotu, že jeho [pageend1]VESTNÍK JULY-AUGUST 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, minais 60650 Tel.: 656-1117 Second class postage paid at Chicago, Illinois VESTNÍK ČERVENEC-SRPEN 1971 Orgán Československé národní rady americké Vychází měsíčně (s výjimkou dvojčísla v červenci-srpnu) Predplatné $2.00 ročné. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, dcero, Illinois 60650 Tel.: 656-1117 zemi a tím jeho osobním zájmům v rámci zájmů celého národa, národa nevýbojného a nenásilnického nebude ublíženo zveřejněním listin, které právě pro tento zájem mají v jistých situacích a pro jistou dobu zůstat důvěrné. Soukromý podnik si chrání svá výrobní a obchodní tajemství, která mu zajišťují existenci, a zákony mu pomáhají. Kdo by chtěl tvrdit, že soukromé zisky mají být chráněny důkladněji než prospěch a celá budoucnost národa? Středem aféry je universitní profesor, bývalý vysoký vládní úředník, jenž konal klidně svou práci, neprotestoval úředně ani soukromě proti tomu, co našel ve spisech, jichž rozborem byl pověřen, a teprve nedávno vystoupil jako “probuzené svědomí’’. Uzmul a odnesl úřední spisy a za pomoci dalších osob rozesílal jejich kopie různým politikům a skupinám a konečně je odevzdal dvěma z největších amerických denních listů. Pak zmizel a když na něho byl vydán zatykač, přihlásil se úřadům na rady svých právníků, kteří tvrdí, že je úplně nevinen a že svým činem — tak jako noviny, které listin použily — neohrozil národní bezpečnost. Ale třebaže dokumenty pojednávají o událostech starých deset a více let, přece souvisí přímo s dneškem, s válkou dosud neskončenou a otiskováni jejich důvěrného obsahu dotýká se tedy nepochybně zájmů Spojených států a jejich spojenců. A přece politikové, kteří kopie spisů dostali před několika měsíci, nepřipomněli vládě jejich obsah, a ani noviny neupozornily příslušná místa, co mají. Šlo-li opravdu jen o sensaci, ukáže se tak jako před léty s jaltskými protokoly, že jen nepatrná část veřejnosti trpělivě pročte rozbory listin, a u ostatních zbude pouze dojem z křiklavých nadpisů: že vládě není možno důvěřovat. Bohužel vládní činitelé sami nejsou bez viny. Dovolují mlčky, aby o mír ve Vietnamu, o rozdělení moci a sestavení tamní vlády, o zásobování zajatců a jejich vrácení vyjednával kdejaký soukromník a spolek, jejichž zprávy bývají pak podkladem úředních prohlášení a akcí. Úřední osobnosti bez rozpaků veřejně hovoří o informátorech, které máme v komunistických zemích — nejnověji např., co podniká naše zpravodajská služba v Čině, a nadto ještě členové vlády se ve svých prohlášeních navzájem potírají a do debaty zasahuje prostořece i manželka jednoho z nich. Nepřítel nabývá radostného přesvědčení, že doma nejsme jednotní ani v nejzákladnějších věcech a nakonec podlehneme vnitřním rozbrojům. Není divu, že vietnamští komunisté, hanojská vláda i jejich “mírová” delegace v Paříži vzkazuji jako pro smích vřelé pozdravy americkým politikům, dychtícím po moci, a že povzbuzují demonstranty v našich městech k vytrvalosti. Vědí, že tuto různorodou a politicky neuvědomělou masu stejně řídí ze zákulisí komunisté domácí a zahraniční. Světový komunistický tisk si libuje, jak bohatý zdroj informací má v amerických novinách, a do ochraptění křičí, že naše vláda ohrožuje soudním zákrokem svobodu tisku. A v amerických novinách jsme ještě nečetli, že komunisté jsou nejméně povolaní k takovým protestům, když přece jejich režimy hned po uchváceni moci zaškrtily svobodný tisk a zničily nepovolné novináře. Aféru s tajnými spisy odhalujícími “pikle” presidentů, členů vlád, generálů, diplomatů atd. rozvířili původci v době pro nepřítele nejvhodnější: Spojené státy jsou v povážlivých hospodářských obtížích, v mezinárodní politice jsou zatlačovány do choulostivých vyjednávání, domácí život je pln nejistot, lichocení a demagogie, už burácí vítr presi- dentské volební kampaně a uchazeči o nejvyšši úřad víří prach. A přece při klidném nepodjatém uvažování každý snadno pochopí, že protokoly z vládních výborů vyjadřují prostě tehdejší situaci a různá hlediska z ní plynoucí, že debaty jsou k tomu, aby se tato stanoviska vyjasnila a že promítat výroky z takových rozprav do nynější doby a splétat z nich smyčky nebo oslavné věnce je nepoctivé a nebezpečné. Smysl pro odpovědnost je z hlavních nástrojů každého novináře. Je tomu již více než sto let, co jeden mocný evropský státník řekl, že okna, která vytřiskají noviny, musí nakonec zaplatit národ. Tato holá pravda trvá dodnes. Okna, vytřískaná vyřčenými nebo vytištěnými slovy platí národ bud’ ostudou, což bývá leckdy také velmi drahé, nebo ztrátami politickými a hospodářskými, či konečně ztrátami životů. Je snad nepatřičné, když přistěhovalci, jimž komunistický imperialismus vzal nejenom noviny, ale i vlast, varují bohatý, vlivný a svobodný americký tisk. Ale uvážíme-li, že když George Washington nemohl sehnat peníze na dobytí svobody a její obranu, pomohli mu svým majetkem dva přistěhovalci z Polska a Pruska (jeden pak umřel v zachráněné nové vlasti v chudobinci), není upozornění nynějších emigrantů tak zcela nevhodné. Antonín Daičar, spoluzakladatel Československého Národního Sdružení v Kanadě, se v minulém měsíci dožil svých 65 narozenin! Po mnoho let byl místopředsedou a po posledních 8 let řídil osudy Čs. národního sdružení jako předseda. Za jeho vedení Sdružení dosáhlo plného uznání kanadských vládních činitelů. Nejvážnějším krokem jeho období byla výzva ku kanadské vládě dne 21. srpna 1968, aby prostřednictvím svých zástupců ve Spojených Národech odsoudila vpád sovětských vojsk do Československa, a žádost podaná kanadské vládě, aby otevřela své hranice českým a slovenským uprchlíkům. Této výzvě a žádosti bylo kanadskou vládou více než vyhověno. Předsednictvo ČSNRA br. Daičarovi k jeho 65. narozeninám vyslovilo své upřímné blahopřání a projevilo uznání jeho práci. Rafael Kubelík ředitelem Metropolitan Opery Celá krajanská veřejnost se upřímně těší z pocty, které se dostalo Rafaelu Kubelíkovi >tím, že byl jmenován ředitelem hudby a opery Metropolitan Opery v New Yorku. Místní Rafaelu Kubelíkovi upřímně blahopřejeme a těšíme se, že pohostinsky vystoupí také v Chicagu. 2 • VĚSTNÍK [pageend2]21. SRPEN - DEN SOVĚTSKÉ HANBY PROHLÁŠENÍ ČESKOSLOVENSKÉ NÁRODNÍ RADY AMERICKÉ Dne 21. srpna uplynou tři roky od nezapomenutelného dne sovětské hanby — ode dne, kdy vojenské oddíly Sovětského svazu a jeho spojenců vtrhly do území Československé republiky a celé je obsadily. Sovětský svaz tímto činem zneuctil všechny zásady mravnosti a slušnosti, na kterých spočívá soužití jednotlivců i národů. Sovětský svaz se touto invasí a okupací prohřešil proti samotným základům mezinárodního práva, na kterých je vybudována společnost neodvislých, svrchovaných států. Sovětský svaz svým tehdejším zločinem a svojí stále trvající vojenskou okupací hrubě porušil a stále porušuje stěžejní zásady Charty Spojených národů, kterou Sovětský svaz svého času slavnostně spolupodepsal. Sovětská vláda se sice pokusila ospravedlnit tuto křivdu vyhlášením tzv. Brežněvovy nauky o omezené svrchovanosti států socialistického bloku. Tato nauka sama však je naprosto neslučitelná se zásadami sebeurčení a svrchovanosti, ku kterým se dnes hlásí celý svět. Co se stalo před třemi roky v Československu a co tam dosud trvá, není jen tragickým osudem českého a slovenského národa. Je to nesnesitelným proviněním proti všelidské mravnosti a přímým ohrožením celé lidské rodiny. Dosud nebyla odčiněna tato křivda spáchaná sice proti malé zemi, ohrožující však svojí nemravností mír a bezpečnost všech národů na celém světě. Invase, okupace a Brežněvova nauka byly odsouzeny mnohými výmluvnými slovy v celém nekomunistickém světě a dokonce i početnými vyznavači komunismu samotného. Více se však nestalo nic. O to, aby se v budoucnu něco stalo, se musíme starat my, kteří pocházíme z českých či slovenských rodičů. Ve svých srdcích a myslích jsme úzce spjati se všemi těmi, kteří dnes ve staré vlasti žijí v utrpení a hořkosti, posilováni jedině nadějí v konečné vítězství pravdy, které je zdánlivě zakryto daleko za obzorem. Znovu si uvědomujeme že tak, jako víra Čechů a Slováků doma je nezlomná přes všechnu zdánlivou beznadějnost, tak i naše odhodlání musí být nezvratné. Nepřipustíme, aby spáchaná křivda zůstala neodčiněna, aby osud Československa kdy upadl v zapomnění. Proto neustaneme žádat Spojené státy americké, Orga- nisaci Spojených národů, vlády svobodného světa a všechny lidi dobré vůle na celém světě, aby prosadili neuplatňování Brežněvovy nauky a stažení všech sovětských vojenských oddílů z celého území Československé republiky. Pamatujme — Palachova pochodeň dosud hoří! Chicago, Srpen 1971. * * * Toto prohlášení ČSNRA bylo v anglickém znění rozesláno senátorům a kongresnikům v českém či anglickém znění tisku a rozhlasovým stanicím, mnohým organizacím a všem předsedům a tajemníkům odboček ČSNRA a oblastí. Na žádost Ústředí, vynaložil br. Dr. J. Hašek, místopředseda politického výboru Rady, úsilí získat také letos v Kongresu Spojených států odsouzení okupace Československa. Za spolupráce jednatelky odbočky ČSNRA ve Washingtonu D.C., ses. A. Faltusové byl asi 100 členům Kongresu doručen s průvodními dopisy příslušný materiál. Toto úsilí se setkalo s úspěchem. Sovětskou okupaci ČSR již odsoudila řada senátorů a poslanců. Také redaktorům washingtonských deníků — The Washington Post, The Evening Star, The Washington Daily News — dále známým novinářům a redakcím telev. a rozhlasových stanic byl doručen příslušný materiál. V jiné akci, mající stejný cíl, byly místopředsedou politického výboru poslány dopisy s příslušným písemným materiálem státnímu tajemníkovi William P. Rogersovi, generálnímu sekretáři NATO v Bruselu a ministrům zahraničních věcí všech členských států NATO — organizace, která byla založena v r. 1949 — (po krisích vyvolaných Sovětským svazem v Československu (puč), v Berlíně, Polsku, Turecku a Řecku) — jako obranná organizace, aby čelila další politické a teritoriální expansi Sovětského svazu. * * * TEXT DOPISU, KTERÝ Z POVĚŘENÍ PŘEDSEDNICTVA ČSNRA DR. HAŠEK ZASLAL GENERÁLNÍMU TAJEMNÍKU NATO V BRUSELU: “Vážený pane, jménem Československé národní rady americké bych rád opakoval několik skutečností, Vám dobře známých, a podal Vám několik podnětných návrhů. Sovětský návrh na vzájemné stažení vojsk byl — jako mnohé předchozí návrhy — presentován jako PRVNÍ podnět k trvalému míru, se zřejmým záměrem vyvolat u členů Spojených národů a občanů nekomunistických zemí ilusi o lidumilnosti a mírumilovnosti Sovětského svazu. Potěšilo nás proto prohlášení NATO, že vzájemné stažení vojsk bylo po prvé navrhnuto západními mocnostmi před třemi léty. Místo, aby tento návrh tehdy přijali, Sověti plánovali a spáchali, jak je Vám známo, krutý čin agrese proti Československu. Tímto činem v r. 1968 ještě více narušili evropskou rovnováhu sil. Nyní předkládají návrh na vzájemné stažení vojsk za podmínek pro ně zvlášť výhodných. Brzy po vyhlášení své doktríny se pan Brežněv vyslovil, že důvodem pro trvající okupaci Československa je, aby bylo dosaženo normalizace poměrů v této zemi. V květnu t. r. pan Brežněv prohlásil s velkým uspokojením, že normalizace bylo dosaženo. I tato chatrná výmluva na důvod sovětské okupace tedy přestala existovat. My v Československé národní radě americké pevně věříme, že shora uvedené skutečnosti jsou vhodnou příležitostí, aby Sovětskému svazu bylo připomenuto několik případů porušení Charty Spojených národů, jichž se Sovětský svaz dopustil v r. 1968. Máme za to, že taková připomínka by měla být provedena veřejně a často opakována. Sověti málo dají na diplomatické noty a veřejné míněni ve své zemi, avšak velmi jim záleží na hlasování ve Spojených národech a na veřejném mínění, které o nich mají v jiných zemích. Takové připomínky pravdivých fakt se nám jeví více než oprávněné, protože Sověti ve svém kontrolovaném tisku nikdy neopomenou poškodit naši prestiž zkresleným a falešným obviněním. V příštích týdnech uslyšíme hlasy z celého světa, odsuzující Sověty za třetí výročí invase do Československa. Velmi doufáme, že se ozve silný hlas NATO k zahájení západní diplomatické ofensivy. Takový čin sice Sověty nepotěší, ani nezachrání Československo, ale zdá se, že je jediným způsobem, jak by NATO mohlo dosáhnout žádoucích ústupků ze strany Sovětského svazu. Srdečně, Dr. Josef Hašek, místopředseda politického výboru.” Předplatitelé, prosíme, zaplaťte své předplatné na rok 1971! VĚSTNÍK • 3 [pageend3]K TÝDNU POROBENÝCH NÁRODŮ PROVOLANÍ GUVERNÉRA STÁTU ILLINOIS RICHARDA B. OGILVIE Velikost státu Illinois může být částečně připisována dosažení harmonické jednoty rozličných lidí. Z tohoto demokratického sjednocení lidí rozdílného rasového, náboženského a národního původu pramení porozumění a sympatie, které občané Illinois mají pro aspirace jiných národů, ať žijí kdekoli. Vede je k uznávání práva všech lidi a národů světa na svobodu a nezávislost. Občany státu Illinois spojují pouta jedné rodiny a shodných zásad k těm, kteří si váží svobody a práva na kterémkoli kontinentě, a měli by si uchovat své kulturní dědictví, které tak posílilo a obohatilo naši zem. Neměli by zapomínat na pouta pojící je s porobenými národy, zbavenými své nezávislosti a svobody! Proto já, Richard B. Ogilvie, guvernér státu Illinois, vyhlašuji 11. až 18. července za Týden porobených národů v Illinois a vyzývám všechny občany, aby se podíleli na významných událostech tohoto týdne! Na důkaz toho můj vlastnoruční podpis a velká pečeť státu Illinois. Richard B. Ogilvie, guvernér, Springfield, Illinois 15. června PROVOLÁNÍ STAROSTY MĚSTA CHICAGA RICHARDA J. DALEYHO Jelikož imperialistická politika ruských komunistů vedla přímou a nepřímou agresí k ujařmení a zotročení národů Polska, Maďarska, Lotyšska, Ukrajiny, Československa, Litvy, Estonska, Bílé Rusi, Rumunska, Východního Německa, Bulharska, Komunistické Číny, Armenie, Azerbajdžánu, Gruzie, Sev. Koreje, Albánie, Srbska, Chorvatska, Slovinska, Tibetu, Turkestanu, Sev. Vietnamu, Kuby a jiných států; a Jelikož Kongres Spojených států jednomyslně schválil zákon 86-90 ustavující třetí týden v červenci každého roku za Týden porobených národů a vyzval lid Spojených států, aby v tomto týdnu modlitbami, obřady a činností vyjádřil své sympatie a podporu spravedlivé touze porobených národů po svobodě a nezávislosti: a Jelikož město Chicago pojí s těmito porobenými národy pouta jedné rodiny, neboť mezi lidem Chicaga je statisíce našich občanů, kteří pro svůj rodný původ a po předcích jako poklad opatrují odkaz, který jim náleží; a Jelikož tyto národy byly porobeny imperialistickými a- gresivnimi a bezcitnými snahami komunismu; a Jelikož lid těchto národů pod komunistickou nadvládou byl oloupen o svou národní nezávislost a své individuální svobody; a Jelikož je patřičné a namístě, aby porobeným národům byla demonstrativně projevena podpora lidu města Chicaga v jejich spravedlivé touze po svobodě a národní nezávislosti; a Jelikož občané Chicaga, právě tak jako všechen lid Spojených států, chtějí pro všechny lidi světa stejné svobody a spravedlnost, jaké mají sami: Nyní proto já, Richard J. Daley, starosta města Chicaga, vyhlašují tímto 12. až 17. červenec za Týden porobených národů v Chicagu. Vyzývám lid Chicaga, aby se podílel na programech stanovených pro tuto významnou příležitost a obzvláště vyzývám každého občana, aby demonstrativně projevil svůj zájem o vězněný lid porobených národů svojí přítomností či účastí v průvodu, který se bude konat na State Street v sobotu 17. července ve 12 hodin v poledne. Datováno 28. dne června, A. D. 1971. Mayor Richard J. Daley TÝDEN POROBENÝCH NÁRODŮ V AMERICKÉM KONGRESU K týdnu Porobených národů president Nixon vydal proklamaci. Děje se tak každého roku třetí týden v červenci, z usnesení kongresu. Po celý týden byly uveřejňovány v Congressional Record projevy senátorů a kongresníků. Někteří připojili ke svému proslovu zajímavé články a studie, tak např. senátor James B. Allen z Alabamy dal uveřejnit studii Charles T. Barocha “The Brezhnev Doctrine”, v které rozebírá význam československého jara, důvody proč došlo k invasi atd. Mnozí vzpomínají Československa, např. senátor J. Beall z Mary- landu. Zvlášť sympaticky se o Československu vyjádřil senátor John G. Tower z Texasu. Senátor William Proxmire z Wisconsinu dal uveřejnit studii pořízenou pro Department of State: World Strength of the Communist Party Organizations a o jejich vlivu na porobené národy. Více než šedesát členů Domu zástupců vzpomenulo porobených národů. Řada se jich, v čele s Danielem J. Floodem z Pa., Romanem Pucinským a Edwardem Derwinským z Illinois, domáhalo zřízení zvláštního výboru pro porobené národy. Pucinski vytýká Státnímu departmentu, že podceňuje a potlačuje význam presidentské proklamace, která letos opět nevystihuje původní přáni a naděje kongresu, když před léty členové kongresu odhlasovali původní resoluci. Pucinski měl slova uznání pro mayora Daleyho, který se každoročně zúčastní průvodu městem. Letos byl chicagský průvod Porobených národů po State Street snad největším průvodem ve Spojených státech, trval půldruhé hodiny. K tomu třeba dodat, že v průvodu vynikala československá skupina se šesti zdobenými auty, krojovanou družinou, kapelou a praporovanou četou ČSA a kapelou Americké federace hudebníků. Účast Čechoslováků si vzala opět, jako každým rokem na starost Československá národní rada americká. Zúčastnily se Čs. ženská národní rada v exilu, Čs. Orel, Domov, zástupci Sokola, legionářů a dalších krajanských organisací. Kongr. Flood dal uveřejnit proklamace států Louisiana, Kentucky, Indiana, Kansas. Za stát Illinois vydal proklamaci guvernér Ogilvie. Celá řada starostů měst též vydala prohlášení: Richard Daley za Chicago, Mayor Hubbard za Dearborn, Mich., Mayor Landireu za New Orleans, Mayor Marriott za Sacramento, dále starosta města Buffalo, a jiní. V některých projevech byly zajímavé a důležité poznatky: např. John R. Rarick z La. uvedl House Resolution 496 k utvořeni výboru pro zjištění všech zločinů proti lidskosti, spáchaných komunisty. Též dal otisknout studii Barochovu, člena American Bar Association, výboru pro studie o komunismu. Během týdne Edward Derwinski z Hl. se hlásil O' slovo několikráte, aby analyzoval události v Polsku, události před a po invasi Československa a připojil mnoho materiálu týkajícího se porobených národů. K třetímu výročí sovětské invase Československa Československá národní rada americká připravila resoluci. Washingtonská odbočka ČSNRA zaslala dopisy senátorům a kongresníkům. aby jim naléhavě připomněla již třetí výročí pro Československo osudného 21. srpna — třetí výročí dne, který je Dnem sovětské hanby. EDWARD J. DERWINSKI Poslanec Edward J. Derwinski za stát Illinois oslovil několikrát zasedáni sněmovny, aby upozornil na osud porobených národů a na třetí výročí invase Československa, na poměry v Polsku a v Československu. Zvlášť upozornil na informaci v časopise American Bulletin, vydávaném Československou národní radou americkou, a doporučil k úvaze různá sdělení. Dal uveřejnit v Congressional Record takřka celé červnové číslo American Bulletinu s úvodníkem Brez- 4 • VĚSTNÍK [pageend4]hnev’s Proposal to NATO a citoval dopis Národní rady na Department of State ze dne 26. května t. r., týkající se sovětského návrhu na vzájemné stažení vojsk v Evropě ■— a připomínající, že vláda Spojených států by měla trvat na požadavku, aby před zahájením jakéhokoliv jednáni o vzájemném staženi vojsk byly nejdříve staženy cizí vojenské jednotky z Československa, a stanovit tuto okolnost jako podmínku jakéhokoliv jednání. — Poslanec Derwinski dále v Congressional Record uveřejnil dopis ČSNRA státnímu tajemníku Williamu Rogersovi o persekuci v Československu a rovněž článek o zasedání XIV. či XV. sjezdu Komunistické strany Československa v Praze, a anglický překlad oběžníku ministerstva školství o přijímání studentů na vysoké školy dle třídního původu. Poslanec Derwinski považuje články American Bulletinu za důležité, poněvadž podávají pravdivý obraz dnešních poměrů v Československu. Čechoslováci "vedli" v průvodu Porobených národů Je potěšitelné zaznamenat, že rok od roku je účast Čechoslováků v průvodu Porobených národů v Chicagu větší. Přestože většina našich mladých lidí byla ten týden na dovolené (Western Electric a i jiné velké závody měly právě závodní dovolenou), byla čs. skupina velmi početná a díky krojovaným skupinám i pestrá. V národních krojích šly členky Čs. ženské národní rady, Oblastního výboru ČSNRA i Domova — velká byla skupina Čs. Orla v exilu, jehož členové šli v orelských krojích, lesku dodala průvodu kapela ČSA v pěkných uniformách a s praporovou četou, kapela Americké federace hudebníků složená z 25 hudebníků, svorně pochodovali v čs. skupině zástupci Sokola, čs. legionářů, čs. důstojníků, členové ČSNRA, Sdružení čs. exulantů a mnoha dalších organizací a spolků. I když byly v průvodu větší skupiny — Poláci, Ukrajinci, Němci a národy baltských států — byli to Čechoslováci a jejich hudba, která probudila diváky na chodnících, takže radostně mávali a zdravili. I na čestné tribuně městští oficiálové a zástupci politických stran uvítali Čechoslováky s nadšením, které rozptýlilo počáteční nevýraznost celého průvodu. ČSNRA děkuje všem, kteří se průvodu účastnili, jak organizacím a skupinám, tak všem jednotlivcům, a prosí, aby napříště přišli ještě ve větším počtu. Věříme, že příště se též sejde skupina mužných Sokolů a stepilých Sokolek ve stejnokrojích, aby representovala kdysi mocné a i vlastenecké sokolské hnutí. PANORAMA John D. R. Platt, vedoucí výzkumné skupiny při U.S. Department of the Interior, National Park Service, Philadelphia, Penna, nám napsal: “Vážení, právě jsem dočetl Panoramu, která podává obdivuhodný historický přehled o Češích a Slovácích v této zemi, a chci Vám sdělit, jak velmi se mi kniha líbí. Můj výtisk bude pečlivě opatrovanou knihou, chovanou při ruce, neboť píši o událostech a inspirujících vlivech, které utvářely americký národ. Všem, kteří se podíleli na vydání tohoto informativního díla, je nutno blahopřát. Vydavatelé měli při přípravě knihy na mysli především čtenáře, kniha se dobře čte a prohlíží. Její obsah je mimořádně zajímavý. Dr. Švejda užil výborného stylu ve svém jiskřivém vyprávění. Ve stejném duchu živě pokračují kapitoly, jež napsali Rev. Dr. Slabey, pp. Bušek, Čada, Malík, Benesh, Duben, Martínek a Andie, Esther Jeřábek a Hermína Rab- štejnek. Vlasta Vrázová a ti, kteří jí byli redakčně nápomocni, zasluhují za svoji výbornou práci na tomto poli díky všech. Životopisy knihy mi daly pocit, že jsem se poznal s čs. krajany.” J. J. STLAMACH, SMITHVILLE, TEXAS: “The history of the Czechs in USA is very interesting reading, especially of the first 33 families who settled in Texas in 1852. Mother was a descendant of two families, the Lešikars and Shillers. Josef Lidumil Lešikar started the emigration movement to Texas. In the old country he got mixed up in politics and his friend who helped him landed in jail. I am ordering two Panoramas as my donation to local libraries.” Dary na činnost Odb. ČSNRA Gen. M. R. Štefánik, Chicago, Ill.........$100.00 Čs. obec legionářská, odb. Chicago, Ill......................... 50.00 Mr. Ludvik Rychtera, Cleveland, Ohio ..................... 20.00 Dr. Wil. S. Skaryd, Elyria, Ohio ................................. 18.00 Mr. Vlad. Richter, Chicago, Ill.................................... 10.00 Mrs. Mimie F. Moore, Traverse City, Mich................. 8.00 Mr. Emilian Straus, Montreal 6, Canada ................. 8.00 Mr. Karel E. Vojta, Chicago, Ill.................................... 8.00 Mr. & Mrs. George Muska, Masaryk Towers, N. Y. .. 6.00 Mrs. H. C. Rabštejnek, Oklahoma City, Okla............. 5.00 In Memoriam K uctění památky zemřelého manžela, p. Vojtěcha Bittnera, věnuje na činnost ČSNRA Mrs. Teresa Bittnerová, Cicero, Ill.................................................$30.00 K uctění památky zemřelého otce, p. Vojtěcha Bittnera, věnuje syn Jiří Bittner, Cicero, Ill................. 20.00 Příspěvek na udržováni pomníku v Lidicích věnuje Mrs. Teresa Bittnerová, Cicero, Ill............................. 10.00 K uctění památky Karla Glasera, který zemřel před 5 léty, věnuje Mrs. Růžena Švecová, Čhicago, Ill. .. 10.00 K uctění památky manžela, p. Petra Rabštejnka, který zemřel před 10 léty, věnuje Mrs. H. C. Rabštejnková, Oklahoma City, Okla................................................. 10.00 K uctěni památky zesnulého manžela, p. Josefa O. Hanuše, věnuje manželka Betty Hanušová, Miami, Florida ......................................................................... 10.00 K uctění památky své zemřelé dcery, Mrs. Lydie (Dušky) R. E. Jones, věnuje Louis Majovský... 10.00 K uctění památky Mrs. Lydie R. E. Jones, zemřelé dcery br. Louise Majovského, zasloužilého dobrovolného pracovníka úřadovny ČSNRA, věnovali na činnost Rady: Ses. Vlasta Vrázová, Berwyn, Ill................................ 20.00 Br. Frank Růžička, Brookfield, Ill............................. 5.00 Br. Anton Smunt, Chicago, Ill.................................... 10.00 Ses. Libuše Kalivodová, Oak Park, Ill....................... 10.00 Ses. Marie Langová, Cicero, III.................................... 10.00 Ses. Marie Čvančarová, Cicero, Ill. ......................... 5.00 Br. Anton V. Veselý, Cicero, Ill.................................. 10.00 Výzva ČSNRA Žádáme všechny členy odboček ČSNRA, aby ve svých odbočkách vyrovnali své členské příspěvky na rok 1971. Členský příspěvek činí $4.00 ročně a předplatné pro jeden z našich dvou časopisů — Věstníku nebo American Bulletinu — je v něm již zahrnuto. Nejste-li členem odbočky a jste přímým členem ČSNRA, poukažte svůj členský příspěvek na rok 1971 ve výši $4.00 přímo do úřadovny ČSNRA na adresu: Czechoslovak National Council of America 2137 So. Lombard Ave., Cicero, Ill. 60650 Předplatitelé, zaplaťte laskavě své předplatné na rok 1971. Činí pouze $2.00. VĚSTNÍK • 5 [pageend5]Z UDÁLOSTÍ V ČESKOSLOVENSKU Po tak zvaném XIV. sjezdu KSČ, když dr. G. Husák zkonsolidoval své pozice, zavládla v Československu atmosféra protikladů. Přes velkou absenci v zaměstnáni, která bude nyní dle posledních nařízení trestána, je překvapivě dosti zboží na trhu. Vysvětluje se to tím, že prý Sovětský svaz musí dosazovat zásoby, aby dokázal, že za přítomnosti sovětských vojsk a poradců se situace musí zlepšit stůj co stůj. Politické procesy pokračují přes veškeré sliby že se tak dít nebude; jsou však řízeny proti druhořadým osobnostem, a jsou-li rozsudky neúměrné, jsou nejvyšším soudem sníženy. Zdá se, že Husák nechává snahám horlivců průchod, t. j. jejich touze po odplatě za rok 1968, kdy byli odhalováni a hlavně veřejně pranýřováni. Je činěn nátlak na více či méně významné a známé osobnosti, aby odvolaly prohlášení, která v roce 1968 podpořily svými podpisy (na příklad zpěvák Černoch, nebo Emil Zátopek, který své až donedávna nesmlouvavé stanovisko nyní odvolal) a na druhé straně jsou lidé, kteří svůj postoj veřejně potvrzují cizím zpravodajským službám. Mnozí lidé se přizpůsobují, když vidí jak se přizpůsobuje svobodný svět v čele se Spojenými státy, které se snaží vyhnout jakémukoliv konfliktu se Sovětským svazem. Příčiny jsou jasné — Vietnam a Blízký východ. Čs. mládež však zůstává dále apatická, což je pro komunistickou stranu ožehavým problémem, neboť 65 % členstva strany je starších 40 let. Vysoké školy jsou výběrové a dostanou se na ně jen ti nejspolehlivější. Československo je nyní spojenec moskevských přikázání do poslední litery. U příležitosti 50 let KSČ se vedení strany vyznamenalo a udělilo jubilejní medaile 6 členům moskevského politbyra za jejich významný přínos k utužení a prohloubení bratrských vztahů mezi KSČ a KSSS a mezi lidem československým a lidem Sovětského svazu. Oněch 6 poctěných se vyznamenalo 16. srpna 1968 tím, že rozhodli o okupaci Československa. Jsou to: Brežněv, Voronov, Kirilenko, Pelše, Šelepin a Šelest. Naprázdno vyšli Kosygin, Masurov, Podgorny, Poljanski, a Suslov. Další dva dodatečně vyznamenaní byli sekretář ÚV KSSS Katušev, který připravoval usnesení politbyra o okupaci ČSSR, a dnešní člen politbyra Grišin, který byl po okupaci v ČSSR na služební cestě vyhnán z továrny, když mluvil k dělníkům. Tedy farizejové a Jidáši se navzájem odhalili a poznali. EMIL ZÁTOPEK “ODVOLAL”! Dne 20. července přineslo Rudé právo skoro celostránkovou reportáž od Emila Zátopka, který se lká ze svých chyb a před čs. veřejností odvolává i to, co v r. 1968 s ostatními podepsal, včetně prohlášení “2000 slov”. Trvalo prý mu to trochu déle než jiným, skoro 3 roky, ale nakonec prý došel k závěru, že se nechal přemluvit lidmi jako Smrkovským, Pachmanem, Vaculíkem a Kohoutem, a že je rád, že věci dopadly tak jak jsou, že vidí, jak se nyní národu dobře daří, a nedovede si představit, do jaké katastrofy by byl národ uvržen, kdyby byli zvítězili lidé Dubčekovy éry. Zátopek byl komunistou od počátku, a věříme že to myslel v r. 1968 dobře, že mu to však jako ostatním bohužel nevyšlo. Odvolali silnější, není to jejich hanba, hanba je těch, kteří je k tomu donutili. Hamburský rozhlas o Zá- topkovi prohlásil následující: “Emil Zátopek běžel proti ostrému východnímu větru — to byl jeho největší a nejdelší marathon. Nekritizujme jej proto, že tento svůj poslední marathon prohrál. Vžijme se do jeho situace a rozumějme mu!” Dne 2. srpna t. r. vysílala světoznámá rozhlasová stanice Hilversum v Holandsku dvakráte reportáž se šachovým mistrem Luďkem Pachmanem, který prohlásil, že se neobává trestu a že věří, že čs. národ bude brzy zase svoboden. Lidé, kteří prý byli odsouzeni, jako gen. Prchlík, Škutina, Poledňák, byli lidé charakterní a byli odsouzeni pro své politické přesvědčení. Snad je to odpověď nynějšímu “opět plukovníku” E. Zátopkovi. ZMĚNA TRESTU GEN. VÁCLAVU PRCHLÍKOVI Gen. V. Prchlík byl souzen vojenským soudem v Příbrami v největší tichosti a dne 23. března t. r. odsouzen ku 3 letům žaláře za prečiny proti republice v době, kdy byl Dubčekem povolán representovat Československo ve společenství Varšavského paktu, a kdy navrhoval, aby se velení zemí Varšavské smlouvy střídalo a nebylo stále v rukou sovětských důstojníků. To se ovšem nelíbilo stalinis- tům a Prchlík musel být potrestán. Byl odsouzen a degradován, avšak po odvoláni Vojenská komora nejvyššího soudu ČSSR snížila jeho trest na 22 měsíců s doporučením, že po odpykání 11 měsíců bude mít právo strávit zbytek trestu na svobodě. Snížení trestu bylo oddůvodněno tím, že gen. Prchlík prý neměl v úmyslu svým výrokem poškodit stát. DALŠÍ SKUPINA ODSOUZENA K VYSOKÝM TRESTŮM Rudé právo z 10. července t. r. přineslo zprávu, že 9. července byli odsouzeni senátem městského soudu v Praze: dr. Huber Stein, Milada Kobiasova a ing. Václav Čeřenský pro trestný čin vyzvědačství, dr. Jaroslav Šedivý pro ohrožení státního a služebního tajemství, Alois Poledňák a dr. Edita Čeřenská pro trestný čin ohroženi služebního tajemství a všichni obžalovaní společně též z důvodu trestného činu podvracení republiky. Za trestné činy, které obžalovaní spáchali v letech 1968 až 1970 jim byly vyměřeny tyto tresty: dr. Steinovi nepodmíněný trest odnětí svobody na 12 let, Kobiasové na 10 let, ing. Čeřenskému na 7 let, Poledňákovi na 2 roky, dr. Šedivému na 18 měsíců a dr. Če- řenské na 1 rok, a některým obžalovaným ještě další tresty. Rozsudek zatím není pravomocný. Toto byly zatím od sovětské okupace 1968 nejvyšší tresty vyměřené lidem skoro neznámým a výše trestů až udivuje. Zajímavý bude výrok odvolacího soudu. ZÁKLADNÍ KÁMEN ZAVRAŽDĚNÝM V BABICÍCH Dne 2. července 1951 byli zastřeleni při schůzi Místního národního výboru 3 občané vesničky Babice. Babice, malá vesnička u Třebíče na Moravě schovaná uprostřed lesů na úpatí Českomoravské vyročiny, se měla stát signálem pro potření tak zvaných kulaků — čili každého, kdo se stavěl komunistům na vesnicích i ve městech na odpor. Byla to doba, která měla přinést “důvod” pro neúprosný třídní boj, ve které se strana neostýchala použít tak zvaných “vykonstruovaných procesů, ke kterým se čestně přiznala”, jak to napsal Zdeněk Hořeni v Rudém právu 2. června 1971, to je o 20 let později. Proč Babice? Byli tam bohatí sedláci? Možná že dva nebo tři. Prý západní agent imperialistů za pomoci místních občanů spáchal tento nesmyslný zločin. Proč v Babicích? Nedaleko je známé průmyslové město s vysokou kulturní úrovní — Třebíč. Bylo vždy v popředí událostí. Z Třebíče pocházel Bohumír Šmeral, sociální demokrat za Rakousko-Uherska, později komunista, plukovník Švec, známý generaci první republiky jako hrdina ruských legionářů, který si nakonec vzal život, když legionáři pod vlivem vlastních lidí z řad komunistů počali ochabovat v morálce, a mnozí jiní. V Třebíči byl velký kožařský průmysl, který v krizových dvacátých letech se dostal do nesnázi a komunisté, kteří byli v Třebíči velmi silní, se pokusili o převzetí moci. Později převzal kožařský průmysl v Třebíči- Borovině Tomáš Baťa a zaměstnával 3.000 mladých mužů a 2.000 děvčat, kteří bydleli v internátech nebo dojížděli z okolních vesnic. Borovina měla velký přínos finanční pro jinak chudý jihomoravský kraj. Komunisté v Třebíči jistě měli zájem, aby stáli v popředí komunistické moci, která se tenkrát po roce 1948 těšila ze svého úspěchu. 6 • VĚSTNÍK [pageend6]Léta 1948 až 1953 byla léta tak zvaných “socialistických deformaci”, t. j. terorů, politických vražd a vykonstruovaných procesů, kdy padlo tisíce nevinných lidí za oběť “třídnímu boji”. V Babicích započala tato doba “temna” smrtí 3 komunistů — T. Kuchtíka, B. Netolicky a J. Roupce — za jejichž smrt zaplatilo životem asi 6 lidí a desítky jich skončilo v žalářích. Po vraždě v Babicích konali okolní milicionáři z Třebíčská hony na podezřelé — čili nespolehlivé. Situace dostoupila takové hysterie, že věrní členové strany spávali s puškou pod polštářem. Proč však přišla strana s myšlenkou postavit třem zastřeleným komunistům nyní po dvaceti létech pomník? Vždyť za Novotného éry to mohlo být významnější a přiléhavější. Významu jejich smrti mohl být tenkrát komunistickou propagandou přikládán mnohem větší význam než dnes, kdy je v dobré paměti, že strana sama v době “tání” přiznala “vykonstruované procesy”, k nimž se režim v padesátých a i pozdějších letech neostýchal snížit. Kdo pochází z Třebíčská, o věci raději mnoho nemluví, neboť komunisté si to nepřeji. V r. 1968 se Škutina (který byl nyní odsouzen na 3 léta za svoji reportérskou a televizní činnost) chystal se spolupracovníky osvětlit babický případ, ale nikdy k tomu nedošlo. Není známo proč, snad to byl pro stranu příliš tvrdý oříšek, neboť se proslýchalo, že onen západní agent, který zavraždil 3 babické občany, byl později viděn na Slovensku, kde prý žil pod falešným jménem celá další léta. Byl zřejmě komunistickým agentem, který byl samozřejmě souzen, ale nikdy nebyl popraven. Zdeněk Hořeni v Rudém právu ve svém článku o Babicích omlouvá chyby strany následujícím způsobem: “... Ano, neskrýváme, co bylo, co strana čestně přiznala, když dopustila v atmosféře třídního boje s nepřítelem i vykonstruované procesy. Za touto kapitolou, jež nám bývá předhazována, udělala strana a náš socialistický stát definitivní tečku.” Za politickými^ procesy, k nimž strana slibovala že nedojde, a jež v Československu probíhají — a v nichž je tak mnohé opět “vykonstruováno”, však strana tečku neudělala; a ani za nátlakem vyvíjeným na lidi Zátopkova typu, aby nakonec — ač velmi neradi — odvolali. STRACH O SOCIALISTICKÉ SPORTOVCE! Československý sport, č. 166/71, si stěžuje, že jisté kruhy v Západním Německu se chystají při Olympijských hrách v Mnichově příští rok podchytit sportovce socialistických zemí. Mají prý připravený “německy důkladný” plán, dle kterého se má věnovat velká pozornost těmto sportovcům dárky, pozornosti, reklamním zbožím, vytvořením atmosféry utvrzující je, že jsou středem pozornosti. Mají být zváni do rodin blahobytných občanů, a má jim být nabízeno zaměstnání a dobrá místa, tisk jim má věnovat velkou pozornost, právě tak jako televise. V tomto směru prý má dalekosáhlé plány Svobodná Evropa, jež se chystá ovlivnit zvláště československé olympioniky. Socialistické země mají ovšem jediný zájem, a to je, aby zastavily nebo znemožnily přístup reportérů na Olympijské hry, a aby jakýmkoliv způsobem učinily nátlak na vládu Německé spolkové republiky, aby zrušila licenci Svobodné Evropy. Jednání mezi Prahou a Bonnem bude mít jistě určitý vliv i na budoucnost rozhlasu Svobodné Evropy. MINISTR ŠKOLSTVÍ DR. HRBEK ODSTRANĚN Koncem července odstoupil “na vlastní přáni” ministr školství ČSSR dr. Hrbek. Ze soukromých pramenů docházejí zprávy, že ministerstvo školství doporučilo dr. Hrbkovi léčení na psychiatrickém odděleni. Hrbek prý projevoval paranoické sklony. Škoda, že je u něj komunistická strana neobjevila už dříve. Archiv Čechů a Slováků v Americe První vážné snahy o založení krajanského archivu se objevily roku 1881. Tyto snahy a další pokusy však nevedly k trvalému úspěchu jednak pro nedostatek financí k udržení musea a také pro fluktuaci v síle spolků. Důležitost archivní činnosti byla znovu vyzdvižena na nedávném kongresu Společnosti pro vědy a umění v půldenní debatě za předsednictví profesora O. Odložilíka. Američtí historikové počali ke konci šedesátých let tohoto století vybízeti jak ke studiu kulturní činnosti přistě- stěhovalců ze středních, jižních a východních částí Evropy tak k uchování jejich archivního materiálu. Článek profesora R. J. Vecoliho “Immigration studies” v American Archivist roku 1969 vybízí ke zřizování archivů. Profesor Vecoli založil při Department of History na University of Minnesota “Immigrant Archives”, které již obsahují některé české a mnohé slovenské knihy a časopisy. Profesor Vecoli také organizuje na universitách akci pro mikrofilmováni krajanských časopisů. Finanční náklady budou velké. Vláda bude krýti polovinu výdajů a druhou část bude nutno získati ze soukromých zdrojů. Jen mikrofilmováni 80ti ročníků Denního Hlasatele bude stát pět tisíc dolarů. Druhým americkým průkopníkem je profesor Stanley B. Kimball na Southern Illinois University v Edwardsville, který založil společnost “The Slavic and East European Friends of Southern Illinois University”. Tato společnost zachránila český a slovenský tisk ze spolků v oblasti St. Louis. Každý tisk je podrobně katalogován a katalog vyjde tiskem knižně příštího roku. Slečna Esther Jeřábek uchovala v knihovně Minnesota Historical Society několik set českých a slovenských tisků. Slečna Jeřábková dokončuje Bibliografii českého a slovenského tisku v Americe. Pět tisíc titulů ukazuje jak bohatá byla publikační činnost našich předchůdců. University of Chicago dala základ k trvalé katedře “Professorship in Czech and Slovak Studies”. Obětaví Češi a Slováci darovali k tomuto účelu již 128 tisíc dolarů. V universitní knihovně je obsáhlá sbírka českých a slovenských knih a časopisů tištěných ve staré vlasti. Universita si uvědomuje, že bude nutno prostudovat činnost Čechů a Slováků v Americe. Proto universitní knihovna založila archiv českého a slovenského tisku v Americe jako trvalou “Special collection”. Tento krajanský archiv obsahuje knihy, brožury, školní učebnice, kalendáře, památníky, programy, letáky, zápisy sjezdů, gramofonové desky, fotografie a dopisy. Vzácný je rukou psaný zpěvníček vlasteneckých písní. Dokonalým archivním zdrojem je 1100 stran výstřižků pana Antonína Beneshe, neboť zachycují činnost Čechů a Slováků ve státě Michigan od roku 1920. Z knih uvedených v bibliografii T. Čapka máme asi 20%. Náš archiv spolupracuje také s výše uvedenými středisky a posílá jim duplikáty. Chybí nám však ještě mnohé, zejména časopisy a slovenský tisk. Času neni nazbyt. Krajanský archiv při University of Chicago je poslední příležitost jak zachránit dokumentaci o českém a slovenském životě v Novém světě. Čtenářský spolek v Cedar Rapids, redakce Denního Hlasatele, Sokol Havlíček-Tyrš v Chicagu a uvědomělí jednotlivci (P. Michalička, O.S.B., prof. K. B. Jirák, p. A. Veselý, p. Žajdlík, pí. Zdenková-Prokopová, pí. Švecová, pí. Vrzalová, pí. Zedníkové, pí. Škopková, pí. Rabštejnková, pí. Trafalet, pí. Starosta a jiní) to pochopili. Katedra českých a slovenských studií na University of Chicago bude dílem amerických Čechů a Slováků. Krajané musí být na svoji činnost nejen právem hrdi, ale musí také uchovat písemné dokumenty o svých zásluhách. Bez nich upadnou v zapomenutí. Chcete-li pomoci, pošlete seznam tisků vydaných mimo Československo na adresu Mr. Václav Laška, Bibliographer, The University of Chicago Library, 1100 E. 57th Street, Chicago, Illinois 60637. V Chicagu zatelefonujte na 753-2856. VĚSTNÍK • 7 [pageend7]Knihovna slovanských materiálů Romana L. Hrušky Sbírce slovanské literatury v knihovně University v Ne- brasce-Lincolnu byl dán základ 800 svazky darovaných knih. Před nedávném se tuto vzácnou sbírku knih podařilo získat senátoru Romanu L. Hruškoví z pozůstalosti clevelandského lékaře Henry J. Johna, k jehož přátelům patřila řada československých umělců a spisovatelů. Svazky knih pečlivě sbíraných v posledních padesáti letech representují české klasiky i díla politické a historické literatury z období vzniku Československé republiky v r. 1918. Sbírka spolu s několika dalšími většími sbírkami dá základ k utvoření “Slovanské knihovny Romana L. Hrušky”, jež obsáhne českou a slovenskou literaturu a také sbírku některých věcí (kupř. korespondence, v niž jsou i dva dopisy T. G. Masaryka, dopisy s českými malíři Švabinským, Šimonem, se spisovateli, orig. lepty českého umělce A. J. Alexe, v kůži vázané knihy Karla Čapka s autorovým podpisem, atd.) Československá katedra na University of Chicago Výbor pro zřízení katedry českého a slovenského jazyka při University of Chicago se obrátil na všechny Čechoslováky v Americe, aby podpořili vznik této katedry. Výbor navrhuje, aby se Čechoslováci zavázali odevzdávat ve prospěch pořizovacího fondu 1 % svého čistého příjmu po dobu tří až čtyř měsíců. Peníze lze odeslat na tuto adresu: The Committee for the Establishment of a Professorship in Czech and Slovak Studies at the University of Chicago, 1050 East 59th Street, Chicago, Illinois 60637. V prohlášení Výboru se závěrem praví: “Považujeme vznik této katedry za prozatím jediný reálný a nejbližší smysl našeho exilu. Považujeme vznik této katedry za měřítko naší národní kvality. Za měřítko kvality každého z nás.” * * * Rovněž Klub svobodné kultury v Chicagu vydal ve prospěch katedry českého a slovenského jazyka výzvu k čs. krajanům. Výzva Klubu je tohoto znění: VÝZVA KE KRAJANŮM! Založení stálé katedry českého a slovenského jazyka při Chicagské Universitě je věcí všech věrných Čechů a Slováků žijících ve svobodném světě. V duchu našich nejlepších národních tradic vyzýváme krajany k uzavírání dobrovolných peněžních úvazků k dosažení tohoto cíle. Je to jedna z mála příležitostí dnešní doby, kdy z malých obětí lze vybudovat mohutný pomník národům, z kterých jsme vyšli a jejichž přínosu světové kultuře nesmíme nechat zapomenout. Nepromarněte tuto příležitost'.!! Podrobnější informace na adrese: Czech and Slovák Studies, University of Chicago, 1050 East 59th Street, Chicago, Illinois 60637. Klub svobodné kultury Proměny Vhledem k tomu, že první dvě čísla osmého ročníku “Proměn” jsou úplně rozebrána, SVU se rozhodla ve snaze seznámit s “Proměnami” zájemce, kteří dosud “Proměny” neodebírají, zvláště také z řad po-srpnového exilu, zvýšit rozsah i počet výtisků této významné revue vydávané v zahraničí v české a slovenské řeči. “Proměny” mají ročně přibližně 500 stran a jsou významným svědectvím o duchovním životě Čechů a Slováků v zahraničí a o situaci na kul- turně-politické frontě v Československu a v zahraničí. “Proměny” lze objednat v kanceláři SVU, Room 1121, 381 Park Avenue South, New York, N.Y. 10016; roční předplatné US $7.50, pro členy SVU $6.00; jednotlivé číslo US $2.00. Tisková služba SVU Z OBLASTÍ A ODBOČEK ČSNRA Z ČINNOSTI ODBOČKY WASHINGTON, D. C. Odbočka ve Washingtonu, D. C. vyvíjela aktivní činnost jako vždy. Jak již uvedeno na str. 3 Věstníku, br. dr. Josef Hašek, místopředseda politického výboru ČSNRA, ve spolupráci s tajemnicí odbočky Washington, D.C. ses. Annou Faltu- sovou, vyvinuli akci, aby Kongresu Spojených států byla připomenuta trvající sovětská okupace Československa a aby ji Kongres i letos odsoudil. Odbočka rozeslala na 100 dopisů senátorům a kongresníkům. K 21. srpnu — Dnu sovětské hanby — připravuje odbočka 'protestní schůzi. Bude uspořádána 19. srpna v National Housing Center a promluví na ní Mr. Reed J. Irvine, předseda McDowell Luncheon Group. — V dalším programu schůze bude promítnut film U.S. Informační služby o historii Československa a o Sověty vedené invasi z 21. srpna 1968. a dále film o pohřbu Jana Palacha v Praze, který vytvořila anonymní skupina českých kameramanů. — Odbočka připravuje k 21. srpnu rovněž automobilový průvod Washingtonem. ODBOČKA MILADA HORÁKOVÁ konala svoji schůzi 24. června v místnostech Mid America banky v Cicero. Zahájila ji předsedkyně odbočky ses. Ja- noušová. Pocta byla vzdána americké vlajce. Několik členů omluvilo svoji nepřítomnost, neboť odjeli na dovolenou. Také místopředseda odbočky br. Josef Svačina s manželkou poslali pozdravný lístek z dovolené v Michigan. Br. Svačina zároveň zaslal vzpomínkový proslov k výročnímu dni popravy dr. Milady Horákové a vzpomínku na výročí zničení Lidíc německými nacisty. Proslov přečetla ses. Janoušová a vyzvala pak přítomné, aby povstáním vzdali poctu památce dr. Milady Horákové, neohrožené ženy a bojovnice, a památce obětí komunismu a nacismu. Přečten protokol z minulé schůze tajemnicí ses. Ludmilou Kosovou a přijat beze změny. Poté byly čteny dopisy z ČSNRA a z Oblastního výboru, které se týkalyTýdne porobených národů a uspořádání Československého dne. Předsedkyně vyzvala členy k co největší účasti v průvodu Porobených národů, který bude jako každým rokem uspořádán v Chicagu , a upozornila, že pro účastníky průvodu vypraví ČSNRA bus od budovy ČSA. Vyzvala též, aby se úřadovně ČSNRA přihlásili majitelé otevřených automobilů, kteří by se mohli průvodu zúčastnit se svými dekorovanými vozy. Zprávu z Oblastního výboru podala ses. Kosová a zároveň přečetla zprávu br. Svačiny z Přípravného výboru pro uspořádání Čs. dne; br. Svačina je tiskovým referentem výboru. — Rozpředla se debata o programu Čs. dne, který bude uspořádán 3. října t. r. a bylo učiněno několik návrhů k tomu, kdo by měl být pozván do Chicaga jako řečník. Návrhy odbočky budou předloženy Přípravnému výboru. — Ses. Janoušová vyzvala přítomné, aby se každý snažil přispět k úspěchu Čs. dne, a to ať již upečením pečiva, či dárkem do tomboly, peněžním příspěvkem — či získáváním sponsorů, apod. Je třeba co největšího počtu spolupracovníků. Slíbený film nebyl promítán a po schůzi se stal večer zpěvným, přátelským večírkem, jehož program pak řídil br. Smunt. Byla podávána káva a pečivo a nadělovala štěstěna. Děkujeme všem, kdo do štěstěny přispěli i všem, kteří donesli pečivo a postarali se o pohoštění. Ses. Kosová požádala přítomné, aby zaslali obsazovací knížky, nemá-li člen knížku obsazenu je nutno knížku vrátit. Též vyzvala členy, aby nejdéle do 15. září zaplatili členské příspěvky. Schůze byla ukončena po 10. hodině v dobré náladě a s přáním prožití příjemných prázdnin. Ludmila Kosová, tajemnice. 8 • VĚSTNÍK [pageend8]ODBOČKA ZÁPADNÍ PŘEDMĚSTÍ konala svoji schůzi večer 16. června v Mid America v Ciceru, lil. Za nepřítomnosti předsedkyně ses. Vlasty Vrá- zové, která hýla mimo Chicago, předsedala schůzi místopředsedkyně ses. Marie Kostková. Schůzi zahájila v 8 hod. a vyzvala přítomné, aby vzdali čest americké vlajce. Poté uvítala přítomné hosty, bratra ses. Anny Rubínové, a p. Karla Kláska. Ses. Langová přečetla zápis z minulé schůze, který byl schválen jak sepsán. Ses. Janečková podala pečlivě vypracovanou zprávu finanční, která byla rovněž schválena. Slova se pak ujal br. Pleva, pochválil správně vypracovanou finanční zprávu ses. Janečkové a rozhovořil se o pomníku postaveném v amerických Lidicích na paměť povražděných českých lidí v Lidicích u Prahy. O udržování pomníku se od jeho postavení v amerických Lidicích starali také členové naší odbočky. Ztratili jsme však již většinu bratrů, kteří lidický památník udržovali a zbyl z nich jedině br. Kopecký, který je doživotním předsedou výboru pro udržování pomníku. Br. Kopecký je nyní též churav, tentokrát mu br. Pleva pomohl s úpravou pomníku a udělal co mohl, příště by se však o úpravu pomníku před výroční vzpomínkou na vyvraždění Lidíc mělo postarat více členů naší odbočky, alespoň 3 nebo 4, a bude nutno také zařídit úpravu; u pomníku je třeba opravit celý schod. Ses. Langová podala zprávu z Oblastního výboru, která se hlavně týkala přeložení Čs. dne na 3. října 1971 do sokolovny Havhček-Tyrš na Lawndale ul., a seznámila přítomné s pořadem programu Čs. dne, jak o něm jednal přípravný výbor. Vyzvala též přítomné, aby se snažili o získání pokud možno největšího počtu “wellwishers” a také většího počtu pracovníků, kterých bude velmi třeba, má-li mít Čs. den úspěch. Na zprávu ses. Langové navázal br. Májovský a v úvaze, kdo by byl nejvhodnějším řečníkem pro Čs. den, uvedl v poetu deseti jmen osobnosti, o nichž věří, že pro svou práci mají v čs. krajanském životě v Americe obzvláštní význam. B. Májovský podal v závěru svého proslovu jako návrh, aby český řečník byl vybrán z těchto deseti osobností, br. Pleva jeho návrh podporoval a návrh byl schválen. Přípravný výbor pro uspořádání Čs. dne bude v tomto směru odbočkou informován. ODBOČKA V ST. LOUIS, MO. V květnu a červnu t. r. jsme se v rámci Svazu porobených národů zúčastnili pod čs. vlajkou dvou manifestačních průvodů, pořádaných z iniciativy vlastenecké organizace válečných vysloužilců VFW: 1. května “Pochodu věrnosti” v jižní části St. Louisu a 29. června přehlídky u příležitosti státního sjezdu VFW ve středu města. Největší pozornost upoutal 2%-letý Saturnin Jánský, nesoucí nápis “Heavens, YES, I Will Go!”, jako kontrast ke známému heslu amerických dezertérů a pseudopacifistů “Hell, No, I Won’t Go”. Mimořádná vlna potlesku přihlížejících ho provázela od začátku až do konce a to i ze strany černochů. Četní kolem- stojící začali dokonce opakovat slova jeho nápisu nahlas a pořadatelé vyslovili naší skupině zvláštní poděkování. Tyto dvě manifestace poskytly m. j. i dobrou příležitost posoudit, zda měl místopresident Agnew pravdu, když kdysi kritizoval působení hromadných sdělovacích prostředků. Např. 1. května se konal v jiné části města současně i protestní “protipochod”, který pořádali tzv. “míroví veteráni” a jehož se zúčastnilo asi 350 "hipíků”. V našem průvodu šlo přes 2,500 lidí, zastupujících více než 120 různých občanských organizací. A přece televizní stanice napojené na sítě CBS a NBC (jakož i hlavní st. louisský deník Post-Dis- patch) věnovaly ve svém místním zpravodajství větší pozornost onomu malému houfu s různými vysloveně rozvratnými a protistátně revolučními hesly nežli nám. Z promítaných úsekových záběrů také nikdo nemohl poznat, že roz- vratníků nebylo více než vlastenců. V obou případech se konstruktivních průvodů zúčastnilo i několik set černých lidí, ze značné části studentů. Ti se však na obrazovkách vůbec neobjevili — stejně ovšem jako ani naše mnohanárodní organizace, vlajky a nápisy. Těžko si to lze vysvětlit jinak, nežli jako úmyslnou snahu vyvolat u obyvatelstva psychologicky depresivní dojem, že odhodlaných vlastenců zbývá už dnes jenom tak málo, že ani nestojí za větší pozornost, a že všichni černoši bez výjimky tvoři odlišnou a s tradičním amerikanismem nesmiřitelnou kastu. Nadšená reakce očitých svědků všech ras však dokázala, že americká veřejnost není ještě ani zdaleka tak apatická, rozložená a dekadentní, jakou by si ji někteří politici přáli mít a jakou se ji některé sdělovací prostředky snaží učinit. Potřebuje však občas morálně povzbudit podobnými veřejnými manifestacemi, jako byly zmíněné průvody, a tak se přesvědčit, že v USA žije pořád ještě daleko více lidí oddaných svobodě a demokracii, nežli těch, kteří je chtějí zničit. Masová účast povzbudí váhavé, slabá účast ovšem naopak deprimuje a odradí i mnoho dosavadních stoupenců. Tohoto psychologického účinku si jsou zřejmě vědomy i hromadné sdělovací prostředky, pročež příslušně zkresluji své reportáže. Je proto nejen mravní a historickou povinností, nýbrž vpravdě i existenčním zájmem — zejména všech našich krajanů — zúčastňovat se podobných událostí v co nejhojnějším počtu. Několikahodinová dobrovolná účast v průvodu nebo při jiném veřejném shromáždění je rozhodně daleko menší obětí, nežli jakou by museli nuceně přinést v případě politického úspěchu podvratných živlů či dokonce občanské války. Z ČESKÉHO DETROITU Předprázdninová schůzka odbočky Masaryk Detroit konala se 28. května. Datum nebylo vhodné a v důsledku “Memorial Day” byla účast slabší. Vyslechli jsme zprávu o zasedání výkonného výboru Čs. národní rady americké v Chicagu, vzpomněli 80. narozenin členky Anny Třešňákové, jedné z posledních pamětnic českého života v Detroitu před první světovou válkou. Na závěr předvedl nám br. Bárta velmi pěkně nahraný zvukový pás “Procházka Prahou”. V červenci jsme se věnovali přípravě na Týden Porobených Národů. Obeslali jsme výstavku v budově hlavní knihovny. Fotografie, knihy, broušené sklo zapůjčily a uspořádaly rodiny Poláčkova a Lípová. Z 15 národů zastoupených v organizaci Captive Nations se výstavky zúčastnilo jen několik a tak výborem podniku byla výstavka vděčně přijata. Hlavní den protestu byla sobota 17. července. Po projevu zástupce města Detroitu v budově knihovny a po defilé vlajek projela dlouhá kolona aut všech národů hlavní det- roitskou třídou Woodward. Na jednom z našich aut s nápisem Free Czechoslovakia posadili jsme na chladič 15tiletou Alici Poláčkovou v nádherném národním kroji. Obecenstvo i zástupci jiných národů to srdečně kvitovali. Již 4 dny předtím Alice v kroji zastupovala Československo v Lan- singu při přijeti delegací guvernérem Michiganu Millike- nem. Rovněž na místě hlavní slavnosti se naše delegace zúčastnila projevů i defilé a naše vlajka s nápisem Czechoslovakia (zapůjčena Sokolem) byla některými návštěvníky zvlášť fotografována. Stínem vystoupení byla naprosto samostatná akce separatistických Slováků, v Detroitu velmi aktivních. Karel Lípa, tajemník odbočky. ČESKOSLOVENSKÝ DEN ČSNRA bude uspořádán v neděli 3. října 1971 v sokolovně Havlíček-Tyrš na ulici Lawndale v Chicagu, Illinois VĚSTNÍK • 9 [pageend9]PRO ZDRAVÍ A KRÁSU ZDRAVI-TAMIN kapsle na krev a sílu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použiti na den, ideální pod pudr a make-up ............................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA .............. $5.00 $5.50 ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 tet Její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 v ě s t n ík 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLAS8 POSTAGE PAID at Chicago, Illinois [pageend10]