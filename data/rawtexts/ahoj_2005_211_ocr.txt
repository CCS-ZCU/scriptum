Vereniging Vrienden Nederland - Tsjechië & Slowakije Ledenbrief nr. 211 - september 2005 AHOJ! [pageend1]COLOFON Bestuur: Guus Molenaar voorzitter Koningsdam 77, 1906 WL Limmen Tel.: 072-5052187; Fax: 072-5053116; e-mail: guus@vnts.nl Guido Schöpping, alg. secretaris Kennedylaan 46, 4463 GV Goes Tel.: 0113-21 86 09; e-mail: guido@vnts.nl Slawi Wolfs-Šindelářová penningmeester De Schans 1423 8231 KL Lelystad Tel. 0320-227050 e-mail: slawi@vnts.nl Postbank rekening-nr. 379543, t.n.v. Ver. Vrienden Nederland - Tsjechië & Slowakije IBAN: NL08 PSTB 0000 3795 43; BIC: PSTBNL21 Mark Aarts Johannes Sugito Bert Marcus Jan Vrijhof Hennie van der Burg Ledenadministratie: Johannes Sugito Aart van der Leeuwlaan 251 2624 PS Delft e-mail: jsugito@wanadoo.nl (vice-voorzitter) (2e secretaris) (PR) (Reisinfo) (Red. AHOJ) tel. 015-262 3107 Redactie “AHOJ” Mevr. H.G. van der Burg-Meijer tel. 079-323 92 75 Toverberg 24, 2716 LWZoetermeer e-mail: ahoj@vnts.nl Bert Marcus Johannes Sugito Paulien Plaisier Jarka van Unnik GTSM (Genootschap voor Tsjechische en Slowaakse Muziek) Hans Wallin (voorzitter tel/fax: 070-327 87 06 Prins Bernhardlaan 21, 2264 CA Leidschendam Jacques de Coo Reisinformatieservice Jan Vrijhof, Boerschaplaan 278, 3034 ZE Rotterdam tel./fax: 010-412 17 14; e-mail: jan@vnts.nl V.N.T.S.-Filmdienst: L.M.A. Marcus, Ranonkelstraat 123, 2565 BC Den Haag Tel./fax: 070-356 04 88; e-mail: bert@vnts.nl Info Stedenbanden: Redactie AHOJ, Toverberg 24, 2716 LW Zoetermeer Tel. 079-3239275, e-mail: hennie@vnts.nl Bezoek ook onze website http://www.vnts.nl ISSN 1383-0899 AHOJ! Hartelijk welkom voor onze nieuwe leden: Fam. B. Brink, Honselersdijk. De contributie voor het lidmaatschap van de VNTS (inclusief AHOJ) bedraagt jaarlijks: A-leden € 19,00 (alleenstaanden) G-leden € 27,00 (gezin) Buitenlandeden € 31,00 Donateurs minimaal € 38,00. Nuttige adressen: Tsjechische Ambassade, Paleisstraat 4, 2514 JA Den Haag. Tel: 070 313 00 31 e-mail: hague@embassy.mzv.cz, www.mfa.cz/hague Tsjechisch Centrum, Paleisstraat 4, 2514 JA Den Haag, tel: 070 356 14 77, e-mail: cchaag@czech.cz, www.czechcentres.cz/hague Tsjechisch Bureau voor Toerisme, Strawinskylaan 517, 1077 XX Amsterdam, Tel.: 020 575 3014 e-mail: info-nl@czechtourism.com www.czechtourism.com Slowaakse ambassade, Parkweg 1. 2585 JG Den Haag. Tel. 070 416 7777, e-mail: embassy@haag.mfa.sk Slowaaks Verkeersbureau, Strawinskylaan 623, 1077 XX Amsterdam, Tel. 020 575 21 81, e-mail: info@slowaaks-verkeersbureau.nl, www.slowaaks-verkeersbureau.nl Kopij voor de ledenbrief van oktober 2005 (AHOJ 212) vóór maandag 27 september a.s. inleveren s.v.p. (ahoj@vnts.nl) N.B. De redactie behoudt zich het recht voor ingezonden bijdragen in te korten in verband met de plaatsruimte. Bij de omslag: Een afbeelding uit een animatiefilm van Karei Zeman, over -wie elders in AHOJ te lezen is. [pageend2]VAN DE VOORZITTER Beste vrienden, Het is eind augustus en een mooie dag als ik dit schrijf. Ik las onlangs dat generaal Jaruzelski, oud-president van Polen in de communistische tijd, excuses gemaakt heeft voor de Poolse deelname aan de inval in Tsjecho-Slowakije door de Warschaupactlanden. In augustus 1968 werd hardhandig een einde gemaakt aan het experiment van de zittende communistische hervormers onder leiding van Dubček. Zij wilden een socialisme met een menselijk gezicht. Hoewel zij niet aan het primaat van de communistische partij wilden tomen, wilden ze de economie hervormen en meer vrijheden toestaan. Dit was voor de communistische buurlanden onder leiding van de Russische partijleider Brezjnev onaanvaardbaar. Een lange periode van zgn. normalisatie, zuiveringen en repressie volgde. Een half miljoen leden werden uit de partij gezet, met verlies van hun voorrechten, 150.000 Tsjechen en Slowaken verlieten hun land. Het culturele leven viel bijna stil, omdat ook veel intellectuelen en kunstenaars uit hun functies verwijderd werden. Als ze het land niet verlieten werden ze monddood gemaakt. Ik heb dit alles nog eens kunnen nalezen in een boek van professor Hans Renner, dat een kennis mij gaf. Het betreft Tsjecho-Slowakije na 1945, van Beneš tot Jakeš, een boek uitgebracht in 1988, dus nog voor de fluwelen revolutie. Het communistische verleden blijft het land echter achtervolgen. Er is na de omwenteling geen bijltjesdag geweest, uit angst voor het openen van een doos van pandora, immers er waren honderdduizenden vrijwillig of gedwongen collaborateurs. Het ware echter beter geweest als een aantal voormalige functionarissen, ook al waren ze inmiddels bejaard, juridisch vervolgd en bestraft waren, vooral immers als erkenning voor de slachtoffers van het regiem. Ik verwijs hierbij ook naar de knipselmap. Op zaterdag 20 augustus vond de traditionele reünie van de VNTS voorjaarsreis plaats. Er was een grote opkomst van de reizigers, in de Schakel, te Nijkerk. Er was een geanimeerde stemming, de fotoboeken werden uitgewisseld en er werd natuurlijk nagepraat. De reis naar Slowakije was in de smaak gevallen. Voor het eerst in 10 jaar waren mijn vrouw en ik niet meegegaan, een wat vreemde ervaring. Voorafgaand aan de lunch herdachten we Herman Truin, onze medereiziger en trouwe vriend. Daarna zijn we gaan discussiëren over de voorgang, met name de reis voor volgend jaar. Immers Nico en Lijda Stuurstraat stoppen als reiscommissie. Hiervoor is alle begrip, het kost veel tijd en werk, en zelf heb je als (medeorganisator toch minder vakantie, zoals de voorgangers Arie Hoogstad, Lee Thio en ikzelf hebben kunnen ervaren. En vergeet ook de partners niet. Met applaus werd de reiscommissie bedankt. Uiteraard gaat de dank ook uit naar Janka, met haar Slovakia Travel en nu ook Tsjecho Tours. Voor volgend jaar zal Janka met een voorstel voor een reis naar Moravië komen, voor eigen rekening en risico. Wel zal er een klankbordgroep zijn, waarin Paulien Plaisier en Daniël Klein Breteler. De reis zal dus niet meer onder de vlag van de VNTS gaan, maar wel voor VNTS-leden en mogelijk anderen. Hierover zal in de AHOJ gepubliceerd worden. Guus Molenaar [pageend3]RK CzechBizz Uw makelaar in Tsjechië voor: • aankoop van onroerend goed • aankoop van bouwgrond • begeleiding bij (ver)bouw • nieuwbouwwoningen (sleutelklaar) • project begeleiding • oprichting S.R.O. Wij bieden keuze uit ruim 100.000 objecten Ve strhanci 165 686 04 Kunovice Tsjechië tel. +420.572.548.820 fax +420.572.548.821 gsm +420.602.759.742 www.czechbizz.com czechbizz@taxamatic.cz TE KOOP Een in 1997 gebouwd landhuis gelegen aan de voet van het Adelaarsgebergte. Indeling begane grond: living van ca 65 m2; keuken ca 35 m2; bibliotheek ca 30 m2; grote hal met ruime trappartij, 2 toiletten, voor hal met garderobe en een Technische ruimte; toegang tot kelder. 1e etage: 5 ruime slaapkamers met elk een eigen badkamer. Elke kamer is ca 25 m2 groot. CV Gas. Boerderij: heel mooi in 2003 / 2004 gerenoveerd; begane grond woonkamer met keuken, ruime hal, slaapkamer en toilet met badkamer. In de hal toegang tot een zeer fraaie kelder. Vanuit de hal een trap naar de 1e etage hele ruime overloop van ca 30 m2 en 3 heel ruime slaapkamers het huis geeft heel veel ruimte en is in uitstekende staat van onderhoud. Grote schuur ca 225 m2 met daarboven 2 zolders over de gehele oppervlakte. Deze schuur kan voor doeleinden geschikt worden gemaakt. Onder de schuur is nog een ruime (aardappel)kelder. Geschikt vooreen bar. Sauna o.i.d.. Camping SVR met een in 2002 gebouwde sanitair afdeling. Het geheel is gelegen op ca 19.000 m2 Inlichtingen: Ton ten Dam, Tichelkuilen 90, 7206 BG Zutphen 06 28435991 U kunt ook kijken op WWW.rekbo.nl om een indruk te krijgen van de omgeving en de indelingen van de diverse panden. Drs. Hana Kulisanova - verzorgt al uw privé en zakelijke (beëdigde) vertalingen in en uit het Tsjechisch; - staat ingeschreven in het Kwaliteitsregister van het Ministerie van Justitie; - vertaalt ook uit het Slowaaks en Russisch; - geeft Tsjechische en Russische taalles. Petersdijk 16, 7025 CT Halle tel/fax: 0573 461653 hana.kul@freeler.nl Café-bistro “De Poal” ligt aan de rand van het natuurpark “De Meinweg" in Limburg. Tsjechische specialiteiten met de beroemde uit het vat. Gezellig tafelen bij Helena en Karel Blaha Grootestraat 6, 6063 Al Vlodrop Tel/fax 0475-401590 Woensdag gesloten Het maandelijks uitgeven van de ledenbrief “Ahoj ” kost een flinke duit. Door advertenties kunnen wij deze kosten drukken en u bereikt daarmee een gericht publiek in een oplaag van ca. 650 exemplaren. Onze tarieven zijn: formaat eenmalig: bij 5 nrs,: bij 10 nrs. pagina 1/8 € 11,- ,־52 €€ 99,- 1/4€ 16,50€ 77,-€ 148,- 1/3€ 20,-€ 95,-€ 185,- 1/2€ 26,-€ 126,-€ 246,- 1/1€ 45,-€ 223,-€ 441,- Bij het plaatsen van illustraties worden de extra opmaakkosten doorberekend. Voor nadere inlichtingen: Mevr. H.G.van der Burg-Meijer, Toverberg 24, 2716 LW Zoetermeer. Tel.: 079-3239275, e-mail: hermie@vnts.nl [pageend4]VOORJAARSREIS 2006 Jana Geres-Fečkova wil u even laten weten dat zij begonnen is met de voorbereidingen voor de komende voorjaarsreis. Beste vrienden en vriendinnen, Het is al bijna traditie geworden om elk voorjaar een van onze geliefde landen Tsjechië of Slowakije te bezoeken. Volgend jaar zal het niet anders zijn en iedereen die van goede muziek en goede wijn houdt moet zeker mee. Want volgend jaar staat het gastvriendelijke en door toerisme nog niet “bedorven” Zuid Moravië centraal met zijn beroemde blaaskapellen en de eeuwenoude wijntraditie. De highlights van deze reis zoals Brno, het Moravisch Karst met de bekende kloof Macocha en het Kasteel in Moravsky Krumlov met de beroemde Mucha schilderijen zullen bezocht worden. Ook de Bata-stad (schoenen) Zlín staat op het programma. Verdere details vindt u in het volgende nummer van Ahoj. De reis zal traditiegetrouw in de eerste week van mei plaatsvinden (waarschijnlijk 1 tot 8 mei 2006) en zal zoals afgelopen jaar als vliegreis uitgevoerd worden. Uiteraard zijn auto- en treinreizigers ook welkom. Ik ben blij dat mij de eer toekomt deze reis voor volgend jaar ook weer te mogen organiseren en te begeleiden. Ik zal mijn best doen om ook voor de mensen die al heel veel hebben gezien ook weer veel nieuwe bezienswaardigheden te laten zien. Ik hoop dat we ook deze reis weer gezamenlijk zullen genieten, zoals dat de afgelopen járen ook het geval was. U kunt uw belangstelling alvast aan mij melden: Janka Geres-Fečkova -Tsjechië Tours e-mail: info@tsjechietours.nl tel: 050-549 74 27 fax : 050-549 74 28 ★ * * EVENEMENTEN Orgelconcert Lukáš Petřvalský Op het programma staan werken van J.S.Bach, Jan Zach, César Franck, Novák, Leoš Janáček, Lukáš Petřvalský. Lukáš Petřvalský woont in Beroun, de zusterstad van de gemeente Rijswijk, ongeveer 20 kilometer ten zuiden van Praag. In Beroun is hij verbonden als eerste organist en dirigent in de St. Jacobskerk. Hij geeft ook les aan een lyceum in Praag (muziek en geschiedenis) en pianolessen in Beroun. Het concert vindt plaats in het kader van de samenwerking tussen de H. Jakobparochie en de H. Bonifatiusparochie als uitvloeisel van de stedenband Rijswijk en Beroun. 18 september 2005, Sint Bonifatius kerk, Van Vredenburchweg 69, Rijswijk . Aanvang 15.00 uur. De toegang is gratis. ★ * Second Home beurs 7-8-9 Oktober 2005 Halfjaarlijkse Onroerend Goed Beurs voor een Tweede Huis. Makelaardijen, agenten en project- ontwikkelaars met huizen, villa's, boerderijen, kastelen, appartementen uit 30 landen; ook met hypotheken, financieringen, juridische en fiscale adviseurs en verhuisbedrijven voor geheel europa en daarbuiten; 300 deelnemers uit 35 landen waaronder Tsjechië en Slowakije. In het lezingenprogramma staat Tsjechië geprogrammeerd op zaterdag & zondag om 11.00 uur in congreszaal Irene 3. Een lijst van deelnemers is op de website van de Second Home beurs te vinden. Geopend op vrijdag 7 oktober van 11.00 - 17.00 uur, op zaterdag 8 en zondag 9 oktober van 10.00 - 17.00 uur. Jaarbeurs, Jaarbeursplein/Station NS Utrecht, www.secondhomebeurs.nl * * [pageend5]10 oktober: Mars, de Rode Planeet, Lezing door Artemis Westenberg, voorzitter van de Stichting Mars Society Nederland, in het kader van de tentoonstelling Kepler, Praag en de planeet Mars in het Comeniusmuseum in Naarden. Mars, de Rode Planeet, is onze naaste buurman in het heelal. Het is een wereld als de onze, kleiner dan de Aarde weliswaar en met een zeer ijle atmosfeer, maar wel vol met hulpbronnen die met een beetje hulp van de techniek te gebruiken zijn: water, ijzer, aluminium, stikstof, koolstof. En het gaat gebeuren: over tien jaar als het aan de Mars Society ligt, over dertig jaar als het aan de NASA of de ESA ligt, maar dan lopen er Aardbewoners op Mars. Op zoek, onder andere, naar een mogelijk antwoord op de “levensvraag”: zijn wij uniek in het heelal, of ontstaat leven overal waar het kan ontstaan? Die eerste Marsonauten zijn misschien de voorlopers van een heel nieuwe tak van de menselijke beschaving. Als er een planeet die we kennen een tweede thuis voor de mensheid kan worden, dan is het Mars wel. Met relatief eenvoudige ingrepen is de planeet te “terraformen", kan de temperatuur verhoogd worden tot aangenamer waarden, kan de atmosfeer verdicht worden. Het is een mega-project dat niet in een paar jaar of zelfs maar een paar decennia geklaard zal zijn, een uitdaging waar een hele nieuwe mensensoort, de Martianen, de schouders onder zal kunnen zetten. Een mooie kans om te laten zien dat we geleerd hebben van op Aarde gemaakte fouten. Maar stel nou dat Mars al bewoond is, dat die eerste Marsonauten inheemse levensvormen aantreffen, minuscule wezentjes, niet groter dan bacteriën, maar toch, onmiskenbaar Martiaans leven, met ontegenzeggelijk de oudste rechten op de planeet. En stel dat samenleven met die oorspronkelijke bewoners niet mogelijk is, dat terraforming hun dood zal betekenen. Het ultieme filosofische dilemma: kan een enkele bacterie de metamorfose van een planeet tegenhouden? Artemis Westenberg is waarschijnlijk de best onderlegde persoon in Nederland om te vertellen over Mars, over reizen ernaartoe en over de ethische dilemma,s die we er tegen kunnen komen. Artemis studeerde geschiedenis in Leiden; sinds 2001 is ze woordvoerster en sinds 2004 ook voorzitter van de Stichting Mars Society Nederland. Maandag 10 oktober, 20.00 u. Comeniusmuseum, Kloosterstraat 33, Naarden, tel. 035 694 30 45 50PlusBeurs Van 21-25 september biedt de 50PlusBeurs 37.000 m2 informatie, amusement en voordeel in de Jaarbeurs te Utrecht. Ruim 500 stands in 4 beurshallen met workshops, lezingen en presentaties rond vele thema’s. Maar ook vele optredens op podia met muziek, show, dans en exposities. Alles over reizen, recreatie en vakantie in binnenland en buitenland, vakantiewoningen, tweede huizen, caravans Slovak Tourist Board en campers. Ook het Slowaakse Verkeersbureau (www.slovakiatourism.sk/) en het Tsjechisch Verkeersbureau (www.czechtourism.com ) zijn van de Czech Republic partij. Jaarbeurs Utrecht, naast Utrecht Centraal Station. Dagelijks geopend van 10.00 tot 17.00 uur. www.50plusbeurs.nl Tsjechië stelt zich voor: Geschiedenis en cultuur in het hart van Europa. Lezing door prof. Dr. H. Renner, hoogleraar Midden-Europese geschiedenis RUG, over een stuk moderne Oost-Europese geschiedenis, over een land, dat voor een groot deel voor ons onbekend is, maar wel steeds dichterbij is gekomen als lid van de Europese Gemeenschap. Georganiseerd door de Volksuniversiteit Groningen in samenwerking met de Openbare Bibliotheek Groningen Zondag 30 oktober om 14.00 uur in de Wolters-Noordhoffzaal, Openbare Bibliotheek, Oude Boteringestraat 18, Groningen ★ ie ★ [pageend6]NIEUWS VAN DE STEDENBANDEN Waddinxveen - Pelhřimov In de tweede nieuwsbrief van de Stichting Vriendschapsband Waddinxveen - Pelhřimov (augustus 2005) kan men, naast een kort verslag van voorbije activiteiten en plannen voor het komende seizoen, kennismaken met Olga van Amerongen-Březinová die als tolk betrokken is bij de ontmoetingen met Pelhřimov en met Martin Ecler, directeur van de afdeling Culturele instellingen van de gemeente Pelhřimov, voorzitter van de Pelhrimovse Stichting Vriendschapsband. Hij verteit onder meer het voigende over zijn gemeente: Pelhřimov zou gesticht zijn in 1225-1226 door de Praagse bisschop Pelegrin (die zijn naam schonk aan onze hedendaagse stad). De ontwikkeling van de stad is direct verbonden met de winning van zilver in de omgeving van de Křemešník heuvel. Pelhřimov heeft 16.674 inwoners en maakt deel uit van het gewest Vysočina. Pelhřimov wordt, dankzij de ligging aan de rand van de hoogvlakte Českomoravská Vysočina / de Tsjechisch-Moravische Hooglanden, ook wel de “Poort naar de Hooglanden” genoemd. Maar ook wel de “Stad der Recorden”, dit dankzij tradities van records, festivals en curiositeiten. De stad Pelhřimov bezit ongeveer 2000 hectare bos (waarvoor de Gemeentelijke Bosbeheer b.v. is opgericht); heeft een hotel op de Křemešník heuvel (welke door firma Hotel Křemešník b.v. wordt beheerd), heeft een verpleegtehuis en bereidt de bouw voor van een bejaardentehuis; ontwikkelt de Culturele instelling van de stad Pelhřimov, waaronder het theater, de bioscoop, de openbare bibliotheek en het cultureel centrum vallen.- Ter gelegenheid van het afscheid van drie bestuursleden heeft het gehele bestuur, omdat in het glascentrum Tsjechische glasblazers aan het werk zijn, een "dagje Leerdam” gedaan. Een dagje Leerdam houdt in: een bezoek aan het glascentrum, lunchen, een boottochtje en eventueel een rondwandeling door de historische stad. Jeanne Zonneveld schreef deze impressie over het glascentrum Leerdam (GCL): “Voor de toeschouwers is glasblazen een fascinerend schouwspel. Met een stalen blaaspijp, een enkele tang, wat doorweekte oude kranten of karton en een natte, perenhouten vorm, wordt het vloeibare hete glas bewerkt van een stroperige massa tot een vaste vorm. Het wit-gloeiende glas, dat telkens moet worden opgewarmd, vergroot met nieuw toegevoegd glas en eventuele kleurstoffen, krijgt steeds meer vorm al naar gelang de creatieve geest van de meesterblazer. Het geblazen glas daarna naar de koeloven om langzaam af te koelen. Weer een dag later wordt het in de slijperij bewerkt tot het definitieve eindproduct. Marek Bartko De "stoelen”, want zo heet de werkplek van een glasblazer met zijn assistent, worden in GCL voor de helft bezet door Tsjechische glasmakers, die geheel naar eigen idee hun werk mogen maken en zo een eigen stijl kunnen ontwikkelen. Voor deze glasblazers, veelal van de glasschool uit Nový Bor, de zusterstad van Leerdam, is woonruimte ter beschikking gesteld door de gemeente. Meestal verblijven ze daar een drietal weken tot ze worden afgewisseld door medestudenten. Het door de blazers geproduceerde glas wordt in de winkel van het GCL verkocht, zodat de kosten op deze manier terug verdiend worden.” Het glascentrum is nog geopend tot 31 oktober van dinsdag t/m zaterdag van 10:00 tot 17:00 uur en op zondag van 12:00 tot 17:00 uur. Het Glas Centrum Leerdam is gevestigd in de historische houtloods Holland. De ingang is bereikbaar via de loopbrug vanaf de Zuidwal in het centrum van Leerdam. Op maandagen bestaat er de mogelijkheid om een workshop glasblazen te volgen. Voor meer informatie: www.glascentrumleerdam.nl * * [pageend7]Stichting Vriendenhand Opočno - Aa en Hunze In juni j.l. vond er een internationale conferentie in Dobruška plaats over samenwerking op toeristisch- recreatief gebied. Het doel was om met delegaties uit Polen, Hongarije, Tsjechië, Oostenrijk en Nederland de mogelijkheden voor samenwerking te verkennen. Het seminar was zeer goed voorbereid door de Tsjechen.Het vond plaats in een prachtige locatie nl. een voormalige bierbrouwerij die omgebouwd was tot conferentiecentrum. Vanuit Aa en Hunze namen aan de conferentie deel Charles Houx, beleidsambtenaar gemeente Aa en Hunze en Hans vanLuijk, bestuurslid van de Stichting Vriendenband Opočno - Aa en Hunze met toerisme in zijn portefeuille. Oorspronkelijk zou ook een vertegenwoordiger van het Toeristisch Platform Aa en Hunze (TOEPLAH) aan de conferentie deelnemen. Dat lukte helaas niet vanwege het tijdstip van de conferentie; wel is de inbreng vanuit Aa en Hunze in nauw overleg met hen voorbereid. Tijdens het ochtenddeel gaven de verschillende delegaties een presentatie van hun gebied, heel divers en bijzonder interessant. Onze presentatie bestond uit drie elementen: ligging van de regio, de attractieve elementen van ons gebied en de wijze waarop hier wordt samengewerkt. Dat betrof zowel samenwerking tussen bedrijven onderling als ook samenwerking tussen overheid, toeristische ondersteuningsstructuur (V.V.V. etc.) en bedrijfsleven. Tijdens de middag vond er een leuke workshop plaats. Voorlopige conclusies van de conferentie waren dat de deelnemende regio’s door willen gaan met het uitwisselen van ervaringen en het ontwikkelen van mogelijke samenwerkingsvormen, een en ander onder de vlag van: Europe for provincial tourism - tourism for Europe. Daarbij wordt met name gedacht aan jaarlijkse workshops en aan uitwisselingen per mail. Aa en Hunze werd gevraagd om de volgende workshop te organiseren. Al snel na de conferentie vond er in Aa en Hunze een terugkoppeling van de conferentieresultaten plaats naar enkele vertegenwoordigers van TOEPLAH, de recreatiecommissie, het bestuur van de stichting vriendenband en de gemeente, waaronder de verantwoordelijk wethouder. Ook dat verliep positief. Wordt vervolgd! Hans van Luijk Nieuws van de Werkgroep Vrouwenhuis In Ahoj van juni 2005 heb ik geschreven op welke wijze onze werkgroep het tehuis voor verstandelijk gehandicapte vrouwen in het Tsjechische Opočno ondersteunt, met name bij de realisatie van haar nieuwbouwplannen. In het kader van die nieuwbouw worden er in twee naburige dorpen in totaal vier dubbele woningen gebouwd voor het begeleid wonen van ca. 18 cliënten per woning. Van de overheid krijgt het tehuis alleen geld voor de grond, de bouw en de aanschaf van bedden en kasten. Met ingezameld geld door de werkgroep en een bijdrage van € 13.560,- van de Nationale Commissie voor Internationale Samenwerking en Duurzame Ontwikkeling kunnen binnenkort de eerste twee dubbele woningen volledig ingericht worden. Voor de inrichting van de twee andere dubbele woningen stelden de Soroptimisten uit Assen de opbrengst van hun jaarlijkse Midsummer Fair in juli j.l beschikbaar. Die Midsummer Fair is een groot succes geworden. In stralend weer hebben ca. 4000 personen die fair bezocht. Directeur en medewerkers van het tehuis hebben de hele dag tekst en uitleg gegeven over hun nieuwbouw- plannen. Ook verkochten zij eigengemaakt ceramiek van hun cliënten. Werkgroepleden deelden de hele dag flyers uit en attendeerden bezoekers op de stand van het Vrouwenhuis. Het resultaat loog er niet om: een voorlopige netto-opbrengst van minimaal € 19.000,- Toen dat bekend werd pikte menig delegatielid uit Opočno een traantje weg. En als klap op de vuurpijl besloot Wilde Ganzen om van dit project een Meerwaarde-actie te maken. Dat houdt in dat Wilde Ganzen nog een premie van ruim 60% verstrekt. Met dit geld kunnen nu ook de twee andere dubbele woningen volledig ingericht worden. Onze werkgroep heeft ter gelegenheid van de komst van de delegatie uit Opočno enkele werk- bezoeken aan zorginstellingen in Drenthe georganiseerd. De eerste dag stond in het teken van het begeleid-wonen; daarvoor werd zorginstelling De Trans in Rolde bezocht. De tweede dag werd een bezoek gebracht aan enkele locaties van zorginstelling De Leite. De delegatieleden maakten daar kennis met verschillende vormen van begeleid-werken van mensen met een verstandelijke handicap. Deze werkbezoeken hebben ook al weer tot nieuwe kontakten geleid. Uiteraard was er ook ruimte voor ontspanning. De dag voor de Midsummer fair genoten de delegatie- en werkgroepleden van een prachtige boottocht op de Friese meren. Emmy van Luijk-Voshaar [pageend8]Zwijndrecht-Poprad Op initiatief van de Stichting Internationale Contacten Zwijndrecht zal in samenwerking met de Ondernemersvereniging Zwijndrecht van vrijdag 23 t/m woensdag 28 september a.s. een gezelschap ondernemers naar Poprad in Slowakije reizen. Een groep van 18 personen, die 9 bedrijven - voornamelijk uit Zwijndrecht - vertegenwoordigen, zal kennis nemen van het zaken doen met het Slowaakse bedrijfsleven. Op grond van de wensen heeft de SICZ samen met de kamer van Koophandel aldaar, bedrijven in en rond Poprad geselecteerd, zodat de deelnemers ondernemers uit dezelfde branche kunnen ontmoeten. Ook de Slowaakse ambassade en de Kamer van Koophandel Rotterdam/Dordrecht hebben hun medewerking verleend. Al eerder en laatstelijk in mei vorig jaar vond een geslaagde uitwisseling met Popradse ondernemers plaats in Zwijndrecht. De heenreis zal in Bratislava worden onderbroken voor een ontmoeting met de Nederlandse Ambassadeur en de Commercial Counsellor. Zij informeren de bezoekers over het zaken doen in Slowakije en het zakelijk klimaat. Naast de zakelijke contacten zal er ook wat ruimte zijn voor aandacht voor interessante toeristische doelen, zoals het Aquacity Park in Poprad, Levoča, Spiš Castle, ‘rafting’ op houten vlotten in de Dunajec etc. Meer info: Dhr.T.Bokhout, coördinator Poprad SICZ, tel: 078 612 41 98 Barendrecht-Louny Op uitnodiging van het stadsbestuur van Louny bracht een Barendrechtse delegatie waaronder burgemeester Van Beizen een tweedaags bezoek aan Louny. Het gemeentebestuur van Louny had van de Europese Unie subsidie ontvangen om grensoverschrijdende contacten te bevorderen. Burgemeester Van Beizen bracht bezoeken aan het gemeentehuis van Louny, aan het archief van de stad, aan het bejaardentehuis en aan het woningbouwproject “Garden City”. Dit laatste is een uitbreidingswijk van Louny, waarbij gebruik is gemaakt van de Barendrechtse opzet van Carnisselande. Ook hiervoor verleende de Europese Unie indertijd een subsidie ter bevordering van inspraak van burgers bij beslissingen van de overheid. De contacten werden gecombineerd met het jaarlijkse festival “Zomerse verlokkingen van de stad Louny”. De stad bruiste van de activiteiten. Naast een sportief programma voor inwoners en bezoekers (met viswedstrijden, fietstochten in de omgeving 40 en 80 km, wandelingen in de omgeving 15 km) was er een straat- tekeningwedstrijd voor kinderen, een cultureel programma met muziek op het plein voor het gemeentehuis. Er was een muziekgroep uit Duitsland, diverse optredens van muzikanten uit Louny en vanuit Barendrecht heeft de slagwerkgroep Adrumaline op vrijdag en zaterdag opgetreden. De Barendrechters hadden een geweldig succes. Zij maakten er een leuke show van. Na het tweede optreden werden de slagwerkers en hun dirigent omringd door jeugdige handtekeningenjagers. De vrijdagavond werd besloten met een groots vuurwerk en op zaterdagavond werd er op de rivier de Ohre een ode gebracht aan de rivier. Beide avonden werden er lampionnen uitgereikt aan alle bezoekers. De Barendrechtse delegatie ontmoette in Louny ook delegaties uit Zschopau uit Duitsland, Veneux-les-Sablons uit Frankrijk en Lucenec uit Slowakije. Komend najaar zal worden geprobeerd om een gezamenlijk project op te zetten. ★ * ★ [pageend9]VAN DE LEDEN Op roep EEN CONCERT IN UW KERK IN DE LAATSTE WEEK VAN NOVEMBER ? Watzou u denken van............DE GENTLEMEN SINGERS ? Dit negen leden tellende vocaal ensemble is afkomstig uit de oude stad Hradec Králové in de Tsjechische Republiek, pirn 100 km ten oosten van Praag. Het ensemble is pas in 2003 opgericht, maar dat wil niet zeggen dat het uit onervaren zangers bestaat, integendeel. Allen zijn ze begonnen als zangers in het Tsjechisch Jongenskoor BONI PUERI, MAAR DA T IS HET JONGENSKOOR, NU KOMEN DE MANNEN! Na het beëindigen van hun “carrière" als “good boy” gaan dus deze negen zangers immers verder als “singing gentleman”, (zie ook: www.gentlemensingers.com ) Het programma dat zij - dikwijls vierstemmig - brengen draagt de titel “van renaissance tot spirituals”. Het eerste deel begint vaak met een compositie van Orlando di Lasso en het laatste deel eindigt met de modernste arrangementen van Amerikaanse spirituals. Natuurlijk is er ook een substantieel deel Tsjechische muziek gedurende het concert - in de eerste plaats composities van Antonín Dvořák en Leoš Janáček, natuurlijk vooral die waarin de aandacht uitging naar het ware "gentlemen singing". Als u één van de dagen 21, 22, 23 of 25 november nog vrij hebt en bereid bent om actief het concert te promoten kunt u beslist een groot publiek bereiken en laten genieten van de prachtige zang van deze 9 jonge mannen! De kosten van een optreden zullen u meevallen, slechts € 450 - all in - is nodig voor het ensemble om de reis- en verblijfkosten te kunnen betalen. Landelijk variëren de gevraagde entreeprijzen tussen de 7.50 en de 12.50 euro, afhankelijk van wat men ter plaatse gewend is. Mail snel naar toor@gentlemensingers.com of fax naar 0521-383670 of bel met 0521.-381929 of schrijf naar Bosschasteeg 14, 8383 EM Nijensleek Dr. Een reservering in één kerk betekent dat er door ons in de door u aan te geven buurtdorpen geen boeking zal plaatsvinden. Als u eerst wilt horen hoe de Gentemen Singers klinken, sturen wij u graag de CD met het concert van vorig jaar. Jan Toor Gefeliciteerd en van harte beterschap! Op 18 september wordt mevrouw drs. Ludmila Šefl-Hanuš zevenenzeventig jaar. Helaas is haar gezondheid op dit moment niet best. Daarom Gefeliciteerd en van harte beterschap! Mevrouw Šeflová was meer dan twintig jaar werkzaam bij de Groningse universiteit en universiteitsbibliotheek, eerst als bibliotheektechnisch medewerkster en later als vakreferent. Naast haar UB-werk heeft ze een aantal activiteiten verricht die nationaal en internationaal de aandacht hebben getrokken. Het gaat om haar bibliografische werkzaamheden. Mevrouw Šeflová is al kort na haar aanstelling bij de UB begonnen met het maken van een bibliografie over Tsjechische en Slowaakse emigrantenliteratuur. In 1978 verscheen het eerste deel van die bibliografie. Zij beslaat alle publicaties van Tsjechen en Slowaken buiten Tsjechië en Slowakije op het gebied van literatuur, geschiedenis, economie, filosofie en sociale wetenschappen in de periode 1948 - 1972. Later kwam daar een aanvulling tot 1978 bij. Het derde en laatste deel dat betrekking heeft op de periode tot en met 1989 is al klaar en ligt al heel lang bij de Tsjechische uitgever. Jana Broekman-Minařová en Liba Noya-Tupa * * [pageend10]Ohŕiváček Eigenlijk was het te warm. En zoals vaak regende het in Veselí nad Moravou. Die dag hadden we in de omgeving getoerd, genoten van het Moravische landschap en minuscule dorpjes bezocht. Nu werd het tijd voor een biertje. We waren niet de enigen. Een groepje oudere mannen vormde zich geleidelijk aan een tafel in de andere hoek van het café. Één van hen kreeg bij zijn bier een merkwaardig apparaatje. Ik kon niet goed zien wat er mee gebeurde. Dus ging ik, in mijn gemankeerde Tsjechisch eens vragen hoe het zat. Het bleek een ohřiváček te zijn. Een opwarmertje. Die ene man had maagklachten en kon het bier niet zo koud drinken als het geserveerd wordt. Het opwarmertje bestaat uit een standaard met daarin een metalen cilinder, met dop en met een haakje aan de zijkant. In de cilinder gaat heet water. Dan hang je de cilinder in je bierglas waardoor je bier opwarmt. Een oud gebruik, naar ik begreep. Ik moet er niet aan denken om opgewarmd bier te drinken, maar het apparaatje was fascinerend. Zo één moest ik hebben. Met hulp van bevriende Tsjechen uit de museum- en brouwerijwereld is dat snel gelukt. Nu staat de ohřiváček trots op de schoorsteen. Waarschijnlijk de enige in Nederland. Kees Plaisier DUET - Tweetalige Impressies Smolař Tomáš Stalo se to před více než dvěma roky. Groningenský fotbalový klub GVAV Rapiditas pořádal mezinárodní turnaj pro dorostence od 16 - 18 let. Byl pozván.i tým z Otrokovic (blízko Zlína). Turnaj probíhal ke vší spokojenosti. Až do okamžiku během jednoho z posledních zápasů, kdy se odehrával duel mezi velkým holandským hráčem a štíhlým českým chlapcem. Oba chtěli ze vší síly kopnout do míče. Výsledek byla zlomená noha Tomáše. Sanitkou do AZG (het huidige UMCG), operace byla z důvodu otevřené zlomeniny nutná. Jenomže česká pojišťovna nechtěla dát svolení. Chtěla, aby byl Tomáš bez jakéhokoliv zásahu ined převezen do České republiky. Teprve po dlouhých telefonátech oběma směry dala česká pojišťovna svolení k operaci. Nejprve byl Tomášovi v noze umístěn hřeb a situace se zdála pod kontrolou. Abych zkrátila dlouhou historii - tato operace té noci byla první z řady osmi operací! V UMCG byl Tomáš operován ještě 3x, mimo jiné mu byla dělána kožní transplantace z jeho (druhé) nohy. Po 4 týdnech hospitalizace v UMCG byl Tomáš v České republice v průběhu minulých dvou let z důvodu různých komplikací operován ještě 4x. Protože jsem tehdejšího vedoucího českého týmu znala, byla jsem poměrně brzo požádána abych byla Tomášovi tlumočnice / zprostředkovatelna. Skutečnost, že jsem pracovala v UMCG tu byla výhodou. Tak mi mohli z oddělení, kde ležel Tomáš, kdykoliv zavolat, pokud bylo třeba něco vysvětlit, oznámit, atd. Pokud si Tomáš myslel, že tu zůstane po odjezdu jeho vedoucího týmu sám jako kůl v plotě, velmi se mýlil. V Groningenu a okolí bydlí a pracuje hodně Čechů. Máme seznam, kde je již na 30 jmen a adres! Takže se v brzké době každý ze seznamu dověděl o smolařovi Tomášovi. Tomáš byl velmi příjemně překvapen, když téměř každý večer přišla na návštěvu jiná sličná mladá Češka. Byl zahrnut pozornostmi, dárečky a dobrotami. Posléze nám však bylo jasné, že jakkoli dobře míněna pozornost, přece jen začal Tomáš postrádat maminku. Žádný problém. Společné s členem vedení klubu GVAV Rapiditas, manželem a nížepodepsanou, jsme jeli do České republiky pro maminku. Jiný bod tohoto článku by byl, jakým fantastickým způsobem se staral klub GVAV Rapiditas, v osobě předsedy klubu, o Tomáše a jeho matku. Korunu této péči nasadili peněžní sbírkou, určenou pro Tomášovu budoucnost. Tímto úrazem zmeškal Tomáš jeden rok z učebního poměru na automechanika. Nyní se však ukázalo, že se automechanikem vůbec stát nemůže. Po dvou letech operací a dlouhodobé rehabilitace, Tomáš totiž stále ještě nemůže dobře chodit. Hovoří se o rehabilitaci v Holandsku... * * [pageend11]GRONINGSE SPORTVERENIGING Pechvogel Tomáš Het is nu alweer ruim 2 jaar geleden. De Groningse voetbalvereniging GVAV Rapiditas organiseerde een internationaal jeugdvoetbaltoernooi voor de jongens van 16-18 jaar. Er werd ook een team uit Otrokovice (vlakbij Zlin) uitgenodigd. Het toernooi verliep zeer voorspoedig. Tot het moment tijdens een van de laatste wedstrijden van het toernooi. Een stevige Nederlandse jongen in een duel tegen een tengere voetballer uit Tsjechië. Beiden wilden uit alle macht tegen de bal schoppen. Het resultaat was een gebroken been bij Tomáš. Met een ambulance naar het Academisch Ziekenhuis (het huidige UMCG), een operatie was vanwege een openbeen breuk noodzakelijk. De verzekering in Tsjechië gaf echter niet zomaar een toestemming. Men wilde dat Tomáš meteen naar Tsjechië vervoerd werd. Pas na veel over-en-weer telefoongesprekken mocht Tomáš geopereerd worden. In eerste instantie werd er een pen geplaatst en voorlopig leek de situatie onder controle. Om een heel lang verhaal kort te maken - de operatie die bewuste nacht werd de eerste uit de reeks van de acht! In het UMCG werden er nog 3 ingrepen uitgevoerd, waaronder een huidtransplantatie van het eigen (andere) been. Na 4 weken opname in het UMCG, is Tomáš afgelopen 2 jaar, vanwege allerlei complicaties, in Tsjechië nog 4 maal onder het mes geweest. Doordat ik de Tsjechische begeleider kende, werd ik algauw ingeschakeld als tolk voor Tomáš. Het feit dat ik in het UMCG werkte was een voordeel. Zo kon Tomáš steeds al dan niet telefonisch hulp krijgen bij de gesprekken met een arts enz. Als Tomáš dacht, dat hij moederziel alleen achter zou blijven, nadat zijn team en later ook de teambegeleider naar Tsjechië waren teruggekeerd, dan was niets minder waar. In Groningen en omstreken wonen en werken vele Tsjechen. Wij hebben al een lange lijst met namen en adressen. Zodoende heeft iedereen binnen korte tijd een e-mail over de pechvogel Tomáš gehad. Tomáš wist niet wat hem overkwam toen bijna iedere dag een jonge sympathieke Tsjechische vrouw aan zijn bed stond! Tomáš, net 16 geworden, werd er vaak verlegen van. Hij werd bedolven onder allerlei cadeautjes en het snoepgoed. Op den duur werd het echter duidelijk dat hij ondanks alle goedbedoelde aandacht zijn moeder mist. Geen nood, even met moeder van Tomáš getelefoneerd en zij werd door de ondergetekende, samen met echtgenoot en een bestuurslid van de GVAV Rapiditas met een auto in Tsjechië opgehaald. Een apart stuk zou zijn, hoe geweldig de GVAV Rapiditas in de persoon van de voorzitter voor Tomáš zorgde en wat er voor Tomáš werd gedaan. Met als bekroning van de zorg een geldinzameling voor de Tomáš’ toekomstige opleiding. Maar dat zou dit artikel nog langer maken. Tomáš en zijn moeder Voorzitter GVAV bij Tomáš Door dit ongeluk heeft Tomáš een jaar van zijn opleiding voor automonteur gemist. Nu blijkt dat hij nooit automonteur kan worden, gezien het feit dat hij nu, na zovele operaties en langdurige revalidatie, nog steeds niet goed lopen kan. Een revalidatie in Nederland wordt overwogen.... Liba Noya, Groningen e-mail: mcnoya@planet.nl [pageend12]VAN EN OVER TSJECHIË en SLOWAKIJE De rechtbank in Brno heeft de vervolging gestopt van een legerofficier die betrapt was met 2 laptops uit de Tsjechische ambassade in Bagdad. De officier verklaarde dat hij ze meegenomen had in verband met de chaotische situatie in Irak. De officier van justitie gaat tegen de beslissing van de rechtbank in beroep. Een 52-jarige vrouw is door de rechtbank in Brno tot 8 maanden gevangenisstraf veroordeeld wegens graffiti spuiten op muren. De vrouw, bekend om haar excentriciteit en politiek gekleurde boodschappen, verklaarde dat ze wist dat het niet mag, maar dat ze het niet kan laten. President Klaus heeft een nieuwe rechter voor het Constitutionele Hof benoemd, Vlasta Formánkova. Een kwart eeuw geleden gaf zij een gevangenisstraf van 10 maanden aan een kroegeigenaar, die een groep communistische partijbonzen zijn kroeg uitzette, met de opmerking dat hij niet langer naar hun communistische geouwehoer wilde luisteren. De media berichten nu dat meer dan 20 juristen, die dissidenten vervolgden, nu nog als openbare aanklagers werkzaam zijn. Een rechter van het Hooggerechtshof staat op een lijst van mensen die met de geheime politie (StB) samenwerkte, zij is inmiddels geschorst. Het Ministerie van Justitie stelt nu een onderzoek in naar nog 60 andere rechters. De nieuwe minister van cultuur Jandák is beschuldigd van het hebben van vrienden die informanten waren van de geheime dienst in de communistische tijd, en hij zit in het bestuur van het casino the Royal in Praag, dat banden zou hebben met de Israëlische maffia. Zo blijft het communistische verleden, ruim 15 jaar na de omwenteling, het land achtervolgen. De Tsjechische politie arresteerde op 11 augustus de 44-jarige Siciliaanse maffiabaas Luigi Putrone, die 6 jaar onopvallend in Ústí nad Labem geleefd had. Putrone was betrokken bij de geruchtmakende moord op rechter Falcone in 1992, die tot grote verontwaardiging van de Italianen leidde, waarop honderden maffiosi opgepakt werden en lange gevangenisstraffen kregen. Hem wacht uitlevering naar Italië, waar hij wegens 9 persoonlijke moorden tot levenslang veroordeeld is. Oostenrijk heeft plannen om de overgangsperiode te verlengen, waarin Tsjechen een vergunning nodig hebben om in dat land te werken. Er wordt gesproken over 2009, maar minister Bartenstein sluit zelfs 2011 niet uit. Het hangt af van de economische situatie en de werkgelegenheid. Het aantal vrouwen dat verslaafd is aan drank is de laatste tien jaar spectaculair toegenomen. Volgens de chefpsychiater van een kliniek in Praag is het aantal bedden voor deze patiënten verdrievoudigd. Het aantal verslaagde mannen is gedaald tot 2x zoveel als vrouwen. De dokter ziet meestal verband met ziektes zoals depressies en anorexia. Het parlement zal in de herfst opnieuw een wet betreffende geregistreerd partnership tussen homo’s bespreken. Activisten hebben een petitie aan het parlement aangeboden. Vorig jaar strandde een wetsontwerp in het parlement. Ongeveer 250 neonazi’s uit Tsjechië, Nederland en Duitsland kwamen op 14 augustus bijeen in een Boheems dorp op een verjaardag van een vriend, althans dat verklaarden zij aan een Tsjechische televisieverslaggever. Volgens ingewijden ging het om de herdenking van de dood van Hitlers plaatsvervanger Rudolf Hess, die op 17 augustus 1987 in gevangenschap stierf. Tsjechische dokters in Sri Lanka bleven ongedeerd toen de minister van buitenlandse zaken op 13 augustus bij een aanslag omkwam. Tijdens de noodtoestand werden zij door militairen beschermd. De dokters voeren een hulpprogramma voor kinderen en zwangere vrouwen uit. Zij assisteerden inmiddels bij 100 geboortes. UIT DE KNIPSELMAP [pageend13]23 Tsjechische soldaten keerden na een verblijf van 4 maanden in Tuzla, Bosnië naar huis terug. Hun Tsjechische vervangers gaan verder met de omgeving in de gaten houden en het vervoeren van materialen. Helios Airlines heeft haar vluchten naar Praag, van Lacarna op Cyprus, beëindigd, nadat een Boeing 737 op 14 augustus neerstortte op een heuvel buiten Athene, na problemen met de airco. Alle 121 inzittenden kwamen om het leven. Kroatië is de traditionele favoriete vakantiebestemming voor de Tsjechen, evenals vorig jaar worden 1 miljoen toeristen verwacht. Het ligt niet veraf, er is taalverwantschap met Kroatië en er is de Adriatische zee. Er vallen echter veel slachtoffers onder de vakantiegangers, deze zomer al 15 doden. Men rijdt in één ruk door, waardoor men vermoeid aankomt en er een grotere kans op auto- ongelukken ontstaat. Men ligt te lang in de zon te bakken, gaat in zee zwemmen zonder te letten op officiële waarschuwingen en men drinkt tot diep in de nacht. De Kroatische autoriteiten hebben hoteliers gevraagd de toeristen op de gevaren te wijzen. Het Tsjechische ministerie van buitenlandse zaken gaf op 10 augustus een verklaring uit waarin de toeristen gewaarschuwd worden. Wat betreft de zee, er is vaak een aflandige wind, genaamd de bura, waardoor zwemmers in de problemen komen. Er is veel te doen geweest rondom de kwestie Czechtek. Op 30 juli werd door de politie een popfestival van 5000 jongeren verjaagd, met gebruik van lachgas, waterkanonnen en de wapenstok, 37 deelnemers en 47 politiemensen raakten gewond. De publieke opinie was geschokt door beelden van het geweld. De autoriteiten steunden de politie, immers er was zonder toestemming of vergunning gehandeld en de politiebevelen waren niet opgevolgd. Na oud-president Havel en voormalige dissidenten eiste ook een Senaat een onderzoek naar de rol van de politie. Op billboards in Ostrava werden de president en premier als slagers afgeschilderd omdat zij de politie steunen. De hele maand augustus duurde het publieke debat voort, 70% van de jongeren is tegen het politieoptreden, 70% van de mensen boven de 50 jaar steunt de politie. Havel bezocht de organisatoren van de pro Czechtek website en sprak zijn steun uit. De politie gaat Czechtek organisator Šroub vervolgen wegens beschadiging van privaat bezit, daarbij zijn 8 deelnemers en 4 politieagenten aangeklaagd wegens buitensporige geweldpleging. De Tsjechische boeren hebben voor het 2e jaar een overproductie. Zij willen dat de overheid optreedt tegen vermeende discriminatie van winkelbedrijven die veelal buitenlandse producten importeren. Het ministerie van landbouw steunt de boeren, maar vreest problemen met de EU. De winkelbedrijven zeggen dat zij de wens van de klant volgen, daarbij is 30 tot 80% van de voedselproducten in de schappen van Tsjechische bodem. Bovendien geeft de overheid al 30 miljard subsidie en is er een door de staat gesteunde marketing campagne om Tsjechische producten te kopen. De Senaat keurde op 5 augustus een wet goed, die internationale samenwerking mogelijk maakt in het beschermen van getuigen, die criminele activiteiten ontdekken. De politie kan getuigen tijdelijk naar het buitenland brengen en andere staten toestaan getuigen naar Tsjechië over te brengen. Voormalig TV Nova baas Železný is tot voorman gekozen van een nieuwe partij, de Onafhankelijke Democraten. De partij wil meendoen aan de verkiezingen volgend jaar. Programmapunten zijn heronderhandelingen met de EU en het voorkomen van de Islamisering van Europa. Er zijn ook een aantal andere nieuwe kleine partijen opgericht. Het Anti-Monopolie bureau keurde de fusie tussen ČSA en de prijsvechter Travel Service goed. Hierdoor worden 10 vliegtuigen aan de vloot toegevoegd en worden klanten voor goedkope vluchten binnengehaald, klanten van de grote reisbureaus zoals marktleider Čedok. Hierbij komt ook Smart Wings, een groeiende prijsvechter. Drie huizen daterend uit de 12e eeuw werden door archeologen op Náměstí Republiky in Praag blootgelegd. Zij zullen opgenomen worden in het nieuw te bouwen shopping centrum Palladium. [pageend14]Meer dan de helft van de Slowaken zou liever uit een ander land afkomstig zijn. Dit blijkt uit een enquete, uitgevoerd door onderzoeksbureau MVK voor dagblad Sme. Tot de landen die een voorkeur hebben boven Slowakije behoren de Verenigde Staten, Zwitserland, Australië en Tsjechië. Enkele respondenten noemden zelfs Rusland als het land van hun keuze. Slechts 44% van de respondenten zei er gelukkig mee te zijn in Slowakije te zijn geboren. Gepensioneerden, werklozen en aanhangers van de SMK (Hongaarse Coalitiepartij) zijn het minst tevreden. Aanhangers van de KDH (Christen-Democratische Beweging) en KSS (Communistische Partij) en managers zijn het gelukkigst met hun Slowaakse afkomst. Socioloog Ján Buncák zei dat Slowaken afgunstig zijn en een negatief zelfbeeld hebben. "Amerikanen, bij voorbeeld, zijn er van overtuigd dat ze het meest democratische land ter wereld zijn. Slowaken, daarentegen, hebben het lang moeten stellen zonder onafhankelijkheid en hun zelfbeeld is van nature terughoudend," zei hij. Negenenveertig bedrijven zijn geïnteresseerd in de privatisering van de twee grootste luchthavens van Slowakije in Bratislava en Košice. De staat biedt 66% van de aandelen van de luchthavens te koop aan. Het Ministerie van Transport heeft de namen van de geïnteresseerde bedrijven niet gepubliceerd. Voorlopige biedingen zullen worden aangenomen tot 5 september aanstaande. De winnende tenders zullen aan het eind van het jaar worden geselecteerd. De Redema Groep uit IJsselstein is gestart met de realisatie van haar 1e project in Slowakije. Het betreft een winkelcentrum van circa 11.000 m2 met 485 parkeerplaatsen. De opening zal in september 2006 plaatsvinden. In een 2e fase kan het centrum nog uitgebreid worden met circa 6500 m2 leisure. Na een voorbereidingstijd van circa 2 jaar is groen licht gegeven voor de bouw van het project in Martin, een plaats van 80.000 inwoners, gelegen in het noorden van Slowakije. Het centrum is inmiddels voor 65 % voorverhuurd. De grootste huurder, Coop, is een supermarkt. De overige huurders zijn vooral in de non-food sector en horeca te vinden. Diverse lokale- en internationale partijen, waaronder DM Drogerie, All Toys en enkele andere, voornamelijk Duitse winkelketens, zullen gaan huren. 'Bij opening zal, gelet op het grote aantal kandidaten, het gehele centrum verhuurd zijn', aldus Redema. In Slowakije is de Redema Groep momenteel op nog drie andere locaties bezig met de voorbereiding van de realisatie van winkelcentra. FC Artmedia Bratislava (voorheen FC Artmedia Petržalka) heeft zich geplaatst voor het hoofdtoernooi van de UEFA Champions League. De dubbele ontmoeting met FK Partizan Belgrado in de derde voorronde eindigde beide keren doelpuntloos. Net als woensdag 10 augustus in Bratislava, bleef het op 23 augustus 2005 in Belgrado opnieuw 0-0, ook na verlenging. Hierdoor moesten strafschoppen in de hoofdstad van Servië en Montenegro de beslissing brengen. Artmedia nam de penalty's beter: 3-4. De Slowaken mogen nu uitkomen in het belangrijkste voetbaltoernooi voor clubteams. FC Artmedia Bratislava is ingedeeld met FC Porto, Inter Milan en Glasgow Rangers. Al op 13 of 14 september zal de kersverse kampioen van Slowakije haar debuut maken op het hoogste Europese podium. De Ierse projectontwikkelaar Ballymore Properties zal € 250 miljoen gaan investeren in een zakelijk complex van 230.000 m2 in het stadscentrum van Bratislava. De projectontwikkelaar wil van Eurovea een dominant complex maken in de zogenaamde Pribinova zone, die dicht bij de Donau en het Ministerie van Binnenlandse Zaken ligt. Eurovea zal detailhandel en kantoorruimte bevatten, een 5- sterren hotel, restaurants, luxe appartementen en parkeerruimte voor 1700 auto's. Het project zal tussen eind 2008 en het tweede kwartaal van 2009 klaar moeten zijn. Ballymore Properties financiert grote projecten in heel Europa. Het heeft hoofdkantoren in Dublin en Londen en heeft tevens kantoren in Slowakije, Tsjechië en Hongarije. Er is een industrieel park aangelegd bij Sered, 50 km ten westen van Bratislava. Sered ligt in de provincie Trnava. In dit gebied zijn onder andere ook Sony en PSA Peugeot Citroen gevestigd. Het park zelf ligt 18 km van Sered. Sered is een provinciestadje met 40.000 inwoners. In de regio wonen bijna 500.000 inwoners en op 20 km van Sered bevindt zich een technische universiteit. De werkloosheid ligt op bijna 13% en het gemiddelde nettoloon op 400 euro, beide iets onder het gemiddelde. Alle technische faciliteiten zijn aanwezig en de grond is klaar om opgeleverd te worden. [pageend15]VAN EN OVER TSJECHIË EN SLOWAKIJE - DIVERSEN Een huis in Tsjechië of Slowakije Deze maal komt Bert van 't Hoenderdaal aan het woord. Hij is een echte Kutná Hora-fan en bezit daar sinds mei j.l. een eigen huis. Een citaat uit de Apeldoornsche Courant:”Mijn naam is Bert van ’t Hoenderdaal. Ik ben geboren en getogen in Apeldoorn en werkzaam bij de firma NEMEF. Ben lid van de korfbalvereniging Atalante. Doordat ik namens Atalante in de Youth World Cup toernooicommissie zit, ben ik ruim 10 jaar geleden in aanraking gekomen met korfbal in Tsjechië. Samen met een aantal leden van Atalante hebben we in Kutná Hora (65km ten oosten van Praag) en omgeving korfbal gepromoot. Door er elk jaar een aantal keren per jaar te komen is mijn kennissenkring in de sport-, restaurant-, hotel-, handel-, gemeente- en kunstwereld toegenomen. In 2001 ben ik in contact gekomen met Vladimir Zubov. Vladimir Zubov is gemeenteraadslid in Kutná Hora maar vooral bekend als schilder van portretten van de Dalai Lama, Laura Bush, Mick Jagger, Shröder, de Japanse keizer en keizerin die hij in opdracht van de Tsjechische overheid schilderde. Eind 2002 heb ik de Apeldoornse kunstenaar John Ligtenberg met Vladimir in contact gebracht hetgeen resulteerde in het uitzetten van een schildersreis/cursus voor beginners en gevorderden onder leiding van John in 2003. Om de aspirant Nederlandse kunstenaars in contact te brengen met Tsjechische kunstenaars is er in samenwerking met Vladimir en John een culturele pleinmarkt georganiseerd. Dit naar voorbeeld van de culturele pleinmarkt in Apeldoorn.” Het contact met beide kunstenaars leidde tot exposities in eikaars land en ook een gezamenlijke expositie in Rusland. Het huis "Mijn huis heeft een inhoud van 1250 m3 zonder de kelder. Het gebouw is heel vroeger een oude molen geweest. Dus de muren op de begane grond zijn ± 1 meter dik. Op dit moment wordt dit vakantiehuis gerestaureerd. Als dit klaar is (dec. 2005) zal het voorzien zijn van 7x tweepersoons slaapkamers met 6 badkamers. Ook zal het voorzien zijn van een keuken, atelierruimte en zitkamer. Voor deze verbouwing heb ik toestemming moeten vragen aan de Unesco. Niet omdat het pand eronder valt maar omdat het tegen het oude centrum van Kutná Hora aan ligt dat sinds 1993 onder Unesco valt. Het is 15 min lopen naar het centrale plein over een soort kerkepad. Het ligt vlak naast een oude brug en huis met grond is 1600 m2. Er is parkeergelegenheid op eigen terrein en het terrein is omsloten. Dus redelijk safe voor kinderen. Het huis is bedoeld voor iedereen die van wandelen, fietsen, lekker eten en muziek houdt; voor kleine groepen mensen die bijv, graag willen schilderen, mountainbiken; families die graag iets samen willen doen en toch graag privacy willen hebben van eigen slaapkamer met douche en toilet. Ook mensen die gewoon een weekje Tsjechië willen, kunnen bij Bert terecht. De prijs zal liggen op € 30 per kamer (dus voor 2 personen) inclusief ontbijt voor een slaapkamer waarvan men de douche en wc moet delen met een andere kamer; een kamer met eigen douche en wc kost € 35. De omgeving Het schilderachtige Kutná Hora ligt ongeveer 60 km ten oosten van Praag en was in de middeleeuwen de belangrijkste en rijkste stad in Bohemen. Deze glans werd nog versterkt door het feit, dat eind 14e, begin 15e eeuw de Boheemse koning Wenceslas IV hier zijn hof had. Al in de 13e eeuw werden in de omgeving rijke zilveraders ontdekt. Het is ook mogelijk een excursie te maken naar één van de middeleeuwse mijnen. Ook kan men de ‘knekelkerk’ bezoeken, de kloosterkerk in het stadsdeel Sedlec met een curieus interieur van uitsluitend menselijk gebeente uit de tijd van de Dertigjarige oorlog. Tot de belangrijkste architectonische monumenten behoort de gothische St. Jacobskerk (1330-1420) en de iets recentere kathedraal van de H. Barbara (1388-1565), patroonheilige van de mijnwerkers. “Vanaf mijn huis is de Barbora Kathedraal te zien die 's avonds sfeervol verlicht is. Achter de Barbora kathedraal ligt het meer dan 200 meter lange Jezuïetengebouw dat op dit moment wordt gerestau[pageend16]reerd. Het komt in 2007/2008 klaar en wordt het gebouw voor moderne kunst, er komen bioscoopzaaltjes, galeries, tentoonstellingsruimten en een congrescentrum in. Musea, gezellige restaurants en kroegjes bevinden zich op loopafstand. Ook kan men in de omgeving op reis met een boemeltreintje. Er zijn fiets- en wandelroutes vlak langs het huis en in de omgeving. Fietsverhuur op 900 m. Op 800 meter van mijn huis ligt een zwembad en net een week geleden is het buitenbad met aqua-park opengegaan inclusief rodelbaan. Twee maanden geleden zijn ze begonnen met het aanleggen van een golfbaan op 6 km afstand van mijn huis. Er loopt een weg rechtstreeks naartoe langs mijn huis. Het wordt een 27 holes baan en geschikt voor internationale wedstrijden. De baan moet in 2007 open gaan." Schildercursussen Sinds de eerste cursus in 2003 zijn er jaarlijks schildercursussen geweest o.l.v. John Ligtenberg. In AHOJ 198 van mei 2004 kon u al lezen over deze tip voor een interessante vakantie: de 7-daagse schildervakantie in Tsjechië. Behalve het werken met aquarelverf in Kutná Hora en omgeving bevat het programma excursies en een dagtocht naar Praag. Bert schreef onlangs: ”De afgelopen week ben ik met een schildersgroep in Tsjechië geweest. Nog niet in mijn huis maar wel in Kutná Hora. Deze schildersweek was een succes. De 7 cursisten hebben een zeer zonnige week gehad. Gegeten in diverse restaurants met specialiteiten van de kok. En natuurlijk Tsjechische specialiteiten. Ook Praag (70km) met de trein stond op het programma. Afgelopen vrijdag hebben de cursisten meegedaan aan de kunstmarkt in Kutná Hora. Ook hebben we daar reclame gemaakt voor Tsjechische cursisten voor een schildercursus met kerst. Ook voor volgend jaar bestaat er belangstelling van de Tsjechen zelf.” Kerstcursussen: Schilderscursussen met Kerst zijn gepland voor zaterdag 17 december tot en met zaterdag 24 december of van zaterdag 24 december tot en met 31 dec. of 1 januari. Deze cursussen staan onder leiding van Maja Scholten, kunstenaar uit Beekbergen. De prijs van een cursusweek bedraagt € 445 incl. overnachtingen, maaltijden (diner in verschillende restaurants), lessen en materiaalkosten. Voorjaarscursus. Gedurende de maand mei zullen er 2 á 3 cursussen met Maja Scholten georganiseerd worden. Precieze data zullen eind oktober bekend zijn. Zomercursussen: Ook voor 2006 worden in de laatste week van juli en de eerste week van augustus weer cursusweken met John Ligtenberg georganiseerd, (www.johnligtenberg.com). Bert is niet alleen een fan van Kutná Hora maar ook van Tsjechië. Hij maakt er veel werk van om mensen met elkaar in contact te brengen. "Door al deze mensen met elkaar in contact te brengen, krijgen de mensen een beter beeld van Tsjechië, zijn cultuur en inwoners. Zo ontstaat er een wederzijds respect voor elkaar. Een leuke bijkomstigheid is dat ik hierdoor bij veel mensen bekend raak en dat er niet een eenzijdig contact is van goedkope vakantie.” Een paar voorbeelden: "Op dit moment ben ik voor een zangvereniging uit de omgeving van Utrecht een week aan het verzorgen. Ze zullen waarschijnlijk in de Barbora Kathedraal kunnen optreden. Ze zingen in het Gregoriaans. De zangvereniging in Kutná Hora is geïnteresseerd in samenwerking. Dus waarschijnlijk ligt er een samenwerking aan te komen en kunnen de Tsjechen in Nederland concerten gaan geven." "Voor voetbalvereniging AGOW organiseer ik voor volgend jaar een gezellig weekend. En zullen ze de mogelijkheid hebben om een partijtje te voetballen tegen de spelers van Kutná Hora.” “Een grote familie wil graag een soort reünie houden. Ook hiervoor draai ik een programma in elkaar. De mensen betalen alleen de overnachting met ontbijt. Al het andere doe ik tot nu toe pro Deo. Gewoon omdat ik het leuk vind en de investering betaalt zich vanzelf terug doordat mensen weer terugkomen, of de positieve ervaringen door vertellen aan familie en vrienden.” Voor verdere informatie: tel: 06 10945871 of e-mail qj. hoenderdaal@>planet. nl [pageend17]KORT/KORT Slowaakse muziek stroomt haven binnen Op tournee door de Benelux bezocht het “Jongenskoor Bratislava" tijdens de festiviteiten van de wereldhavendagen Rotterdam en gaf samen met het Rotterdams Jongenskoor onder het motto 'Jongenskoren ontmoeten elkaar’ op 2 september een drukbezocht concert. Ook in 2001 bezocht dit koor Rotterdam in het kader van het programma van de Culturele Hoofdstad van Europa en in 2002 was het Rotterdams Jongenskoor op hun beurt een paar dagen te gast in Bratislava. Bij het jongenskoor uit Bratislava zijn ca. 90 koorleden aangesloten. Ongeveer de helft daarvan doet mee aan de huidige tournee door de Benelux. De rest zit nog op de koorschool; iets dat vergelijkbaar is met zangles op een muziekschool. Ook het Rotterdams Jongenskoor heeft zo’n koorschool. Jongens vanaf een jaar of vijf ontwikkelen daar spelenderwijs en in kleine groepen hun stem, leren bladmuziek lezen en samen zingen. Na een driejarige zangopleiding komen ze in het concertkoor. Op een dergelijke manier kan een koor haar niveau opbouwen en behouden. Het Jongenskoor Bratislava bestaat sinds 1982 en is dus nog niet zo oud als het Rotterdams Jongenskoor dat over ruim een jaar alweer haar 50 jarig jubileum zal vieren. In de bijzondere Paradijskerk aan de Binnenweg 25 zong het Rotterdams Jongenskoor (o.l.v. Geert van der Dungen) o.a. werken van Purcell, Mozart, Thoinot Arbeau en Josquin des Préz; het Bratislava Boys Choir voerde eveneens een aantal klassieke koorwerken uit o.l.v. Magdaléna Rovňáková, daarnaast swingende Afro-Amerikaanse liederen en tot slot Slowaakse volksmuziek (w.o.Tancuj, tancuj). Na een vrije dag op zaterdag werd de tournee van het Bratislava Boys Choir vervolgd met o.m. een concert in Utrecht. Meer informatie over dit koor is te vinden op hun website: www.bchz.sk/index_eng.php ★ ★ Beelden van eindeloze vriendschap Op zaterdag 3 september werd in Leidschendam-Voorburg een bijzondere tentoonstelling geopend van hedendaagse kunst uit de vier zustersteden Hranice (Tsjechië), Temecula (V.S.), Konstancin-Jeziorna (Polen) en Leidschendam-Voorburg. Bijzonder vanwege het feit dat er gelijktijdig zoveel kunstenaars (44) aan deelnamen en ook doordat de (ca. 150) kunstwerken (schilderijen, glaswerk en sculpturen) getoond worden op maar liefst 11 locaties in Voorburg en Leidschendam. Op elk van deze locaties is een keuze van kunstwerken uit de vier partnersteden te bekijken. Het stralende nazomerweer maakte de rondgang langs de verschillende locaties wel bijzonder feestelijk; een en ander werd afgesloten met een informeel samenzijn in theater de Tobbe. Voor de deelnemende galerieën was er ’s avonds gelegenheid om kennis te maken met de kunstenaars die men vaak nog niet eerder ontmoet had. De tentoonstelling is vanaf november te zien in Hranice, reist daarna via Konstancin-Jeziorna naar Temecula. Voor de stedenband met Hranice was dit ook vanwege het 15-jarig bestaan van de stedenband een hoogtepunt waarbij na de officiële opening van de tentoonstelling in de Herestraat een sculptuur werd onthuld van de in Hranice geboren kunstenaar Miloslav Fekar. Ter gelegenheid van deze tentoonstelling is een boekje met informatie over de deelnemende kunstenaars en de verschillende locaties verschenen dat bij elke locatie te koop dan wel in te zien is. De tentoonstelling is nog tot 2 oktober te zien in Stichting Beeldende Kunst Voorburg, Museum Swaensteyn, BRAK-LKV, YUMI- galerie; Kunst op Maat, Theater de Tobbe, Bibliotheek Leidschendam-Voorburg, locatie Voorburg, locatie Fluitpolderplein, Damlaan 35, Theater Camuz, Gemeente Voorburg-Leidschendam, service-centrum Kon.Wilhelminalaan, Leidschendam. [pageend18]Chava Pressburger over het dagboek van haar broer uit Theresienstadt Vorig jaar was in het Comenius Museum te Naarden een tentoonstelling gewijd aan Vedem, het door Petr Ginz (1928-1944) gemaakte jongenstijdschrift dat in het geheim in het concentratiekamp Theresienstadt werd uitgegeven. De naam van Petr Ginz kwam in het nieuws in verband met het verongelukken van het ruimteveer Columbia in januari 2003. De eerste Israëlische astronaut llan Ramon had namelijk een van de tekeningen van Petr Ginz mee de ruimte in genomen. In 2003 kreeg zijn zuster Chava Pressburger (1930) de beschikking over het manuscript van zijn dagboek uit Theresienstadt. Onlangs heeft ze het uitgegeven onder de titel Deník mého bratra, zápisky z let 1941-1942 (Dagboek van mijn broer, aantekeningen uit 1941-1942). Op 6 september ging Chava Pressburger in een lezing in het Anne Frank Huis te Amsterdam, georganiseerd in samenwerking met de Tsjechische centra uit Den Haag en Brussel, in op het werk van haar broer en op de geschiedenis van haar familie in de Tweede Wereldoorlog. Omdat de Joodse vader van Petr Ginz en Eva Ginzová, zoals Chava toen heette, met een niet- Joodse vrouw getrouwd was, kwam de vader niet aanstonds in aanmerking voor deportatie omdat hij bij zijn vrouw mocht blijven. Kinderen uit zo'n gemengd huwelijk moesten pas na hun tiende jaar naar het kamp. Zo kwam Eva pas in augustus 1944 in Theresienstadt - Petr was daar toen al - en vader Ginz kwam daar pas in februari 1945. Eva en haar ouders hebben de oorlog overleefd. Chava - om Eva verder zo te noemen - wees op het kosmo- politische en tolerante klimaat in het vooroorlogse Praag waar Tsjechen, Duitsers (in de zin van Duitstalige Tsjechen) en Joden in betrekkelijke harmonie samenleefden. Haar verhaal werd ondersteund met illustraties uit die tijd. Ze vertelde dat Petr van jongs af aan de ambitie had schrijver en journalist te worden. Dat bleef later in Theresienstadt onveranderd. In Theresienstadt poogden velen met behulp van culturele activiteiten op uiteenlopend gebied aan hun wil tot overleven gestalte te geven. Eva en Petr 1934 Een aantal van die activiteiten vond in het geheim plaats, andere werden oogluikend toegestaan door de nazi’s en sommige gestimuleerd omdat dat van pas kwam in de nazi-propagandakraam; zo kon men de onwetende buitenwereld zand in de ogen strooien door het beeld van een modelkamp te schetsen. Petr heeft daar waarschijnlijk zeven romans geschreven en een dagboek. Van de romans is tot nu toe maar een manuscript teruggevonden. Na haar aankomst in Theresienstadt op 16 augustus 1944 heeft Chava nog een paar korte ontmoetingen met haar broer gehad. De laatste was op 28 september toen Petr kalm wachtte op de trein die hem naar de gaskamer van Auschwitz zou brengen. Chava heeft toen nog - onwetend van het uiteindelijke doel van de treinreis - gepoogd met Petr mee te gaan, maar dit werd niet toegestaan. Direct na aankomst in Auschwitz is Petr vermoord. In reactie op een vraag zei Chava dat men zich toen niet kon voorstellen dat de gaskamer het eindpunt van de treinreis was. Dat de reis een verslechtering van de situatie betekende, besefte men terdege, maar uitmoorden leek toen onvoorstelbaar. Kort na de bevrijding stuitten de verhalen van de eerste teruggekeerde overlevenden dan ook op ongeloof. Na de bevrijding nam Petr's vader de manuscripten mee naar Praag. Toen de familie Ginz in 1956 naar Israël kon emigreren, bleven de manuscripten in het ouderlijk huis in bewaring bij een bekende. Het meenemen van stukken van deze aard naar het buitenland, kon onder de toenmalige politieke omstandigheden problemen opleveren. Door o.m. verhuizingen verloor men het zicht op de stukken van Petr totdat de dagboeken en een ander stuk aan Yad Vashem, de instelling in het Israëlische Jeruzalem ter herinnering aan de jodenvervolging, werd aangeboden. Uiteindelijk kreeg Chava Pressburger met behulp van Yad Vashem en Tsjechische en Israëlische autoriteiten de stukken van haar broer in bezit. De andere manuscripten zijn nog steeds niet terecht. [pageend19]Chava stelde dat zowel het dagboek van Anne Frank als dat van haar broer belangrijke getuigenissen zijn van kinderen die de jodenvervolging aan den lijve ondervonden. Waar in het dagboek van Anne het gevoel en de emoties van een meisje worden beschreven, is het dagboek van haar broer meer een objectieve registratie van het alledaags gebeuren in Theresienstadt door de ogen van een jongen. Een uitvloeisel van Petr’s literair/joumalistieke ambities. Het dagboek van Petr is vertaald in het Koreaans, Japans en Duits, een Engelse is in voorbereiding. Ook is er een uitgave in het Esperanto verschenen en die vertaling is als een postuum eerbetoon aan de overleden ouders van Petr Ginz te beschouwen. Als actieve esperantisten zetten ze zich in het cosmopolitische Praag in voor een betere wereld. Chava Pressburger woont in Omer bij Beer Sheva in Israël. Zij is kunstenares en verwerkt papier in haar creaties. Het papier vervaardigt zij zelf, voor dat doel kweekt ze ook planten die ze als grondstof gebruikt. Haar werk is geïnspireerd door haar jeugdervaringen. * * ★ Te huur in het Adelaarsgebergte op fraaie locaties diverse vakantiehuizen en boerderij. Eveneens een kleine SVR camping. De panden Heska Obora, de oude Boerderij en de Camping zijn eveneens te koop. Nadere inlichtingen www.rekbo.nl of 033 4650427. voor verkoop na juni 06 28435991 Wilt u een paar dagen naar Praag? U kunt terecht in Pension Vera, Pension Šarka of een luxe suite in Villa Roosevelt. Zie voor meer info www.praha.nl/praag of bel Jarka van Unnik, 023 584 6412 of mail naar info@praha.nl t s j ec h ieK/^s l o w mo j e TOTAAL Op 28-29-30 oktober 2005 Organiseert Tsjechië-Slowakije Totaal open dagen: met als thema: “Hoezo kent u Tsjechië-Slowakije nog niet?” Kom kennis maken met de beste kanten van Tsjechië en Slowakije Leer alles over de ruime mogelijkheden van vestigen, ondernemen, vakantie en recreatie in beide landen. Iedereen is van harte welkom in Helmond! Meer informatie vindt u op: www. tsjechietotaal. n I www.slowakijetotaal. n I Business Centrum Helmond, Gebouw“Groenstaete‘ op Steenovenweg 3 5708 HN Helmond contact: telefoon: 0492-510090, fax: 0492-510537, e-mail: info@tsjechietotaal.nl [pageend20]MUZIKALE NOTEN Pianokwartet bestaande uit: Miroslav Matějka-fluit; Markéta Janáčková- piano; Radka Preislerová -viool; Bledar Zajmi -cello. Programma: Concert Ensemble Martinů r־q_ _ TSJECHISCH CENTRUM l í ČESKÉ CENTRUM Bohuslav Martinů: Madrigal sonate H. 291 voorfluit, viool en piano (Poco allegro, Allegro moderato) Václav Riedelbauch (1947):The Fable (1975), The Little Stone Dance (1993) Otmar Mácha (1922): Leaving (2005) Ivan Kurz (1947): The song from Bretagne (2004) Jiří Teml: Partita (composed for Ensemble Martinů, 2001) Tevens presentatie van de Nederlandse uitgave van de gedichten van Jan Skácel. 1 oktober 2005, 15 uur, De Boskant, Fluwelen Burgwal 45, Den Haag, tel. 070-3614180 info@deboskant.nl Tsjechisch programma van het Gelders Orkest m.m.v. Bachkoor Nijmegen o.l.v. Martin Sieghart Programma: Antonín Dvořák: Symfonie nr. 9 in e, op. 95 ״Uit de nieuwe wereld“ Bohuslav Martinů: Mariken van Nimweghen (nr. 2 uit Hry o Marii) Het Gelders Orkest zet de feestelijkheden in het kader van Nijmegen 2000 in de Keizerstad luister bij met een uitvoering van een toepasselijk mirakelspel van Bohuslav Martinů. Uitgangspunt daarvan is het beroemde 15e- eeuwse verhaal over de Nijmeegse Mariken en haar duivelse verleider. De Tsjech maakte er in 1933 fantasievolle en effectieve muziek bij voor een zevental vocale solisten, spreekstem, koor en orkest. Jard van Nes zal de door Lieuwe Visser vertaalde spreektekst voordragen. Martin Sieghart laat het zelden uitgevoerde werk voorafgaan door de feestelijke ‘Amerikaanse' symfonie van Martinú’s landgenoot, Antonín Dvořák. ‘Mariken van Nimweghen’ wordt gezongen in het Tsjechisch en voorzien van Nederlandse boventitels. solisten: Iveta Jiříkové, sopraan (Mariken), Nikolaj Nekrasov, bariton (Duivel), Brian Galliford, tenor (Mascaron), Jan Martin ík, bariton (Gods Zoon), Margriet van Reisen, alt (Moeder van God), Janine Pas, mezzosopraan (een meisje), Jan Alofs, bas (dronkaard) m.m.v. Jard van Nes, spreekstem, en Bachkoor Nijmegen. 16 oktober 2005, 14.15, Concertgebouw De Vereeniging, Keizer Karelplein 2d, postbus 364, 6500 AJ Nijmegen, tel. 024-322 83 44, reserveringen www.keizerkarelpodia.nl. Kwintet Pro Arte Leden van het Koninklijk Concertgebouworkest Tony Tous (viool), Keiko Iwata-Takahashi (viool), Guus Jeukendrup (altviool), Fred Pot (cello) met de beroemde pianiste Ksenia Kouzmenko uit Minsk (Wit Rusland). Programma: Robert Schumann: Quintett in Es, op. 44; Antonín Dvořák: Quintett in A, op. 81 2 oktober 2005, 15.00, Heerlijkheid Mariënwaerdt, 'De Hooge Schuur', 't Klooster 5, Beesd; tel: 0345 58 25 21; e-mail: info@batauwemusica.nl 9 oktober 2005, 11.30, Huis Nieuw Rande, Schapenzandweg 3, Diepenveen Tel: 0570 59 36 66; e-mail: info@huisnieuwrande.nl. ★ * [pageend21]Blaasmuziek 24 september Boxtel - met Amatinka ( 20.00- in het voorprogramma van Vlado Kumpan. Locatie: Sporthal VMBO-College, Baanderherenweg te 5285 RJ Boxtel. Aanvang 20.00 uur. Info: optredens@amatinka.nl zaterdag 1 oktober Montfoort - Amatinka bij de afsluiting van het Tiroler festijn 23.30 - 0.30 u. info: www.onsgenoegen-montfoort.nl/indexfest.html vrijdag 7 oktober Gorredijk - Concert ŠOHAJKA. In Cultuur Centrum De Skäns te Gorredijk bent u welkom voor het concert van deze Tsjechische kapel uit Dolní Bojanovice onder leiding van Vojtech Duchácek. Aanvang 20.30 uur. Info en kaarten via henka.b@freeler.nl. zondag 9 oktober Blerik - Blaaskapellenfestival met Krajovjanka.lnfo: info@krajovjanka.nl zondag 16 oktober Beringe - Kermis. Optreden van Krajovjanka. Info: info@krajovjanka.nl zaterdag 22 Oktober Woerden - 33ste Blaaskapellenfestival. Programma van 14.00-01.45 met o.a. Krajovjanka ( 20.15-21.30 u.) Locatie: Van Rooijen’s Tours, Kuipersweg 39 -41 Woerden ★ ★ ★ WAT HET OOG STREELT Já a ČR De etalage van de gerenommeerde Leidse boekwinkel Van Stockum wordt van 19-30 september gewijd aan de Tsjechische cultuur en literatuur. Bij die gelegenheid kunt u in de winkel de tentoonstelling “Já a ČR” (Ik en de Tsjechische Republiek) zien - ontwerpen van jonge Tsjechische designers, waarin ze hun land op een originele manier proberen te promoten. Boekwinkel Van Stockum, Breestraat 113, 2311 CL Leiden www.vanstockum.nl * ★ Karel Zeman & Jules Verne in het Haags Filmhuis De Dienst Openbare Bibliotheek van de gemeente Den Haag en het Haags Filmhuis werken samen met de serie Boek en Film. In het nieuwe seizoen vinden zowel de lezingen als de filmvertoningen plaats in het Filmhuis. Op zondag 9 oktober staat vanwege zijn 100e sterfdag Jules Verne centraal en worden twee films van de Tsjechische cineast Karel Zeman vertoond; Na kometě (Op de komeet, naar het boek Hector Servadec van Jules Verne) en Vynález zkázy (Een duivelse uitvinding, gebaseerd op Verne’s Face au drapeau). Karel Zeman (1910-1989) werd geboren in Ostroměř, een kleine 30 km ten NW van Hradec Králové. Hij was aanvankelijk etaleur en ontwerper van affiches. In het midden van de járen veertig van de vorige eeuw voltooide hij zijn filmopleiding met een serie korte films waarin zijn animatie-alter ego Pan Prokouk (Meneer Observator) optrad. Geïnspireerd door het pionierswerk van de regisseur van animatiefilms Georges Méliès en de fictie van Jules Verne, begon Zeman zelf de animatie, het ontwerp en vaak de scripts voor zijn eigen films in de vroege járen vijftig ter hand te nemen. Ondanks beperkte budgetten en een relatief eenvoudige technische uitrusting wist hij zijn creaties grondig uit te werken. De kracht van Zeman’s werk zit vaak in de details; ‘stop-motion’ uilen tegen de achtergrond van een wassende maan, een gouden zakhorloge gevangen in een fles, een bemanning die het eigen schip letterlijk tevoorschijn schildert. Zeman combineerde cartoons, ‘stop-motion-animatie’, poppen, schilderingen en levende beweging tot een fantastisch mechanisch uurwerk, dat vooruitliep op het werk van latere animatiefilmers als Terry Gilliam (Monty Python’s Flying Circus’) en Tim Burton (die momenteel succes heeft met zijn film Corpse Bride op het filmfestival van Venetië). Zo wekte hij glazen paarden - producten van de Boheemse glasblazers - op tot een sprankelende beweging en wist hij in één film de poppen- en tekenfilm volmaakt te combineren. [pageend22]In een film over een reis naar de oertijd combineerde hij verschillende nieuwe technieken op het gebied van de filmtrucage met de acties van de acteurs, die belaagd werden door zo’n 150 monsters die in de oertijd te land, ter zee en in de lucht leefden. Het oeuvre van Zeman beslaat meer dan dertig films, van Vánoční sen (1946, De Kerstmis droom) tot Pohádka o Honzíkovi a Mařence (1980, Het sprookje van Jan en Marie), met daartussen films als Baron Prášil (1961, Baron Munchausen), Pohádky tisíce a jedné noci( 1974, Sprookjes van Duizend en Eén nacht), Laterna magika II (1960) en Bláznova kronika (1964, Het verhaal van de nar). In films van Zeman traden bekende acteurs als onder meer Rudolf Hrušínský, Jan Werich en Jana Brejchová 0P• Vynález zkázy: Deze film maakt de indruk een gigantisch tot leven gewekte gravure te zijn, waarvan de basis is ontleend aan de fantasieën van Jules Verne. In Een duivelse uitvinding combineert Zeman speelfilm met animatie waarbij hij zijn acteurs ondergeschikt heeft gemaakt aan de kunstmatigheid van hun decors zodat het lijkt of je naar bewegende houtgravures (zoals van Bennet en Riou in de boeken van Verne) zit te kijken. De film zelf is een soort 19e eeuws James Bond verhaal. Dr. Artigas, een rijke gentleman/zeerover streeft naar wereldmacht door vanaf een bolwerk in een dode vulkaan d.m.v. een onderzeeboot schepen te vernietigen en leeg te roven. Een professor wordt samen met zijn assistent door Artigas ontvoerd om mee te werken aan een explosief dat hem de macht over de aarde moet geven. De nobele professor maakt de boze opzet ongedaan en weet vlak voor de ondergang van de vulkaanvesting te ontsnappen met een schone dame. Met Lubomír Tokoš, Arnošt Navrátil en František Šlégr. Deze film kreeg de hoofdprijs op de Expo 58, de wereldtentoonstelling te Brussel waar Tsjechoslowakije ook indruk maakte met de Laterna magika. Na kometě: Een 19e eeuwse rijke Franse luitenant wordt in een Afrikaanse land van de verdrinkingsdood gered door een meisje dat achtervolgd wordt door slavenhandelaars die een complot voorbereiden tegen de Franse overheersers. Ze worden allen meegezogen door een vreemde planeet. Ver weg van de aarde sluiten de imperialisten en de Afrikanen daar vrede om in een utopische maatschappij in harmonie samen te leven. Op deze planeet gebeuren vreemde zaken en ze komen voor diverse verrassingen te staan. Natuurlijk keren ze weer terug op aarde waar de vrede weer snel vergeten is. Zeman liet zich voor deze film inspireren door oude prentbriefkaarten en Victoriaanse etsen en combineert live-action met animatie. Een nog steeds actuele satire op onze maatschappij met haar zinloos geweld. Met Emil Horváth jr. Magda Vašáryová en František Filipovský Voorlopig programma op zondag 9 oktober: 14.30 uur: Vynález zkázy; 16.00 uur: Lezing door Ingeborg Brounts (educatief medewerkster van het filmtheater Lux uit Nijmegen); 17.00 uur: Na kometě. Haags Filmhuis, Spui 191, Den Haag tel. 070-3534479/0703459900, www.filmhuisdenhaag.nl ic k k ONZE BOEKENPLANK Tsjechen en Europa Op 28 september verschijnt bij de Uitgeverij Klement te Kampen de handelseditie van een proefschrift van Carlos Reijnen over de bewogen relatie van de Tsjechen met Europa in de vorige eeuw. De studie is een cultuurgeschiedenis van de idee van Europa en de Europese Unie in de twintigste eeuw vanuit het gezichtspunt van het centrum van Europa. Centraal staat hoe de Tsjechen hun positie in Europa en ten aanzien van de Europese integratie zagen en hoe zij zich positioneerden tegenover West-Europa, de Duitsers (binnen en buiten Tsjechoslowakije) en Rusland. Zo passeren niet alleen de houding ten aanzien van de invloedrijke Paneuropese Beweging tussen de twee wereldoorlogen en de naoorlogse West-Europese integratie de revue alsook de Europese cultuur- debatten over de Untergang des Abendlandes (Oswald Spengler), over socialisme en communisme (André Gide) of over de 'tragedie van Midden-Europa’ in de járen tachtig van de twintigste eeuw (Milan Kundera). Carlos Reijnen (1975) studeerde aan de Universiteit van Maastricht en de Praagse Karelsuniversiteit. Hij is als onderzoeker en docent verbonden aan de Universiteit van Leiden. Carlos W. C. Reijnen. Op de drempel van Europa: de Tsjechen en Europa in de twintigste eeuw. Uitgeverij Klement te Kampen, 2005. ca 400 blz. ISBN 90 77C70 81 8. €29,90. [pageend23]ö Zoekboek is terug Zoekboek is geïnspireerd op bookcrossing, een spel dat enkele járen geleden in de VS ontstond en sindsdien ook in verschillende andere landen onder verschillende namen TSJECHISCH CENTRUM mu Ces k é CENTRUM bestaat. Het principe is simpel: in openbare ruimtes liggen boeken voorzien van een sticker - een soort ‘witte fietsen’, ter beschikking van iedereen. Hun omzwervingen worden op internet bijgehouden. Zoekboek is een aangepaste variant die dit jaar van 27 mei tot 31 december georganiseerd wordt door het Tsjechisch Centrum die de boeken tijdens hun programma’s in omloop brengt. Het gaat om Tsjechische literatuur in Nederlandse vertaling. Op de website (www.czechcentres.cz/hague) vindt u een boekenlijst waaruit men kan putten. U kunt daar ook uw indrukken met de andere lezers delen: daarvoor kunt u het antwoordformulier gebruiken. í? - ? ° y? k b o s ־< De boeken zijn te herkennen aan deze zoekboek-sticker: U mag zo'n boek meenemen om te lezen. Heeft u het boek uit, dan kunt u hem weer tijdens een van de programma’s neerleggen voor de volgende lezer. U kunt het ook rechtstreeks naar het Tsjechisch centrum brengen (Paleisstraat 4, 2514 JA Den Haag, tel. 070-356 14 77 cchaag@czech.cz ). LET OP! De programma’s waar zoekboeken gaan circuleren, zijn te herkennen aan £□. Heeft u in uw boekenkast een Tsjechisch boek staan dat u nooit meer herleest? Breng deze 'dode ziel’ weer tot leven door het tijdens een van onze programma's te laten circuleren! De aanwezige medewerkster van het Tsjechisch centrum gaat daar dan de sticker op plakken om daar een echt 'zoekboek’ van te maken. Dagboek uit Theresienstadt Vorig jaar was in het Comenius Museum te Naarden een tentoonstelling gewijd aan het jongensblad Vedem dat Petr Ginz in Theresienstadt maakte. In 2003 is bij toeval zijn dagboek gevonden. Begin dit jaar heeft zijn zuster Chava Pressburger het dagboek uitgegeven. Het boek is te leen bij het Tsjechisch Centrum te Den Haag. Chava Pressburger Deník mého bratra, zápisky z let 1941-1942 (Dagboek van mijn broer, aantekeningen uit 1941-1942). Praha, Trigon 2005. 126 s. ISBN 80-86159-54-X, 224,- Kč Nederlandse literatuur in de Tsjechische boekwinkels י Joost Zwagerman. Šest hvězdiček (Zes sterren), vert. Veronika Havlíková, Odeon, 2005. • Anne Franková. Deník (Dagboek), vert. M. Drápal en M. Jacobsenová, Triada, 2004. י Hugo Claus. Fámy (De geruchten), vert. Olga Krijtová, Paseka, (verwacht in september) 2005. Nederlands kinderboek in Tsjechië In het najaar verschijnt in Tsjechië het eerste deel van de enorm succesvolle serie HOI - Hoe overleef ik ... geschreven door Francine Oomen. De oorspronkelijke titel is Hoe overleef ik mezelf? Jak přežít svou maličkost? Dit jaar ontving Francine Oomen, de populairste kinderboekenschrijfster van Nederland, uit handen van haar uitgever een award voor de verkoop van meer dan 500.000 exemplaren van de serie Hoe overleef ik- boeken. Er wordt ook gewerkt aan de verfilming van de serie! Titels van deze serie hebben al aantal prijzen gewonnen: Kinderjury; Jonge Jury, Hotze de Roosprijs. Winaars in 2003, 2004, 2005! Ook dit jaar verkiest dus Kinderjury Nederlands boek boven Harry Potter! Wachtend op een nieuwe deel van Harry Potter is ook in Tsjechië zenuwslopend, maar zal dappere Rosa, hoofdpersoon van Francine boeken, ook in Tsjechië zo sterk zijn om haar eigen weggetje naar Tsjechische lezers te vinden? Rosa succes! Francine Oomen: Jak přežít svou maličkost? Voorkinderen vanaf 10 jaar ISBN 80-00-01250-2 vertaling J.Broekman-Minářová, illustratie Lukáš Urbánek Uitgeverij Albatros, www.albatros.cz ★ * * [pageend24]