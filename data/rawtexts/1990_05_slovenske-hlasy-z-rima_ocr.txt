Spedizione in abbonamento postale - Gruppo III. (70 %) ISSN 0394-8978 časopis slovenských katolíkov máj 1990 • ročník 39 Historická návšteva Jána Pavla II. vo Federatívnej republike Českej a Slovenskej: v Prahe, 3 — Na Velehrade, 5 — V Bratislave, 6 — Stručné správy zo Slovenska, 11 — A. Pauliny: Miláčik Panny Márie blahoslavený, 13 — Zo života SÚSCM v Ríme, 15 — Rozhovor dr. Tomom Verešom: Marx nenávidel náboženstvo a hlásal jeho zničenie, 16 — J.M. Rydlo: Rozhovor s Františkom Revesom, redaktorom časopisu «Život — La vie», 19 — Massimo di Forti: Slová detí a dospelý hlucháň, 21 — Slováci vo svete, 23 — Líška a rybky, 23 — Pavol Gabriš: Kristus prišiel pre nás!, 24. Slovenské hlasy z Ríma [pageend1]DRAHÍ BRATIA A SESTRY, MILÍ SLOVÁCI A SLOVENKY! « DLHÝ ČAS SME OČAKÁVALI TOTO STRETNUTIE, ALE KONEČNE PRIŠIEL DEŇ, KEĎ SA SPLNILI NAŠE SPOLOČNÉ TÚŽBY • PÁPEŽ VIE, AKO VEĽMI HO MÁTE RADI, ALE AJ PÁPEŽ VÁS UISŤUJE, ŽE VÁS MÁ VEĽMI RÁD • POSLEDNÉ ČASY BOLI MIMORIADNE ŤAŽKÉ. MOJA MYSEĽ ZALIETA K TOĽKÝM ĽUĎOM, KTORÍ NA SLOVENSKU VYZNALI PO TIETO ROKY SVOJU VIERU: BISKUPI, KŇAZI, REHOĽNÍCI A REHOĽNÉ SESTRY, RODIČIA, DETI, TOĽKÍ ČO TRPELI PRE VIERU • DUCH BOŽÍ VÁS NIKDY NEOPUSTIL. NECH JE ZA TO PÁN BOH POCHVÁLENÝ • V DVOCH ROZMEROCH SA PREJAVOVALA VAŠA VIERA: JE TO VAŠA ÚCTA K SEDEMBOLESTNEJ PANNE MÁRII, PATRÓNKE SLOVENSKA, A VAŠA VERNOSŤ K PETROVMU STOLCU. POKRAČUJTE TAK AJ V BUDÚCNOSTI • PO VŠETKÝCH SKÚSENOSTIACH PRENASLEDOVANIA JEŽIŠ KRISTUS VÁM HOVORÍ: ” NEBOJTE SA! ” ». 2 ++PRVÁNÁVŠTEVASVÄTÉHOOTCAJÁNA PAVLA II. NA SLOVENSKU + 22. IV. 1990 [pageend2]HISTORICKÁ NÁVŠTEVA JÁNA PAVLA II. VO FEDERATÍVNEJ REPUBLIKE ČESKEJ A SLOVENSKEJ Po dvojhodinovom lete z Medzinárodného letiska v Ríme, o 10.55 hodine lietadlo DC 9 S 80 so Svätým Otcom a jeho sprievodom, pristálo na letisku v Prahe. Tu vzácneho hosťa očakávali všetci biskupi z Čiech, Moravy a Slovenska na čele s kardinálom To- máškom, prezident Federatívnej republiky Českej a Slovenskej Havel, ministerský predseda Čalfa, prvý podpredseda J. Čarnogurský a predseda Federatívneho zhromaždenia Alexander Dubček a vyše 500 pozvaných osôb. Len čo lietadlo pristálo, vošli doň prednosta protokolu a Mons. Antonín Líška, pomocný biskup v Prahe, aby pozdravili Svätého Otca. Po chvíli vystúpil z lietadla pápež, zakýval všetkým na pozdrav a keď zostúpil na zem, kľakol si a pobozkal ju. V tomto bozku bolo však teraz čosi viac ako pri iných príležitostiach. Svätý Otec bozkával zem zmočenú utrpením a krvou mučeníkov a vyznávačov pre vieru, povedal jeden novinár. Potom Svätý Otec srdečne stisol ruku prezidentovi Havlovi a objal staručkého, 91- ročného kardinála Tomáška. Mladé dievča v kroji odovzdalo túžobne očakávanému hosťovi krásnu kyticu kvetov. Zavzneli pápežská, česká a slovenská hymna. Po prehliadke čestnej stráže prezident Havel privítal Svätého Otca. Vo svojom príhovore povedal, že považuje túto návštevu priamo za zázrak, veď len pred nedávnom bol politickým väzňom a dnes víta pápeža — posla pokoja — ako prezident republiky. Na to sa ujal slova Ján Pavol II. V prvej časti reči po česky vyjadril svoju radosť, že sa môže stretnúť so svojimi vernými synmi a dcérami, ktorí osvedčovali svoju vernosť Kristovi a nástupcovi Petra cez dlhé roky prenasledovania. V druhej časti reči po slovensky povedal: Už od prvej chvíle mojej návštevy v tejto krajine môj pohľad sa obracia na krásnu zem pod Tatrami, na Slovensko. Posielam svoj pozdrav celému národu i národnostiam, čo tam žijú a pracujú. Vopred zakusujem radosť zo zajtrajšieho stretnutia v Bratislave. Bude to akoby vyvrcholenie toľkých stretnutí v Ríme, počas ktorých z perí pútnikov naliehavo zaznievala otázka: « Svätý Otče, kedy prídete na Slovensko? » To, čo cez dlhé roky bolo nemožné, sa dnes stalo skutočnosťou. Ako sa to mohlo stať? Aké okolnosti prispeli a prispievajú k vytvoreniu situácie, v ktorej sa nachádzame? « Varšava, Moskva, Budapešť, Berlín, Praha, Bukurešť, aby som vymenoval iba hlavné mestá, sa prakticky stali etapami putovania k slobode » (prejav k diplomatickému zboru, 13.1.1990). Naoko sa všetko začalo so zrútením sa hospodárstva. To bol terén vybraný na vybudovanie nového sveta a nového človeka, vedeného perspektívou blahobytu; ale so životným projektom prísne ohraničeným iba pozemským obzorom. Táto nádej sa ukázala tragickou utópiou, lebo sa v nej zanedbávali a popierali niektoré podstatné zložky ľudskej osoby: jej jedinečnosť a neopakovateľnosť, jej neuhasiteľná túžba po slobode a pravde, jej neschopnosť cítiť sa šťastnou, keď sa vylúči transcendentný vzťah k Bohu. Tieto rozmery ľudskej osoby možno na určitý čas poprieť, ale nemožno ich navždy odvrhnúť. Nárok na vybudovanie sveta bez Boha sa ukázal iluzórny. A nemohlo to byť ináč! Zostávala neznáma iba chvíľa a spôsob, akým sa to malo uskutočniť. Utrpenie prenasledovaných pre spravodlivosť (porov. Mt 5,10), solidarita tých, čo sa spojili v úsilí o ľudskú dôstojnosť, tužba po nadprirodzene, ktorá je vrodená ľudskej duši, a modlitby spravodlivých, to všetko prispelo k tomu, že sa znovu našla cesta slobody v pravde. Slovutný pán prezident! Vážení páni a dámy! S týmto hlbokým presvedčením prichádzam na túto návštevu. Prichádzam povzbudiť vo viere všetkých, čo veria v Boha, ale prinášam aj posolstvo a nádej pre tých, čo dar viery nemajú. Zo srdca si želám, aby nova cesta slobody a demokracie v Československu za spolupráce všetkých dospela k cieľu rozkvetu a pokroku v duchu tradície svojich národov a národností 3 V PRAHE [pageend3]Potom nastúpil do panoramického auta (tzv. papa- mobile) a spolu s kardinálom Tomáškom a štátnym sekretárom kardinálom Casarolim vyšiel do ulíc zlatej Prahy. Prešiel asi 12 kilometrov nadšene pozdravovaný ľudmi, čo stáli v skupinách na oboch stránach cesty až po katedrálu svätého Víta. Tu bolo stretnutie s kňazmi, rehoľníkmi, rehoľníčkami a s angažovanými laikmi. Po privítacom preslo- ve kardinála Tomáška, prehovoril Svätý Otec. Zdôraznil, že po dlhé roky bola Cirkev v týchto krajinách nazývaná «mlčiacou Cirkvou». Predsa však v celej Cirkvi toto mlčenie bolo veľmi hlasné. Teraz nastali časy slobody a s nimi úloha obnovy a výstavby. Treba s pomocou Božou obnoviť život Cirkvi na všetkých jej rovinách a vo všetkých jej aspektoch. Nasledovala modlitba Otčenáša a pápežské požehnanie. Pri východe z katedrály Svätý Otec sa zastavil pri chorých a telesne postihnutých osobách. Všetkých pozdravil, pohladkal, niektorých pobozkal. Z katedrály svätého Víta sa odobral Svätý Otec do arcibiskupského paláca, kde bol spoločný obed so všetkými biskupmi z Čiech, Moravy a Slovenska. Počas obedu odovzdal všetkým biskupom písomne svoje posolstvo. Aj to je napísané sčasti po slovensky a sčasti po česky. V slovenskej časti sa hovorí: Ako vidíte, ctihodní bratia, úlohy, ktoré Vás čakajú, sú mnohé a náročné. Je vhodné, že ste sa zjednotili a ustanovili biskupskú konferenciu, aby ste ich mohli lepšie spĺňať. Keďže pastoračné problémy sú rozsiahle a v mnohých z nich sa ukazuje vzájomná súvislosť s druhými krajinami, najmä susediacimi, bude vhodné nadviazať spoluprácu aj s inými biskupskými konferenciami, « aby sa duch kolegiality konkrétne uplatnil » (Lumen gentium, 23). Aby Vaša biskupská konferencia náležíte fungovala, bude potrebné primeraným spôsobom rozdeliť úlohy a právomoci jednotlivých členov, založiť komisie zodpovedajúce konkrétnym potrebám a povolať do nich skúsených kňazov i laikov, schopných pomáhať biskupom v jednotlivých oblastiach pastoračnej činnosti. Je pochopiteľné, že dlhé roky neprípustného zasahovania politickej moci do života Cirkvi zanechali po sebe negatívne následky, medzi nimi aj istý druh paralyzujúcej pasivity, ktorá brzdí nielen mnohých laikov, ale i niektorých kňazov. Pritom viacerí z týchto kňazov sú už starí alebo oslabnutí následkom ťažkých životných podmienok, ktorým sa museli podrobiť. Nový vývin udalostí vyžaduje široký rozhľad, tvorivosť a iniciatívu v pastoračnej činnosti ako odpoveď na nové okolnosti v porovnaní s minulosťou a na nové možnosti, ktoré sa otvárajú činnosti Cirkvi. Z druhej strany neslobodno podceňovať nebezpečenstvá, ktoré môže priniesť znovu- získaná sloboda stykov so Západom. Lebo, bohužiaľ, nie všetko, čo Západ ponúka ako teoretické ponímanie alebo ako praktické správanie, zodpovedá evanjeliovým hodnotám. Je preto Vašou úlohou, ctihodní bratia, posúdiť tieto prípadné negatívne zjavy a pripraviť v cirkvách, ktoré sú Vám zverené, primeranú obrannú « odolnosť » proti určitým « vírusom », ktoré sú dnes hodne rozšírené, ako je sekularizmus, ľahostajnosť, pôžitkár- sky konzumizmus, praktický materializmus, ba aj výslovný ateizmus. Je potrebné dôkladne vypracovať jasné pastoračné programy a dlhodobé plány. V Čechách a na Morave pastoračný plán môže nadviazať na mnohé body programového náčrtu Desaťročia duchovnej obnovy; je to prozreteľnostné podujatie a jeho dôsledné uskutočňovanie by malo byť teraz jednou z hlavných úloh biskupského zboru. Témy na jednotlivé roky poskytujú mnohorakú inšpiráciu k činnosti tak vo vnútri Cirkvi, ako i pre jej vzťahy k celej spoločnosti. Na Slovensku vydarená skúsenosť s Mariánskym rokom slúžila ako východiskový bod na podobné podujatie duchovnej obnovy a prípravy do tretieho tisícročia. Azda by bola vhodná určitá koordinácia týchto dvoch pastoračných podujatí, aspoň v niektorých základných bodoch, ako je obnova rodiny, obnova v oblasti výchovy a vzdelania, pracovnej morálky atď. Milovaní bratia v biskupskej službe, kiež moja prvá návšteva vo Vašej vlasti posilní pevné zjednotenie tejto cirkvi s Petrovým nástupcom a súčasne podporí trvalú a stále väčšiu jednotu vo Vašom biskupskom kolégiu, ako aj spojenie medzi Vami a tými, čo sú zverení Vašej pastoračnej službe. Táto hlboká jednota v Duchu Svätom bude pred svetom obrazom jednoty medzi Kristom a Cirkvou; tá je plodom lásky, ktorou on « miluje Cirkev a seba samého vydal za ňu » (Ef 5,25). S týmito pocitmi Vás zo srdca požehnávam a povzbudzujem slovami svojho prvého predchodcu: « Paste Božie stádo, ktoré je u vás; starajte sa oň nie z prinútenia, ale do4 [pageend4]brovoľne, podľa Božej vôle, nie pre mrzký zisk, ale ochotne; nie ako páni nad dedičným podielom, ale ako vzor stáda... A Boh všetkej milosti, ktorý vás v Kristovi Ježišovi povolal do svojej večnej slávy, vás on sám po krátkom utrpení zdokonalí, posilní, utvrdí a upevní. Jemu vláda na veky vekov. Amen » (1 Pt 5,2-3; 10-11). Po krátkom odpočinku v arcibiskupskom paláci, niečo po 16. hodine Svätý Otec sa v panoromickom aute odobral na široké priestranstvo, zvané Letná. Na prechode, dlhom asi 4 km, nadšene ho pozdravovali ľudia stojací okolo cesty. Okolo 17. hodiny sa začala koncelebrovaná svätá omša. So Svätým Otcom koncelebrovali kardinál Tomášek, kardinál Casaroli, slovenský kardinál Jozef Tomko, iní kardináli, výše 30 biskupov, stovky kňazov. Počet prítomných sa odhadol na 500 tisíc. Bol prítomný aj prezident Havel s manželkou. Oltár, umiestnený na veľkolepom priestrannom pódiu, pôsobil veľmi mohutným dojmom. Vo svojej homílii Svätý Otec rozviedol tému zmŕtvychvstania Ježiša Krista a daru jeho pokoja. Apoštoli boli za zatvorenými dvermi. « Mnoho rokov aj dvere vašej zeme zdali sa byť zatvorené, » povedal Ján Pavol II. « Ešte pred rokom bolo nemysliteľné, aby sem mohol prísť pápež, biskup Ríma, hoci Slovan a syn bratského národa.» [...] «Tí, ktorí sa báli Krista, robili všetko možné, aby Krista odlúčili od spoločnosti, od kultúry, od mládeže, aby ho vymazali z dejín národa, hoci jeho kultura bola od začiatku spätá s Kristovým svetlom.» No hneď Svätý Otec dodal: «Kristus po celý ten čas bol však uprostred vás.» [...] «Kristus bol vo svojich vyznávačoch, ktorí tu žili napriek veľkým ťažkostiam. Pravda evanjelia sa stávala uprostred svedectiev a prenasledovaní začiatkom nového života, stala sa presvedčivou silou pre ľudské svedomia.» V ďalšej časti Ján Pavol II. vyzval prítomných, aby sa s ním poďakovali Bohu za túto skúšku viery a učili sa od svätého Václava, svätej Ludmily a svätého Vojtecha znášať a prekonávať všetky utrpenia. «Vaše kresťanské dejiny nie sú skončené, nie sú mŕtve. Vaši svätí nemlčia. Vaši svätí žijú a vy máte zodpovednosť za svoju minulosť i za svoju budúcnosť,» zakončil Svätý Otec. Po skončení svätej omše sa Ján Pavol II. vrátil na Hradčany. O 19.30 hodine sa odobral do prezidentského paláca na úradnú návštevu prezidenta Havela. Po nej sa stretol s reprezentantmi kresťanských cirkví, náboženských spoločností a asi s 300 význačnými činiteľmi vedy, umenia a kultúry zo strany českej i slovenskej. Týmto mal veľmi významný prejav. Hovoril o umení ako o svedomí národa, vyzdvihol význam katolíckej Cirkvi v dejinách národa, vyslovil obdiv a poďakovanie všetkým, čo za cenu veľkých obetí prispeli k tomu, aby bol v srdci Európy premožený jeden z najhanebnejších pokusov okradnúť človeka o slobodu. Vyzval mládež, aby aj ďalej pracovala na dosiahnutí úplnej slobody bez násilia a bez pomsty. Všetkým kládol na srdce stavať spoločný domov od Atlanického oceánu po Ural. Po radostnom, ale namáhavom dni, Svätý Otec prenocoval v arcibiskupskom paláci. NA VELEHRADE V nedeľu 22. apríla o ôsmej hodine ráno, po rozlúčke s kardinálom Tomáškom, Svätý Otec odišiel autom na pražské letisko a po jedno hodinovom lete jeho lietadlo pristálo na letisku v Uhorskom Hradišti — Kunovice. Svätý Otec prestúpil potom do vrtuľníka, na ktorom priletel na Velehrad. Tu ho už čakali zástupy moravského ľudu, vyše 200 tisíc osôb, ktoré zaplnili pristranstvo pred bazilikou a na priľahlých priestranstvách. Vedľa baziliky bolo postavené rozsiahle vysoké pódium s oltárom a s pápežským trónom. Vedľa pódia sa týčil vysoký cyrilometodský kríž s pápežským znakom. Koncelebrovaná svätá omša sa začala desať minút pred jedenástou hodinou. Vedľa Svätého Otca boli kardináli Casaroli a Tomko, olomucký arcibiskup Vaňák a brněnský biskup. Koncelebrovali aj niekoľkí biskupi z republiky a zo zahraničia a stovky kňazov. Medzi civilnými hodnostármi bolo vidieť poľského ministerského predsedu Masowieckeho, ďalej ministra vnútra federatívnej vlády Sachera, ministrov Čarnogur- ského a Hromádku. Svätý Otec v homílie vyšiel z Velehradu, «pradávneho srdca Veľkomoravskej ríše». Tu zapustila medzi Slovanmi pravda o Kristovi, ktorý je «uholný kameň». Odtiaľto svätý Cyril a Metod, pozvaní kniežaťom Rastislavom, zahájili svoju apoštolskú misiu medzi Slovanmi. Táto misia priviedla tiež Slovanov k novému vedomiu a kultúre prostredníctvom písomníctva. «V písanej slovanskej reči sa začali vyjadrovať evanjeliá. [...] Uholný kameň európskej kultúry nachádzame tu na Velehrade. Nielen na Monte Cas- sino, odkiaľ svätý Benedik budoval latinskú Európu, 5 [pageend5]ale tiež tu na Velehrade, kde solúnski bratia natrvalo vštepili do dejín Európy tradíciu grécku a byzantskú. Spoločne tvorili kresťanskú Európu — vtedajšiu i súčasnú. V našej dobe, dobe rozdelenej Európy, v dobe rozdelenia Cirkvi, ich svedectvo znamená výzvu k jednote. Sú nám spoloční a majú ekumenický význam.» Ján Pavol II. potom vyzval mládež, aby nikdy neprestávala «putovať za slobodou ». Pripomenul tiež, že roku 1985 túžil prísť sem, ale mu to nebolo dovolené. Teraz, keď stojí na tomto posvätnom mieste, ďakuje spolu so všetkými Pánu Bohu, že sa dnes táto jeho túžba vyplnila. Po speve Vyznania viery arcibiskup Vaňák zložil pred Svätým Otcom sľub vernosti Petrovmu nástupcovi. Na to mu Ján Pavol II. vložil na plecia pálium, odznak moci metropolitu. Pred zakončením svätej omše, ktorú ľudia sprevádzali spevom, modlitbou a uzobranosťou, pápež sa pomodlil modlitbu Raduj sa», ktorú vatikánský rozhlas vysielal do celého sveta. Pri tejto príležitosti pozdravil Svätý Otec veriacich európskeho kontinentu v týchto rečiach: po slovensky, poľsky, maďarsky, nemecky, ukrajinsky, rusky, taliansky, francúzsky, anglicky a španielsky. Po slovensky povedal: Pozdravujem vás všetkých z miesta, zasväteného spomienke na vašich vierozvestov svätého Cyrila a Metoda. Od nich ste prijali dar viery, oni vás viedli aj k láske voči Se- dembolestnej Panne Márii, Patrónke Slovenska. Odtiaľto sa ozýva odkaz vašich vierozvestov: Nech je vám dar viery vzácnym pokladom, nech dáva zmysel vášmu životu a nech sa uplatní na každom poli vašej činnosti. Keď budem o niekoľko hodín prichádzať medzi vás do Bratislavy, požehnám zhora hlavné mesto vašej krajiny a všetkých jej obyvateľov. Nech to bude trvalou zárukou Božieho požehnania! V BRATISLAVE Z Velehradu priletel Svätý Otec na vrtuľníku, letiac i ponad šaštínskou bazilikou. Len čo vystúpil z vrtuľníka, kľakol si a pobozkal slovenskú zem. Deti mu podali kyticu kvetov a privítali ho soľou a chlebom. Potom vstúpil spolu s metropolitom Sokolom do panoramického auta a pol hodiny chodil uličkami medzi sektormi vyše miliónového zástupu, nadšene pozdravovaný. Medzitým 1500-členný spevokol s 100- členným hudobným telesom spieval veľkonočné a mariánske piesne. Čas bol pekný. Pred veľkým oltárom na vysokom pódiu sa týčil 15 metrov vysoký kríž. Na začiatku koncelebrovanej svätej omše s kardinálmi, arcibiskupmi, biskupmi a s viacerými stovkami kňazov, ktorí potom rozdávali sväté prijímanie, arcibiskup Sokol privítal Svätého Otca, vysloviac nadšenú radosť v mene celého obrovského spoločenstva, ktorému niet v dejinách Slovenska páru, nad prítomnosťou Námestníka Kristovho, po ktorom túžili Slováci od chvíle, keď prvý slovanský pápež návštívil pred jedenástimi rokmi svoju rodnú vlasť. Prvé liturgické čítanie prečítal minister Ján Čarno- gurský. Po vyznaní viery trnavský arcibiskup Sokol zložil pred Svätým Otcom sľub vernosti. Ján Pavol II. mu potom počas modlitby vložil na plecia pálium, ako znak hodnosti metropolitu. V homílii, ktorú prinášame v doslovnom znení, Svätý Otec takto reagoval na túžby, vieru, nadšenie a radosť slovenských veriacich: 1. « Blahoslavení tí, čo nevideli a uverili» (Jn 20,29). Tieto slová vzkrieseného Krista sa ozývajú z jeruzalemského večeřadla do ďalekej budúcnosti. Cez stáročia a generácie budú znieť až do konca vekov. To bol naozaj' «deň, ktorý učinil Pán» (Ž 118,24): deň, v ktorom Kristus, ukrižovaný a uložený do hrobu, vstal z mŕtvych. V ten istý deň sa zjavil apoštolom zhromaždeným vo večeřadle. Videli ho na vlastné oči. V ten istý deň dýchol na nich a povedal: « Prijmite Ducha Svätého. Komu odpustíte hriechy, budú mu odpustené, komu ich zadržíte, budú zadržané® (Jn 20,22-23). Odvtedy ten deň prechádza cez všetky stáročia a generácie. Jeden z Dvanástich, Tomáš, nebol s apoštolmi, keď prišiel Kristus medzi nich. A keď 6 [pageend6]mu všetci ostatní rozprávali o stretnutí s Učiteľom, nechcel veriť. Nestačilo mu osobné svedectvo apoštolov, nestačilo mu ich slovo. Nárokoval si vidieť. « Ak neuvidím na jeho rukách stopy po klincoch a nevložím svoju ruku do jeho boku, neuverím » (Jn 20,25). Viera však nespočíva vo videní. «Viera je z hlásania a hlásanie sa uskutočňuje skrze Kristovo slovo » (Rim 10,17). 2. Ježiš Kristus však dal Tomášovi možnosť vidieť. Prišiel do večeřadla výslovne pre neho o osem dní, v oktáve zmŕtvychvstania. Tomáš sa mohol presvedčiť na vlastné oči, že ten, ktorý bol ukrižovaný, ktorý naozaj zomrel a bol uložený do hrobu, žije. Zoči- -voči svedectvu vlastných očí, zoči-voči svedectvu všetkých zmyslov popieranie ustúpilo tvrdeniu. Čím viac sa predtým priečil, čím ráznejšie vyhlasoval: « Neuverím », tým viac teraz vyznával. Dvoma výrazmi povedal všetko, vyjadril všetko to, čo zmŕtvychvstanie v sebe obsahuje: « Pán môj a Boh môj! » (Jn 20,28). Nikto iný nevyznal pravdu o Kristovi tak otvorene, s takou nepochybnou istotou. Možno tiež povedať, že Tomášova viera ďaleko prevýšila jeho neveru. Stala sa nielen istotou, ale ozajstným osvietením. Z jednej strany Tomáš dosvedčuje, aké je ťažké pre človeka prijať pravdu zmŕtvychvstania, z druhej strany zasa ukazuje, že zmŕtvychvstanie je dôležitým a rozhodujúcim svedectvom o Božej všemohúcnosti. Je to kľúčová udalosť Božieho diela v dejinách človeka a celého stvorenia. 3. Kristus sa nezastaví pri Tomášovom vyznaní. « Uveril si, pretože si ma videl. Blahoslavení tí, čo nevideli, a uverili » (Jn 20,29). Viera Cirkvi sa začína od apoštolov, od očitých svedkov, ale sa udržuje a rozvíja cez celé generácie ako ovocie počúvania: počúvania svedectva apoštolov, počúvania samého Božieho slova, ohlasovaného Cirkvou, ktorá sa buduje na základe apoštolov a prorokov. Tak sa buduje aj vaša viera, drahí bratia a sestry, ktorých môžem dnes stretnúť vo vašej slovenskej vlasti. Dlhý čas sme očakávali toto stretnutie, dlhý čas pápež nachádzal zatvorené hranice. Ale konečne prišiel deň, keď sa splnili naše spoločné túžby, naše dôverné očakávanie. Nech je za to Pán Boh pochválený! 4. Nech je pochválený Pán za dar viery, ktorú vaši predkovia prijali, keď počúvali Božie slovo, ohlasované svätým Cyrilom a Metodom. Od byzantského cisára Michala knieža Rastislav žiadal učiteľa, ktorý by vedel vysvetliť pravú kresťanskú vieru v reči ľudu (porov. Život Konštantína-Cyrila XIV, 3). Z toho pozvania sa zrodilo poslanie svätých so- lúnskych bratov, ktorí vynašli abecedu, zostavili gramatiku, začali prekladať Sväté písmo a liturgické knihy a položili základy vašej kultúry. Od tých čias kultúra a život Slovákov vo svojich mnohorakých prejavoch sú poznačené kresťanskou vierou, ktorá prechádza cez celé ich dejiny ako životodarná voda: niekedy tečie pod zemou, inokedy preniká na povrch, ale vždy je tajomnou miazgou, ktorá zaisťuje rast a rozkvet stromu, čo prináša hojné plody svätosti, pracovitosti a vernosti. Žiarivým výrazom toho sú svätý Gorazd, Bystrík, Andrej-Svorad a pustovník Benedikt. Svedčia o tom význačným spôsobom blahoslavení košickí mučeníci. Dokazujú to celé generácie, ktoré si od tých čias až dodnes zachovali prijatú vieru, žiarlivo ju chránili a cez stáročia ju odovzdávali neporušenú z otcov na synov. Kto by chcel vytrhnúť kresťanskú vieru z kultúry a zo života slovenského národa, nemohol by pochopiť jeho dejiny, od tých najstarších až po dnešné. 5. Nechýbali pri tom ťažké skúšky. Veľa- ráz musel slovenský národ bojovať o samotné prežitie: stačí si pomyslieť na tatarský vpád, na dlhé obsadenie Turkami, na nástrahy, ktoré číhali na samotnú totožnosť národa. No v každej ťažkosti slovenský národ nachádzal vo viere silu odolať s neochvejnou vytrvalosťou. Zostali po tom stopy aj v mnohých ľudových piesňach, do ktorých národ vlial svoje city. Táto viera, drahí bratia a sestry, sa osobitným spôsobom prejavovala v dvoch rozmeroch, ktorými sa vyznačuje vaše kresťanské svedectvo: je to vaša úcta k Sedembo- lestnej Panne Márii, Patrónke Slovenska, a vaša vernosť Petrovmu Stolcu. Z Velehradu do Bratislavy som dnes preletel ponad Záhorie, kde leží šaštín, národná svätyňa Sedembolestnej Panny Márie, šaštín, Levoča, Gaboltov, Staré Hory, Mariánka, Lutiná a mnohé iné pútnické miesta zasvä7 [pageend7]tené Panne Márii: koľko pútnikov ich cez stáročia navštívilo, koľko ich tam znova našlo stratenú vieru, koľko ich tam dostalo posilu! Ako nespomenúť dôležitý význam, ktorý mali púte v týchto posledných rokoch? Ich ozvena prekročila hranice. Zástupy mládeže a desaťtisíce pútnikov napriek zákazom a rozličným prekážkam smelo prejavili svoju oddanosť Matke Božej. Aj preto sme dnes tu! A čo povedať o láske Slovákov k rímskemu pápežovi? Milovaní bratia a sestry, drahí Slováci a Slovenky, pápež vie, ako veľmi ho máte radi. Ale aj pápež vás uisťuje, že vás má veľmi rád! Viem, že táto dvojaká láska, k Panne Márii a k Petrovmu nástupcovi, je vzácne dedičstvo, ktoré vaši predkovia prijali od svätých vierozvestov Cyrila a Metoda a počas stáročí ho odovzdávali z pokolenia na pokolenie, takže prišlo až k vám. Pokračujte, opakujem vám, pokračujte tak aj v budúcnosti! 6. Posledné časy boli mimoriadne ťažké. Čítame v Skutkoch apoštolov, že « čím ďalej, tým viac pribúdalo veriacich Pánovi; veľké množstvo mužov a žien » (Sk 5,14). A to aj napriek tomu, že viera sa na začiatku stretala s veľkými ťažkosťami a s odporom. Cirkev bola už od počiatku vystavená tvrdým skúškam. Možno povedať, že i na Slovensku, v období skúšky « pribúdalo veriacich Pánovi; veľké množstvo mužov a žien »? Ťažko odpovedať s istotou na takúto otázku, pretože to uniká čisto ľudským meradlám. Vráťme sa skôr v mysli k Tomášovi, ktorý, hoci bol apoštolom, bol « neveriaci », ale po stretnutí so vzkrieseným Kristom sa stal jeho horlivým vyznávačom: « Pán môj a Boh môj! » Vyznavač a apoštol, a to až do preliatia vlastnej krvi. 7. Myseľ tu zalieta k toľkým ľuďom, ktorí aj na Slovensku vyznali po tieto roky svoju vieru, hoci sa tým vystavovali nebezpečenstvám. Biskupi, ktorí skončili vo väzeniach, ktorých uponižovali, trýznili a prekazili im vykonávať ich poslanie. Kňazi, ktorých ohrozovali, napádali a obmedzovali vo vykonávaní kňazskej služby. Rehoľníci, ktorých vyhnali z kláštorov a zatvárali. Rehoľné sestry, ktoré násilím odlúčili od služby chudobným. Rodičia, ktorých donucovali obmedzovať kresťanskú výchovu svojich detí. Deti, ktoré vychovávali k dvojkoľajnosti: a jej prvým prejavom bolo popieranie Boha. Toľkí, toľkí, čo trpeli pre svoju vieru! Krv mučeníkov bola vždy semenom nových kresťanov. Táto zásada platí dnes ako včera a vzkriesený Ježiš Kristus nám to pripomína. Duch Boží vás nikdy neopustil. Bol vždy s týmto Božím ľudom, ktorý žije na Slovensku, bol pri mládeži a pomáhal jej, viedol rehoľníkov a rehoľné sestry pri výchove novicov a noviciek, sprevádzal bohoslovcov v ich príprave na kňazstvo, oduševňoval mnohých apoštolov a mnohé duchovné hnutia, čo pracovali v skrytosti. A výpočet by ešte mohol pokračovať. Nech je za to všetko Pán Boh pochválený! 8. Liturgia dnešnej nedele nás znova privádza do večeřadla, kde vzkriesený Kristus stojí medzi apoštolmi a odovzdáva im poslanie, ktoré dostal od Otca: « Ako mňa poslal Otec, aj ja posielam vás » (Jn 20,21). Je potrebné, aby sa Cirkev vo vašej vlasti znova a znova započúvala do týchto slov a s novou silou vzala na seba poslanie ohlasovať Kristov kríž a jeho zmŕtvychvstanie, a to na čele so zborom všetkých vašich biskupov. Dnešná liturgia nás ďalej prenáša na ostrov Patmos, miesto vyhnanstva apoštola a evanjelistu Jána. Slová jeho Knihy zjavenia poukazujú na dosah poslednej pravdy o Kristovi — jeho veľkonočného tajomstva. Apoštol pokračuje: « Neboj sa! Ja som Prvý a Posledný a Živý. Bol som mŕtvy, a hľa, žijem na veky vekov a mám kľúče od smrti a podsvetia» (Zjv 1,17-18). To hovorí Kristus. Prvorodený zo všetkého stvorenia. Kristus, prvorodený z mŕtvych a vládca nad kráľmi zeme (porov. Zjv 1,5). Hovorí Kristus, a to mocou svojej vykupiteľskej smrti: « Bol som mŕtvy.» — Hovorí mocou svojho zmŕtvychvstania: « Hľa, žijem na veky vekov.» Kristus hovorí: « Moje kráľovstvo nie je z tohoto sveta » (Jn 18,36). Preto len on má kľúče od smrti a podsvetia. Len on — ukrižovaný a zmŕtvychvstalý — dosahuje posledný význam a zmysel človeka. Len on má takú moc. Plnú moc. Preto hovorí: « Nebojte sa! » 8 [pageend8]Nebojte sa! Po všetkých skúsenostiach prenasledovania, nepriateľstva a pokušenia on vám hovorí: « Nebojte sa! » « Blahoslavení tí, čo nevideli e uverili » (Jn 20,29). Po svätej omši, ktorá sa vyznačovala hlbokým prežívaním eucharistického veľkonočného tajomstva, precítenými modlitbami, mohutným, nadšeným spevom, dôstojným a usporiadaným chovaním, Svätý Otec sa takto rozlúčil s jasajúcim zástupom ľudu zo Slovenska i zo susedných krajín: Drahí bratia a sestry! 1. Naše stretnutie sa chýli ku koncu. Prišla chvíľa rozlúčky. Prosíme Pána Boha o požehnanie. Diakon nás rozpúšťa a rozídeme sa domov, do sveta, do každodenného života, do práce. Býva to už tak: keď oči žiaria radosťou, keď sa už srdcia hlbšie porozumeli, keď sa už mysle spájajú vo vzájomnom porozumení, prichádza rozlúčka, smutná ale nevyhnutná. Návšteva bola krátka, ale obsažná. Bola túžená a očakávaná, nielen vami, ale aj mnou. Chcel som si ňou v prvom rade uctiť pamiatku svätého Cyrila a Metoda, patrónov Európy spolu so svätým Benediktom. Chcel som vidieť vás všetkých a uistiť vás o svojej duchovnej prítomnosti medzi vami počas všetkých týchto rokov. Chcel som si spolu s vami obnoviť vieru v zomrelého a vzkrieseného Krista. Chcel som stretnúť svojich bratov v biskupskej službe, postavených na čelo diecéz, ktoré boli cez dlhé roky bez svojich otcov a pastierov. Verný Kristovmu príkazu chcel som ich posilniť vo viere (porov. Lk 22,32). Mohol som uskutočniť túto svoju túžbu a zároveň splniť svoju povinnosť. Som za to hlboko povďačný Pánu Bohu. 2. Ešte raz chcem vyjadriť vďaku aj pánu prezidentovi štátu za pozvanie na túto návštevu. Jeho pozvanie a moja túžba sa stretli a dožičili nám všetkým tieto dva dni spoločnej radosti. Nech je za to pochválený Pán! Ďakujem všetkým vrchnostiam na každej úrovni, ako aj všetkým tým, čo túto návštevu pripravili a starostlivo sprevádzali jej priebeh. Dva milióny obrázkov s portrétom Svätého Otca na jednej strane a s jeho vlastnoručným textom na druhej, sa rozdalo na Slovensku ako pamiatka na pápežovu návštevu. 3. Odnášam si v mysli a v srdci spomienku na vašu vieru a na vaše oduševnenie. Boky ťažkých skúšok zanechali svoje stopy, ale ukázali aj vytrvalosť mnohých; tá dosiahla v mnohých prípadoch vrchol hrdinstva. Myslím na rodiny, ktoré sa s nesmiernymi obeťami usilovali vychovávať a formovať vo viere svoje deti. Myslím na mládež, ktorú sa pokúšali pomýliť, ale ona nestratila smäd po pravde, spravodlivosti a láske a stala sa práve v úsilí o tieto hodnoty hlavným činiteľom pri nedávnych zmenách. Nech sa nosné piliere spravodlivosti a pravdy, slobody a lásky stanú základmi pokoja vo vašom spoločenstve! Poznám vernú službu mnohých kňazov, ktorí strávili dlhé hodiny v spovedniciach a vychovávali svedomie ľudí k hlbokému živo9 Základ Cirkvi je na skale! Důverujte jej! Ján Pavol II., Bratislava, 22.4.1990. [pageend9]tu s Bohom. Pritom urobili všetko, čo bolo v ich silách, aby pestovali tú časť Pánovej vinice, ktorá bola prístupná ich pastoračnému úsiliu. — Ako zabudnúť na rehoľníkov a rehoľné sestry, ktorí nielen zostali verní svojmu povolaniu, ale našli aj vnútornú silu prehĺbiť ho? Ako nespomenúť rôzne laické hnutia, ktoré s apoštolskou horlivosťou dokázali prinášať Boha aj do toho sveta, ktorý ho úradne vylúčil? 4. Drahí moji, otvárajú sa pred vami obrovské polia v oblasti evanjelizácie a kate- chizácie. Toto bude vaša prvoradá úloha, ktorej sa musíte venovať so všetkými silami. Vyžaduje to vernosť vašim historickým, cy- rilometodským koreňom, ukladá vám to za povinnosť perspektíva harmonického rastu, rešpektujúceho vašu národnú totožnosť, žiada to aj skutočné dobro vašich rodín a budúcnosť vašich detí. 5. Osobitným spôsobom sa obraciam na mládež: Budúcnosť vašej vlasti závisí najmä od vás. Vy ste budovateľmi budúcnosti Cirkvi a národa. Uvedomte si túto obrovskú zodpovednosť! Pamätajte, že súladnú stavbu možno postaviť len vtedy, keď sa bude budovať na predtým položených základoch a podľa už vopred pripraveného projektu. Základy vašej kultúry položili svätí Cyril a Metod; oni naznačili aj hlavné rysy projektu budúceho vývoja. Ten projekt má svoje meno: Ježiš Kristus. Nebojte sa Ježiša Krista! On je vaším skutočným priateľom, on vás nikdy neopustí. Rodinám hovorím: váš rodinný kozub nech je naozaj malou cirkvou! Zachovávajte vzájomnú vernosť. Vaša manželská jednota nech je živým obrazom jednoty medzi Kristom a jeho Cirkvou. Prijímajte život ako výraz vašej lásky. Dovoľte Pánovi, aby prebýval medzi vami a vo vás! Kňazov, bohoslovcov, rehoľníkov, rehoľné sestry a všetkých, ktorých Pán povolal k zasvätenému životu, nástojčivo prosím, aby boli verní osobitnému povolaniu, ktoré dostali od Boha ako dar. Nezastavujte sa pri spomienke na prežité skúšky, ale žite pre budúcnosť. Povolanie od Boha je povolanie dynamické, misionárske, zamerané na šírenie Božieho kráľovstva. Všetkým laikom, ako aj duchovným a apoštolským hnutiam pripomínam: Vy ste živou časťou Kristovej cirkvi! Prijímajte bohatstvo náuky a milosti, ktoré vám Cirkev dáva, ale stávajte sa aj jej hlasom a prítomnosťou vo všetkých prostrediach, s odvahou a láskou, s horlivosťou a úctou. Na chorých sa moje srdce obracia s mimoriadnou láskou. Po tieto roky som častejšie vyjadril svoje vďačné ocenenie plodov vášho utrpenia a daru vašich modlitieb: hľadal som u vás solidaritu a oporu a stretol som sa vždy s plným porozumením a veľkodušnou obetavosťou. Nech vás za to Pán Boh hojne odmení! Milujte ukrižovaného Krista: nech je on vašou silou, nech je nezlomnou silou vašej nádeje! Všetkým veriacim kladiem na srdce: Buďte jednotní! Zjednoťte sa okolo svojich biskupov! V každej diecéze nech je biskup skutočným otcom a pastierom pre každého. 6. Pozdravujem aj národnostné menšiny žijúce v tomto štáte, menovite občanov maďarského pôvodu. Usilujte sa o to, aby ste všetci tvorili jedinú rodinu v Kristovi, v ľudskej a kresťanskej spolupatričnosti. Pozdravujem aj tých, ktorí sem prišli z blízkych krajín. Budujte všetci spolu, vo vašom spoločnom záujme, spolunažívanie založené na spravodlivosti a pokoji. Nakoniec pozdravujem všetkých vašich krajanov žijúcich v zahraničí: aj oni milujú túto krajinu, ku ktorej ich myseľ často zalieta s nostalgiou a žiaľom. Kiež by sa ich odlúčenosť stala plodnou pre všetkých, aby každá duchovná, kultúrna i materiálna hodnota slúžila spoločnému dobru! 7. Praha, Velehrad, Bratislava: tri krátke zastávky, tri príležitosti na krátke stretnutie, ale toľko ľudských tvárí, toľko osôb a za prítomnými ešte toľko neprítomných, ktorí tu nie sú pre rôzne príčiny. Všetkých nosím vo svojom srdci. Osobitne tých, ktorí sú s nami zjednotení vo viere v Krista a v jediného Boha. Mnohé veci nás spájajú a vedú nás k tomu, aby sme boli spolu a spolu aj žili a pracovali. Petrov nástupca chce všetkým ohlasovať iba Ježiša Krista, zomrelého a zmŕtvychvstalého, jeho pravdu a jeho lásku. V tomto duchu vás všetkých pozdravujem. Dúfam, že nie je to « zbohom », ale « dovidenia »! 10 [pageend10]• Príprava na návštevu Svätého Otca Jána Pavla II. prebiehala po celom Slovensku veľmi horlivo. V mnohých kostoloch sa ľudia modlili, kňazi usporadúvali rozličné pobožnosti (krížové cesty, návštevy Oltárnej sviatosti, litánie). Aj veľkonočné sväté spovede a pôsty boli zamerané na tento úmysel. Chorí obetovali za Svätého Otca svoje utrpenia a svoje modlitby. Ústav svätého Cyrila a Metoda v Ríme v spolupráci so Spolkom svätého Vojtecha poslal na Slovensko dva milióny letáčikov s rozličnými modlitbami, aby sa všetci veriaci doma mohli zapojiť do tejto duchovnej prípravy na návštevu Svätého Otca. • V týchto mesiacoch mnohí kňazi, ktorí boli v minulosti tajne vysvätení, odbavovali svoje primičné sväté omše vo svojich rodných mestách a dedinách. Bolo to veľké radostné prekvapenie pre mnohých, keď videli, že tí, s ktorými sa stýkali na pracoviskách, úradoch a fabrikách, boli vlastne Kristovi kňazi. Niečo obdobné sa odohralo aj s dievčatami a devami, ktoré sa len naraz «objavili » v rehoľnom rúchu. Viaceré rehoľné sestry sa zapájajú do prác, ktoré robili pred zrušením kláštorov na Slovensku. Odchádzajú pracovať aj do nemocníc a viaceré nemocnice po celom Slovensku by boli veľmi rady, keby aspoň malú skupinu rehoľníčok mohli dostať medzi svojich chorých. • Vo viacerých nemocnicich sa začínajú konať v sobotu alebo v nedeľu sväté omše. Nemocní sa tomu veľmi potešili. Tak isto sa zavádzajú sväté omše aj do domovov pre dôchodcov. • Začínajú sa pomaly objavovať nové alebo obnovené katolícke časopisy. Spišská diecéza vydáva pod redaktorstvom kňaza Jána Magu, farára v Kežmarku, svoj dvojtýždenník DOMOV na ôsmich stranách. K Veľkej noci vyšlo nultové číslo obnoveného časopisu slovenských verbistov HLASY Z DOMOVA A Z MISIÍ. Slovenskí saleziáni sa chystajú vydávať časopis s pravdepodobným titulom DON BOSCO MEDZI NAMI. • Biskupské vysviacky: v Košiciach Mons. Alojza Tkáča 17. marca, v Rožňave Mons. Eduarda Kojnoka 18. marca a v Banskej Bystrici Mons. Rudolfa Baláža 19. marca, vyzneli veľmi slávnostne. Na Všetkých troch vysviackach hlavným svätiteľom bol Otec kardinál Jozef Tomko, prefekt Kongregácie pre evanje- lizáciu národov. Ďalší dvaja svätitelia boli Otec arcibiskup Ján Sokol z Trnavy a Otec Ján Chryzostom Korec z Nitry. Všade bolo pozorovať veľké množstvo veriacich, stovky kňazov a pozoruhodný počet vysokých cirkevných a štátnych činiteľov. Slávnosti prebiehali všade vo veľkej radosti, zbožnej pozornosti a úprimnej účasti na slávnostných obradov, veď po týchto chvíľach túžili naši veriaci desiatky rokov. • V sobotu 24. marca sa konalo na námestí pred Národným divadlom v hlavnom meste SR o 18. hodine večer verejné zhromaždenie k druhému výročiu bratislavského «Veľkého piatku», sviečkovej manifestácie roku 1988. • V nedeľu 25. marca sa konala v popoludňajších hodinách v Nitre na Kalvárii slávnosť uvedenia do úradu biskupa Jána Chryzostoma Korca. Po prečítaní pápežskej buly bola koncelebrovaná svätá omša. Jedným z vrcholných bodov bola homília Otca biskupa Korca, viac ráz prerušovaná nadšeným potleskom asi 60 000 prítomných, v ktorej vyjadril úmysel byť otcom svojich veriacich za každú cenu. • Na Veľkonočný pondelok, ktorý sa svätil na Slovensku ako sviatok, popoludní o 15. hodine vysvätil Otec arcibiskup Ján Sokol v metropolitnej katedrále v Trnave dvoch svätiacich biskupov pre trnavskú arcidiecézu a to Mons. Dominika Tótha a Mons. Vladimíra Filu. Spolusvätiteľmi boli Otec Ján Chryzostom Korec a Otec František Tondra, spišský biskup. Aj táto slávnosť prebiehala v radostnej a zbožnej atmosfére, veď svätenie biskupa je mimoriadne krásna a dojímavá slávnosť. 11 STRUČNÉ SPRÁVY ZO SLOVENSKA CHRÁM SVÄTEJ RODINY V PETRŽALKE Pri Rímskokatolíckom farskom úrade v Petržalke, spravovanom saleziánmi, sa vytvorila stavebná rada, ktorá má pripraviť výstavbu kostolov v tejto bratislavskej štvrti. Dňa 21. februára 1990 usporiadali tlačovú besedu k otázkam a problémom stavby chrámu Svätej rodiny v Petržalke. V úvodnom referáte správca fary Ing. M. Kysela predostrel dejiny Cirkvi v Petržalke a jej dnešné potreby. Poukázal, že súčasná 130.000 a v budúcnosti 200.000 mestská štvrť Petržalka má iba jeden kostol a o duchovnú správu veriacich sa starajú štyria saleziáni. To absolútne nestačí. Preto v Petržalke vznikla aj z iniciatívy laikov stavebná rada, ktorá si vytýčila za cieľ postaviť jeden veľký chrám a ďalšie menšie kostoly a rozličné stavby slúžiace pastoračným cieľom, ako mládežnícke centrá, internáty, misijné diela. Ing. Hlinický referoval o stave prípravy stavby chrámu, výbere lokality a koncepcii architektonického a funkčného riešenia. Rada Národného výboru Bratislavy schválila výstavbu nového chrámu. O mieste sa bude ešte rokovať. Treba ešte vypracovať štúdiu rozloženia menších kostolov v Petržalke. Na projekt chrámu bude vypísaná architektonická súťaž, v ktorej budú zadané pod- [pageend11]robnejšie podmienky. Výstavba sa má začať roku 1991 a počíta sa s troma rokmi výstavby. Chrám má mať kapacitu 2000 miest na sedenie a 3000 na státie. Náklady na výstavbu sa odhadujú vo výške 80 miliónov korún a budú sa hradiť zväčša z dobrovoľných zbierok. SEMINÁR O SAKRÁLNEJ ARCHITEKTÚRE V nasledujúcom čísle SHzR prinesieme dojmy a fotografickú dokumentáciu o návšteve Svätého Otca na Slovensku. V tomto čísle sme chceli priniesť predovšetkým prejavy Jána Pavla II. Nepekné dieťa, ktoré vie, že sa ním nevystatujú a nemajú ho radi, keď náhodou naň niekto milšie hľadí, zapýri sa a aby slzám predišlo, do úsmevu sa núti. Na tomto svete ukrutnom tak siroty, tak všetci postihnutí a všetci, čo sú bez dôvtipu, bez škôl a bez peňazí, zaobídu sa bez všetkého, aj bez priateľov poradia si. Bedár sa zriedka zdôverí, j'ednako nie je nemožné nakloniť si ho úprimne: stačí, keď si ho človek trocha uctí a doopravdy povšimne. Tu máš môj pohľad, neborák, tu ruku, chyť a stisni, ale never mi! Ja si ťa z hlavy vyhodím, len čo sa zvítam s priateľmi. Skutočný priateľ žobrákov je iba väčší žobrák. Poď teda, sestra utrápená, a na Máriu oči svoje obráť. Chudera, čo ti deti chorľavejú, byt nemáš z čoho zaplatiť, túžiš sa vidieť pod zemou a muž len pije, príď, keď ťa už všetko opustilo a zovšade len bijú, Bože, bijú, príď do kostola, zamíkni, pozri na Máriu. Čo ako bolí bezprávie, čo aký ťažký, tvrdý je tvoj chodník, keď deti trpia, matka je ubolenejšia od nich. Hľaď, stojí ona bez ponosy, pozerá sťaby bez nádeje, bledá, ako keď biedny nájde biednejšieho a už len hľadia na seba a slova nepovedia. 12 Na podnet Slovenskej liturgickej komisie uskutočnil sa začiatkom februára 1990 v Dolnom Smokovci celoslovenský seminár o sakrálnej architektúre. V Charitnom dome sa zišli zástupcovia všetkých diecéz na Slovensku: teológovia, správcovia farností a odborníci z radov architektov, stavebných profesií, pa- miatkári, umeleckí historici, výtvarníci a reštaurátori. Cieľom stretnutia bolo informovať duchovenstvo a odborných pracovníkov o sakrálnej architektúre z hľadiska liturgického, umelecko-historického, architek- tonicko-výtvarného, ekonomického a právneho. Synteticky boli ladené prednášky profesora ThDr. L. Hanusa o kostole ako symbole a ThDr. A Bagina o sakrálnom umení a architektúre kostola. Ďalej sa prednášalo o symbolike kostola, o kostole ako priestore pre liturgické potreby, o pamiatkárskych aspektoch a zákonných opatreniach. Na záver bol prednesený návrh, ktorého hlavnou myšlienkou je snaha odbremeniť správcov farností od materiálno-technic- kých starostí, ktoré by mali prevziať kompetentní odborníci — laici. Na seminári sa zároveň konštituovalo «Závodné združenie svätého Gorazda » pre ochranu, tvorbu a rozvoj kresťanského umenia a architektúry. NADVIAZANIE DIPLOMATICKÝCH STYKOV MEDZI VATIKÁNOM A FRČaS Vatikánsky denník ĽOSSERVATORE ROMANO oznámil 20. apríla 1990, že Svätá Stolica a Federatívna republika Česká a Slovenská v snahe prehĺbiť vzájomné priateľské styky, rozhodli sa po spoločnej dohode obnoviť medzi sebou diplomatické vzťahy na rovine Apoštolskej nunciatúry zo strany Svätej Stolice a na rovine vyslanectva zo strany Federatívnej republiky Českej a Slovenskej. Mená apoštolského nuncia a vyslanca budú ur- v dohľadnom čase. Zaiste všetci veriaci v našich krajinách sa tomu potešili a bolo by veľmi vhodné, keby vyslancom pri Vatikáne stal sa Slovák, keď Federatívna republika má už pri Kvirináli svojho veľvyslanca diplomata českého pôvodu. Paul Claudel Preložil K. Strmeň PANNA MÁRIA POMOCNICA [pageend12]Počas svojej druhej návštevy v Mexiku 6. mája 1990 Svätý Otec vyhlási za blahoslaveného Juana Diega, ktorému sa v dňoch 9.-12 decembra 1531 zjavila Panna Mária a zanechala mu na jeho « tilme » (plášti) svoj obraz, ktorý sa uctieva v nádhernej bazilike na periférii hlavného mesta, vo štvrti zvanej Guadalupe. Miláčik Panny Márie blahaslavený « Odkedy Indián Juan Diego začal rozprávať o milej Panej z Tepeyaku, Ty, Matka Guadalupská, vstúpila si rázne do dejín mexického národa... ktorý ťa láskavo nazýva 'Morenita’ (Černuľka) ». Tieto slová, ktoré vyriekol Ján Pavol II. počas svojej prvej návštevy v Mexiku roku 1979, podnietili vôľu a nadšenie mexickej miestnej Cirkvi urobiť všetko možné, aby Juan Diego, svätec bez svätožiary, bol povýšený na oltár ako blahoslavený a svätý. Jemu sa roku 1531 zjavila Panna Mária a na jeho tilme (predná voľná dlhá časť obleku) zanechala svoj obraz, ktorý už vyše 450 rokov je uctievaný ako obraz Madony Guadalupskej v prekrásnej modernej svätyni na okraji hlavného mesta. Mexičania oddávna očakávali, že úradné vyhlásenie za blahoslaveného sa uskutoční v prvej polovici mája toho roku počas pápežovej návštevy v ich krajine. A vskutku sa tak stane. 6. mája 1990 Ján Pavol II. vyhlási Juana Diega za blahoslaveného v guadalupskej svätyni. Splniť túto túžbu Mexičanov nebolo také jednoduché. Úradne sa beatifikačný proces začal len pred štyrmi rokmi. Niet nijakých pochybností o povesti svätosti Juana Diega. Existovali určité ťažkosti, čo sa týka akosti dokumentácie, ktorá je síce veľmi hojná, ale nezodpovedá vždy tým požiadavkám, ktoré vyžaduje prísna historická kritika. Isteže, nešlo o ľahký proces. Cas na preskúmanie dokumentácie bol veľmi krátky a potom boli ťažkosti s « čítaním » dokumentov. Prvú prosbu o začatie procesu podal roku 1938 mexický biskup-mučeník Manriquez y Zarate. Ale len roku 1979, po návšteve Svätého Otca Jána Pavla II., pričinením Študijného strediska guada- lupského a Otca Augustína Amore sa začala zbierka dokumentov. 7. januára 1984 sa začal diecézny proces a o dva roky neskoršie (1986) ho slávnostne ukončil mexický kardinál Ernest Corripio Ahuma- da. 1. apríla 1986 Kongregácia pre svätorečenie uznala vhodnosť tejto « historickej » beatifikácie a platnosť zozbieranej dokumentácie. Dokumenty, ktoré musela rímska Kongregácia pre svätorečenie preskúmať a potvrdiť, sú dvojaké: dokumenty písané po španielsky a dokumenty v domorodej reči. Tie prvé nepredstavovali veľké ťažkosti, lebo sú to poväčšine oficiálne svedectvá, ako napríklad tzv. Informácie z roku 1666. Iné sú napísané v reči nahuatl, alebo dokonca správy sú podané obrázkovým písmom. Toto všetko vyžadovalo presné poznanie predšpanielskej mexickej kultúry, ktorou sa zaoberajú len máloktorí vedci. Pochopiť postavu Diega a jeho posolstvo, na to bolo potrebné ponoriť sa do kultúry jeho čias. 13 Začiatky procesu Kto bol Juan Diego? Juan Uiego, povoau cnicnimeciteno, naroau sa roku 1474 v kráľovstve Cuatitlan, neďaleko Te- nochtitlan, dnešného hlavného mesta Mexiko. Jeho vlastné meno je Cuauhtlatohuac, čo v jeho reči [pageend13]nahuatl znamená « ten, ktorý hovorí k orlovi ». Keď sa roku 1519 na východnom brehu Jucatanu vylodili Španieli na čele s Hernanom Cortesom, boli od domorodého obyvateľstva považovaní za bohov, ktorí prišli medzi ľudí, a boli prijatí s veľkými poctami. Čoskoro sa však počiatočné priateľstvo zvrhlo a španielski dobyvatelia roku 1521 do základov zničili hlavné mesto Tenotitlan a obyvateľstvo si podrobili a uvrhli do jarma otroctva. O tri roky neskoršie prišli do Mexika Otcovia františkáni, kňazi veľkej viery a veľkej evanjelizačnej skúsenosti. Ostali hlboko dojatí veľkou kultúrou domorodého obyvateľstva, ktorá však bola už sčiastky zničená španielskymi dobyvateľmi. Snažili sa ju študovať a poznať a pochopiť aj samotnú tragickú skutočnosť ľudských obetí, ktoré sa ešte v tom čase praktizovali. Stali sa nielen ohlasovateľ- mi Kristovej pravdy, ale aj rozhodnými obrancami domorodého obyvateľstva. Preto ich španielski con- quistadores nenávideli a im prekážali. Na kázne týchto františkánov sa obrátil aj Indián Cuauhtlatohuac spolu so svojou manželkou Malintzin a pri krste prijali mená Juan Diego a Mária Lucia. Mária Lucia zomrela roku 1529 a kroniky zaznačili, že od krstu žil Diego so svojou manželkou v úplnej čistote. 9. decembra 1531 Diego sa uberal zavčas ráno na bohoslužby a katechetické vyučovanie. Na vŕšku Tepeyac sa mu zjavila « krásna Pani », ktorá sa mu predstavila ako « Matka pravého Boha, pre ktorého treba žiť ». Poverila šťastného Diega, aby šiel biskupovi Zumarragovi a prosil ho, žeby dal vystaviť na vŕšku « malý domček », kde by láskavá Pani mohla preukazovať svoje milosrdenstvo utláčanému ľudu. Po prvom nedôverčivom prijatí Diega biskup sa obrátil, keď mu Pani poslala na Die- govej tilme odtlačený svoj zázračný obraz. Tak vznikla úcta k Panne Márii Guadalupskej. Biskup Zumarrago dal ihneď postaviť na vŕšku zjavenia malú kaplnku (ermita) a vystavil v nej zázračný obraz. Z tohto miesta začal veľký pohyb obrátení domorodých Indiánov. V prechádzajúcich rokoch kresťanská viera ohlasovaná Otcami františkánmi sa šírila s veľkými ťažkosťami, lebo Indiáni s veľkou neochotou prijímali Boha dobyvateľov. Po roku 1531 ľud sa začal húfne hrnúť k Matke Guadalupskej, a tu sa stretal s novým náboženstvom. Kroniky zaznačili takmer neuveriteľnú vec: za sedem rokov sa dalo pokrstiť osem miliónov domorodého obyvateľstva. Diego dosiahol od svojho biskupa dovolenie, aby mohol bývať vedľa kaplnky v malom domčeku ako eremita a byť strážcom a zároveň aj živým Jemný a veľmi citlivý slovenský básnik Adam Výška prebásnil do slovenčiny prekrásnu mariánsku pieseň Tota pulchra es. Prinášame ho v tomto čísle mesiaca mája, ktorý je zasvätený Panne Márii. Krása nevinná, ó, Mária, dcéra Evina, bez hriechu si prišla na svet, celá si krásna, celá jasná, celá spanilá. Svojím jasom tmy nám presvieť! Príď k nám, príď k nám z Libanonu. Príď k nám, príď k nám z Libanonu. Príď k nám, príď k nám, Nepoškvrnená. Hviezda jagavá, zora ranná, plodná agáva, z teba spásna radosť vzlietla, radosť našich rán, Kristus náš Pán, slnko žiarivé. Ty si jasná brána svetla. Príď k nám, príď k nám z Libanonu. Príď k nám, príď k nám z Libanonu. Príď k nám, príď k nám, Nepoškvrnená. Nádej ožíva, keď nás tvoj spev k výškam pozýva, spev belostnej holubice, nech nás tá pieseň k výškam nesie, tebe v ústrety, k nohám dobrej Pomocnice. Príď k nám, príď k nám z Libanonu. Príď k nám, príď k nám z Libanonu. Príď k nám, príď k nám, Nepoškvrnená. svedkom zjavenia Matky Božej. Tisíce a tisíce ráz musel vyrozprávať nábožným pútnikom, ako sa udialo zjavenie Matky Božej. Ľudia ho nazývali « svätým mužom », « pustovníkom ». Žil v tejto ťažkej a zodpovednej službe 17 rokov. Zomrel roku 1548 v 74. roku života. 14 TOTA PULCHRA ES KRÁSA NEVINNÁ [pageend14]Niekoho môže udiviť, že beatifikačný proces Juana Diega, omilosteného muža, ktorý v Mexiku stále požíval povesť svätca, sa začal iba v našich časoch. A prečo teraz také « náhlenie » s procesom? To sa dá vysvetliť tým, že roku 1992 sa bude oslavovať 500 rokov od objavenia Ameriky, a Cirkev v Mexiku chce poukázať, že aj « zásahom zhora » sa rozbehla evanjelizačná činnosť v ich krajine. A aj pre celú Cirkev je to príležitosť, aby vedela čítať vo správnom kľúči tieto udalosti objavenia Ameriky a poukázala svetu, že neslobodno stavať na tú istú úroveň dobyvateľov dychtiacich po zlate a hrdinských evanjelizátorov Otcov františkánov, ktorým išlo o nesmrteľné duše. Svätý Otec vedel o netrpezlivom očakávaní mexických katolíkov a vedel ich uspokojiť. Nielen Mexičania, ale mnohí katolíci vo svete považujú jednoduchého Indiána Juana Diega za apoštola svojich predkov. • Dakto sa bude pýtať, ako sme prežívali a ako prežívame udalosti, čo sa odohrali v našej vlasti v posledných šiestich mesiacoch. Isteže, sledovali sme ich s veľkou pozornosťou. • Aj v Ústave sa začali silnejšie hýbať niektoré činnosti od polovice novembra minulého roku, keď prichádzali do Ríma stovky a stovky Slovákov pri príležitosti svä- torečenia Anežky Českej. Takmer všetci pútnici prišli aj do nášho ústavu, lebo tu «nachádzali kus Slovenska», ako sa všetci vyjadrovali. Snažili sme sa našich krajanov prijať so všetkou láskavosťou a niečím ich aj obdarovať. Keďže posielanie náboženskej literatúry poštou bolo cez mnohé roky ťažké a nákladné, snažili sme sa vyjsť v ústrety «duchovnému hladu» pútnikov, darujúc im množstvo kníh. Hovorili sme si: nech si len pútnici zoberú knihy so sebou o- sobne, tak to bude istejšie. A knihy, až na malé výnimky, sa dostali na Slovensko bez ťažkostí. Nuž a veru sklad sa nám začal rapídne vyprázdňovať. Keď potom po « nežnej revolúcii » bolo možné spoľahlivejšie posielať na Slovensko knihy aj poštou, a keď sa nám od začiatku januára začali hrnúť stovky listov s prosbami o zaslanie náboženskej literatúry, museli sme veru dobre « vymetať » všetky kúty skladu, aby sme aspoň čiastočne uspokojili našich krajanov, najmä tých, ktorí pýtali knihy pre novozaložené farské a skupinové knižnice. Ale aj napriek tomu sme poslali našim veriacim stovky balíkov s rozličnými knihami. • Ústav svätého Cyrila a Metoda vyšiel v ústrety šíreniu náboženskej literatúry aj ďalším spôsobom. Postúpil totiž Spolku svätého Vojtecha autorské právo na vydanie šiestich kníh a poskytol hneď aj hotové tlačiarenské kompozície, aby sa knihy mohli ihneď vytlačiť. Knihy boli začlenené do vydavateľského programu Spolku svätého Vojtecha a vyjdú v tomto roku. • Okrem toho náš ústav v osobe Otca biskupa Dominika Hrušovského sprostredkoval spojenie medzi sekretárom Talianskej biskupskej konferencie a predsedníctvom Spolku svätého Vojtecha ohľadom veľmi dôležitej akcie. Obetaví talianski veriaci chcú zbierkou, organizovanou časopisom MESSAGERO Dl SANT'ANTONIO, veľmi účinne pomôcť pri budovaní novej modernej tlačiarne pre Spolok svätého Vojtecha a Trnave. O S veľkým potešením sme sledovali biskupské vysviacky nových pastierov pre slovenské diecézy. Modlili sme sa za novovysvätených a radostne sme počúvali Otca kardinála Jozefa Tomka, hlavného svä- teliteľa, o jeho dojmoch a skúsenostiach z novej náboženskej jari v našej krajine pod Tatrami. • Cez tieto mesiace navštívili náš ústav mnohé cirkevné a laické osobnosti zo Slovenska. Chceme zvlášť podčiarknuť viaceré návštevy Otca arcibiskupa Jána Sokola z Trnavy, nitrianskeho biskupa Otca Jána Chryzostoma Korca, svätiaceho biskupa trnavskej arcidiecézy Otca Dominika Tótha a niekoľkých kňazov a laikov. • Veľmi sme sa zaradovali, keď vo Vatikáne úradne oznámili, že Svätý Otec Ján Pavol II. navštívi naše kraje 21. a 22. apríla t.r. Chceme sa vám zdôveriť, že obyvatelia nášho ústavu prispeli celkom zvláštnym spôsobom k dobrému vydareniu tejto túženej návštevy u nás. Ján Pavol II. nás dva razy pozval, aby sme prišli s ním koncelebrovať svätú omšu po slovensky. Prvý raz sme boli 2. apríla v jeho súkromnej kaplnke vo Vatikáne a druhý raz na veľkonočný utorok (17. apríla) v Castel- gandolfo. Tu nás bola pekná skupina: 120 pútnikov zo Záhoria a viacerí Slováci z ústavu a z Ríma. Svätý Otec sa chcel «pocvičiť» v slovenčine a na nás všetkých hlboko zapôsobil fakt, že sa chcel tak starostlivo pripraviť na slúženie svätej omše po slovensky. Naši pútnici, ktorí potom odchádzali do Lúrd, nadšene spievali počas svätej omše veľkonočné piesne (tie, ktoré potom počul Svätý Otec v Bratislave) a veľmi sa mu páčili. Otcovi biskupovi Hrušovskému povedal, že v tých našich piesňach cítiť ozaj sviežu veľkonočnú radosť. • Po Veľkej noci prišiel medzi nás Otec biskup Grutka z USA, aby potom spolu s Otcom biskupom Hrušovským odišiel na Slovensko pozdraviť Svätého Otca. Pre nášho najväčšieho dobrodinců to bude mimoriadne krásny dar od Boha, že v jeho vysokom veku môže sa dožiť radosti pozdraviť pápeža na Slovensku. Samozrejme, že Otec biskup Hrušovský bude zastupovať všetkých nás. 15 A. Paulíny Prečo to « náhlenie » s procesom? ZO ŽIVOTA SÚSCM V RÍME Kronikár [pageend15]Nedávne zmeny v komunistických štátoch strednej a východnej Európy už viacero mesiacov zaujímajú svetovú pozornosť. O týchto udalostiach viacerí odborníci ponúkajú svoje komentáre a analýzy: hľadajú sa príčiny z hľadiska spoločenského, politického a ekonomického. Chorvátsky katolícky týždenník « Glas končila » uverejnil pred pár týždňami zaujímavý rozhovor o spomínaných udalostiach s dr. Tomom Ve- rešom, dominikánom, jedným z najlepších juhoslovanských odborníkov Marxa a jeho učenia. Otázka: Mnohí odborníci hodnotia terajšie zmeny v štátoch tzv. reálneho socializmu ako « súmrak komunizmu », « konečnú Marxovu smrť », « odchod marxistickej ideológie zo scény sveta » a podobne. Otec Vereš, aký je váš názor o tomto postupnom odumieraní marxizmu a jeho vitalite ako spoločensko-politického hnutia? Vereš'. Biologicky Marx zomrel 14. marca 1883, ale marxizmus ako ideológia a ako politická skutočnosť existuje ešte i dnes. No v posledných desaťročiach sa stáva viac a viac zatracovanou. Dokonca niektorí ju vyhlásili za definitívne mŕtvu. Nechajme však na chvíľu bokom Cínu, Albánsko, v určitej miere aj Juhosláviu a niektoré iné štáty a pozrime sa na najnovšie udalosti v Poľsku, Maďarsku, východnom Nemecku, Bulharsku, Československu, Rumunsku a v Sovietskom zväze. Najreálnejšou konštatáciou sa mi zdá, že marxistická ideológia práve v týchto časoch prežíva svoju hlbokú krízu, a azda i agóniu, aj keď ešte nie je mŕtva. Dovoľte mi, aby som v súvislosti so spomenutými udalosťami vyjadril svoje stanovisko o životnosti, respektíve o neživotnosti marxizmu. Niet pochyby, že marxizmus je smrteľný ako každé ľudské dielo a jedného dňa úplne vymrie, zmizne akoby nikdy nebol jestvoval. Znaky nemoci marxistickej myšlienkv sa prejavili už za života samého Marxa. Napríklad jeho Manifest komunistickej strany zostal — ako priznal sám Engels — bez nejakého zvláštneho účinku vo svete (porovnaj list Sorgeovi zo 14. mája 1887), kým Prvá internacionála (1864- 1876) rozhodne odmietla Marxove revolučné zásady. Marxizmus vďačí za svoju vitalitu v prvom rade viere a nádeji, pretože sa zdá, že vzbudí u ľudí dajaký nový, celkom slobodný a šťastný svet. Je vitálny vďaka akýmsi nábožensko-eschatologickým elementom. Na druhej strane za svoju konkrétnu historickú existenciu vďačí revolučnému násiliu, na ktoré sa vedome opiera. Opak Marxa sú klasickí európski myslitelia ako Platón, Aristoteles a Tomáš Akvin- ský, ktorí cez stáročia vplývali na historické udalosti výlučne intelektuálne a duchovnou silou svojich diel. Pre chudobný duchovný profil Marxových diel, toto je nemysliteľné. Aby sa jeho myšlienky uchytili, museli sa oprieť o moc a násilie. Ináč by boli prepadli. Otázka: Platí to aj o Veľkej októbrovej revolúcii, ktorá je historickou križovatkou marxistického hnutia. Vereš-. Marxova myšlienka sa stala po prvý raz konkrétnou historickou skutočnosťou v Leninovej Októbrovej revolúcii v roku 1917. Ale akou skutočnosťou? Len čo v Sovietskom zväze boľševici násilne zrušili osobné vlastníctvo, v krajine zavládol hospodársky chaos a milióny ľudí umierali hladom a vo väzeniach. Tým, že Stalin posilnil kolektivizáciu na všetkých rovinách, premenil vlastne Sovietsky zväz na koncentračný tábor a márnicu. Po druhej svetovej vojne toto kolektívne a totalitárne blúznenie sa násilne rozšírilo na strednú a východnú Európu. Aj keď sa európske národy viac ráz pokúšali zhodiť zo seba marxisticko-leninské jarmo stalinistického totalitarizmu (1953, 1956, 1968 atď), tieto pokusy boli vždy krvavo potlačené. Túto násilnú prax len nedávno prerušil Gorbačov, a tak umožnil demokratické procesy a obrodu v krajinách « reálneho socializmu». Jeho doterajší celkový spôsob nenásilia v riešení spoločensko-poli- tických vrení, predstavuje absolútnu novosť v dejinách marxizmu. V tomto zmysle možno tvrdiť, že Gorbačov nie je viac pravoverným a spoľahlivým marxistom. 16 Marx nenávidel náboženstvo a hlásal jeho zničenie [pageend16]Otázka: Mnohí marxisti tvrdia, že Marx nie je Lenin alebo Stalin. Vereš-. Rozumie sa, že nie sú to isté, ale ich dielo spája autentická historická kontinuita. Veď Lenin uskutočnil niektoré danosti Marxovho diela, a Stalin zasa niektoré myšlienky Leninovho diela. Veď či to nebol práve Marx, čo zastával ideu revolučného násilia, to jest « revolučného terorizmu »? Chcel by som zaznačiť slovami Lucia Collettiho, ktoré napísal pri príležitosti stého výročia Marxovej smrti, keď sa mnohí marxisti snažili oddeliť marxizmus ako « čistú teóriu » od toho, čo sa stalo v minulosti a od toho, čo sa dialo v krajinách « reálného socializmu »: «... Zdá sa nám, že sa musíme chrániť jedného hriechu; dávať pozor, aby sme sa nespreneverili jeho pamiatke (Marxovej — poznámka Vereša). Dopustíme sa hriechu, ak ho budeme považovať za « nezodpovedného » za všetko, čo sa urobilo v jeho mene. Oddeľovať marxistické učenie od totalitárnych režimov, ktoré vznikli pod jeho zástavou, môže sa zdať ušľachtilým činom. No v skutočnosti pripustiť takéto zameranie, čiže vniknúť do « čistého » profesorského marxizmu, by znamenalo neodpustitelné privádzanie do omylu a útek zo skutočnosti. Marxova idea sa usilovala všetkými silami stavať sa riziku « realizácie », a sa jej to aj podarilo. Teraz zostáva úloha premyslieť Marxovo dielo vo svetle a na základe účinkov, ktoré z neho vyšli » (porovnaj zborník Marx nakon 100 godina, Globus, Zagreb 1984, str. 97). Otázka: Ateizmus bol doteraz nevyhnutnou podmienkou pre všetky vládnuce komunistické strany v krajinách, o ktorých hovoríme. Súhlasíte s mienkou, že príčinu treba hľadať v samej Marxovej myšlienke? Vereš: Niet pochybnosti, že Marx bol ateistom. Priviedol do ateizmu celú svoju rodinu a jeho plán budúceho sveta je podstatne ateistický. Ak sa chceme o tom presvedčiť, stačí si prečítať hocktorý objektívny životopis tohto revolucionára z Trieru a pripomenúť známu tézu jeho diela Príloha kritike Hegelovej filozofie práva. Marx tú zásadne tvrdí, že « kritika náboženstva končí náukou, že pre človeka najvyššou bytosťou je človek » (porovnaj Dela, zv. 3., str. 156). Treba vyzdvihnúť dva základné pojmy Marxovho diela: « odcudzenie » a « prax ». Sú to dva stožiare Marxovho prometeovského ateizmu, ktorého cieľom je vybudovať svet bez Boha, aby « zbožštil » človeka. « Odcudzenie » je — podľa Marxa — koniec koncov oddialenie človeka od jeho prometeovského bytia, to jest odcudzenie človeka od myšlienky, že človek sám je samotvorca a najvyššie božstvo. A « revolučná prax » nie je nič iné ako giganticko-historické dielo, ktorým sa uskutočňuje to « božské bytie človeka ». Revolučná prax je vlastne bohotvoriteľská moc človeka. Vás zvlášť zaujíma odpoveď na otázku, či ateizmus komunistických spoločností a strán v súčasných dejinách vyviera práve z Marxovho ateizmu?! Pravdaže! Marx už roku 1850 v Stanovách zväzu komunistov veľmi jasne požadoval od všetkých členov « oslobodenie sa od každého náboženstva, prakticky zriekanie sa sa každého cirkevného spoločenstva a všetkých obradov, ktoré nie sú predpísané občianskymi zákonmi » (porov. Dela, zv. 10, str. 487). Tento predpis zostal v praxi viac-menej vo všetkých komunistických stranách až dodnes. Odvtedy komunistické strany majú takú zakorenenú a kompaktnú ateistickú tradíciu, že sa len výnimočne a veľmi ťažko rozhodujú preveriť, preskúmať svoj ateizmus alebo sa ho celkom zriecť. Je pravda, že Talianska komunistická strana už oddávna nežiada od svojich členov, aby boli ateistami, ale sama teraz vidí, že sa viacej nemôže volať « komunistickou stranou », že musí zmeniť svoje meno. Maďarská komunistická strana potrebovala iba dva mesiace, aby na to prišla: najprv sa zriekla ateizmu a potom čím skôr zmenila aj svoj komunistický názov. Otázka: Aký podklad má často zdôrazňovaná téza, že Marxov kritický stav voči náboženstvu je historicko-fenomenologický, to jest, že sa on vôbec nedotýka náboženstva ako takého? Vereš-. Ak si pozorne preskúmame pôvod Marxovho kritického postoja voči náboženstvu, prídeme k záveru, že jeho postoj sa vzťahuje na náboženstvo ako také, a nie na určitý historický tvar toho alebo onoho náboženstva. Len čo sa Marx, ako mladý študent v Bonne, stal ateistom, jeho kritický postoj k náboženstvu sa začal prejavovať ako titanské a totálne súperenie so samým Bohom. Marxovi sa stal, ako to jednoznačne dokazuje jeho literárna tvorba z rokov 1836- 1837, odbojným a nenávideným práve hlavný obsah kresťanskej viery, a to tri podstatné tajomstvá kresťanstva: Boh ako Stvoriteľ sveta, Kristus ako Spasiteľ človeka a Trojica ako najvyšší ideál spoločenstva. Marx nenávidí Boha, vyzýva ho a ponižuje, chce obsadiť jeho miesto, hlása jeho porážku a definitívne zničenie. Sníva o marxizme ako o jedinom božstve a o svojom neohraničenom rozhodovaní nad životom a smrťou. V doktorskej dizertácii z roku 1841 Marx cituje Prometeovo vyhlásenie: « Ja zavrhujem všetkých bohov», a hneď pridáva, že je to jeho « heslo », ktoré zhŕňa v sebe nenávisť « voči všet- 17 [pageend17]kým pozemským a nebeským bohom, ktorí neuznávajú ľudské povedomie za najvyššie božstvo » (po- rov. Dela, zv., str. 94). Potrebný je ešte jasnejší dôkaz, že sa Marxov radikálne kritický stav voči náboženstvu vzťahuje na všetky nebeské a pozemské formy náboženstva v ich špecifickom náboženskom bytí? Že sa nevzťahuje v prvom rade na reakcionársku úlohu kresťanstva v 19. storočí?! Je pravdou, že Marx kritizoval politický pakt so Svätou alianciou ako aj spoločenské zásady kresťanstva, ktoré vraj ospravedlňovali otroctvo v staroveku a zastávali vykorisťovanie proletariátu v novoveku. Pre Marxa sú to však iba znaky, ktorými chce dokázať svoju základnú tézu, a tá je, že náboženstvo ako také je vždy človeku cudzie a človeka odcudzujúca skutočnosť. Nie je potrebné zvlášť zdôrazniť, že pritom často krivil alebo prinajmenej prechádzal ponad očividné historické udalosti, ktoré svedčili o dobrote náboženstiev vôbec, a dobrote kresťanstva zvlášť. Otázka: Svetová verejnosť zostala zdesená nedávnym krvipreliatim tisícov nevinných v Rumunsku a na Tiennanmenskom námestí v Cíne. Ak pridáme k tomu existenciu rôznych lágrov, prevýchovu a izoláciu politických väzňov, gulagy a väznice v krajinách, ktoré Marxovu ideu pokladali za svoj základ, ako možno hovoriť o Marxovom humanizme? Vére š: Pokúsme sa najprv odstrániť jedno veľké nedorozumenie, ktoré je spojené s Marxovým humanizmom. Marxov prístup k človekovi nie je na žiaden pád klasicko-humanistický, ani kresťan- sko-filantropický, ale hlboko triedny a revolučný, i keď sú prítomné v jeho diele niektoré elementy európskeho humanizmu. Marx nenapísal nijaké pojednáme o človeku ako človeku, a v parxi mu vôbec nešlo o dobro človeka ako takého. Marxov prístup k problémom človeka je jalový, abstraktný a nehistorický. Marx vychádza z idey, že ľudská spoločnosť je podelená na triedy: na vykorisťovaných a vykorisťovateľov. Počas dejín sa medzi nimi odohráva nemilosrdný triedny boj. Hľa, s takouto dualistic- kou ideou o človekovi vystúpil Marx na scénu sveta. Pravda, triedny boj neobjavil Marx, on ho ale zaostril do osudovo-apokalyptických rozmerov. Podľa neho sú najmä buržoázia a proletariát dve posledné nezlučiteľné a nezmierlivé triedy, z ktorých jedna (buržoázna) musí zmiznúť v budúcej svetovej revolúcii. Rozumie sa, že v takej dualistickej a revolucio- nárskej vízii dejín ľudstva, morálne zásady nemajú žiadnu hodnotu. Ba čo viac, ony sú «spiatočnícke», predstavujú brzdu revolúcie. Preto Marx v Nemeckej ideologii otvorene vyhlásil, že « komunisti vôbec nehlásajú morálku. Oni nekladú ľuďom morálne zásady: navzájom sa milujte, nebuďte egoistami atď. Ba naopak, oni veľmi dobre vedia, že egoizmus a obetavosť v presných podmienkach sú nevyhnutnou formou pre uplatnenie jednotlivcov » (porov. Dela, t n . 6., str. 198-199). Ba čo viac, podľa Marxa môžu existovať dejinné chvíle, keď je potrebné konať opačne od klasických morálnych zásad lásky a spravodlivosti, ako sa mu to zdalo v búrlivých rokoch 1848-1849: « Iba ľudožrútstvo revolúcie », píše pri tejto príležitosti, « presvedčí národy, že existuje iba jeden prostriedok, aby sa skrátili (...) úžasná agónia starej spoločnosti a krvavé pôrodné bolesti novej spoločnosti; že (existuje) iba jediný prostriedok — revolučný terorizmus » (porov. Dela, zv. 8., str. 359; zv. 9., str. 418). Co dokazujú tieto texty a iné im podobné v Marxových dielach? Dokazujú to, že koncentračné tábory na Sibíri, krvavé udalosti v Budapešti roku 1956, na námestí Nebeského pokoja v Pekingu, v Rumumsku atď, majú svoj základný podklad v Marxovom revolučnom pláne a tak je úplne pomýlené pripisovať tieto zjavy výlučne komunistom po Marxovi, ako Stalinovi a iným komunistickým diktátorom, a Marxa vyhlasovať za veľkého humanistu. Samozrejme, že Marx nemohol predvídať vznik konkrétnych koncentračných táborov v ko- komunistických spoločenstvách, avšak ony sú logickým následkom jeho amorálneho revolučného riešenia triedneho boja. Pretože na úplné vyničenie triedneho nepriateľa — ako to ukázala historická skúsenosť — nestačilo zrušiť iba osobné vlastníctvo a ani obyčajné, klasické väznice. Na to boli potrebné celé ostrovy, dediny a krajiny, aby sa mohli dobre izolovať a definitívne likvidovali všetci triedni nepriatelia, to jest všetci tí, čo neprijímali diktatúru novej vládnúcej triedy. Hľa, takto sa ja snažím pochopiť zjav koncentračných táborov a krvavých represívnych opatrení v marxistických komunistických štátoch. Otázka: Napriek terajšej hlbokej kríze, majú štáty «reálneho socializmu» nejaký výhľad do budúcnosti, ak sa zrieknu dualistickej a totalitárnej náplne Marxovho diela? Vereš'. Myslím si, že majú. Otec Vereš, ďakujem vám za rozhovor. 18 Preložil Štefan Turanský (Prebrané z Glasu Koncila 1/1990) [pageend18]ROZHOVOR S FRANTIŠKOM REVESOM, REDAKTOROM ČASOPISU «ŽIVOT - LA VIE» 1. Pán redaktor, časopis Život-La vie vychádza nepretržito od roku 1954. Slovenky a Slováci, ktorí nežijú vo Francúzsku, Vaše periodikum zväčša nepoznajú. Môžete predstaviť Život-La vie čitateľom Slovenských hlasov z Ríma? Život-La vie je informatívny obežník Slovenskej katolíckej misie v Paríži. Založil ho nedávno zosnulý Mons. Július Gašpa- rík. 2. Aké je hlavné zameranie časopisu? Hlavné zameranie nášho obežníka je náboženské, národné a krajanské. 3. Aké ciele si vytýčila redakčná rada pri založení tejto periodickej publikácie? Podarilo sa Vám dosiahnuť stanovený cieľ? Prvoradým cieľom obežníka Život-La vie bolo udržovať styky s krajanmi roztratenými po celom Francúzsku, informovať ich o činnosti misie, o jej podujatiach (niektoré oslavy, majálesy, utierne, primície ap.) a o živote Katolíckej cirkvi vo Francúzsku. Nezabúdalo sa ani na starú vlasť, na Slovensko, kde zúrilo prenasledovanie Cirkvi, veriacich a najmä duchovných. Zaujímavé boli najmä rubriky « Kronika misie » a « Milodary », ktoré viacerí rodáci čítali ako prvé. V týchto rubrikách boli oznámené krsty, sobáše a úmrtia krajanov po celom Francúzsku. Tento cieľ sledujeme viac-menej dodnes. 4. Máte zásadný vplyv na líniu časopisu alebo redakčnú radu viažu rozhodnutia vydavateľa? Nakoľko robím Život-La vie celkom sám, redakčnú radu sme nikdy nemali a ani teraz nemáme, robím a uverejňujem to, čo uznám za najlepšie vzhľadom na všeobecné kultúrne niveau krajanov. Ide mi o to, aby si obežník prečítali so záujmom a aby im z toho, čo napíšem, aj niečo utkvelo v pamäti. 5. Kto tvorí podstatnú časť odoberateľov bulletinu Život-La vie? Čitatelia sú spokojní s jeho zameraním a úrovňou? Podstatnú časť odberateľov tvoria jednoduchí ľudia: robotníci, roľníci a remeselníci a dnes už z väčšej časti dôchodci, ktorých, bohužiaľ, z roka na rok ubúda. Ich deti vedia už len zriedka po slovensky — i keď vedia trocha hovoriť, po slovensky čítať nevedia alebo sa im nechce — a vnučky a vnukovia, tretia generácia je už francúzska. Čitatelia, aspoň tí, čo mi občas napíšu a tí, s ktorými som častejšie v osobnom styku, sú spokojní s jeho úrovňou i obsahom. 6. Aký náklad má Život-La vie? Nie je žiadnym tajomstvom, že slovenské časopisy v zahraničí žijú z milodarov dobrodincov. Akým spôsobom riešite hospodárske zabezpečenie periodika? Aká je platobná disciplína odoberateľov? Mons. Július Gašparík vydával obežník spočiatku iba príležitostne, tri-štyri razy ročne. Mal štyri strany a náklad okolo 1200 exemplárov. Po mojom príchode do Paríža v roku 1960 sme začali Život-La vie vydávať periodicky šesť ráz do roka a na šiestich stranách. Urobili sme tak nielen preto, aby sme dosiahli zľavu na poštovnom, ktoré je podstatne nižšie pre periodickú tlač, ale aj preto, aby sme spestrili obsah obežníka. Náklad na jedno číslo obežníka, tlač, papier, obal, porto, je zhruba 1200 frankov. Predplatné 15 frankov ročne je iba sym- 19 Život ANNÉE -ROČ.XXXIV No 2 MAREC - APRÍL 1990 ISSN 0337 6366 La Vie BlMENSUEL DE LA MISSION CATH SĽOVAQUE EN FRANCE [pageend19]bolické, pretože to vyžadujú poštové predpisy pre periodickú tlač. Život-La vie udržujem z milodarov, ktoré posiela každý rok asi 20 % krajanov a z výpomoci, ktorú nám posiela Páter Werenfried van Straaten OP prostredníctvom svojej organizácie « Cirkev v núdzi » v Konig- steine. 7. Aký je vzťah časopisu Život-La vie k ostatnej slovenskej exilnej a krajanskej tlači? Aký vývoj predpokladáte? Bude možné udržať súčasný stav aj v budúcnosti alebo počet periodík sa zníži? 1/ čom vidíte príčiny? Na túto otázku nemôžem dať presnú odpoveď. Život-La vie posielam na výmenu všetkým slovenským misiám v európskych štátoch. Vývoj? Obežník sa môže udržať ešte niekoľko rokov, prirodzene v menšom náklade, najmä ak sem príde nová čerstvá sila. Počet exemplárov sa z roka na rok znižuje, pretože starší krajania vymierajú a nových nepribúda. O- krem toho mnohí krajania sa sťahujú a neoznámia nám zmenu adresy, ba sú aj také prípady, že sa obežník vráti s poznámkou « refusé » bez udania príčiny. 8. Ktorý slovenský časopis vydávaný v zahraničí považujete za najkvalitnejší a prečo? Za obsahovo bohatý považujem časopis Slovenskej katolíckej misie v Mníchove Krajanský pozdrav s prílohou Mladý Slovák a po ňom Živé slovo, tlačový orgán Slovenskej katolíckej misie v Zurichu. 9. Myslíte si, že by Svetový kongres Slovákov mal vydávať vlastný týždenník alebo mesačník, ako to požadujú niektorí jeho členovia? Nebolo by od veci, keby Svetový kongres Slovákov vydával aspoň mesačník, týždenník by bolo primnoho. Príkladom nám sú Jednota a Slovák v Amerike, ktoré zápasia s ťažkosťami, pretože nemajú dostatočný počet odberateľov. 10. Ako sa Vám javí činnosť Slovákov v zahraničí z Paríža? Aké nové formy práce by napomohli prehĺbenie stykov medzi Slovákmi, ktorých osud zavial do cudziny? Medzi činnosťou Slovákov vo Francúzsku s aktivitou Slovákov vo Švajčiarsku a v Nemecku, Severnú Ameriku nepoznám, je veľký rozdiel. V týchto krajinách je viac krajanov a držia viacej pospolu. Je to novšia vlna príchodu a v nej viacej vzdelancov. Vo Francúzsku sú Slováci roztratení a aj v samotnom Paríži sa nám zriedkakedy podarilo krajanov dať dohromady. 11. Aké je Vaše politické krédo? Slováka, Európana, Svetoobčana? Moje politické krédo? V prvom rade som katolícky kňaz, potom Slovák a Európan. 12. Aká je budúcnosť Slovenska bez nás, aká je naša budúcnosť bez Slovenska? Na túto otázku je ťažko dať presnú odpoveď. Je isté, že Slovensko, ak tam padne komunistický režim, musí počítať s existenciou Slovákov v zahraničí. Pre Slovensko bude nesporne veľkým prínosom, keď sa tam vráti hromada vzdelancov, vedcov, inžinierov, profesorov a kňazov s vysokou odbornosťou a kultúrou svetovej úrovne. Ďakujem Vám za rozhovor. Kritizuj seba, ako by si kritizoval druhých. A vyhováraj druhých, ako by si vyhováral seba samého. Čínske príslovie Spytuj sám seba o týchto troch veciach: ako je to s dobrom, ktoré si zanedbal, so zlom, ktoré si spáchal, a s časom, ktorý si premárnil. Talianske príslovie Opravdivým človekom je ten, kto sa stane dospelým, a pritom zostáva dieťaťom. Erich Kästner Keď uvažujeme nad naším životom mala by nás najviac prekvapiť skutočnosť, že žijeme. Rainhold Schneider Kto sa opravdivo modlí, nemyslí na slová, ktoré hovorí, ale na Boha, ku ktorému sa modlí. Je zamestnaný jedine Bohom, pretože ho miluje. Svätý František Saleský 20 J.-M. Rydlo [pageend20]Francúzsko má novú « svätú ». Ide o mimoriadnu svätú, o laickú « svätú ». Jej « beatifikácia » (blahorečenie) bolo rozhodnuté verejnou mienkou, a to pre jej vedecké a kultúrne zásluhy. Miesta určené na kult tejto svätice sú kníhkupectvá na ulici Saint-German-des-Prés a na ulici Bonaparte, ktorých výkladné skrine sú zaplnené jej knihami a jej fotografiami: « Sväticou » je Francoise Doltová detská psychoanalytička, presvedčená zástankyňa « nemožného » spojenia medzi katolíckou vierou a niektorými freudovskými teóriami. Je to osoba charizmatická a zároveň pokladaná od úradnej vedy za heretickú. Jedni ju vyvyšujú a majú ju radi, druhí ju znevažujú a nenávidia, jedni ju vychvaľujú, druhí prenasledujú. Keď 25. augusta 1988 pani Doltová zomrela na pľúcnu rakovinu vo veku 79 rokov, jej meno sa stalo už legendárnym. Bola to žena veľmi odvážna a neohrozená. Veľa si vytrpela od Medzinárodnej psychoanalytickej spoločnosti, ktorá ju roku 1960 vymazala zo zoznamu členov, pretože vraj nemohla pripustiť, aby jedna psychoanalytička bola veriacou osobou. Doltová venovala celý svoj život deťom, chlapcom a dievčatám, ktorých chcela priviesť z poblúdených ciest k Túžbe (uvidíme nižšie význam tohto výrazu). Pochovali ju na cintoríne v Bourg-la-Reine. Pred smrťou požiadala, aby jej na náhrobný pomník napísali vetu z Evanjelia podľa sv. Jána: « Nebojte sa! » Pár mesiacov pred odchodom do večnosti vyhlásila: « Ja verím vo vzkriesenie. Možno, že to je len vidina... ale ja tomu verím. » Doltová sa stala priam zbožňovanou pre milióny Francúzov. Mnohí poznajú jej mimoriadny životný a kultúrny osud, poznajú jej vedecké príspevky, ktorými revolučne pozmenila poznatky o liečení psychologických chorôb detí, ba pozmenila samotný koncept « detstva ». Jej posledná kniha « La cause des adolescents » (Záležitosť dospievajúcich), publikovaná po jej smrti, hlboko dojíma čitateľov a vzbudzuje u nich záujem o teórie slávnej psychoanalytičky. Veľa si v detstve vytrpela Životný osud Doltovej začal na začiatku tohto storočia vo veľmi bohatej rodine v Paríži. Ako dcéra Henri Maretta a veľmi bohatej Su- zanny Demmlerovej, malá Františka mala všetko, aby mohla byť pokladaná za « šťastné dievča ». Ale nebolo tomu tak. Prázdniny v Deauville a všetky možné pohodlnosti a prepych bohatej rodiny nemohli vyvážiť tvrdé, ťažké, priam neľudské zaobchádzanie od rodičov. Malé dievča prežívalo svoj detský vek s domácou učiteľkou, ktorá sa drogovala. Matka a otec, ktorý bol riaditeľom najväčších francúzskych oceliarní, sa o dievča jednoducho nestarali. Pri stole bolo zakázané pre všetkých otvoriť ústa. Aby sa deti mohli porozprávať s otcom, museli sa s ním najprv dohodnúť kedy a ako. Keď Františka dosiahla dvanásť rokov zasiahla ju prvá hrozná bolestná životná skúška: jej staršia sestra ochorela na rakovinu kostí. Matka vtedy odporúčala dievčaťu: « Ak sa budeš neustále modliť k Bohu, môž byť, že urobí zázrak tvojej sestre.» Dievča sa modlilo, ale « zázrak » sa nestal. Sestra zomrela a pani matka stiahla z toho nevýchovný uzáver: « Vidíš, nemodlila si sa dobre... » Je jasné, že v takomto prostredí dievča rástlo veľmi zle. Neustále ju bolela hlava, často vyvrátila jedlo, nemohla sa pravidelne stravovať. Ale aj uprostred tisícich ťažkostí, naučila sa v sebe rozvíjať veľkú čnosť, ktorá bude kľúčom jej objavov v psychoanalýze a kľúčom jej vedeckej metódy: osvojila si schopnosť počúvať druhých. Nuž, keď nemáš možnosť rozprávať, čo iné ti ostáva?... Medzitým rástlo v nej rozhodnutie, že sa stane lekárkou a bude sa venovať liečeniu duševne chorých detí. Sama však ochorie. 17. februára 1934 Františka, sprevádzaná svojím bratom, zazvoní na bráne najvážnejšieho psychoanalystu tej doby, René Laf- 21 Slová detí a dospelý hlucháň [pageend21]forgueho a ostane tri roky v jeho liečení. V marci 1937 sa ukončí liečenie. Františka sa dostane von z tunela a začne študovať psychoanalýzu. O štyri roky neskoršie sa zamiluje do Borisa Dolto, ruského lekára, človeka plného vitality a fascinujúceho rozprávača. O niekoľko mesiacov sa zoberú. Mladí Doltovci sa usadia v Paríži na ulici Saint Jacques, kde zostanú bývať stále. Narodia sa im tri deti: Karol, Katarína a Juraj. Po toľkom trápení a bolestiach, prišlo pre Františku konečne šťastie. So všetkou silou sa venuje svojej práci psychoanalytičky medzi deťmi. Je veľmi pozorná voči deťom vo svojej práci a jej pozorovania ju často vedú na nové, ešte nevyskúmané chodníčky, vedú ju k formulovaniu originálnych myšlienok vo svojom odbore, často prelomových. Nie je naviazaná na ústavy a nemá rada inštitúcie. Miluje však osoby a predovšetkým deti. Cez deň strávi mnoho hodín v psycho-pedagogickom stredisku Ětienne-Marcel a v nemocnici Trousseau, kde počas dvadsiatich rokov prijíma každého, kto hľadá a potrebuje jej pomoc a radí bezplatne všetkým. Vôbec ju neznepokojuje, že riaditeľstvo ju ignoruje a správa sa, ako by neexistovala. To, čo zaujímalo Františku Doltovú bolo porozumieť, liečiť, mierniť bolesti a trápenie detí a všemožne im pomáhať. Povesť o tejto nezištnej lekárke psychoanalytičke sa rozšírila na všetky strany. V šesťdesiatych rokoch sa priklonila ku École freudienne (Freudovskej škole), ktorú založil Jacques Lacan, veľký « heretický » učiteľ francúzskej psychoanalýzy. Ten mal na ňu rozhodný vplyv a dal jej istotu, že sa nachádza na správnej ceste, či už po stránke teoretickej, či po stránke analytickej. Roku 1979 založila v Paríži Maison Verte, stredisko pre choré deti pod tri roky, kde sa spolu s matkami a lekármi môžu hrať, zabávať, rozprávať. Konečne jej diela sú uznávané a ocenené. Pre mnohých sú jej knihy nevídanou žiarou svetla a na poli detskej psychoanalýzy sú považované za priamo revolučné. Posledný, ale nie menej dôležitý princíp, ktorý sa priamo spája s prvým princípom, je schopnosť počúvať. Doltová ho vysvetľuje v knihe, ktorá je považovaná za jej vrcholné dielo: Slová detí a dospelý hlucháň. Ak je dieťa od svojho narodenia « túžba » a « reč », je nevyhnutné, aby mu dospelí « hovorili », s ním sa rozprávali, a vyzlečúc sa zo svojej domnelej nadriadenosti, aby ho « počúvali ». Beda tým, ktorí nevedia a nechcú počúvať svoje deti. Ich «hluchost’ » vychová, splodí obete a obludy. Negovanie « Túžby » vyvolá násilie. Pre francúzsku psychoanalytičku táto schopnosť počúvať a nesmierne milovať nachádza najplnšiu realizáciu v osobe Ježiša Krista. A tak Doltová po prvý raz stavia most medzi vierou a psychoanalýzou, medzi potrebou absolútna a ľudskými biedami. Je hlboko presvedčená, že potreba absolútna ľudských bytostí nemôže zostať bez odpovede, a jej viera sa čoraz viac posilňuje. Ťažko chorá v posledných dňoch svojho života opakovala priateľom, čo ju prichádzali navštíviť, svoje výsostné posolstvo: « Narodenie sa je smrť a smrť je znovuzrodenie ». 22 Massimo di Forti Preložil A. Jakubík Doltovská revolúcia Ježiš vedel najlepšie počúvať rozumievania, chýbajúcej komunikácie, prosba a túžba lásky, ktorá ostala bez odpovede. Iba reč (ako to dokazujú aj analytické pokusy) môže sa stať liekom, môže sa stať liečivou, a to aj vtedy, keď deti sú veľmi maličké a rozumové nie sú ešte schopné chápať. Vzťah medzi dospelým a dieťaťom, medzi dospelým a chlapcom, musí sa viesť na spôsob dialógu a vzájomnosti. Dieťa, chlapec, dievča, musia prejsť z pozície pasivity k plnej zodpovednosti svojho « slova »; z pozície tých, ku ktorým « sa hovorí », do pozície tých, « ktorí hovoria ». Jedným slovom, musia byť uznaní ako subjekty. To je to, čo Doltová definuje ako « prechádzať zo žitia do existencie ». Druhý princíp pozostáva v bezpodmienečnom odsúdení nespočetných krívd, ktoré dospelí páchajú na škodu detí a dramatických dôsledkov generačných príkorí a nespravodlivostí, ako sú úteky z domu, školské neúspechy, toxikománia, pokusy o samovraždu a samovraždy samy. « Doltovská revolúcia », ako je čoskoro označovaná, sa člení na niekoľko jasných a naoko jednoduchých princípov: človek (a teda aj dieťa) je reč, spôsob dorozumievania sa a túžba; rodičia nie sú vlastníci svojich detí; a milovať znamená počúvať. Prvý princíp sa inšpiruje na veľkej lekcii La- cana a na jeho « návrate » ku Freudovi. Človek je slovo, je reč, dorozumievajúca sa bytosť a reč je základná žiadosť, prosba o lásku, je TÚŽBA. Duševná choroba je prirodzený znak chýbajúceho do- [pageend22]Slováci vo svete V nedeľu 18. marca 1990 oslávili farníci Slovenskej katolíckej misie v Nordheim-Westfalen, BRD, v kostole St. Nikolaus v Bensbergu 60 rokov života a 30 rokov pastoračnej činnosti svojho duchovného Otca Hutu. Svätú omšu celebroval sám jubilant, na ktorej sa zúčastnilo asi 150 veriacich. Prítomní boli jeho farníci, rodina zo Slovenska a členovia Východoslovenského folklórneho súboru Laborec zo Zemplína, ktorý zavítal do BRD autobusovým zájazdom. Toto milé prekvapenie pripravila pani Agata Fedkovičová, ktorá zabezpečila pre tento súbor na okolí niekoľké vystúpenia. Hneď po omši Ing. Kamil Tomko odovzdal jubilantovi pozdrav, obraz a bielu omšovú albu ako dar od pána kardinála Tomka a tiež štólu od sestričiek zo Slovenská. Pán Hladík v krátkosti spomenul jubilantov životopis. Potom sa všetci prítomní pobrali do hosťovskej miestnosti, kde bolo pripravené bohaté pohostenie. Folklórny súbor Laborec predviedol jubilantovi a všetkým prítomným niekoľko spevov a tancov zo svojho seriálu. Pritom sme si zaspievali slovenské ľudové piesne a pri nich sa veselo pobavili. I deti mu zaspievali a zarecitovali básne pod vedením pani Steine. Ďalej odovzdali jubilantovi pekné dary vedúci súboru Laborec a jednotlivci z prítomných farníkov. Otec Huta sa všetkým, ktorí sa pričinili o toto krásne podujatie, poďakoval a zároveň vyzdvihol obetavú prácu a ochotu ďalších farníkov, ktorí pomáhajú pri rôznych farských stretávaniach. Bola to nielen krásna oslava dvoch jubileí nášho Otca Hutu, ale aj radostné stretnutie Slovákov a Sloveniek s členmi folklórneho súboru Laborec, ktorí sa už mohli vrátiť do vlasti bez obáv, že ich za toto vystúpenie v našej katolíckej misii bude niekto prenasledovať. Vďaka Pánovi za krásne prežité chvíle. Otec Pavol M. Pekarik, jeden z najznámejších slovenských kňazov v Amerike, oslávil 60. (diamantové) výročie svojej kňazskej vysviacky v nedeľu, 29. apríla. Oslava na jeho počesť sa konala v osade svätej Anny v Emmaus, Pa., kde bol Otec Pekarik duchovným od 8. júna 1931 až do svojho odchodu na odpočinok, 17. júna 1975. Otec Pekarik odslúžil svätú omšu vďakyvzdania v nedeľu, 29. apríla o 12. hodine napoludnie v kostole svätej Anny. Po liturgii nasledovala recepcia v osadnej hale. Jubilant sa narodil 28. júna 1905 v Humennom na východnom Slovensku. Do Lansford, Pa. prišiel spolu s rodičmi ako dieťa. Do školy chodil pri osade svätého Michala a do Lansford High School. Vstúpil do seminára svätého Karola vo Philadelphii. Za kňaza bol vysvätený 29. mája 1930 v bazilike svätého Petra a Pavla vo Philadelphii. Svoju pri- mičnú svätú omšu slúžil dňa 1. júna 1930 v kostole svätého Michala v Lansford. Prvý rok slúžil ako pomocný farár v slovenskej osade svätého Jána Krstiteľa v Allentown. Keď misijná stanica svätej Anny v Emmaus bola povýšená na osadu, 8. júna 1931, Otec Pavol bol menovaný jej zakladajúcim farárom. Počas jeho pastorácie bola vybudovaná nová škola, kláštor a fara. Otec Pekarik je aktívny v slovenskom živote už dlhé roky. Slúžil vo výkonnom výbore Združenia slovenských katolíkov za niekoľko desaťročí a v súčasnosti je poradcom v tomto združení. Bol hlavný duchovný Prvej katolíckej slovenskej jednoty a zúčastnil sa na mnohých krajanských podujatiach. Nech Všemohúci aj naďalej žehná nášho jubilanta. LÍŠKA A RYBKY Za tyranskej vlády Grékov nad Hebrejmi bolo pod trestom smrti zakázané čítať Bibliu. Rabín Akí- ba napriek tomu usporadúval verejné zhromaždenia a vyučoval ľud Božiemu zákonu. Vyhľadal ho Pappus, syn Júdov a povedal: «Akíba, nebojíš sa vyhrážok týchto krutých vladárov? » « Vyrozprávam ti bájku, ktorá má veľa spoločného s pomermi, v ktorých žijeme: Líška chodila po brehu rieky a videla, ako sa rybičky zhlukujú hneď tu a hneď tam. «Prečo tak úzkostlivo beháte sem i tam? » pýtala sa líška. « Nuž ľudia rozprestreli svoje siete, a tak sa snažíme im uniknúť, » odpovedali rybky. « Viete čo, rybky milé, poďte sem na suchú zem! Ja vás odvediem na bezpečné miesto, kde vám žiadny rybár nebude klásť úklady na život. » « Nuž a to si ty, líška, ktorú pokladajú za najmúdrejšie zviera na zemi? » odpovedali rybičky. « Ak nám to radíš vážne, tak si ozaj veľmi hlúpa. Pozri, voda je naším životným živlom a ty nám radíš, aby sme vyšli z nej a ušli do živlu, ktorý je nám smrťou? » «Vysvetlenie je veľmi jednoduché. Zákon Boží je naším živlom, v ktorom máme žiť, lebo o ňom je napísané: Zákon Boží je tvojím životom a d'lžkou týchto dní. Aj keď sme v tomto živle prenasledovaní, predsa ho nesmieme opustiť a utekať do smrteľného živlu. » Netrvalo dlho a rabín Akíba bol zatknutý a uväznený. Ale aj Pappus bol obvinený, zajatý a hodený do toho istého žalára. «Čo ťa sem priviedlo, Pappus? » pýtal sa ho rabín Akíba. « Och, blažený si ty, Akíba, pretože si sa zaujímal o Božie slovo, beda však Pappusovi, ktorý musí trpieť, pretože ho zanedbával. » 23 OTEC PAVOL PEKARIK OSLÁVIL 60. VÝROČIE KŇAZSTVA DVE JUBILEÁ OTCA HUTU A. Lipa [pageend23]KRISTUS PRIŠIEL PRE NÁS! Vy starí beatnici s plešinami pokročilých rokov Kristus prišiel pre vás vy hipisáci so zvädnutými kvetmi ilúzií Kristus prišiel pre vás vy chamraď v očiach mravne bezúhonných Kristus prišiel pre vás vy alkoholici so stratenou dušou bez lásky Kristus prišiel pre vás vy narkomani bez cieľa a budúcnosti Kristus prišiel pre vás vy prostitútky z námestí a barov Kristus prišiel pre vás vy rebelanti hlučiaci a navždy nepokojní Kristus prišiel pre vás vy matky unavené a deti poznačené smogom Kristus prišiel pre vás vy otcovia v ošúchaných kabátoch s pätákom vreckového Kristus prišiel pre vás vy deti s chaotickým myslením tých čo vás klamali Kristus prišiel pre vás vy robotníci oklamaní medovými koláčmi predákov Kristus prišiel pre vás vy roľníci čo pre cisárov denár ste sypali do zeme jed Kristus prišiel pre vás vy študenti hľadajúci cestu pravdu život Kristus prišiel pre vás vy hľadajúci mlčiaci kričiaci trpiaci tejto zeme vy zaznávaní odsudzovaní pľuvaní ľudia tejto zeme vy odmietajúci osvedčené šablóny úspešných tejto zeme Kristus prišiel, Kristus je tu pre nás! SLOVENSKÉ HLASY Z RÍMA ROČNÍK 39 - 1990 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola. 1 - 00195 Roma. Pavol Gabriš 22. IV. 1990 PRVÁ NÁVŠTEVA SVÄTÉHO OTCA JÁNA PAVLA II. NA SLOVENSKU [pageend24]