ZPRAVODAJ 69 Z FOTOALBA ING. A. TREM LA Z l. M A I J A. VIERZEHNTÄGLICH 3 0 0 0 BERN 1 ČECHŮ A SLOVÁKŮ VE ŠVÝCARSKU VYCHÁZÍ 24 KRÁT ROČNÉ KVĚTEN ■ ROČNÍK II ■ ČÍSLO 6 [pageend1]ZPRAVODAJ všem zájemcům zprostředkuje nezávazné informativní setkání s pracovníky největší Švýcarské pojišfbvny «Zürich». Pojištovna má pobočky po celém švcarsku a styk s ní je pro jakýkoliv případ snadný, rychlý a seriosní. Vyplněný kupon zašlete na adresu: ZPRAVODAJ, Neuheim 30, 8853 Lachen. V dalším zaškrtněte body, o které máte především zájem: Jméno a příjmení: Auta: zákonná odpovědnost — havárie — spolujezci Úraz: děti — dospělí, jednotlivě — kolektivně Nemocenská pojistka: děti — dospělí, jednotlivě — kolektivně Životní pojistka: děti — dospělí, jednotlivě — jinak Pensijní pojištění: s okamžitou výplatou — splátkovou — přilepšení Zákonná odpovědnost: vůči třetím osobám a věcem, platí v celém světé A dálé: spoření, zemědělské půjčky, ostatní půjčky, stavby, výrobní objekty, pojištění domácnosti. Ulice ač.: Obec ač.: Milí krajania Dňa 3. mája t. r. som otvoril v Zürichu mäsiarsko-údenársku predajňu na novej adrese. Počas troch rokov som vo Švajčiarsku k spokojnosti zákazníkov vyrábal české, slovenské a maďarské špeciality. V novej predajni Vás obslúžime Čerstvým mäsom, hydinou, mäsovými výrobkami, polotovarmi, konzervami ako aj kyslou a hlávkovou kapustou, korenivami a inými druhmi tovaru. Teším sa, že Vás čoskoro budéme môcť v našej predadajni Čo najsrdečnějšie privítaťa obslúžiť Osobné, písomné i telefonně objednávky vybavíme obratom, v oblasti Zürichu vlastnou dodávkou. Julius Nemčik Metzgerei — Wurst-Spezialitäten Schauffhauserstrasse 414 tel. 051 - 46 61 85 Električka č. 14 — zastávka Eisfeldstrasse. Dostatok parkoviska pred domom.i vo dvore. Českoslovenští přátelé Pověřujete pro bezcelní TUZEXOVÉ dárky, zasílané příbuzným a přátelům v českolovensku, správné oficielní generální zastoupení ve Švýcarsku PALATINUS GmbH., 8023 ZÜRICH Schweizergasse 10 tel. 051 - 23 60 77 / 78 Váš nový život zpříjemní Vám zařízený byt tak, abyste se cítili jako doma. Naše firma je Vám proto k disposici, postačí dás vyrozumět, splníme Vaše přání. Naše ceny a výběr Vám jistě přijdou vhod. Těšíme se na Vaši návštěvu, abychom Vám mohli posloužit. MÖBEL LANG + CIE. Bern Basel Olten Effingerstrasse 53 Güterstrasse 144 Hauptgasse 13 Grenchen Bielstrasse 19 Vyžádejte si —zdarma pro Vás — naše nové ilustrované ceníky. Zprostředkujeme dodání vybraného zboží nebo do Československa zašleme přímo z Zürichu originál TUZEX — dárkové bony. Ručíme za zaslání, případné vrácení peněz. Dobrý vedlejší výdělek pro Čechoslováky prodáváním velké ilustrované knihy o Československu. Zájemci z Německa a Švýcarska přihlaste se u: WELTRUNDSCHAU-VERLAG AG 8802 KILCHBERG Alte Landstrasse 15 [pageend2]-1- Najednou milosrdní samý chléb a sůl berou nás na vědomí laskavě zdvíhají lakýrky^z našich úst mezi koňakem a růží Povedeme vás špalírem smyčců na čestné místo Dravci se dali na mazlení Z vypasenců kostlivci UtlaČovatel vyznává svobodu Odložte pamět Nařízeno hájení zvěře Inkvizítor brání nevinné Donašeč pálí udání Vlk jde za skřivana Z LISTŮ, 17.4.1969 KARNEVAL Jaromír Hořec: TŘI CITÁTY Z KARLA ČAPKA O "... Nejdivnější a nejnelidštější na komunismu je jeho zvláštní pochmurnost o Čím hůře, tím lépe; porazí-li cyklista hluchou babičku, je to důkaz zpuchřelosti dnešního řádu; strčí-li dělník prst do koleček stroje, nerozmačkají mu jej kolečka, nýbrž měštáci, a to k tomu ještě s krvežíznivou rozkoší» Srdce všech lidí, kteří z těch či oněch příčin nejsou komunisty, jsou zhovadilá a hnusná, není dobrého chlupu na celém dnešním řádu; co je, je špatné... Tento import zoufalé pochmurnosti se nazývá ’’výchova mas k revolučnosti anebo "posilování třídního vědomí’’» .. A přitom ten tak zvaný proletář je od přírody nakloněn k radostnému pojímání života. Komunistický pesimism a zasmušilá nenávist jsou do něho uměle pumpovány a k tomu ještě nečistými troubami...” • ”... Dnešnímu světu není třeba nenávisti, nýbrž dobré vůle, ochoty, shody a spolupráce; je mu třeba vlídnějšího normálního klimatu; myslím, že by se s trochou obyčejné lásky a srdečnosti daly ještě dělat zrázraky. Zastávám se dnešního světa ne proto, že by to byl svět bohatých, ale protože je to zároveň svět chudých a pak těch prostředních, těch drcených mezi žernovy kapitálu a třídního proletariátu, kteří dnes jakž takž udržují a zachraňují největší část lidských hodnot...” O ”... Někdy mě opravdu jímá hrůza, že -ač rozumím mnoha věcem a lidem- nemohu se srozuměti s komunismem. Chápu jeho ideály, ale nemohu pochopit jeho metodu. Věří-li jeden národ, že se mají lidé navzájem snášet, a jiný, že se mají navzájem sníst, je to diference sice velmi malebná, ale nikoli zásadní; avšak věří-li komunismus, že věšet a odstřelovat lidi za jistých okolností není nic vážnějšího než pobíjet šváby, pak je to něco, čemu nemohu rozumět, třeba se mi to říká po česku. Věřím až podnes, že je jistých mravních a rozumových pět švestek, po nichž člověk pozná člověka. Metoda komunismu je široce založený pokus o mezinárodní nedorozumění, je to pokus roztříštit lidský svět na kusy, které k sobě nepatřila nemají,si co říct. Co je dobré na jedné straně, nemůže a nesmí být dobré na druhé straně; jakoby nebyli tady i tam lidé morálně i fyziologicky tíž. Pošlete na mě nejortodoxnějšího komunistu, neskolí-li mě na místě, doufám, že se s ním dohodnu ve spoustě věcí, pokud se ovšem netýkají komunismu. Avšak komunismus se zásadně neshodne s těmi druhými v tom, co se netýká komunismu. Snad to u něho není ani síla přesvědčení, nýbrž jakýsi rituální předpis anebo konec konců - řemeslo..." /Z Čapkovy stati "Proč nejsem komunistou", 1924./ [pageend3]-2- DISKUTUJEME - UVAŽUJEME - KLADEME SI OTÁZKY Takovýto podtitulok v referáte o prvomájových oslavách mala bratislavská "Pravda”« Aké teda boli, keďže měli byt netradičné? Nijaké! A to mal byt osemdesiaty Prvý máj, nerátajúc tie protektorátne. Ale nebol! Prvýkrát sa Sviatok práce oslavoval v Prahe roku Pána 1890» Teda za habsburgskej monarchie Franca Jozefa I» 0 tomto veíkom dni pražského "Děl-, ného lidu” napísal svoj slávny fejtón do Národných listov nik iný ako básnik Jan Neruda» Čo by dnes napísal Jan Neruda o týchto pražských ’’netradičných” oslavách za existencie socialistickej ČSR? Akiste si mnohí Pražania v ten deň zaspomínali na predošlé Prvé máje, aj na tie "poúnorové”, nakomandované. Nepreberné množstvo zástav trepotalo vo vzduchu na uliciach našich miest a dedín, deti i stárež mávala fanglič- kami ostošest» Predsa plápolal akýsi oheň prebúdzajúcej sa jari, oheň mladosti a nádeje na krajšiu a slobodnejšiu budúcnost. A tohto roku horeli v Prahe sviečky na podstavci sochy Svätého Václava. Svätý sa zrazu stáva patrónom pražského ’’dělného lidu", íudu, ktorý prežil Franca Jozefa, Hitlera a prežije i dnešných mocnárov mocných ríš»». Tohoročný Prvý máj v Prahe teda nenakomandovali. Možno ho ani nezakázali, no zrejme ani nepovolili. Nepochodovali krojované skupiny, ba ani vojenské kroky ozbrojených jednotiek íudovej milície nedopadali na dlažbu Václaváku. Tam premávali pancierniky. Sovietske síce, no nesedeli v nich už ruskí, ale naši vojaci. Pri príležitosti 9»mája odzneli obligátne prejavy o nesmiernej vďake našim osloboditeíom. Pozdravné telegramy boli tradičné a kým poštový styk existuje, budú sa tradičné telegramy posielat aj do Moskvy. To tiež patrí do rámca tzv. konsolidácie a čo sa obsahu týka, nevadí, ak sa v nich troška pokurizuje. Kurizovanie je pravda tiež istá forma politiky. Ktovie, či sa kurizovaním voíačo nedosiahne... Aj armádny rozkaz bol tradičný. Len ta legenda o oslobodení "slávnou a nepřemožitelnou sovietskou armádou" má dnes, po onej hroznej noci v Auguste 1968 celkom iný význam. Vskutku sme vtedy, v rokoch nacistickej poroby, túžobne čakali na koniec vojny, na príchod spojeneckých, teda aj sovietskych jednotiek. Tisíce našich bojovníkov na Východe, Západe, v severnej Afrike, bojovali po boku spojeneckých vojsk, teda aj sovietskych jednotiek, proti nacistickému barbarstvu. Sovietski vojaci padli v presvedčení, že oslobodzujú bratskú krajinu. No ale keď nás oslobodili v máji 1945, prečo k nám tak zrádné a zákerne vpadli onej augustovej noci 1968? Prečo nás obrali o slobodu a samostatnost? Je fakt, že za vojny sa sovietske jednotky prebojovávali do Berlína aj cez naše územie. Keby sa museli prebojovával cez Severný pól, istotne by oslobodili tulene, mrože a íadové medvede. Je historickým faktom, že sovietske jednotky nám dopomohli k samostatnosti a znovuzískaniu štátnej suverenity. Aj my sme o tom boli načisto presvedčení. Iba ona strašná augustová noc 1968 strhla závoj z tejto šíabikár- sky pestovanej a tradovanej legendy. Sovietski historici tvrdia, že Hitler vierolomne napadol Sovietsky sväz. To asi preto, že Stalin s ním uzavrel pakt, ktorý Hitler využil na upevnenie svojej moci aj nad porobenými národmi našej vlasti. Stalin využil pakt na "oslobodenie" baltických krajín a podobne sa pokúšal "oslobodiť' aj Fínsko pod zámienkou priateískej "úpravy" hraníc. Tiež historický fakt. A do toho prišiel 22. jún 1941. No nie tak sčista-zjasna, pretože o Hitlerových úmysloch celé mesiace predtým čvirikali vrabci na všetkých kontinentoch, Len sovietski historici tvrdia, že to bol zákerný, vierolomný útok. Nuž ako ináč nazve história vpád vojsk tzv. varšavského paktu onej augustovej noci 1968 do našej vlasti?... Pražské oslavy netradičné [pageend4]-3- Je zjavné, že ani v roku 1945 nešlo ruským mocnárom o našu samostatnost a slobodu. Im šlo o rozšírenie svojho panstva, podlá nich ’’socialistic kého" panstva, po rusky: carstva socialističeskogo. Aj dnes im ide iba o to, aby si chránili a rozšírili toto svoje cárstvo, ktoré siahá od Usuri po Užhorod. Dejiny sú neúprosné v posúdení, aj v odsúdení pokrytcov, nech sú hocako mocnie M, Lovčan BILANCE A PERSPEKTÍVY Rozhodli jsme se uveřejňovat v této rubrice čas od času stati a komentáře těch čs. politiků, novinářů, filosofů a spisovatelů, kteří s námi sdílejí emigrantský osud. Dnes otiskujeme stát filosofa Ivana S v i t á k a, napsanou v USA koncem roku 1968, ze souboru článků "Hlavou proti tankům", která je pokračováním Svitákových úvah ze "Studenta" - "Hlavou proti zdi". Slepá ulička české politiky. "Co jsi neztratil, to mášo Neztratil jsi rohy. Máš tedy rohy." Řecká aphorie. 1, Sovětskou okupací jsme neztratili socialismus, prostě proto, že jsme ho nikdy neměli, Ztratili jsme pouze šanci, že se přiblížíme společnosti, která by spojila se státním vlastnictvím výrobních prostředků politický systém umožňující jakousi demokratičtější kontrolu vládnoucí elity. A se smyslem pro starou řeckou logickou chytačku bychom mohli říci, že ne- ztratili-li jsme socialismus, pak jej máme právě díky okupaci, nově zavedené censure a realistické politice; máme jej ovšem stejně málo, jako má rohy ten, kdo se dá přesvědčit slepou uličkou starého paradoxu. "Socialistický charakter" státu je paradoxně potvrzován zavedením censury, exteritoriálními právy poskytovanými policejním jednotkám, a tankovými kolonami. 2. Tradicí české politiky byla a je "česká ulička", fotbalová zkušenost s obratným driblingem a uvolňováním spoluhráče. Zatím co profesionální fotbalisté pochopili, že sebelepší kličkování nemá smyslu, nestřílí- me-li v kritické situaci góly, profesionální politikové se stále domnívají, že národ se může prodriblovat a prošvejkovat historií, aniž střílí. Tak národ dribluje ve střední Evropě mezi dvěma kolosy, Německem a Ruskem, kličkuje dokonce s obdivuhodnou elegancí a krásou pohybu, ale výsledkem není úspěch, ale jen nová, zúžená ulička, v jejíž realitě se národ bude nyní učit driblovat. "Česká ulička" je slepá ulička. 3* Slepou uličkou české politiky byl Únor 1948, k němuž vytvářel Mnichov úvodní lekci a rok 1968 jakýsi doslov. Únor byl největším vítězstvím čs. dělnického hnutí a byl zároveň, téměř současně, největší porážkou tohoto hnutí, protože mocenské vítězství nad politickým protivníkem se během několika málo let změnilo v pravý opak oněch cílů, které sledovaly po 70 let obě hlavní politické strany čs. dělnické třídy - sociální demokraté a komunisté, Důsledky únorových událostí znamenaly přijetí sovětského modelu socialismu, nastolení totalitní diktatury mocenské elity, likvidaci občanských svobod a omezení národní nezávislosti, ačkoli, po pravdě řečeno, tyto důsledky nebyly ani předvídány ani chtěny samými organisátory únorového převratu, ale byly ukládány zvenčí. Únor měl dva trvalé vklady: společenské vlastnictví a zrušení staré třídní struktury. 4. Jakmile se česká politika dostala do sovětské zájmové sféry, pak ovšem bylo uskutečňování socialismu podřízeno těmže strukturálním zákonitostem obrovské dějinné persifláže Marxe, jakou praktikoval ocelový muž v SSSR. Strukturálně podobné procesy vytváření mocenské elity, byrokrati- sace výrobní činnosti a usměrňování myšlení měly však jednu podstatnou [pageend5]-4- zvláštnost, že totiž byly prováděny v jediné průmyslové zemi, která se kdy dostala pod vládu stalinistů. Výsledky exportu socialistického carismu do střední Evropy byly katastrofální po všech stránkách: ekonomicky, politicky i ideově. 5. V české politice se v roce 1968 vyjevil smysl socialismu jako možnost pokračovat v pokusu o sloučení socialismu a demokracie, v pokusu, který byl znemožněn spíše poúnorovou sovětisací nežli únorem samým. Uplatnit národní zvláštnost čs. socialismu se zdálo čs. mocenské elitě východiskem z ekonomické krise a z politických nesnází. Její političtí mluvčí vůbec netušili, že tím postavili národy do situace tazatelů po smyslu socialismu, že nechtě položili SSSR základní otázku jako mocenskou otázku. Nikoli čs. mocenská elita, ale čs. lid a zejména jeho intelektuální mluvčí vytvořili před Kremlem strašlivou alternativu: bud přijmout nebezpečnou myšlenku demokratisace socialismu a evropeisace Ruska, anebo vojensky intervenovat a zabránit nejen reformám, ale i desintegraci vlastního panství. A Kreml přijal tradiční úlohu carů - četníků Evropy. 6. Pojetí čs. socialismu jako demokratické soustavy, umožňující aktivitu lidu a kontrolu elit, pojetí socialismu jako řádu slučitelného s politickou demokracií bylo ovšem fenomenem evropského a světového významu. Společenské vlastnictví, politická demokracie a svoboda informací se zdály poskytovat prostor k překonání rozporu mezi sovětským a západním systémem a nacházet řešení otázky po smyslu socialismu v jednoduché pravdivé rovnici: socialismus je demokracie a svoboda. Toto východisko ze slepé uličky přijala napřed malá frakce čs. mocenské elity, která získala moc převratem uvnitř komunistické strany. Naivně se domnívala, že provede jen technokratické změny, poněkud zliberalisuje kulturu a udělá řadu koncesí podobných Chruščevově destalinisaci. 7. V taktickém manévru proti převaze stalinistů získala skupina refor- mistů podporu širokých vrstev, ale zároveň si znepřátelila sovětskou mocenskou elitu, která se už řadu let pohybovala opačným směrem od Chruščevových dobrodružství s destalinisaci. Navíc čs. mocenská elita udělala v očích sovětských neostalinistů a technokratů smrtelný hřích: použila ve svém převratu sil, které mohly ohrozit elitu samu. Obrátila se o podporu mimo řady Komunistické strany a revidovala stalinskou interpretaci smyslu socialismu. 8. Konflikt interpretací smyslu socialismu vyústil v konflikt elit. Okupace vyřešila konflikt elit i teoretickou otázku ve prospěch silnější elity, a to se stejnou samozřejmostí a bez výčitek svědomí, s jakou čs.elita zakázala obratem své domácí potenciální kritiky a jejich politické organi- sace i projevy, Invase posloužila jako prostředek výchovy ke kolektivnímu gangsterismu elit východoevropských států. Zároveň invase potvrdila, že v kritické situaci vládnoucí elita nedokáže překonat své omezení, že zůstává elitou aparátníků, byrokratů a technokratů a že její mezinárodní spojení je pro ní podstatnější než zájmy lidu a politická podpora národa. Socialistická demokracie je neslučitelná, teoreticky i prakticky, s elitistickou versí technokratického neostalinismu. 9. Jestliže je revolta v jedné zemi odsouzena k zániku pod sovětskými tanky, pak z toho vyplývá poučení, že příští otřes bude nejen hlubší, ale bude muset zachvátit více zemí,i^á-li být úspěšný. Rozhodně však nebudou národy po zkušenostech z Maďarska a Československa věřit ilusi čs. reformistů, že moderní totalitní diktatury lze změnit pokojnou cestou reformami uvnitř vládnoucí elity, bez širokého demokratického hnutí a masové podpory, bez. ozbrojeného boje proti intervenujícím tankovým jednotkám® Marxisté se nesmí bát této hořké pravdy už proto, že jejich spojenectví s pravdou, zájmy a myšlenkami je bezpodmínečné. 10. Antimarxovská, post-stalinská varianta socialismu je teoreticky, nepřijatelná a prakticky neúspěšná, protože se vedoucí elita nedokáže opřít o sjednocenou sílu lidu« V kritické chvíli stalinští aparátnici procitají ze svého ”snu o svobodě” a navracejí se k "realitě”, do slepých uliček a švejkovského kličkování, aby tím však prokázali jen to, že všechny iluse, které vkládaly do aparátnické elity národy, usilující o svobodu, byly, jsou a budou klamné. [pageend6]-5- N A Š I VE SVĚTĚ Donis z Vídně "Dlouho očekávané letošní jaro se konečně dostavilo, Rozsáhlé zahrady vídeňského Schönbrunnu i městských parků rozkvétají do plné krásy* Marie Terezie na svém kamenném trůnu uprostřed Vídně mlčky jako sfinga pozoruje to bezstarostné hemžení, které proudí okolo ní. Matky vyvádějí vstříc slunci děti, které se nijak neliší od dětí u nás doma« Snad jen tím, že mluví jinou řečí a že zatím nepoznaly, co je to strach z cizího vojáka, že zatím neslyšely pláč mámy a táty nad pokořením a znásilněním jejich vlasti. Žijí ve svobodné zemi, kde lidé mohli odsunout politiku až na druhé místo, kde mohou volně, bez obav z následků kritizovat nejen svoji vládu, ale tvrdý nelítostný režim, vládnoucí o několik desítek kilometrů dál za hranicí, oddělující svobodný svět od světa poroby, lži, úzkosti a pokoření. A mezi těmito štastnými lidmi kráčejí stovky těch, kteří museli odejít ze země, která byla ještě donedávna jejich domovem. Dýchají z hluboká čerstvý vzduch svobody, který tak dlouho doma postrádali, Od rána do večera křižují ulicemi Vídně a jejich kroky na svobodě jsou často nejisté a plné obav z další budoucnosti, Museli se vzdát toho nejdrazšího: své řeči a museli přijmout řeč cizí, kterou často plně neovládají a která jim proto svazuje jazyk i ruce. Když se v podvečer nad rozpálenými střechami rozhlaholí zvony vídeňských kostelů a vnesou do celého toho velkoměstského zmateného ruchu okamžik poklidu, cítí tihle noví obyvatelé, že jsou v jiné zemi s jinými zákony. Protože tam, kde mohou lidé svobodně vyznávat jakoukoliv víru, kde mohou založit jakoukoli politickou stranu, kde mohou cestovat do kterékoli země na světě, kde se nemusí obávat pro svůj odlišný politický názor nenadálé noční návštěvy, končící nekde za mřížemi, tam je skutečné jaro, na které bychom u nás doma letos marně, čekali." Antonín S., Vídeň, 2,5*1969. NÁŠ FEJETON Heslo pro 1» máj. Máme tu zase máj. Téma jistě vděčné pro pár zasněných, věčné téma pro zamilované, ale co hlavní, téma doslova k nezaplacení pro ty, kteří se tím živí. Pro ty, kteří jsou na slovo vzatými odborníky na lidové nadšení, na triumfující spontánní souhlas, na rozjásané tváře. Pro ty, kteří rok co rok vymýšleli /probůh., čím?/ a tiskem vydávali dlouhé seznamy "doporučených" hesel, pro různé hlasatele přenosových vozů, kteří pak těmito hesly až do ochraptění suplovali nadšení, a konečně pro ty, kteří potřebovali něčím prodchnout své projevy. Takový první máj, to byl den, který vždy jasně naznačil /ústy oficiálních představitelů/, že kromě lidí je tady ještě Lid. Vidět ho, pravda, nebylo, ale zato ho byly plné noviny, skvěl se na prvních stranách všech obrázkových časopisů, hýřil barvami z nástěnek a v ústech řečníků ho bylo víc než oblázků. V ulicích sice mlčel, ale z rádia bylo vždy slyšet jásání. Dechovky za párek a pivo hrály na každém rohu, Já měl rád tento den. Chodil jsem do přírody, kde býval božský klid. Slunce svítilo a já měl jistotu, že nikde nepotkám člověka. Býval to pro mne opravdový svátek, Tento můj zvyk však také způsobil, že jsem nezažil první máj roku 1968. Byl to prý slavný první máj. Nadšení nebylo prý třeba suplovat, lidé jím přímo překypovali. Lidé, a to i ti, kteří původně nechtěli, jásali o sto šest. Heslo socialismu s lidskou tváří plnilo svoje poslání. Heslo nenadekretované a právě proto tak spontánně přijaté. Heslo, které bylo opravdu prvomájové, opravdu lidsky jarní. A to je vlastně také důvod, proč vám dnes píši. I letos se možná zase vymýšlela hesla; měl bych návrh na jedno z nich. Je inspirováno dřívějšími prvními máji a dnes by se mohlo zvlášt dobře [pageend7]—6 — vyjímat, Jistě si všichni vzpomínáte, jak Praha v tento den bývala zaplněna mnoha stánky, ve kterých prodávali zteplalé pivo do papírových kelímků. Byly pak těch kelímků plné ulice. A právě ty mi vnukly myšlenku na zcela nové heslo. Na těch kelímcích bývalo totiž jako návod pro nedovtipný lid napsáno "PO UPOTŘEBENÍ ZNEHODNOŤTE!" RASH /Basilej 1969/ 9 MALÁ ŠVÝCARSKÁ VLASTIVĚDA 0 švýcarských dějinách - pokračování druhé. Druhá polovina 14»století a počátek 15.století jsou poznamenány výbojnou politikou dosavadního svazku měst; cíl: připojení dalších měst. Není žádným tajemstvím, že tyto výboje měly převážně charakter loupeživých nájezdů a že byly provázeny plundrováním a násilnostmi. Do této doby spadá připojení Zugu, Solothurnu, Appenzellu a St.Gallen. Krátce po skončení války zvané Appenzellské /1411/ odehrála se v blízkosti hranic Spříseženstva událost světového významu: Koncil Kostnický. Původním úkolem tohoto koncilu bylo sice odstranění schismatu /.v té době si totiž činili 3 papežové nárok na to, být hlavou církve/ a zvolení jednoho jediného právoplatného papeže. Pro nás má tento koncil tragický význam: v roce 1415 na něm byl jako kacíř odsouzen a upálen Mistr Jan Hus. Pro Švýcary měl tento koncil význam v tom, že se na něm král Zikmund se vší rozhodností postavil proti Habsburkům a vyzval i všechny sousedy, aby se zmocnili habsburského majetku. Přestože Spříseženstvo krátce před tím prodloužilo mír^ s Rakouskem o dalších 50 let, po krátkém váhání porušilo tuto smlouvu a během několika týdnů dobylo Aargau i s hradem Habsburg, kolébkou celého habsburského rodu. Obsazeno bylo také město Baden. V polovině 15» století byly připojeny kantóny Schaffhausen a Thurgau. Na západě představovalo stálé nebezpečí pro Spříseženstvo panství Burgundské. V roce 1476 dochází k bitvě u Grandsonu a Murtenu, kde byla vojska Karla Smělého poražena na hlavu, Na území se však tím nic nezískalo, nebot dobyté oblasti prodali Švýcaři nejprve Bedřichu III. Habsburskému a později francouzskému králi Ludvíku XI. Prakticky celý zbytek 15»století je naplněn různými vojenskými taženími, drobnými válkami a výboji. Za zmínku stojí údaje o počtu obyvatel některých měst ke konci 15. století: Freiburg asi 5000, Bern asi 6000, Zürich asi 7000 a Basel asi 8000. Největším městem v tehdejší době byla Ženeva s cca 10 000 obyvateli. Dopravní spoje v té době byly velmi špatné, vedly často' po hřebenech vysokých hor a tak se větší část dopravy odbývala po vodě. Přesto však již v 15» století vznikají ve větších městech obchodní společnosti v mezinárodním měřítku. Jejich obchodní spojení sahalo od Španělska k Polsku a od Benátek po Gdaňsk* Zajímavé je, že nejdůležitějším obchodním centrem v té době nebylo žádné z větších měst, nýbrž to byl Zurzach, který sám ani neměl statut města. -šd- /pokračování příště/ POLEM I K A K poznámce značky -L- ze 4.čísla Zpravodaje nám přišly dva polemické příspěvky. Poznámka se totiž, jak se zdá, dotkla složitější a citlivější problematiky, než by se na první pohled zdálo, Zde je první z nich: "Rád bych odpověděl šifře -L- na její neomalenou poznámku. Mně se totiž dopis panu Blažkovi v Listech moc líbil. Jako student nejsem zaslepen hmotným zlepšením oproti dřívějšku, automatické pračky, hory banánů, fantastické vily a nízké ceny alkoholu mě Ještě k "Dopisu ze Švýcar" /a k našim postojům, k Listům, a tak/ [pageend8]-7- nechávajfí chladným. Zato mě stejně jako kdekoliv jinde na světě rozčiluje byrokracie, chorobná šetrnost, nedostatek bytů, nadřazenost ’’lepších” vrstev, nevychované dětičky, nemyté krky ... Doufám, že nejsem povinen^ se domnívat, že jsem z pekla emigroval do ráje. Doufám, že mám právo kri- tisovat. Za devět měsíců ve Švýcarsku jsem udělal mnoho špatných zkušeností a názory, které jsou toho plodem, bych si rád nechal jednou od někoho vyvrátit. Třeba na stránkách Zpravodaje! Myslím, že byste nadvtímhle neměli přimhuřovat oči anebo mlčet. Možná, že i ti skutečně lepší Švýcaři by byli za takovou upřímnou kritiku vděčni. A to s tím ďáblem? ... Tak to já té jedné nebo dvěma třetinám docela věřím. Švýcaři se skutečně ďábla bojí, někteří ho nenávidí a jiní se ho snaží přezírat. On na sebe totiž bere nejrůznější formy: komunista, Rus, Němec, anarchista, Číňan, Američan, Arab, Zid, Gastarbeiter anebo Jura-separatista a dnes i Čechoslovák /nutno uznat, že z těch 8 tisíc Čechoslováků nejsou zde sami andělé/. Tak. Chtěli jste vědět, co dělají studenti v Zürichu. Teď jste slyšeli aspoň jednoho. Musím Vás ještě upozornit, že nejsem ani pozdě probuzený patriot, ani komunista. Jen vidím věci tak, jak mi je osud naservíroval." ______________ Ilja L. , Zurich. • V souvislosti s poznámkou značky -L- se jiný čtenář, podepisující se značkou /Ker- rozepisuje o koncepci Zpravodaje vůbec a vyslovuje požadavek "...aby se redakce pokusila nějak formulovat svůj program, aby se tak stalo zřejmé, o co redakci vlastně jde..." Pokud pak jde o jeho vlastní programové úvahy, píše: "...Hádám, že máme 3 možné cesty: 1/ Dejme tomu, že se nám podaří ekonomicky a společensky zařadit. Pořídíme si práci, byty, auta, dovolené, manželky, děti atd. a na tomto stupni ustrneme. Není jasno, má-li Zpravodaj po splnění těchto praktických úkolů dělat něco víc, to jest postoupit na stupen 2/ kdy by šlo o to, nerozplynout se v množství, ale naopak ze své nynější nevýhody udělat pozdější výhodu prostřednictvím spojitosti s myšlenkovými bohatstvím domova. Je ještě jedna možnost, totiž 3/ -viz poznámku zn. -L-, začít volat, snad z důvodů snadnějšího zapracování, něco jako: všichni hloupí, co tam zůstali a po pár měsících nerozeznávat nebetyčný rozdíl mezi Listy a dejme tomu Rudým Právem. Strefujeme se do Listů, protože nám domněle šláply na palec. Dokonce si chtějí, lumpové, přihřívat polévku, a to my, rodilí Švýcarové, nepřipustíme! Pak už zbývá jen své totální utečenectví vyjádřit závazkem, že do půl roku zapomeneme česky. Myslím, že bychom udělali lépe, kdybychom se snažili být sami sebou i když je to obtížnější, než se tvářit jako ryzí švýcarští patrioti. Pak bychom snad mohli být něco platni lidem /včetně hrstky komunistů právě například v Listech/', kteří měli tu obdivuhodnou statečnost zůstat doma a dál táhnout tu káru, i v nebezpečí života, i když je cesta k nepoznání změněna a rozježděna tanky a všechny lávky strženy..." _____ -Ker- 9 Tak to jsou ty dvě polemické odpovědi. Jsou řečeny pádně a bez obalu, jak se na oponenty sluší. Oba dokazují, že se jejich autoři nezpronevěřili českému "kritickému realismu" a nedají se ve Švýcarsku jen tak opít rohlíkem. To je stanovisko chlapské a statečné. Chtějí zůstat sami sebou, i když se odebrali do ciziny. Jsou na své češství velmi citliví a proto se jim zdá, že Zpravodaj je servilní plátek, který si zbytečně zadává. Zapomínají na maličkost, že už sama existence Zpravodaje jako československého časopisu svědčí o -nikoli slovním, nýbrž reálném- opaku. Pokud pak jde o požadavek otevřené kritiky švýcarských poměrů, domnívala se redakce -a domnívá se dosud-, že to nebylo to hlavní, proč sem osm tisíc lidí přišlo. Jistě že se časem i k této otázce budou naši lidé vyjadřovat a jejich názory dojdou publicity. Ostatně otištěním obou příspěvků dává redakce k takové rozpravě -pokud by ji i další považovali [pageend9]-8- za vhodnou- možnost* Konkrétně pak k "dopisu Blažkovi’’ o nějž jde: nejen značka -L-, ale i redakce ten dopis nepovažuje za spravedlivý, Myslí si, že k duchaplným invektívam je doma příležitostí dost. A vůbec už ta poznámka nebyla útokem na Listy; byla spíš politováním, že už i ony si zarajtovaly obvyklým způsobem na oblíbeném únikovém ”emigrantském" koni. Ostatně už nerajtují ani na jiných koních. Můžeme ujistit oba diskutující, že je nám to víc líto, nežli si snad myslí. Ale snad je to dobře. Proč by měly právě Listy svou okleštěnou existencí dodávat Husákovu režimu byt i jen zdání nějaké tolerantnosti. Takhle je to sice zlé, ale je to jasné. Letošní československé jaro je opravdu bez listu. -pat- SLOVO MÁ PRÁVNÍK Ve Zpravodaji č.4 bylo uvedeno několik čtenářských dotazů právního rázu, na které bych chtěl stručně odpovědět: 1/ Rozvod, když jeden manžel zůstal v ČSSR Pokud druhý manžel s tím souhlasí, bude nejvýhodnější, když návrh na rozvod podá manžel v Československu u příslušného Okresního soudu svéhp bydliště. Vypracovaný /v Praze/ návrh na rozvod, nejlépe advokátem, necht pošle druhému manželovi do Švýcarska, který návrh podepíše a ev. připojí prohlášení, že se nechce vrátit do Československa. Přitom je nutno ovšem brát v úvahu i policejně-politické aspekty. Uvedený návrh by měl obsahovat i ustanovení o tom, komu budou dány do výchovy nezletilé děti, případně ustanovení o placení výživného. Jestliže manžel v Československu nesouhlasí s rozvodem, může návrh o rozvod podat manžel žijící ve Švýcarsku ev. prostřednictvím advokáta jak v Praze, tak ve Švýcarsku, u soudu příslušného místu bydliště. 2/ Zanechaný majetek v Československu Přísně podle zákona vzato ho mohou československé úřady zajistit teprve tehdy, když je v běhu proti uprchlíkovi trestní řízení podle § tr.zák. o opuštění republiky. Pokud se jedná o movité věci, nebude asi problémem, aby se známí a příbuzní v Československu, tím pověření, o věci včas postarali. U věcí, kde je potřeba úředního převodu, např, u nemovitostí, aut, družstevních bytů apod., je nejlepší převod za úplatu. Při darováníje totiž nutno, aby podarovaný zaplatil darovací daň ve stejné výši jako daň dědickou. Její výše se řídí stupněm příbuznosti a může činit až přes 30% hodnoty daru. U družstevních bytů v Československu je k převodu členství zapotřebí souhlasu představenstva družstva, jinak má dosavadní majitel nebo ten, kterému to odkazuje, právo na vrácení vkladu. Podle mého názoru nemají čs.úřady žádnou legální možnost zajistit nebo zabavit zanechaný majetek, pokud uprchlík má ještě platnou výjezdní doložku nebo nebyl Ministerstvem vnitra vyzván, aby se vrátil do Československa. Možná, že by bylo vhodné dát nějakému příbuznému v ČSSR plnou moc /stačí takovou listinu osobně podepsat ev.podpis nechat zde ověřit notářem/, aby majetek tam zlikvidoval. Koupí-li ho cizí osoba, může se odvolat na to, že jednala bona fide /v dobré víře/ a lze ji těžko něco vytknout. /Příklad: někdo zanechal v ČSSR rodinný domek. Dá plnou moc svému příbuznému a ten prodá domek třetí osobě./ Tam, kde zůstal jeden manžel v Československu, bude věc asi lehčí, protože druhý manžel se může ev.vzdát svého podílu - i mimo rozvodové řízení - ve prospěch manželky, případně dětí v ČSSR. Pokud věc není právně rozhodnuta, doporučuje se, aby uprchlíci - pokud na tom mají zájem - učinili opatření, aby o zanechaný majetek někdo pečoval, protože jinak by ho Národní výbor mohl zajistit jako opuštěný majetek, který podle občanského zákona připadá státu. [pageend10]-9- 3/ Státní příslušnost dětí Existují některé státy, kde dítě tam narozené automaticky nabývá tamního občanství, nepřeje-li si /resp.jeho zákonný zástupce/' nabýt jiného občanství po rodičích. Ve Švýcarsku tomu tak není. Děti mohou však získat již za 6 let pobytu v zemi švýcarské státní občanství. ZPRAVODAJ ČTENÁŘŮ Úvodem: došlo nám zase mnoho Vašich dopisů; jejich počet naznačuje, že i letošní ročník Zpravodaje splňuje svůj základní úkol, být živým komunikačním prostředkem a zároveň výrazem naší vzájemnosti v cizím prostředí. Obsah dopisů, důvěra, s jakou se na redakci obracíte a slova uznání, které vyjadřujete, pak znovu a silněji než dosud zavazují jak redakční kruh, tak i všechny, kdož věnují vydávání, výrobě a distribuci časopisu své síly i čas, aby časopis vycházel a zvyšoval svou kvalitu. Není a nebude to snadný úkol. Ale rozhodli jsme se jej plnit a plnit jej budeme, Jde nám všem, kteří jsme odešli z domova přece jen o víc, než jen o to, jak žít dál. Jde nám o to,pro co dál žít. Věříme, že spolu s Vámi i v tomto směru si budeme mít co říct. © Krajan Josef P. z Urdorfu nám poslal dopis, který je vlastně odpovědí jeho příteli B.S. v Československu. Píše v něm: "... Náš odchod není zbabělost. Nemaje zbraně, volil jsem mezi city vlastenectví a svobodou. Zvolil jsem to, co je člověku od přírody vrozeno. Zvolil jsem se všemi důsledky, s plným vědomím a dobrovolně. Nepřítel je mocný, dosáhne daleko. Věřím ale, že nedosáhne do našich srdcí, do této země, která díky svým tradicím je, jak se zdá, právně nedotknutelná, ale která se toho nepřítele bojí... My jsme byli pokořeni, ale nosíme hlavu vztyčenou. A nikdy nezapomeneme na místo, kde jsme se narodili... Ale také nikdy nezapomeneme a neodpustíme vinu těm mocným a nespravedlivým, " K dopisu je připojeno "Poselství bratřím Biafřanům" /jehož autorem je B.S., filmový a rozhlasový autor z Prahy/; je to statečné, plamenné poselství solidarity s ubohým ubíjeným malým národem africkým, jehož touha po samostatnosti je před očima celého světa utápěna v krvi. Citujeme: "... Zapřísahám vás, nevěřte mocným. Každý mír, který vám nabídnou, je lstí herodesů, každý chléb, který vám podají, je upečen z o- hlávek a obojků, každý polibek, kterým vás označí, je otráven. Nevěřte vojákům mocných, i kdyby sebevíc připomínali člověka, jejich pravá bytost je ovčí a v hodině pravdy, vyděšeni z vlastních vlků, budou vám vlky. Zapřísahám vás, bijte je, bijte do zničenínebot to je jediná cesta, důstojná člověka... A zapřísahám vás, chraňte děti! Učte je ostřit lžíci! Učte je svobodě jako pokrmu silných! Znovu a znovu jim zjevujte pravdu o tom, co se stalo a děje! V jejich živé paměti je naděje spravedlivého světa." -- @ Z dalších dopisů: Paní Nada P,H. ze St.Gallenu navrhuje, abychom ve Zpravodaji zavedli dětskou rubriku, aby to děti mohly číst a nezapomněly, že jsou Čechoslováky. To je myšlenka hezká a správná. Najde se někdo, kdo by se takové rubriky ujal? Bude nám do ní pravidelně posílat příspěvky? Jestliže ano, dětská rubrika je na světě. - Dále připomíná, a to je věc vážná, že by měli rodiče pokračovat v očkování našich dětí podle směrnic a programu, který byl odchodem přerušen, Snad by v té věci měl poradit lékař, po případě o tom něco do Zpravodaje napsat. V dopise je ještě několik dalších návrhů vesměs kulturního obsahu; vrátíme se k nim příště- a děkujeme za ně i za dopis. - ® Ze Samedanu nám poslal Láňa V. dopis, básničku a dva kreslené, přesněji řečeno obkreslené vtipy. Obrázky bohužel nemůžeme použít, ale schováme si je, část básničky otiskujeme. Jmenuje se "Proč". [pageend11]-10- Proč zas ta otázka na jazyk dere se mí proč jenom mnohý z nás žije teď v cizí zemi... Vývoj lze přibrzdit nadělat zmatky, ale ne zastavit: na to jsou krátký . Proč jenom ve světě není už klid a mír. proč se vždy objeví nějaký Kazimír. Proč u nás nelze dnes už jako člověk žít, proč nás jen nenechá náš "bratr" v klidu být? Básnička je to jistě upřímná, i když ne příliš umělá. Ale my ji také pro její "literární" kvality netiskneme. Leč pro potěšení. Za moc hezký dopis i výstřižky z "tuzemska" děkujeme a těšíme se na další. © Je tu pořád otázka "české hospody". Zase nám k tomu přišlo několik dopisů, Tentokrát však nejen od eventuálních hostů, ale od podnikavých hostinských, kteří by "do toho šli". Psali nám v tom smyslu pan Jaroslav H. z Hilu a pan Ivan K. z Frslibachu. Pokusíme se je dát dohromady. Pak přijdeme na pivo. A paní Haně B. z Wurenlosu, která chce v této hospodě péct bramborák a český štrůdl, určitě oznámíme adresu, až to bude "pod střechou". Při té příležitosti jí děkujeme za krásného vlčáka - na pohlednici. Máme ji "skovanou", jak říkal Čochtan, - @ Paní Jaroslava H. ze Ženevy se na nás obrací s prosbou o informaci, v kterých částech Švýcarska se nejvíc včelaří a zda se tu už nezabývá včelařením nějaký Čech, Ačkoli se včel nebojíme, dáváme tuto otázku dál: ozve še nejaký včelař? /'Med lze poslat do Zpravodaje./ © Pan Miroslav Z, z Basileje prosí o podrobnější informace o založení profesionálního orchestru Čechů a Slováků ve Švýcarsku; chtěl by získat orchestrální praxi a zajímá se proto o přijetí, I když jsme výzvu v tomto smyslu publikovali ve 4» čísle, nešlo o výzvu naši, nýbrž o iniciativu časopisu Neděle, Zatím se nám žádní hudebníci nepřihlásili. Snad bude třeba se obrátit na Neděli /adresa v č.4/. Slyšeli jsme ale, že nějaké hudební těleso vzniká při taneční skupině Sokola Zürich /adresa jednatelky v čísle 5/o & Rovněž z Basileje nám píše, značka -Ker- o přednášce spisovatele Ludvíka Kundery a do jisté míry koriguje naši zprávu o výstavě české knihy /viz Zpravodaj č.5/: "... Je možno číst a doslechnout se o tom, jak naši krajané v zapadlých koutech světa lační po slovu v mateřské řeči. Nic takového se zřejmě nekoná ve Švýcarsku, Soudě podle toho, že přednášku básníka, překladatele a dramatika L. Kundery, kterou vyvrcholila výstava české knihy, poctila svou pozorností asi tak 2 % tamních Čechoslováků. Ke své škoáě! Výstava to byla znamenitá, přednáška velmi pozoruhodná. Těžištěm byl Halas, jehož vysoce angažované dílo dominovalo poesii roku 1968,.. Už se dost diskutovalo o tom, co jsme a proč tu jsme, jestli pro chlebíček či z jiných důvodů, Těžko říci. Rozhodně však Petr Lotar, který přednášku uváděl a který tu žije už přes 30 let, bezvadně ovládá češtinu a má úzký styk s naší kulturou, zatímco nám se již po půl roce ztrácí souvislost mezi českým básníkem, písemnictvím a námi. Ze by se nám tu dařilo příliš dobře?" Je to poznámka trochu žlučovitá, leč pravdivá, Škoda, že basilejští si pro přednášku nenašli trochu času. Jenomže právě ten čas bývá to, co nám tu nejvíce chybí. Jistě jej budeme mít za tři anebo za třicet let i na kulturu víc. Teď ještě opravdu mnozí neví, kde jim hlava stojí. Buďme k sobě, pane -Ker-, shovívavější a upřímnější, Zhurta se ani na kulturní akce chodit nedá. Ostatně Ludvík Kundera sem přijel spíše kvůli Švýcarům, nežli kvůli ustaraným emigrantům, Což vyplývá z toho, že zase odjel. — Všem, kdo nám napsali, děkujeme za dopisy; a i když jsme nemohli ze všech citovat anebo na ně odpovědět, věřte nám, že z nich máme radost, [pageend12]-11- bereme si z nich poučení, čerpáme z nich náměty pro naše články a - jak říkal Čochtan - podruhé - "máme je skovaný".' Na shledanou příště! -pat- ZPRAVODAJ MOTORISTŮ Malé řidičské rozjímání Na horách ještě leží sníh, v údolích začalo skoro již léto, a každou neděli jsou silnice přeplněné. Zanedlouho začne doba dovolených a polovička Evropy se ocitne na kolečkách. Lze předpokládat, že i letos nastane stejný mumraj jako v minulých letech. Jak v podobném provozu obstojí řidiči, mající ujeto jen několik tisíc kilometrů? Vždyt: co si budeme nalhávat; provoz v Československu se nedá ke zdejšímu přirovnat. A což teprve ti, kteří si poprvé koupili automobil až zde. Začínají jezdit v plném provozu a řidičské zkušenosti: pár hodin jízdy v autoškole. Naučit se dopravním předpisům, rozjíždět a zastavovat motorové vozidlo, není ještě žádným velkým uměním. To dokáže i malé dítě. Řídit vůz a mít přitom přehled vyžaduje trochu víc, to znamená mít delší praxi. Řečeno zcela jednoduše - pohybovat se na silnici stejně bezpečně jako při chůzi na chodníku. /Postupem času dosáhnete třeba i takové dokonalostí, že nebudete umět pěšky přejít křižovatku a proto budete jezdit za roh do trafiky vozem./ Ted asi namítnete: "A jak se mám naučit dobře jezdit?" Nebojte se, každý jednou začíná. Nuvolari se také nenarodil s volantem v rukou. Otázkou však je, zda budete mít čas se naučit skutečně dobře jezdit, nebo dřív skončíte v nemocnici. Ale žádný strach! Vám se však nemůže nic stát. Jste rozumný člověk a dokážete se ovládat, nemyslet si, že dovedete více, než ve skutečnosti. A podle toho budete také jezdit. Ve vší opatrnosti ujedete těch prvních pět tisíc kilometrů a pomalu se vás začne zmocňovat pocit, že vás to auto poslouchá. Ovládat nějakých padesát nebo sto koní je hezký pocit. Zmocní se vás touha ukázat sám sobě i ostatním, že "umíte". Raději toho nechte a bučíte trpěliví. Oni ti koně poslouchají jen do jisté míry. Jak přijdou zatáčky, mokro, či nějaká nepředvídaná situace - začínají se plašit a bez potíží dovedou vyhodit ze sedla - v našem případě ze silnice. Pocit, že plně ovládáte vozidlo, se dostavuje dost často, ale je lepší mu nevěřit. To však neznamená, abyste se'‘báli sednout za volant. Postačuje, budete-li stále jezdit s nějakou reservou a nebudete užívat svých maximálních řidičských schopností. Ta reserva se bude hodit v o- kamžiku, kdy se dostanete do nepředvídané situace. Postupem doby a počtem ujetých kilometrů se naučíte předvídat situaci na silnici a lépe si "osaháte" vozidlo, s kterým jezdíte, Na "doraz" řidičských schopností a možností automobilu se jezdí na soutěžích a závodech. Když si uvědomíte, že silnice nebyly stavěny pro závody a budete se podle toho řídit, lze se nadít, že jich budete po dlouhá léta užívat v plném zdraví a spokojenosti. Dnešní článek vypadá možná jako zbytečné kázání. Snad ano, snad ne. Člověk si mnohokrát myslí, že "umí" a vyvedení z tohoto omylu bývá dosti drastické* Je rozhodně lepší myslet si o svém umění méně, nežli přeceněním svých schopností udělat škodu sobě i ostatním. A to platí nejen v motorismu. -im- [pageend13]-12- STRÁNKA PRO ČS. SPOLKY VE ŠVÝCARSKU @ Československý krajanský spolek Biel-Bienne přijal a schválil v březnu na členské schůzi stanovy i název spolku. Do vedení spolku byli zvoleni: O. Ondráček, předseda J. Moček, místopředseda Z. Bálková, jednatelka L3 Gombík, pokladník a další členové výboru a revizoři účtů. V Oběžníku č.2, kde je zpráva o volbě výboru, píší mj. o své činnosti, vyzývají své členy k návštěvě jazykových kurzů "Klubschule Migros" které pomáhají organisovat, sdělují ženám, kde si mohou dát ušít prošívané přikrývky dle našich rozměrů, právě tak jako povlaky a ostatní ložní prádlo ./objednávky přijímá paní E. Mohylová, Lysstrasse 13, 2560 Ni- dau/, vyzývají i ostatní krajany, kteří mohou druhým něčím přispět, aby o sobě dali vědět. Své rady, informace a dotazy jakož i přání mají posílat na adresu spolku: Československý krajanský spolek Association des compatriotes tschécoslovaques 2500 Biel-Bienne, Mettlenweg 64. @ Ve zprávě o valné hromadě Besedy Svatopluk Čech, kterou jsme otiskli ve 4»čísle Zpravodaje 69, jsme informovali o vyloučení paní A. Ma- tysové z Besedy i z funkce ve Svazu čs.spolků. Paní Matysová nám k tomu poslala prípis, který v plném znění otiskujeme : Vážená redakce! Prosím, abyste v nebližším čísle Zpravodaje uveřejnili moji odpověď na poslední odstavec zprávy o Valné hromadě československé Besedy SVATOPLUK ČECH, konané dne 14.dubna 1969» Tato zpráva byla uveřejněna ve 4.čísie "Zpravodaje" na str.ll. Tuto odpověď uvádím níže. "Vysvětlení k mému vyloučení ze spolku SVATOPLUK ČECH, které bylo uveřejněno urážlivým způsobem ve Zpravodaji č.4. V posledním odstavci zprávy o Valné hromadě spolku SVATOPLUK ČECH, konané 14»dubna 1969, padlo čtenářům zvláště do očí, že se v něm mluvilo o mých "rušivých činech" a že se toto sdělení děje "v zájmu nově příchozích krajanů". Nově příchozí krajané, kteří mne znají jako jednatelku spolku ČECHOSLOVÁK, který je jenom jejich spolkem, i ti, kteří chodí každou středu do Limmathausu, vědí, kolika nově příchozím krajanům jsem pomohla při hledání míst, bytů, ba i zárukami, které jsem jako Švýcarka pro jejich rodinné příslušníky ke vstupu do Švýcarska dala. SVATOPLUK ČECH považuje pravděpodobně za "rušivou" moji pomoc, kterou pod Iménem POŘÁDNÁ ČECHOSLOVÁK poskytuji nezištně každému Čechoslovákovi, který se na mne obrátí." Podpis. Nepovažujeme za nutné celý případ jakkoli komentovat; doufáme, že obě strany si spor vyřídí přímo mezi sebou. Je nám jen líto, že není v celé věci používáno více dobré vůle a rozumu. Pokud jde o "urážlivou" formu zprávy, byla-li tak chápána, omlouváme se. Jenom se nám zdá, že my nově přišlí máme přece jen jiné starosti, než dělat advokáty našim s tar ším k rajanům. Tím vec s hlediska Zpravodaje uzavíráme. @ Spolek Helve t,o-československého přátelství v Lausanne uspořádal dne 2.května tr. v aule Collége de 1’Elysée koncert československého [pageend14]-13- houslisty p, Jiřího Trnky, kterého doprovázela na klavír jeho manželka, paní Nača Trnková, Jiří Trnka byl po řadu let prvním houslistou orchestru čs.rozhlasu v Brně, Ostravě a Praze a nyní působí v komorním orchestru "Orchestre de chambre de Lausanne". Na poradu byly sonáty Tardiniho, Beethovena, Janáčka a Griega. Koncert byl pěkným úspěchem jak po stránce umělecké, tak i společenské; byl krásnou příležitostí k setkání členů spolku, kteří jsou manželům Trnkovým za jejich umělecký dar opravdu vděčni. O Z další činnosti spolku: Pro členy vadává "Malé informace", kde oznamuje kulturní a sportovní podniky, na něž členům zajistil zdarma vstupenky, dále adresy krajanů, kteří se nabídli provádět opravy elektropřístrojů, aut, překlady z cizích jazyků apod. Rovněž tam oznamuje osobní zprávy a volná místa. Spolek též převzal práci kantonálního Sociálního úřadu a pro ten účel zřídil Sociální referát /Avenue Juste 0- livier 2, Lausanne, tel. 22 66 50/. O U lausannské odbočky Švýcarského červeného kříže zajistil spolek několik míst pro československé děti do táborů u moře v severním Německu a ve třech táborech ve Francii*- ® /Děkujeme Dr Ctiboru B. z Lausanne za zaslání informací a hlavně za upozornění, že ve francouzských kantonech není známa zkratka pro starobní a invalidní pojištění AHV, nýbrž je tam používána zkratka AVS, Assurance vieillesse et survivants. Tím odpovídáme zároveň na několik" dotazů Čtenářů z francouzských kantonů, kteří se na to ptali* A z vlastivědných názvů: ženevské jezero se jmenuje správně LacLéman. - Posíláme do Lausanne touto cestou pozdrav a přání zdaru v další práci./ (^) Zájezd do Kostnice Beseda "Svatopluk Čech" v Curychu jménem Svazu čs.spolků uspořádá, jako jiná léta, zájezd do Kostnice nad Bodamským jezerem /Konstanz am Bodensee/. Zájezd se bude konat ve výročí mučednické smrti Mistra Jana ±USa v neděli 6. července 1969° Sraz na místě, stanoveném jednotlivými spolky, a to tak, aby všichni účastníci byli u Husova kamene /Hussenstein/ v Kostnici již před 10,30 hodinou. 0 10,30 je pietni slavnost u Husova kamene, při níž promluví krajan Přemysl Fitter, V případe deštivého počasí bude se konat slavnostní shromáždění v nedalekém sálu evangelického sboru. Poté rozchod k obědu. Účastníci si vhodnou restauraci vyhledají sami, případně si vezmou aprovizaci z domova. Přesně ve 14,15 sraz před katedrálou v Kostnici. Shlédneme místo, kde byli Hus a Jeroným odsouzeni, pak prohlídka muzea v Husově domě - /Hus s ens tras se/. Pořadatelům není ovšem možné zařídit společné odjezdy z různých končin Švýcarska. Bude na místních spolcích, aby pro zájemce ze svých krajů zařídily včasný odjezd. Žádáme všechny krajanské spolky, případně jednotlivé krajany a jimi pozvané zájemce, aby nám do 7* června oznámili, zda se zájezdu účastní a v jakém asi počtu. Cestovní pasy s sebou! Těm, kdo nemají švýcarský nebo uprchlický pas /Reiseausweis/, vydá Statthalteramt /pro okres Zürich: Stauffacherstrasse 55/ tzv, Tagesschein, avšak pouze tem krajanům s čs. pasem, kteří jsou ve Švýcarsku nejméně 6 měsíců. [pageend15]Zj LIL LUH ooooooooooo 2 236 Schaffhausen COOOOOOO 148 B 0 I 13 oooooooo o oooo 1 119 Appenzell /A, I p / o o o 46 Ijd-ZGITIÜ ooooooooooo 261 St »Gallen ..» oooooooo 615 T Ir i _L j- OOOOOOOOOOOOQO- 13 Graubünden ,. oooooooo 117 S Z ooooooooooo 57 Aargau ...... oooooooo 520 Obwalden »»»»»»»» 21 Thurgau ... .. oooooooo 194 Nidwalden »»,»»»», 24 Tessin ...... oooooooo 32 Cl-LQ.Í'd-S ooooooooooo 39 V 8 Ll cl OOOOOOOO 0000000'3 538 Z d^ 00000000000003 95 ÄÄ8-L1S o o o o o c o oooooooo 1 Fribourg ... »»»»<>» 151 Neuchatel ... oooooooo 48 Solothurn ........ 313 Geneve . . . . .. oooooooo 308 Basel—Stadt . . » . » » 537 Basel-Land .. Celkový stav oooooooo oooooooo 300 7 733 -14- ZPRÁVY A INFORMACE Mezinárodní hudební festival v Luzernu V době od 13.8. do 7»9»tr. se koná v Luzernu Mezinárodní hudební festivale Budou na něm provedena díla světových skladatelů v podání různých symfonických orchestrů, vokálních souborů a sólistů» Dne 26,8«1969 účinkuje Český filharmonický orchestr pod taktovkou Karla Ančerla a se sólistou Josefem Sukem /díla B,Smetany, J.Suka a B,Martinů/, dne 28,8. týž soubor pod taktovkou Václava Neumanna /díla J,Brahmse a G»Maniera/ a konečně dne 30»8» týž soubor, řízený Georgern Szellem a se sólistou R» Firkušným /díla Ant, Dvořáka/» Zájemci mohou obdržet vstupenky u všech poboček fy» American Express Co» anebo fy» Wagons-Lits/Cook anobo přímo v sekretariátě festivalu, Tam možno také získat i další informace o programu, ubytování atd. Adresa: Secrétariat des Semaines Internationales de Musique, Case Postale, CH-6002 Luzern» Tel» 041 - 22 52 22» Snížení počtu zahraničních pracovníků Jak oznámil denní tisk, bude z rozhodnutí švýcarské vlády snížen o 10% stav zahraničních pracovníků ve Švýcarsku, Je to proto, že současný stav vykazuje 933»142 těchto pracovníků, což odpovídá 15,3% celkového počtu obyvatelstva» Je to dosud nejvyšší stav za 55 let, V této souvislosti byl počet uprchlíků z Československa uveden číslem 7 ° 733 ° Q Číslo 7»733 V rozsáhlé statistické zprávě federální cizinecké policie o stavu cizinců ve Švýcarsku ke konci roku 1968 /viz "Die Volkswirtschaft" č.4 z roku 1969/ je tímto číslem vyjádřen počet československých uprchlíků, o něž vzrostl oproti předchozímu roku stav československých uprchlíků ve Švýcarsku vůbec» Stav ke konci r,1967: 264« Zpráva uvádí přírůstek čs,uprchlíků v jednotlivých kantonech těmito čísly: Ještě k těm rozvodům Čtenářka Dagmar M. z Monthey nám sdělila, že ve věci rozvodů /i v jiných právních otázkách/ je - dle její zkušenosti - nejlépe se v ČSSR obracet na speciální advokátní poradnu pro mezinárodní záležitosti s adresou: Advokátní poradna č,l, Národní třída 32, Praha 1, Záležitostí spojené s rozvodem stojí prý kolem 2000 i více korun. Nabídka pro učelivé Spolek. "Amitié helveto-tchécoslovaque" nabízí čtenářům zdarma učebnice Slovensko-německé konversace a několik Slovensko-německých [pageend16]-15- slovníků, Přednost mají zájemci, kteří nemají možnost navštěvovat jazykové kurzy. Taktéž zdarma nabízí spolek těm, kteří by měli zájem, několik výtisků bible v české a slovenské řeči. Přihlásit se je možno ko- respondenčním lístkem na adrese: Dr Madeleine C u e n d e t rue Mathurin-Cordier 12, 1005 Lausanne. Naši skauti ve Švýcarsku Na výzvu ’’Fausta” z 3 »čísla Zpravodaje se spolu s Jestřábem /viz ZP 4«,/ přihlásilo celkem 10 Oldskautů, 3 Vlčata a 2 Světlušky. Protože jsou přihlášky z různých koutů Švýcarska, Faust je navzájem písemně seznámí, aby se mohli uradit o své další činnosti. Nejpočetnější je skautská skupina v Gommiswald/Hinterdorfu, která již navázala styk s místními Pfadfindry a s oddílem ve Wattwilu, který je pozval na svou mikulášskou zábavu. Byli též pozváni na Gilwellkurs o svatodušních svátcích. Vyzývají redakci, aby uvažovala o zavedení ’’Skautské hlídky", Rádi vyhovíme, když se z vás někdo postará o její náplň. Redakce děkuje skupině "Maják" za zprávu a dopis předala Faustovi. Dr A.M. z Nussbäumen sdělujeme, že jsme jeho přihlášku též předali. Další přihlášky lze nadále posílat do redakce. Howgh. Setkánu v Naardenu Ve 2.čísle Zpravodaje jsme informovali o výzvě k naardenskému setkání, které se mělo uskutečnit koncem března. Zatím jsme od organisátorů nedostali žádnou informaci o výsledku tohoto setkání, jen z květnového Českého slova se dovídáme ze zprávy, kterou přinesl ňolandský deník "Telegraaf", že k němu došlo - citujeme - "... za veliké tajnosti před sochou Komenského v Naardenu, kde čeští političtí vyhnanci z různých zemí utvořili Výbor, který se nazývá "Naardenský výbor Československo"« Byli přítomni delegáti z Francie, Belgie, Lucemburska, Holandska, Západního Německa a Ameriky, v počtu asi 75 lidí." Dále zpráva uvádí i přítomnost zástupců ze Švýcarska. Dotazem u Svazu čs.spolků jsme zjistili, že delegáty nevyslal a proto se obracíme na ty, kteří se setkání v Naardenu zúčastnili, aby nám o tom pro Zpravodaj něco napsali; rádi jejich informaci uveřejníme. Nejde totiž o žádnou bezvýznamnou akci, alespoň, dle citované zprávy, holandský delegát p, M.H.Hruška prohlásil, že jde o vrcholnou organisaci, která representuje statisíce Cechů v cizině. Snad se tedy o tom dovíme víc. - (2) Stručně z exilového tisku O Dubnové číslo chicagského Zpravodaje přináší rozsáhlý článek Emila Ludvíka "Epilog velezrady", ve kterém autor rozebírá pozadí výměny Dubčeka za Husáka a posuzuje ji jako výsledek zrádné hry celého komunistického hnutí. Svůj rozbor uzavírá svými slovy o tom, že "...národ, který dokázal jednotně a úspěšně vzdorovat statisícům cizích vojáků a ignorovat i nařízení Dubčekovy strany a vlády, se nakonec podrobil hrstce vlastních zrádců v čele s Husákem a Svobodou." Jedinou naději spatřuje v tom, že "poslední generace, která už vyrostla zcela pod komunismem a při neznalosti jiného systému jej byla ochotna ze značné části akceptovat, měla příležitost okusit aspoň trošku svobody. Což znamená, že je pro komunismus ztracena a nový útisk může pouze zvýšit její vnitrní odpor," O Březnové číslo New Yorského Deníku přináší článek Ferdinanda Peroutky "Češi a Slováci", v němž se známý novinář a politický komentátor zamýšlí nad novou federální realitou ve vztahu obou národů a probírá [pageend17]-16- všechny fáze historického procesu vzájemného soužití Čechů a Slováků. "...Zmýšlanie a záujem spojili Čechov a Slovákov a boli preto dobré dä- vody verit, že stát teraz federalizovaný bude založený pevnejšie, ako tomu bolo prv. Ale je treba pamatovat na to, že je osudom vecí měnit sa behom času a že veci zriedka zostávajú presne také, jaké boli na začiatku..." - O Květnové České slovo v mnoha úvahách komentuje výměnu funkcí v Praze a zkoumá výhledy Husákova režimu ve vztahu k Moskvě i ve vnitrní politice. 0 opětovné totalizaci a potlačení valné většiny polednových reforem není pochyby. J.Pejskař v úvaze "Jak bychom to měli dělat" píše pak mjo: "Neměli bychom se spokojit pouze s varováním Západu. Měli bychom uplatnit svůj vliv na vedoucí vládní kruhy ve všech zemích, kde jsme našli svůj druhý domov a působit, aby čs.otázka, dokud nebude příznivě vyřešena, neusnula. Příkladem může být Československá národní rada americká, která velmi vehementně a vytrvale uplatňuje svůj vliv na čelné americké kruhy i na Bílý dům. Její nejnovější rezoluce požaduje, aby vláda Spojených států účinně naléhala na odchod všech okupačních jednotek a nepouštěla se do žádných smiřovaček se Sovětským svazem. ... Ale nestačí se na rezolucích pouze usnést. Nutno je popularizovat ve všech informačních prostředcích..," - ® Československé národní sdružení v Kanadě vydalo dne 4»května Reso- luci svého XXI.kongresu v Ottavě, která obsahuje mj. výzvu všem Čechům a Slovákům, aby: a/ i nadále zachovávali a rozvíjeli národní tradice, z nichž jsme vyšli, b/ pěstovali znalost českého a slovenského jazyka, zvláště u mladé generace, dbali o znalost českého a slovenského písemnictví a šíření svobodné vědy a umění, c/ využili všech prostředků svobodných zemí k dalšímu dotváření plné lidské, občanské i politické osobnosti, d/ osvojili si co nejdokonaleji jazyk země, ve které žijí a zapojili se intensivně do všech oborů jejího života, včetně veřejného... Resoluce v dalším textu přináší varování, určené kanadským občanům "... varujeme před jakýmikoli politickými ústupky sovětské agresi, lákavým slibům nebo vydírání; varujeme před dalším oslabováním západní Evropy jako poslední hráze proti komunistické expansi; varujeme před všemi pokusy, které, zvláště na kanadských vysokých školách, v odborových organisacích a jinde usilují o rozbití jednoty pod záminkou sociálního pokroku. Ze své rodné vlasti známe nejeden příklad, že podobných metod sociálního neklidu zneužívali jak exponenti fašismu, tak i komunismu..." ® Československá YMCA/YWCA v exilu působí už od roku 1949 v Německu. Pro své členy a ostatní krajany vydává neperiodické Národní noviny - Našim v exilu /Hoferstrasse 37, D-714 Ludwigsburg/. V posledních dvou číslech připomíná památku T.G.Masaryka a M.R. Štefánika, dále píší o své činnosti ve spolupráci s Německým národním svazem a o svých nynějších organisačních starostech, Několika básněmi též připomněli letošní Svátek matek. [pageend18]Nemohu předčasně hovořit o nejnovějších výzkumech našeho ústavu, ale snad mohu prozradtt, ze člověk patrně vydrží víc než pes ,.. s míc h [pageend19]Myslete na svoji budoucnost... Dobře zúročené strádané peníze se vyplácí. Vklady u nás zúročujeme takto: 4 % spořitelní knížky 4Vj s . knížky s jinou podmínkou 5 % s. knížky s dlouhodobým Sparheft Depositenheft vkladem Anlageheft Příkazy pro zaslání peněz do Vaší vlasti vyřizujeme v krátké době. Hypothekar- und Handelsbank Winterthur WINTERTHUR EFFRETIKON ZÜRICH Stadthausstrasse 14 «Zentrum» Paradeplatz 5 Čeátí a slovenští výtvarní umělci žijící nyní ve Švýcarsku, nabízíme Vám na naší stálé prodejní výstavě výtvarných děl, bytových a módních doplrfků možnost vystavování, propagace a prodeje. Zatelefonujte nebo napište na «ARCO» Červinka + Co., 25500 BIEL Nelkenstrasse 37 tel. 032 - 4 41 70 / 032-6 04 51 / 032-3 28 73 Umělečtí zámečníci a umělečtí kováři! Nejste dosud zaměstnáni ve svém oboru? I bez znalosti německého jazyka hledám odborníky pro svojí dílnu ve Frauenfeldu, hlavním městě kantónu Thurgau. Dobrý výdělek, příjemné prostředí. Napište i Česky, kdy byste mohli přijít a dohodnout se event, na podmínkách, i mimo pracovní dobu / v sobotu a neděli.' Je nutné umět svařovat autogenem a elektrikou. H. ITA, 8501 BUCH bei Frauenfeld umělecké kovářství a zámečnictví tel. 054 - 9 32 45 KRAJANIA! Pracujem v autogaráži, kde je väčšie množstvo ojazdených automobilov. Ktorí máte záujem o kúpu, zavolajte číslo-. 038 - 7 12 13. Rád Vám poradím a poinformujem o výhodách a podrobnostiach. Váš krajan A. Krkoška, zamestnaný u firmy: ROLAND SANDOZ + Co., 2065 SAVAGNIER JÍZDNÍ KOLA — dětská, dámská, pánská, MOTOROVÁ KOLA — / není nutný řidičský průkaz /, SKÚTRY «VESPA» — 50 az 180 ccm, OCHRANNÉ ODĚVY pro jezdce, náhradní součástky a veškeré příslušenství. Rychlé opravy, servis i na počkání. Transport vybraného zboží do všech míst Švýcarska zdarma. Veškeré písemné objednávky a informace vyřizujeme česky! VŠe s obzvláště výhodnou slevou i na splátky nabízí Vám, Čechoslováci, firma E. SCHRANER, Velos - Motos, 5400 BADEN Haselstrasse 23 tel. 056 - 2 64 88 URČITĚ chcete aj Vy, podobne ako mnohí d'álší Čechoslováci, využiť svoju dovolenku k spoznaniu prírodných krás Švajčiarska a susedných štátov. Vlastný voz Vám umožní úplne nezávislú realizáciu Vašej objavitelškej cesty. Od novembra je u nás, ako predajný poradca, činný Váš krajan Ing. Bedrich ROMAN, ktorý Vám rád pomôz’e pri výbere — pre Vaše údely najvhodnejšieho — použitého vozidla, ako aj poradí pri riešení financovania tohoto nákupu. Spojte sa s ním prosím na telefon, čisle 071 -27 23 33 (kancelária), alebo 072 - 8 15 12 (byt). CITY-GARAGE AG, ST. GALLEN Zürcherstrasse 162 tel. 071 - 27 23 33 Ofic. zastúpenie: Volkswagen, Audi, Porsche, Plymouth, Chrysler WALTER WIEDNER MEZINÁRODNÍ AUTOPŘEPRAVA A GARÁŽE hledá: 2 řidiče k nákladním vozům Volejte na tel. 081 - 81 23 55 WALTER WIEDNER, 7430 THUSIS International Autotransport [pageend20]