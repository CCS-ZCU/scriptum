ročník 9 číslo JAN KRISTOFORI český zahraniční časopis POLYGON reportér 7 30. října 1992 [pageend1]Odnikud a odněkud Nedávno jsem dostal dopis od svého dlouholetého přítele. Žije již desítky let v exilu, dlouhou dobu jsme společně pracovali, jsme rádi, když se čas od času někde na kus řeči setkáme. „Když se mě někdo zeptal, odkud jsem, tak jsem hrdě říkal, že z Československa,“ píše. „A nyní - nebude to již dlouho trvat - a budu >odnikud<...“ A v jedněch českých novinách se v rozhovoru ministerský předseda České republiky Václav Klaus přiznal, že když by ho někdo po půlnoci vzbudil a zeptal se, odkud je, tak automaticky řekne - z Československa. Od 1. ledna 1993 však pravděpodobně již ono Československo — ostatně také zásluhou pana Klause — nebude existovat. Nahradí ho samostatné, suverénní státy: Česká republika a Slovenská republika. Nejde o to, plačtivě lamentovat nad zánikem státu, k němuž se miliony lidí mnohdy za nejtěžších podmínek v minulosti hlásily. Kdo se jen trošičku zabýval dějinami, ví, že státy vznikají, zanikají, rozpadají se a opět spojují. Proč by tedy, zeptá se každý, nemohlo zaniknout také Československo. Vždyť třeba se někdy - možná za dva, možná za dvacet roků - opět obě republiky spojí. A třeba to v budoucí jednotné Evropě, k níž se všichni alespoň slovně hlásíme, nebude formálně ani nutné. Stejně budeme jeden celek. To, co onen rozpad Československa doprovází příchutí pelyňku, je vědomí a poznání, jakým způsobem se to děje. V každé ústavě demokratického státu se formuluje názor, že jediným a skutečným hegemonem ve státě je lid. Bylo tomu tak již ve starém Řecku, píše se to v ústavě Spojených států, uvádělo se to i v ústavě masarykovského Československa. Možná, že někdo namítne, že přece o rozpadu Československa budou rozhodovat lidem ve svobodných volbách zvolení poslanci. I to by bylo v pořádku - kdyby... Kdyby totiž většina zvolených poslanců již před volbami řekla, že po volbách bude hlasovat pro zánik jednotné, federatívni republiky. A to se nestalo. Ne, nejde o laciné volání po lidovém hlasování, po referendu. Každý soudný člověk ví, že jsou-li dnes v Československu nejhorlivějšími zastánci referenda většinou bývalí a nynější komunisté, že je to průhledná politická demagogie hrající na vlasteneckou strunu mnoha lidí. Jde však o věrohodnost politiků. Možná, že rozdělení republiky bude pro oba národy prospěšné, užitečné, výhodné. Možná... Možná však, že také ne. Vstupují-li ale do nové etapy dějin národa jeho političtí představitelé porušením politické kultury, která u nás byla již komunisty podupána, pak je něco nedobrého ve státě - českém i slovenském. A právě o onu „politickou kulturu“ jde. Budou-li se jí ti, kteří jsou v čele, držet, ji zachovávat, pak rozpad Československa nebude tolik citově bolet. Pak pravděpodobně také většina lidí, Češi i Slováci, kteří dnes mají pocit být „odnikud“, budou mít opět pocit být „odněkud“. RUDOLF STRÖBINGER Z OBSAHU 2 Rudolf STRÖBINGER: Odnikud a odněkud (editorial) 3 Vladimír VALENTA: Referendum - útočiště slabých politiků 6 Jaroslav BOHANES: Život v našich republikách (1.9. - 10.10.92) 9 Adolf BEČVÁŘ: Neodsuzuj, kdo jsi nezažil... 11 Alexej ŽÁK: Podobnosti čistě náhodné? 13 Robert F. LAMBERG: Mezi rudými diplomaty 14 Vlastimil RADKOVICKÝ: Hra na demokracii 16 Milan HULÍK: Z právníkovy palety 18 Ota RAMBOUSEK: Kdyby aspoň mlčeli 20 Jaroslav LAMBERT: Rakovina našeho národního společenství? 21 Dušan NOVÁK: Hospodářství - nástup nebo úpadek? 22 Eliška KOTRBOVÁ: Druhá garnitura 23 Arnošt WAGNER: Byl lásky čas... A bude zas? 24 Josef KOLÁČEK: Jít do Canossy 25 J. J. DIAMANT: Tři roky po ... 26 Rudolf LENK: Nač plakat nad rozlitým mlíkem? 27 Eliška KOTRBOVÁ: Západ zanikl, ať žije Západ/today! 28 Jiří LOEWY: Proč nemáme lobby 28 Nově vyšléoknihy exilových autorů 28 Jára MEČŮ: Nesametové postřehy 29 DOPISY ČTENÁŘŮ Toto číslo vyšlo 30. října 1992. Číslo 8/92 vyjde 11. prosince (redakční uzávěrka: 1. prosince 1992). UPOZORNĚNÍ PRO ČTENÁŘE: Publikované články nemusí vyjadřovat názor všech členů redakce a stálých spolupracovníků. Pokud má někdo ze čtenářů názor naprosto odlišný, rádi jej zveřejníme. Náš časopis POLYGON reporter je rozesílán do celého světa. Celkem do 37 zemí. Vy, kteří jej znáte, doporučte ho svým známým. Rádi pošleme jeden exemplář zdarma na ukázku. 2 POLYGON 7/92 [pageend2]VLADIMÍR VALENTA REFERENDUM- ÚTOČIŠTĚ SLABÝCH POLITIKŮ „Když nemůžeš vydržet horko, tak vypadni Z kuchyně!“ President Harry S. Truman Právě jsem se vrátil z východní části našeho kontinentu, od atlantických břehů. Celý kontinent je ve znamení blížících se presi- dentských voleb v USA a referenda v Kanadě o novém ústavním uspořádání kanadské federace. Když jsem si k tomu přidával tele višní zpravodajství z Prahy, které tu můžeme vidět s týdenním zpožděním, vznikl mi z toho pěkný galymatyáš. A musel jsem si dávat pozor, abych dokončil v rozhovoru započatou větu kritikou stejné země. Podoba současné problematiky Kanady a Československa, debatujeme-li o tom v Quebecu, je až zarážející. Navzdory tomu, že Kanada má svoje radikály trochu rozumější - i když ne o mnoho. Dochází konečně k tomu, že po létech, kdy radikálové, kteří roky vháněli situaci do krise v přesvědčení, že nakonec je stejně k odpovědnosti nikdo volat nebude, dozrává doba a ekonomické problémy obracejí kartu. A ti, kteří až dosud si mysleli, že mají vrch, začínají si uvědomovat, jaké budou následky. V Quebecu to přišlo před několika měsíci, když se ukázalo, že Kanada za žádnou cenu nepovolí dvě emisní banky s jednou měnou, kanadským dolarem. Perspektiva samostatného quebeckého dolaru - nikdo nikdy nemluvil o tom, a nenavrhoval, že by bylo případnější měnu nazvat třeba quebeckým frankem - není atraktivní ani pro ty nej vášnivější separatisty, kteří se módně shlédli v maastrichtské dohodě, která je pro ně ovšem synonymem společné měny a přitom to nevypadá, že se žebrá o prachy. A nyní, v předvečer referenda - a čtenář už při čtení tohoto článku ví, jak to dopadlo - poklesla mezinárodní kreditová kvalifikace kanadských státních institucí, které by mohly být ekonomicky postiženy rozkolem kanadské federace, z „AAA“ na „AA“. Což znamená, že úvěry budou alespoň o půl procenta dražší. A to je všechno kvůli referendu. Poprvé v dějinách Kanady se dohodla tak velká skupina veřejných činitelů - representantů politických stran i velkých sociálních skupin, včetně Indiánů a Eskymáků - na budoucím ústavním uspořádání kanadské federace. Ovšem, zdaleka není jisté, že referendum dohodu schválí, protože stále větší roli hrají emoce a voličům je předkládán k vyřešení hlasováním „ANO“ nebo ,NE“ takový komplex problémů, že je naprosto nesmyslné očekávat racionální rozhodnutí. Právě naopak. „NE“ znamená však pokračování krisové situace v zemi, další její oslabování, až jednoho dne dojde nakonec k rozpadu. Tyto problémy trvají desetiletí, nemají konce, a požadavky na uznání quebecké „distinct society“ (odlišné společnosti) a suverenitu v Quebecu, v zemi, kde se úřaduje anglicky i francouzský, už lezou lidem z krku a zaznívá stále silněji i nám to známé: „Tak ať si tedy jdou!“ Jenže ono to není tak jednoduché. Quebec před deseti roky měl své referendum a tam to separatisté prohráli. Otázka tedy zní, co vlastně nějaké referendum může vyřešit. Mohou Kanaďané vykopnout z federace polovinu ke Kanadě loyálních občanů a vydat je všanc separatistickým politickým diletantům? A právě na to postrádám odpověď. Spíše si myslím, že z vypisování referenda se stal nečestný podraz politiků vůči občanům. Zatímco se roky zabývají politickými problémy a měli by znát danou problematiku ze všech stran, nemají odvahu učinit zásadní politické rozhodnutí a vsadit na to svou politickou prestiž. Bojí se jednat podle Trumanova „kuchyňského“ receptu. Namísto toho celou otázku vyhazují na ulici, aby se tam lidi o to poprali. Nevím, proč si občané politiky tak dobře platí, když oni se bojí učinit zásadní rozhodnutí, k nimž buď mandát mají, nebo si k tomu mandát mají v nových volbách od občanů vyžádat. Ale nemají právo svalovat tíhu rozhodování na občany, kteří si je volí právě proto, že chtějí, aby demokracie fungovala prostřednictvím zákonů schválených parlamentem. Stejně jako soudní moc nemá vykonávat ulice, ale soudy podle platných zákonů a vládní moc vláda schválená parlamentem a ne banda rošťáků z karlínské hospody. Nedávno jsem slyšel propočet: jeden kanadský poslanec representuje v průměru desetinu občanů, které representuje americký člen Kongresu (cca 700.000). Jen tak mimochodem, podle toho československý poslanec representuje v průměru asi jednu patnáctinu občanů representovaných americkým poslancem. Jaká je tam, i onde, kvalita demokracie? Nezdá se, že by tak obrovský počet zastupovaných jediným poslancem nějak ubíral na této kvalitě. Ovšem i některé státy v USA mají svá referenda. Ale jejich otázky jsou přesné a výstižné, které může občan se svými znalostnú a zkušenostmi racionálně posoudit. Právě v Kalifornii budou s presidentský- mi volbami také mít referendum o „Proposition 161“ o euthanasii. Samo o sobě tak vážném problému lidského života, že chápeme stanovisko katolické církve, která upírá oprávnění komukoliv, aby o tom hlasoval. Nebo často slyšíme o referendech o tom, aby administrativa toho kterého státu Unie omezila svoje finanční výdaje. V Americe se mluví o daních občanů s občany, neboť jinak to občané svým politikům v nejbliž- ších volbách pěkně spočítají. V jiných státech, i v Československu, si ani ministři ani poslanci nemyslí, že o těchto otázkách by měli udělat referendum. Tady se cítí jisti, že mají na to svůj mandát. A bývá to právě na kontrastech, kdy si člověk uvědomuje rozdíly a shledává, že neřešitelnost problémů odvisí spíše od neschopnosti a nesprávných přístupů, než od objektivního stavu věcí. V kanadském případě se politici dohodli, ale už asi pozdě, a proto ze slabosti, ne ze síly, předstírají, že dávají vyhlášením referenda průchod veliké demokracii. Těžko. Spíše tím podrývají důvěru v parlamentní demokracii. Tento půlkontinent má tolik na sobě vzájemně nezávislých elementů ve veřejném životě, že je snadné narušit onu rovnováhu zájmů a výhod, které občany spojují. V krisi je také samotná idea federace. Kde jsou její hranice a kdy vlastně nastává její rozvrat? Je možná federace provincií, teritorií a reservací, když na vrcholu pyramidy stojí slabá vláda bez autority a možnosti něco nařizovat? A plní jen jeden úkol: vyplácí podpory a důchody a půjčuje si na mezinárodním trhu peníze, aby udržela chod státu. Zatímco vlády provincií si vy- hražují rovnoprávnost, právo veta, kompetence a hlavně další peníze z federálního „přerozdělování“. Velikost země mnohé vysvětluje a omlouvá, ale v zásadě problém občanského federálního zřízení zůstává stejný: jak daleko lze jiti v rozdávání suverenit a pravomocí a přitom zachovávat funkční celek. Jak dalece je možno tolerovat a spolupracovat s těmi, kteří neuznávají - a nechtějí uplatňovat ve svém jednání - základní zásady a principy společného státu? Svět asi nebude nikdy dokonalý - a zase to směřuje navíc k horšímu - a tak kanadský občan si musí bedlivě rozvážit, jestli si přeje zásadní proměnu vládnoucího esta- blišmentu, který dospěl k jakémusi praktickému kompromisu - a kde záruka je spíše v charakterové hodnotě politiků - nebo si vybere brilantně formulované průpovídky o rovnosti občanů doporučující volit „NE“. Což se skvěle hodí do krámu těch, kteří vhánějí zemi do velmi dobrodružné epoPOLYGON 7/92 3 [pageend3]chy. Také v Americe jsou lidé naladěni na změnu. President Bush směřuje ke své pravděpodobné porážce ne proto, že jeho protikandidáti jsou o tolik lepší, ale proto, že lidé ztratili důvěru v jeho vedení, aniž stejně přísně hodnotí jeho protivníka guvernéra Clintona. Jde také o neodvratné střídání generací a Clinton má to štěstí, že se k tomu namanul právě včas. Ještě před čtyřmi roky pomohlo Bushovi jeho válečné hrdinství z mládí, zatímco Clintona nepoškozuje jeho nehrdinství. Nejde jen o to, že už skončila éra studené války, ale i to, jak nastupující generace se raději identifikuje s těmi, kteří ji nepovedou svou vlastní existencí a minulostí ke zkoumání sebe sama. Ještě před dvěma roky tleskali presidentovi, když posílal na bojiště jejich syny a dcery, a dnes mu nevěří, že něco udělá s jejich ekonomií. A stále méně věří, že by jejich zájmy mohlo ohrozit něco zvenčí a jsou ochotni svěřit vládu těm, kteří o těchto věcech mají málo ponětí. A přitom už dnes za to svět platí. Obrovská inflace v Rusku hrozí svrhnout současnou vládu a atomové zbraně sovětské výroby pronikají na trh podloudníků a teroristů. Západ, navzdory slibům, nepomohl. Evropa se zabývá Maastrichtern, kde bohaté Německo a francouzští socialisté se diví těm ekonomicky slabším státům, které váhají se vrhnout do hry, na kterou nemají. A svět za jejich humny, stále se ještě motající v socialistické kocovině, trčí v nejistotách a rozvratu. Československo se asi hodně zasloužilo o tuto situaci. Optimismus na Západě, při- živovaný také hladkým československým přechodem od komunismu k demokracii a k ekonomické stabilisaci, vystřídala skepse. I proto vlády na Západě i občané se raději starají o vlastní problémy a nenechávají se zneklidňovat rozbouřeným světem okolo nich a opatrně čekají, až se to ve východní Evropě samo nějak „vyvrbí“. Viditelnou skutečností pro Západ je, že politický samet nezachránil československý stát. Masarykova státotvorná idea se nikdy v republice nerestaurovala. Navzdory všem odkazům na velikou demokratickou tradici spojenou se jménem Masarykovým. Ať se říká cokoli, bosenský osud visí jako Damoklův meč nad těmi státy východní a střední Evropy, které pošetile experimentují se svojí státní strukturou. V Československu stalo se tak proto, že politický hazard protagonistů bývalo-komunistic- kých ideí nedovolil návrat idey československého státu. Z presidenta-Osvoboditele zbyla jen bysta na polici knihovny při pre- sidentských televisních projevech. Masarykův stát zůstal nedostižným vzorem, ale vůle, bezvýhradně se k němu vrátit, chyběla. Bylo tolik těch, kteří si dodnes myslí, že věděli a vědí lip - ale rozhodného politického činu na vyřešení státoprávní krise schopni nebyli. I oni dnes volají po referendu. Huse, že je možno převzít geografickou formu republiky a že to bude fungovat bez idey, která ji založila, se ukázala pochybená. Proto se republika rozpadá. * * * Kdysi, ještě za života Masarykova, jsme se učili i ve škole, že stát si musí občané bránit, třeba i se zbraní v ruce. Až na malé čestné výjimky občané tak nikdy neučinili, A vždy pro to nalezli dobré důvody. Pádné snad tenkrát, ale ne v konfrontaci se soudem dějin. Nyní si demokratičtí politikové myslí, že nemají mandát nebo sílu k tomu, aby Československo silou, když nic jiného nepomáhá, bránili. Někteří volají po referendu. A přitom ani nebudou schopni se dohodnout na otázce, jakou by měli občanům položit. Šašci a demagogové, ve státě bez hlavy státu, se v parlamentě dávají volit presidenty - zatím mamě. Ale tento příklad jen láká. Lidské nuly si uvědomují, že titul presidenta stojí za to, aby rozvrátily stát a staly se presidenty, premiéry, ministry a velvyslanci od čehokoli jakkoli prťavého. Destruktivní síly jsou uvnitř každé společnosti. Kanadský osud to dokazuje. Jeví se mi, že právě ve schopnosti ubránit demokratické státní zřízení, i stát jako takový, se bude dnes měřit politická zralost a síla demokracie. Zatím však jen čekáme, zda se nalezne politik, který, jako kdysi Masaryk - stoupenec nenásilí - nebude váhat změnit prostředky politického boje raději, než aby se bezmocně díval, jak ve státě řádí podvodníci. Nebo aby dokonce připustil vraždění jako v Jugoslávii. Připomeňme si, že takto „pražští centra- listé“ prolili českou legionářskou a sokolskou krev v roce 1919 na Slovensku za jeho vyrvání z rukou maďarského bolševis- mu. Mimochodem - postrádám v tomto směru mečiarovské výčitky. TYGR Z TRENČÍNA A ČESKÉ MYŠI (Ministr hospodářství Slovenské republiky, Ľ. Cermák) uvedl, že bude prosazovat program rychlé integrace Slovenska do Evropy. SR by se totiž vzhledem k svému ekonomickému potenciálu mohla stát „středoevropským ekonomickým tygrem“, podobně jako některé menší asijské země. Lidové noviny, 12. října 1992. Čo tu reálne hrozí? Česká strana začne okamžite emitovaťvlastnú menu a na území terajšieho Česko-Slovenska budú fungovať dva menové okruhy... Ľudovo povedané - veksláci pred slovenskými hotelmi nebudu ponúkat len doláre či marky, ale aj české koruny. KORIDOR, 9. října 1992. Přišel-li však už Vladimír Mečiar s překvapivým nápadem, že by Česká republika měla Slovensku zaplatit 60-80 miliard korun jako kompenzaci, bez inventury se neobejdeme. Karel Kříž, Lidové noviny, 10. října 1992. V první fázi bude existovat společná měna (po Novém roce asi do 30. června).... Druhá etapa bude „technickou transformací, kdy se sice uplatní bankovky v jiné barvě, ale bez konfiskačního aspektu. Nikdo tím nic nezíská, ani neztratí" (názor V. Klause). Konečná fáze, vznik samostatných měn, není zatím podle vyjádření obou premiérů aktuální záležitostí. Lidové noviny, 12. října 1992. Zatímco v Československu porcují republiku, naše krajanské organisace váhají, jak dál. Či spíše, zda si změnit jméno. Dost dobře to nechápu, protože doma přecházejí pouze z jednoho provisoria do druhého. Naše československé zahraniční organisace mají povinnost zůstat takové, jaké jsou a každopádně nepodléhat tlakům dobového pomatení. Jde především o Radu svobodného Československa, která by se měla stát nositelem onoho čechoslovakismu, který je zneuznanou ideologií, zakázanou jak postkomunistickými „liberály“, tak slovenskými separatisty, kteří už připravují svému národu „tygří“ osud, o jaký se už jednou v Evropě s úspěchem pokusil v nedalekém Rumunsku Ceaucescu. Zase jednou bude západní krajanská veřejnost výhradním nositelem československého státního a demokratického ideálu, k němuž se nehlásí ani vládnoucí strany v Praze, zatímco oposice pokrytecky „zachraňuje“ Husákovu federaci a nikoli Československo. Proto bude dobře se snažit o zachování ideálu jednotného československého státu alespoň v paměti, pokud se v Praze a Bratislavě nevyřídí i ten poslední politický diletant a demagog. To vůbec neznamená stavět se do nepřátelského postoje k současným pražským a bratislavským režimům, pokud se budou hlásit k demokracii a podle toho budou jednat. I když ony vůči nám jistě čisté svědomí nemají. Ale měli bychom mít připravenu duchovní a politickou sílu, která bude schopna inspirovat a posilovat taková politická a kulturní hnutí, která se brzo, asi v nové generaci, objeví a opět vnese ideál československé státnosti do celé Československé republiky. Tady vidím pokračování v tom, na čem před čtyřiceti léty zakládal svůj boj III. československý odboj, který jako takový charakteristicky nebyl nikdy uznán ani politiky „sametové revoluce“. Ovšem, je bolestivé pozorovat, když demokratičtí politici v Praze jednají o dohodách s politiky, kteří vraždí republiku, a cítí se více povinováni ke slovu danému jim, než k věrnosti československé vlasti. Ukázalo se, že Klausova politika, s jakou vstoupil do jednání s Vladimírem Mečia- 4 POLYGON 7/92 [pageend4]rem po volbách, byla správná. Zatímco Mečiar a jeho parta ještě v létě zablokovali československý parlament, na podzim na téže půdě se pokouší ve spojení s komunisty, socialisty a „liberály“ sami sebe zachránit hlasováním proti návrhům, které Mečiar sám projednal a schválil. Do čeho Československo vehnal a čeho se nyní děsí? Asi i on se rozpomíná, jak už jednou před téměř půlstoletím skončila jedna slovenská dobrodružná politická garnitura. Tenkrát šlo o vojenský debakl, dnes a zítra půjde o debakl politický a ekonomický. Václav Klaus sázel jistě i na to, že sami slovenští občané rozpoznají včas mečiarov- skou demagogii, a to dříve, než bude pozdě. Jestli se v tom zmýlil, tak také proto, že česká levicová oposice se pokouší jak může Klause podrazit. I za tu cenu, že umožní Mečiarovi českou ekonomiku trvale vydírat, jak bylo jeho volební strategií. Ale osočovat jen politiky doma by bylo nespravedlivé. I Zdeněk Otruba v kanadském Novém domově 15. října 1992 se sympatií píše v článku JEŠTĚ MÁME ŠANCI o „transformaci čs. federace do Česko-Slovenské unie“. A je spokojen s tím, jak poslanci (kteří vědí, že s rozpadem Československé republiky přijdou, ovšem, o svá poslanecká křesla) odhlasovali kapitulaci mečiarovským vyděrač- ským požadavkům. Píše dále: „Pro tento návrh hlasovali všichni poslanci Strany demokratické levice, Křesťansko-demokratic- kého hnutí, Levého bloku, Československé sociální demokracie, Liberálně-sociální unie, slovenských sociálních demokratů“ - autor se nenamáhá vysvětlit, které partaje jsou otevřeně bolševické a které jsou dědici ideálů obrozenecko-národně-frontovních stoupenců pátera Plojhara a docenta Šlechty - „a Sdružení pro republiku“ - partaj pana doktora Sládka, která se ohání politickým programem za republiku v předmnichovských hranicích včetně Podkarpatské Rusi a nedovede přitom - stejně jako autor článku - rozeznat podraz proti existenci ČSR - „dále (a to je zajímavé) 41 z 56 přítomných poslanců Mečiarovy HZDS. “ Bodejť by mečiarovci nehlasovali, když tento trik, na němž se jistě podílí i brněnský komunistický ideolog a bývalý Pithartův ministr Šabata, placený poradce slovenských rozbíječů Československa, by nezachránil Československo, ale vydřel z české kapsy poslední korunu na výrobu slovenských tanků, které nikdo nechce, na nesmyslnou stavbu přehrady Dunaje v Gabčíkovu a jiných socialistických gigantů. A také na platy nových slovenských mečiarovských ministrů a velvyslanců, na které ovšem už dnes lustrační zákon neplatí a platit nebude. Jejichž prvním úkolem má být vyjednání smlouvy s Německem, která by anulovala současnou smlouvu Československa se Spolkovou republikou Německo a tak byla podminována právní garancie nedotknutelnosti československých státních hranic. Česká ekonomie má také financovat odškodnění odsunutých slovenských Němců, čímž chce Mečiar podrazit československé stanovisko ve výkladu Postupimských dohod o odsunu Němců. Kdyby alespoň Nový domov uvedl, že Unie nedostala a nedostane při hlasování ústavní většinu a že tak selže pokus dodat na stříbrném podnose Mečiarovi zákon o tom, o čem i pan president Havel řekl, že se raději vzdává svého úřadu dříve, „nežby něco špatného podepsal“. Pokračuje-li Václav Klaus i nadále ve svém tvrdém kursu, tak je to proto, že věří - jako my -, že sice za vyšší cenu, ale nakonec to bude Slovensko, které se bude muset pokusit o nové sjednocení československého státu. Protože to je, nikoli podle mne, ale podle T. G. Masaryka, jediná možná forma samostatného státního přežití Čechů a Slováků. Až teprve čas ukáže, co byla taktika a jak ta taktika pomohla. Klausův demokratický mandát jej opravňuje takto vystupovat. Ovšem, vysvětlení bude muset jednoho dne podat. To je také jediná důstojná cesta do Evropy, kterou nám právě v Bruselu zahradili, dokud nebude jisto, jak to u nás všechno dopadne. Jaká je to celostátní ostuda! Pamatujete, že ještě před rokem se diskutovalo, jestli má Československo čekat, až pro Evropu „uzraje“ Polsko a Maďarsko, či se nezdržovat a usilovat o přijetí samo a dříve!? A dnes oba tyto státy mají za sebou první krok a jsou už k Evropskému společenství přidružené, zatímco trosky Československa jako neposlušní školáčci čekají na hanbě přede dveřmi, až se polepší. Českoslovenští občané a krajané v zahraničí stojí před každodenním úkolem zachraňovat dobrou pověst Československa a denně vymlouvat každému jednotlivému občanu v západních demokraciích ostudné konce postkomunistického Československa, jak mu je připravili všichni ti mečiaro- vé a čamogurští. Tak vypadá zápas o veřejné mínění svobodného světa, které třikrát v tomto století nám pomohlo ke státní svobodě. Je to pro nás úděl trpký. I když se tím nikde neoháníme, ani nereklamujeme pro sebe veřejná ocenění, udělali jsme kus práce v boji za demokracii a osvobození ze jha bolševismu. Ještě v minulém desetiletí jsme byli v roli zkušenějších, než jsou ti západní občánkové, o jejichž sympatie musíme opět bojovat, a kteří nám připomínají, jak se svojí československou státností, od bolševismu osvobozenou, zacházejí její českoslovenští občané. Víme, že Československo bude tyto západní občánky brzo potřebovat. Ne proto, aby investovali, ale proto, že podle názorů těchto obyčejných občanů se formuje veřejné mínění v demokraciích. A podle toho jednají politici i zahraniční ministři. My, zahraniční krajané a bývalí exulanti, až se československá federace po Novém roce rozpadne, budeme asi jedinými zastánci zájmů Československa a naše orga- nisace budou jedinými útočišti československých občanů. To je úkolem i údělem nás všech Čechoslováků v zahraničí. A k tomu potřebujeme svoje československé jméno a československé organisace. Edmonton, 20. října 1992 † MARTIN HRABÍK Ve čtvrtek 22. října 1992 zemřel v Clevelandu po delším utrpení Martin Hrabík. Martin Hrabík se narodil 1904 ve Vilově na Šumavě v rolnické rodině. Třebaže od časného mládí musel těžce pracovat na rodné půdě a brzo musel převzít hospodářství po otci, který se vrátil ze světové války s poškozeným zdravím, mladý Martin nalezl si čas i pro práci veřejnou, zejména pro dorost agrární strany. Ve dvacátých létech byl zvolen předsedou dorostu v plzeňské župě a odtud přešel na placené místo v ústředním sekretariátu strany. Dodnes se pamatuji na imposantní průvod zemědělské mládeže Prahou, jehož byl Hrabík hlavním organisátorem. Brzo po německé okupaci byl zatčen gestapem a strávil celou válku v německé káznici. Vrátil se domů až v červnu 1945. Martin Hrabík odmítl lákavé nabídky od nekomunistických stran Národní fronty a zůstal věrný pronásledované agrární straně, jejíž předáci byli persekvováni a nespravedlivě soudně stiháni. Pomoci na jejich obhajobu věnoval Martin Hrabík všechny svoje síly. Po únoru 1948 odešel s rodinou do exilu. Zprvu ve spolupráci s dr. Černým a jeho chotí Helenou Čemou-Švehlovou politicky pracoval v západní Evropě. Po příchodu do USA začal Martin Hrabík pracovat jako dělník v clevelandských ocelárnách, kde setrval až do svého odchodu do důchodu. Politické práce však nezanechal. Byl předsedou České národní rady v Clevelandu a vydával časopis agrární strany v exilu Novina. Po smrti dr. Josefa Černého se ujal vedení agrární strany. Až do konce svého života věnoval svou energii snaze o nápravu křivdy, které se dopustily strany Národní fronty nejen na agrární straně, ale také na likvidaci jejich předáků. Tato křivda nebyla nikdy napravena a je to především tragický osud Svehlova nástupce Rudolfa Berana, o jehož očistu Hrabík usiloval. Až dosud mamě. Martin Hrabík odešel se smutkem v srdci. Masarykovo a Švehlovo státotvorné dílo, Československá republika, prožívá hlubokou krisi a nic nebylo Hrabíkovi dražšího. Martin Hrabík byl věrným a oddaným přítelem mnoha exulantů a jeho srdce neznalo nenávist. Byl to dobrý člověk. Vladimír Valenta POLYGON 7/92 5 [pageend5]JAROSLAV BOHANES Život v našich republikách (1. září - 10. října 1992) Začátek konce Září 1992 vstoupí do historie jako měsíc, ve kterém se zánik Československa přiblížil „na dosah ruky“, protože v něm byl zahájen závěrečný proces rozpadu státu. Samostatné Slovensko 30. srpna začala Slovenská národná rada projednávat novou slovenskou ústavu, která již bez omezení vytváří samostatný, nezávislý stát. Návrh, předložený slovenskou vládou, byl ostře kritizován představiteli opozičního Krestiansko-demokratického hnutia J.Čamogurským a F.Mikloškem. K nim se připojily maďarské strany. Všechny připomínky opozice však členové vládnoucího Mečiarova HZDS a Slovenské národné strany odmítli. Členové postkomunistické Strany demokratickej ľavice v čele s J.Weissem návrh ústavy také podpořili, jak se dalo očekávat. Tím bylo rozhodnuto. V závěru debaty ještě V.Mečiar svým obvyklým drsným způsobem odmítl opoziční připomínky a zaútočil na představitele maďarské menšiny. Hlasování o ústavě se konalo příštího dne - l.září -, a to veřejně a individuálně. Předseda SNR vyzval jmenovitě každého poslance, ten vstal a výslovně řekl, zda hlasuje pro nebo proti návrhu ústavy. Vše probíhalo před televizní kamerou. Z přítomných 134 poslanců hlasovalo 114 pro přijetí, 16 proti a 4 se zdrželi hlasování. Pro přijetí hlasovali všichni členové HZDS, SNS a většina SDL. Proti hlasovali všichni členové KDH a 4 SDL se zdrželi. Všichni maďarští poslanci před hlasováním opustili sál na protest proti odmítnutí všech svých připomínek. 3.září byla ústavní listina slavnostně podepsána na bratislavském hradě. Režii slavnostního aktu převzal předseda SNS J.Prokeš. Poslanci vnesli za zvuků fanfár do rytířského sálu hradu symboly Slovenské republiky, ústavu, státní znak, vlajku a pečeť. Po hymnické písni „Hoj vlasť moja“ přečetl člen předsednictva SNR M.Sečanský usnesení parlamentu a preambuli ústavy. Potom ústavu podepsali předseda SNR I.Gašparovič a předseda vlády V.Mečiar. Slavnost ukončil krátkým projevem I.Gašparovič. Aktu byli přítomni mj. předseda federální vlády J.Stráský a předseda ČNR M.Uhde. Přijetím t.zv. „čisté ústavy“ vykročilo Slovensko na cestu ze společného státu. Tento krok již nelze vzít zpět. Na území Československa platí dvě ústavy, jejichž ustanovení jsou v některých případech neshodná. Ačkoliv to slovenští představitelé popírají a poukazují na to, že u některých ustanovení byla jejich účinnost odložena, vzniklo dvojpráví, tedy popření základního předpokladu společného státu, jímž je jednotný právní řád. Ústavní soud federace může tuto skutečnost jen konstatovat, ale nemůže ji změnit. Slovenský národ podle slov preambule ústavy dovršil svůj staletý zápas o vlastní státnost. Samostatnost však není na Slovensku přijímána jednoznačně. Vedle spokojených příznivců Prokešovy SNS a sebevědomých stoupenců Mečiarova HZDS jsou střízliví příznivci postkomunistické SDL. A vedle všech těchto provládních, samostatnost podporujících sil jsou i znepokojení příznivci především opozičních stran. Z jejich řad zaznívá skepse a obavy o demokratickou budoucnost čerstvě osamostatněného Slovenska. Je slyšet i vysloveně negativní hlasy. Například známý novinář Št. Hríb píše: „Poslanci SNR šikovne skĺbili milosrdnú lož o národnej minulosti (žiaden stáročný zápas Slovákov historické seismografy nezaznamenali) s lišiackou lžou o národnej súčasnosti. Nadviazanie na cyrilometodské tradície a odkaz Velkej Moravy je totiž fikciou, zrejmou už pri letmom pohlade na národný život dnešních Slovákov.“ Vedle těchto kritických hlasů je ovšem ve většině tisku a dalších sdělovacích prostředcích kladně hodnoceno přijetí slovenské ústavy. Reakce v České republice Česká strana reagovala velmi nevýrazně. Komentáře jednotlivých politických představitelů byly zdrženlivé, mírně kritické. Česká reprezentace, především ODS, s takovým postupem na Slovensku zřejmě počítala a také česká veřejnost na něj byla připravena. Jako by si v českých zemích ani neuvědomovali plný význam této události, nebo jako by byla veřejnost již natolik smířená, apatická, že není schopna živější reakce. Jediný přední český politik reagoval přiměřeně a správně charakterizoval politický a státoprávní význam a dosah slovenského rozhodnutí. Místopředseda koaliční vládní strany a místopředseda České národní rady Jan Kasal prohlásil na tiskové konferenci: „Tím, že SNR přijala novou ústavu, vystoupila Slovenská republika z federace se všemi důsledky, které z toho mohou vyplývat. Konstatujeme, že ČSFR trvá. Sebeur- čujícím aktem SNR došlo pouze k oddělení Slovenska od federace a ke vzniku nového samostatného státu.“ Ostatní čeští představitelé tuto skutečnost a její právní význam nezpozorovali nebo zpozorovat opomněli. Nejbližší budoucnost ukáže, zda to bylo moudré a prozíravé. Pokusy o záchranu Československa Přijetí „čisté“ slovenské ústavy předznamenalo další vnitropolitický vývoj. Ještě více převládlo obecné přesvědčení, že rozpad státu již probíhá a že mu nelze zabránit. Přesto se opoziční strany v České republice nevzdaly. Jejich parlamentní kluby si za podpory slovenské části parlamentu vynutily svolání mimořádného zasedání federálního shromáždění na 11. září. Došlo na něm k ostré debatě mezi koalicí a opozicí. Výsledek však byl nulový. Šlo o referendum, které prosazuje opozice a které koalice považuje za zbytečné, ne-li nebezpečné pro další klidný vývoj. Opozice trvá na svém a přehlíží, že by lidové hlasování už v současném stadiu nemohlo přinést obrat, ale jen by zkomplikovalo dosavadní klidný postup obou stran - české a slovenské. Klidný průběh je důležitý, ale stále nejistý V prvních zářijových dnech, bezprostředně po přijetí slovenské ústavy, byla slovenská strana uspokojena splněním svých přání. Byla snad i trochu překvapena snadností, s níž svého úspěchu dosáhla. Na adresu české strany přicházely smířlivé výroky o zájmu na úzké spolupráci obou republik. Již dříve vyslovovaná myšlenka „těsné spolupráce“ ve formě nějaké unie s řadou společných oblastí - měny, cel, trhu a obrany - se ozývala znovu a naléhavěji, a to z vládních i z jiných kruhů. Česká reakce nepřišla a snad i proto tyto hlasy za několik dní ustaly a opět bylo slyšet dřívější kritické tóny. ODS a HZDS pokračovaly v přípravách na rozdělení státu. Připravovaly tři důležité zákony: o způsobu zániku federace, o převodu dalších kompetencí z federace na republiky a o rozdělení majetku. Úkol byl svěřen vládě, která měla ještě v září předložit příslušné návrhy federálnímu parlamentu. Byla dohodnuta dvě zásadní kriteria: územní princip a poměr 2:1 pro dělení majetku. K nim byl přibrán princip „specifického řešení“ pro případy zvláštního majetku, pro který ani jeden z uvedených principů nevyhovuje. Ve druhé polovině měsíce se dosáhlo dalšího pokroku. Na tiskové konferenci 24. září oznámil R. Filkus: „Třetí verzi dělení jsme tak přeorali, že došlo ke vzájemné dohodě, jak a kdy majetek rozdělit. O žádných specifikách nebude 6 POLYGON 7/92 [pageend6]řeč.“ Tato překvapivá shoda v otázce, která je obecně považována za nejožehavější, však dlouho nevydržela. Když došlo na armádu, objevily se trhliny. Původně slovenská strana navrhovala, aby armáda nebyla zatím dělena, protože to nebude technicky zvládnutelné v tak krátké Lhůtě, v jaké se má rozdělit stát. Tak to prohlásil V.Mečiar novinářům. Česká strana však tento názor nesdílela, naopak, kategoricky odmítla společnou federální armádu jako nebezpečný a možný zdroj ostrých střetů v budoucnosti, jak ukazují četné tragické příklady. Společná armáda byla opuštěna a začalo se hovořit o rozdělení - a to k 1. lednu 1993. Obrovský majetek armády se rázem stal středem zájmu a spor přišel vzápětí. 28.září opustil Mečiar zasedání Rady obrany státu na protest proti stanovisku české strany. Řekl k tomu, že „majetek armády je v obou republikách ve velkém nepoměru, ale oni nechtějí uznat ani finanční vypořádání. Nechtějí uznat ani vlastnický podíl Slovenské republiky na tomto majetku...“. Podle V.Klause vycházela česká strana z návrhu federální vlády, který považovala za dohodnutý oběma stranami a že slovenští zástupci ve vládě konzultovali svůj postup se svou stranou. V.Mečiar přiznal, že v dohodách s ODS byl podceněn problém dělení majetku. Přes tyto první vážnější rozpory pokračovalo vedení ODS v přípravách na jednání. Bylo dohodnuto setkání české a slovenské vlády na 7.října v Židlochovicích. Tam se měly projednat návrhy na řadu smluv o spolupráci České a Slovenské republiky po 1.1.93. Události však proběhly jinak. 1. října předložila federální vláda parlamentu návrh zákona o způsobech zániku federace, jehož přijetí mělo zklidnit trochu rozjitřenou atmosféru a připravit ústavní postup nejbolestnějšího procesu. Tento zákon opozice v ČR odmítala a před hlasováním proběhla intenzivní jednání mezi kluby a stranami. ODS však nedokázala získat potřebnou podporu opozice a návrh zákona byl těsnou většinou jednoho a dvakrát tří hlasů zamítnut. V parlamentě zavládlo rozčilení a v něm došlo k dalšímu nečekanému rozhodnutí: Byl přijat (opět nejtěsnější většinou 1 hlasu) návrh posl. Zemana na zřízení výboru, který by připravil návrh na transformaci ČSFR na Česko-Slovenskou unii. Pro tento návrh hlasovala také většina poslanců HZDS v rozporu s dohodou mezi HZDS a ODS o spolupráci při řešení státoprávního uspořádání. Návrh obsahoval 9 bodů, jejichž obsah v podstatě vyhovoval původnímu programu HZDS, protože unie by ponechávala republikám mezinárodní subjektivitu a současně poskytovala potřebnou ochranu vůči zahraničí. Výsledek hlasování znamenal vážnou krizi ve vztazích mezi HZDS a ODS. Na obou stranách bylo slyšet kritická slova na adresu druhého partnera. Obě reprezentace se obviňovaly z porušení dohod a z podlomení vzájemné důvěry. Zdálo se, že klidný, tzv. „sametový“ rozvod je ohrožen a že jedna ze stran přistoupí k samostatnému řešení bez ohledu na ústavnost nebo legalitu. Situace se ještě zhoršila oznámením slovenské vlády, že nepřijde na schůzku s českou vládou do Židlochovic 7. října, protože situace vyžaduje jednání mezi ODS a HZDS. Přes páteční odmítnutí tohoto požadavku nakonec V. Klaus souhlasil. Místo vlád tedy znovu jednala vedení obou největších stran - a to v Jihlavě 7. října. Místo projednání konkrétních návrhů na smlouvy mezi oběma republikami, které připravilo vedení ODS, se musela znovu obnovovat vzájemná důvěra. Zahájení schůzky bylo ve znamení obecného rozčilení, které je cítit i ze slov V.Klause po příjezdu do Jihlavy předjednáním: „Situace je vyhrocenější než kdykoliv jindy. Pokud slovenská strana totálně nezmění svůj přístup, který předváděla v posledních dnech, mám strach, že dojednat něco není možné.“ A dále: „Nevím, v čem bychom měli slovenské straně ustupovat, když jí chybí elementární pravdomluvnost, slušnost a základní jednání, kterého je třeba mezi normálními lidmi.“ Ostřejší slova z úst předsedy vlády si nelze představit. Tvrdé jednání trvalo až do pozdních nočních hodin, ale přineslo nakonec obnovení důvěry, obnovení resp. potvrzení již dohodnutých kroků. Na závěrečné tiskovce oznámili oba premiéři, že termín zániku federace k 1.1.1993 platí. Ve společném komuniké HZDS respektuje skutečnost, že ODS nesouhlasí s vytvořením UNIE České a Slovenské republiky ani se snahou o transformaci na konfederaci. Podle obou předsedů schůzka odstranila nedorozumění v uplynulých dnech a „odblokovala“ federální parlament. Obě strany podpoří zákon o převod kompetencí z federace na republiky. Bylo dohodnuto uskutečnit odložené setkání republikových vlád již lO.října v Kolodějích. Tento slib splnily již druhý den, kdy se v parlamentě „kompetenční“ zákon projednával. Byl přijat. Znamená převedení dalších kompetencí na republiky, a to v oblastech zahraniční politiky, financí (zřízení emisních bank), železnice, pošt, telekomunikací, životního prostředí a bezpečnosti. Federální vláda se zmenšuje na 6 ministerstev: financí, zahraničních věcí, obrany, vnitra, hospodářství a kontroly. V celkově uklidněné atmosféře se obě vlády sešly v Kolodějích 10. října. Na toto jednání připravila česká vláda deset návrhů smluv. Slovenská vláda předložila šest vlastních návrhů teprve na vlastním jednání, takže česká strana je nemohla předem prostudovat. Jednání, které bylo v jistém smyslu rozšířeným pokračováním střetnutí v Jihlavě, dosáhlo dohody o celní unii, o měnovém uspořádání a obchodních vztazích. Podle V.Klause bylo setkání velice potřebné a úspěšné. Jednalo se o vztazích budoucích sousedů. Téměř ve všech otázkách se dosáhlo zásadní dohody, zůstal jediný vážnější rozpor - v otázce občanství. Slovenská strana navrhuje společné občanství - Slováci by býli občany České republiky a Češi občany Slovenské republiky. To česká strana odmítá. Zřízená komise odborníků má navrhnout řešení do příští schůze vlád, která byla dohodnuta na 25. a 26.října ve slovenské Javorině. Cílem těchto schůzek je připravit podklady pro republikové parlamenty na jejich listopadové schůzce. Je již opravdu rozhodnuto s konečnou platností? Všechno nasvědčuje, že je tomu tak. Stále zřetelněji se přitom vynořuje obraz skutečné vůle obou stran. Obrana společného státu, ať již z řad české opozice nebo z řad slovenských kruhů, které nepřestaly bojovat za česko-slovenskou vzájemnost a za demokratickou kulturu Slovenska, nezadržitelně slábne. V českých zemích se již obecně přijímá rozdělení jako nutnost. Nikdo z něho nemá radost, ale v současné situaci, kdy slovenská strana trvá na vlastní státnosti, převládl názor, že nemá smysl usilovat o volné soustátí. Stále větší podporu získává stanovisko české koalice v čele s ODS, které hned po červnových volbách vyslovil V.Klaus: buď funkční federaci nebo dva státy. Jiný obraz poskytuje Slovensko. Vidina samostatného státu, za kterou Od listopadu 1989 houževnatě bojovali slovenští separatisté, se přeměňuje ve skutečnost. Současně s tím se však zcela rozplývá obraz šťastné, bohaté a nikým neutlačované svobody slovenského národa a jeho všestranného rozkvětu. Příliš mnoho příliš těžkých úkolů bude stát před samostatným Slovenskem. To si konečně, se značným zpožděním, začíná uvědomovat mnoho ze současných vedoucích politiků, a to s rostoucí nervozitou. S nimi to cítí i rostoucí část slovenské veřejnosti. Místo snu o rozkvětu ve svobodě bez české nadvlády hrozí těžká hospodářská, sociální a mezinárodně-politická krize bez možné pomocné české ruky. Proto ona snaha .zachovat aspoň minimální ochrannou střechu, „českou pojišťovnu“ pro nejhorší případy, jak to nazval jeden český novinář. Na české straně však tato snaha po dvou letech vyčerpávajícího boje o pomlčku, o „dvě stoličky“, o „slovenská specifika“, o „zviditelnění“ Slovenska až k „mezinárodní subjektivitě“ nenašla pochopení a odezvu. Zdá se, že vývoj dostal posledními událostmi v prvních říjnových dnech konečný směr, který vede k zániku Československa. Jistě bude ještě řada příležitostí k zamyšlení nad touto skutečností a k jejímu zhodnocení s potřebným odstupem. Teď lze jen vyslovit hlubokou lítost a smutek nad zánikem státu, na jehož počátku stál v jeho čele T.G.Masaryk. V této souvislosti se však POLYGON 7/92 7 [pageend7]nelze ubránit obavám, že pozitivní důsledky oddělení současného Slovenska od českých zemí budou v nedaleké době převáženy dlouhodobými a závažnějšími negativními důsledky. Kdo je vinen? Zánik Československa vyvolává pochopitelně velký zájem i v zahraničí a s ním i řadu otázek. Mezi nimi je i otázka, proč k tomu dochází a zda mu nebylo možno zabránit. Velký americký deník The New York Times uveřejnil 24.září úvahu pracovníka Brookingsova ústavu ve Washingtonu, H.Brandona, který se krátce předtím vrátil z Prahy. Viní z rozpadu našeho státu tři hlavní aktéry: V.Mečiara, který rozpad vyprovokoval, V.Klause, který Mečiarovi neumožnil ústup z extrémních pozic, od extrémních požadavků, které podle Brandona položil V.Mečiar proto, aby si od Klause vynutil co největší ústupky za to, že zachová společný stát. Klaus měl však, jak říká pan Brandon, svoji vlastní představu a program pro samostatný český stát. Odmítal především „socialistickou zátěž“, kterou pro něj představovalo Mečiarovo Slovensko se socialistickými tendencemi a s komunistickou minulostí svého nynějšího premiéra. Mečiar musel kapitulovat a zůstat u svého samostatného Slovenska, s nímž původně nepočítal. Třetím mužem, který se svou vinou podílí na rozpadu, je Václav Havel. Ten - podle Brandonovy úvahy - bud’ naivně spoléhal na svůj politický vliv, nebo mu chyběla rozhodnost. Když se dostal do konfliktu s parlamentem a jeho návrhy na referendum a jiné zákony byly odmítnuty, ustoupil a nebojoval. I když přímo neasistuje u zániku státu, prokázal „nedostatek politického důvtipu“. Tolik pohled amerického politologa. Je pravdivý nebo se mýlí? Má jistě zajímavé a správné postřehy, ale nevystihuje podle mého názoru celou skutečnost, přehlíží další významné příčiny našeho vývoje, které jsou méně viditelné, ale neméně důležité. Československo se rozpadá přesto, že se mnoho sil a činitelů snažilo a snaží tento proces zastavit. Za nejsilnější příčinu se považuje odlišná politická orientace v obou republikách, která se zdůvodňuje především odlišnou hospodářskou a sociální situací. Kdyby tomu tak nebylo, znamenalo by to, že politické reprezentace jednají jen na základě současného stavu, který se může a má změnit v relativně krátké době. Rozdílné přístupy české a slovenské politické reprezentace k vnitropolitickým i k zahraničním problémům však mají hlubší příči- Česká společnost se ve své rozhodující většině orientovala a stále orientuje výhradně na západ. Má zájem o integraci do západní Evropy, a to ve všech oblastech života. Cítí se celou svou historií, kulturou, společenskými a politickými tradicemi úzce spojena s touto částí světa, od níž byla komunisty násilně proti své vůli odtržena. Myšlenky slovanské vzájemnosti sehrály významnou úlohu zvláště v dobách národního obrození a později v odporu proti německému tlaku v první a zvláště ve druhé světové válce. Nikdy však nedokázaly vytlačit vědomí příslušnosti k západoevropské kultuře. A toto vědomí nesmírně zesílilo právě v období primitivního komunistického panství. Vedoucí komunistického státu záměrně zdůrazňovali slovanské cítění spolu s komunistickým přesvědčením, až nakonec vzniklo rovnítko mezi komunistickým a ruským - slovanským. Proniklo do českého vědomí, ale s opačným znaménkem, než o jaké usilovali komunisté. Proto je v české společnosti tak silná averze ke všemu, co souvisí s Východem, tak prudký pokles popularity slovanské vzájemnosti a tak silné přání vrátit se co nejrychleji do západní společnosti. Slovenská společnost má, jak naznačuje vývoj veřejného mínění v posledních měsících, poněkud jiné představy o svém historickém, kulturním a politickém začlenění do evropského prostoru. Netroufám si však posoudit, zda jsou to představy trvalé, nebo zda budou podléhat změnám a vývoji. Souvisí zajisté také s geografickou polohou země, ale také snad s tradicemi dlouholeté příslušnosti k Uhersku. Opakuji, že si netroufám hledat příčiny, mohu jen konstatovat, že tu je rozdíl v přístupu a že má, bohužel, svoje důsledky. Hledat a vysvětlovat současný vývoj jen nesprávnou politikou politických představitelů, jejich odlišnými a neslučitelnými programy, nebo dokonce nesprávnými úsudky či vlastnostmi vedoucích politiků, nestačí. I když je úloha osobností v dějinách značná, tak veliký význam jí připisovat nelze. I kdyby se v budoucnosti ukázalo, že desintegrace Československa byla výsledkem nesprávné historické a politické orientace, nebude podle mého názoru možné připisovat takový omyl jen vedoucím osobnostem českého a slovenského národa. Pro tuto chvíli nezbývá nic jiného, než uvědomit si pravé příčiny, nebo se aspoň pokoušet o jejich poznání, a hledat cesty, jak je odstraňovat a překonávat. Bude to jistě dlouhodobý úkol, ale musíme se mu věnovat. Společný postup a vzájemná podpora Čechů a Slováků je a zůstane v nejvlastnějším zájmu obou. 8 POLYGON 7/92 [pageend8]ADOLF BEČVÁŘ Neodsuzuj, kdo jsi nezažil... Nezákonným a masovým uvězňováním politických odpůrců docílili komunisté zastrašování občanů, žijících dosud „na svobodě“, a nutili je tím k p oslušnosti. Ve vězních měli levnou, otrockou pracovní sílu a obohacovali se majetkem, který jim uloupili, zbavili je nejen svobody, občanských a lidských práv, kterých se dnes sami tolik dovolávají, ale i zdraví a velmi často taky života. Političtí vězni měli mnohem tvrdší podmínky ve vězeních, než delikventi běžné kriminality, např. vrahové. Ti, kteří se dovolávali dodržování lidských práv, byli neustále šikanováni třeba tím, že jim byly nařizovány zvýšené pracovní normy. „Ne- splníš-li normu, nedostaneš najíst!“ Zvláště drasticky se tato metoda uplatňovala v uranových dolech. Povahově labilnější vězně „získávali“ ke spolupráci, k denunciantství, větší porcí jídla, uzmutou tomu nepovolnému, příslibem, že povolí napsat dopis rodině. (V nacistickém koncentráku Dachau jsme psali každých 14 dnů.) Za zvláštní horlivost povolili návštěvu příbuzných ve věznici. Dokonce i slíbili, že se přimluví za vězňovo propuštění po odpykání poloviny trestu. SAMOVAZBA Úkolem samovazby bylo izolovat jednotlivce od ostatních vězňů, žijících na společných celách a donutit je k naprosté poslušnosti. Dveře cel samovazby ve Valdicích měly na sobě nápis: ODSTRANĚNI Z LIDSKÉ SPOLEČNOSTI. K samovazbě patřila trvalá buzerace, menší dávky stravy, nepravidelné a kratší vycházky, žádné dopisování s rodinou, dělání dřepů závislé na libovůli bachaře. Přirozeně žádné čtení. V samovazbě na Pankráci jsem žádal o předvedení k prokurátorovi. Chtěl jsem podat stížnost na týrání hladem. Místo toho jsem byl odveden do korekce, svlečen do naha, na přivítanou sto dřepů. V suterénu okna otevřená, v zimě jsem musel spát nahý na zemi bez přikrývek s řetězy na nohou. Ještě horší jsou podmínky, kde se čeká dlouhé měsíce na smrt nebo milost. Opakovaná buzení před rozedněním. Buzení naplněné hrůzou a zoufalstvím, voláním o pomoc, nadávky, bití, vzpírání se odsouzenců, kteří jsou po devíti měsících čekání na milost odvlékáni katovými holomky do cely smrti v suterénu, kde čekají na popravu. Noční scény se opakují, nutí srdce znovu a znovu do divokého rytmu, přerušovaného zastavením. Mám pocit, že se mi srdce utrhne, pukne. Zduřelé tepny bubnují do spánků. Hrdlo se dusí! Za pět roků věznění gestapem a v koncentračním táboře jsem podobné pocity nezažil. Začal jsem řvát ze spaní i já. Stav, který přetrvává ve snech po desetiletích. Ještě dnes mě žena konejší, když ze snu křičím a probudím ji. Z patnácti „odsezených“ roků jsem byl 10 let v leopoldovské pevnosti, z toho celkem pět let v samovazbě. A. P. mne „prásknul“, že připravuji útěk. Nebyla to pravda a přesto jsem za to odpykal rok v samotce. Jako 221etý byl A.P. odsouzen k trestu smrti. Ve sžíravé nejistotě čekal devět měsíců na provaz nebo milost. Den před uplynutím Lhůty vstoupili do jeho cely žena a muž (anděl a ďábel?): „Jste mladý, můžete si zachránit život, když po- depíšete spolupráci s StB,“ andělským hlasem pronesla žena. „V opačném případě budete zítra popraven,“ dodal ďábel. Co bys v takovém případě udělal ty, čtenáři? Nemáš za sebou oněch devět měsíců pekla. Začal jsi sotva poznávat svět. Strašně se ti chce žít. Vyber si. Ty, občane, který jsi to neprožil. Jsi nevinen, buď statečný, staň se hrdinou! Uvaž, kolik zbabělosti je v jeho podpisu - souhlasu ke spolupráci s vrahy! Odsuď ho, můžeš-li. Svůj příběh mi vyprávěl potom, co mě „prásknul“. Ne, nelze spočítat, natož vylíčit scény vytvářející kolorit hrůzy, působící na smysly a orgány uvězněných, kdy máš pocit, že ti srdce pukne, krev napíná žíly k prasknutí a sen nepřichází. Nikdy bych se mu nemstil, nikdy bych ho neudal pro spolupráci s StB. Horor amerických filmů mi ve srovnání připadá jen jako pohádka pro děti. SAMOVAZBA LEOPOLDOV Pepek se opět pokusil o útěk spolu s Ádou Petrovským a Jirkou Ničkalou. Byli však chyceni. Jsem už 8 měsíců na samotce ve třetím poschodí v cele číslo 145. Pepka usadili čirou náhodou přímo pode mnou v přízemí. Máme spojení přes odpadovou záchodovou rouru. Pepek Vaniček a Áda Petrovský mají být popraveni. Je 28. září 1958. Pepek dává znamení klepáním. Vyšplouchávám vodu ze záchodového sifonu a ohlašuji se. Zpočátku jeho slova nechápu. Z náznaků jsem konečně vyrozuměl, že se nenechá oběsit. Vyzývá mě, abych byl u okna, až bude mít vycházku. V té době ještě nebyla okna zvenčí zakryta dřevěnou deskou. Když byl na „vycházce“, zamával jsem mu. Usmál se. Podruhé procházel pod mým oknem. V obličeji soustředěný výraz. Při třetím kole skočil náhle k ostnatým drátům. Přelezl je a skočil do koridoru. Šplhá po druhé stěně koridoru. Bachař na něj volá ze strážné věže. Pepek skočil na zem. Je na druhé straně koridoru. Dva skoky po stoupajícím terénu šancí, k vrcholu asi 12 metrů vysoké kamenné hradby bývalé vojenské pevnosti. Zatajil jsem dech, srdce zrychlilo tep. V dalším skoku zasáhla Pepka smrtící dávka ze samopalu. Chytil se oběma rukama za břicho, složil se skrčen na pravou stranu. Zůstal ležet bez hlesu a jediného pohybu. Zastřelením „zachránil“ bachař Pepka před sebevraždou. Byl by musel skočit do dvanácti- metrové hloubky v těsné blízkosti hlavní brány - stanoviště strážní pohotovosti. Smrti by se nevyhnul. Byl to neobyčejně hodný kluk. LEOPOLDOV - opět v samovazbě Vězeň ubytovaný na oddělení společných cel měl „výhodu“ pracovat. Z výdělku dostával také nepatrnou částku v poukázkách. Za ty si mohl nechat koupit v tzv. kantýně - občas - chleba, tabák, zubní pastu a kartáček. Dopustil jsem se neodpustitelného. Při tzv. koupání - sprchování ve společné vězeňské koupelně, kdy odcházela skupina vězňů, jsem náhodou míjel mého učitele křesťanské filosofie, několikanásobného nositele akademických titulů získaných v Římě. Byli jsme spolu na cele mírovské věznice. V Leopoldově byli kně- ží uvězněni ve zcela oddělených prostorách pevnosti. V rychlosti jsem mu podával několik poukázek, které jsem měl náhodou u sebe. Bdělý bachař poukázky zabavil a podal hlášení. Tým odborníků ministerstva vnitra vypracoval dvoustránkovou obžalobu. Obžaloba mě označila za agenta Vatikánu. Obvinila mě z pořádání ilegálních sbírek pro podporu nepřátel socialistického zřízení a za zarytého a nepolepšitelného nepřítele socialismu. Divadelní představení jakéhosi senátu bachařského soudu, jemuž předsedal náčelník Kaňuch, všechna obvinění podpořilo. Kaňuch mě osobně eskortoval do samovazby. Než za mnou zabouchnul dveře cely, potěšil mě slovy: „Tuná budeš tak dlho, až zdochneš.“ A dodal, že už nikdy nebudu nikomu nic darovat. Od toho dne jsem každý týden - každou sobotu - daroval svou večeři. Při jejím vydávání jsem požádal vždy chodbaře, aby ji za mne někomu daroval. Dva roky jsem strávil na zdraví nebezpečné severní straně budovy samovazby - Kaňuchova věštba se málem splnila, než byl Kaňuch odvolán z funkce náčelníka. Zavinil smrt vězně Rédla (Rádla?) z Plzně. Při raportu mu stoličkou rozbil lebku. Ne- POLYGON 7/92 9 [pageend9]chai ho zemřít v kobce korekce, v budově nové samovazby. KOREKCE sloužily komunistům k mučení a týrání politických odpůrců. Účinky dlouholetého fyzického a psychického nátlaku, projevující se poškozením zdraví, mnohdy i ztrátou života, byly v korekci vystupňovaným nátlakem urychlovány. Houževnatě vzdorující jedinci byli této proceduře podrobováni opakovaně. Zešílení, dohnání k sebevraždě, nebo ,jen“ podlomení zdraví zločinným zásahem zřejmě „nebyly v rozporu“ s komunistickými zákony. Není proto divu, že pan generální prokurátor Bruner nemá ani tušení, proč byl odvolán! Otřesným příkladem nezákonnosti, nelidskosti, zločinnosti je podzemní železoFEDERÁLNÍ MINISTERSTVO VNITRA C.j. : 1 D-1 7734/ 1 -LU-91 V Praze dne 05.08.1992 betonový bunkr koncentračního tábora „Vojna I“ v uranových dolech v Příbrami. Představitelé, odpovědní za dodržování zákonů, za postihování zločinů, by měli tento bunkr povinně shlédnout. A měli by za stejných podmínek, jaké tu měli političtí vězňové, v tomto „socialistickém výchovném zařízení“ strávit nejméně 48 hodin! Sám jsem v něm - ve společnosti 12 dalších vězňů - strávil ve stoje - protože sedět ve výkalech není zrovna moc příjemné - 14 dnů. Bez vody, jídla, světla, vycházky, možnosti vykonat potřebu jinde než v „obytném“ prostoru 2x2x2 metry. Osobně jsem pomáhal z bunkru vynést bezvědomého hokejistu Kobranova. Nemůže úspěšně obstát politická strana, která tyto zločiny bude ignorovat a zločince nepotrestá! Jak je možno v popsaných podmínkách přežít? Poznáním filosofie, založené na mravních hodnotách. Vývoj spěje k vyšším a dokonalejším cílům. Ty mravní jsou nejobtížněji dosažitelné pro jednotlivce i společnost. Z mých učitelů nade všechny vynikl PhDr Pavel Křivský. Jemu vděčím za nalezení cesty k sobě samému i životnímu směru vytýčenému filosofickým humanismem. Jeho rukopisy se mi podařilo 9. června 1955 zazdít a 23. března 1992, tedy po 37 létech, ze zdi leopoldovského vězení za přítomnosti televizní kamery opět vyjmout. Lituji jen šesti svazečků, které mi byly odcizeny. Zachované rukopisy odevzdávám Karlově universitě. Doufám, že vyjdou knižně. * * * Jména desetitisíců obětí jsou známá. Vrazi mnohých, ale také ideologové komunistické zrůdnosti, žijí mezi námi. Drze zvedají hlavy. Po listopadu dokázali, že je jim jedno, pod jakým praporem se dostanou k moci. Mají už zase svá koryta, získaná za špinavé peníze. I pomocí ekonomiky se opět derou k moci. Neblahým dědictvím je značně rozvrácená morálka společnosti a mnohých poslanců sněmovny. Vrátit lidu slušnost, spravedlnost a mravnost je úkolem nejnaléhavějším. Kdeže jsou pokračovatelé vysokého mravního uvědomění, jehož symboly jsou Mistr Jan Hus, Jan Amos Komenský, T. G. Masaryk!? OSVEDČENÍ podle § 9, odst. 1 zákona číslo 451/1991 Sb., kterým se stanoví některé další předpoklady pro výkon některých funkcí ve státních orgánech a organizacích České a Slovenské federatívni Republiky, České republiky a Slovenské republiky Osvědčuj i že pan; : Zdeňka Josefa SKVORECKA narozena : 21.10.1933 Praha no ní o ovánn jako osoba uvedená v § 2, odst. 1, písni, a), b) nebo c) zákona číslo 451/1991 Sb. ./ ■ Petr CERNAK \ , :• \ Ministr vnitra ČSFR Poučení : toto osvědčení je platné pouze s osobni tni doklady, potvrzujícími jméno, příjmení , datum a místo narození v ném uvedené Ven sí nemyslete, jestli v příštích volbách zvítězí ti politici, co slibují plošné zvýšeni všech platů, tak bůh ochraňuj naše vklady ve spořitelnách." Kresba Ivan Svoboda 10 POLYGON 7/92 [pageend10]ALEXEJ ŽÁK Podobnosti čistě náhodné Nedávno se mne jeden dobrý známý zeptal: „A co ty vlastně máš proti Havlovi a Gor- bačovovi? Vždyť jsou to humánní a čestní lidé a tolik dobrého vyk >nali.“ Ano, tolik dobrého vykonali a přesto se najdou takoví, kteří je kritizují. Všechno totiž závisí na informacích, které se člověku podaří získat, ať už z tzv. otevřených zdrojů, nebo jinou cestou. Mýlí se ten, kdo se domnívá, že kladu rovnítko mezi tyto dvě osobnosti. Není tomu tak. Co mi na nich vadí a co mají společné, je, že manipulují lid a zneužívají jeho důvěru. Lid byl nakonec přinucen zaplatit za jejich politiku daň nejvyšší. Ti dva si na svůj osud rozhodně stěžovat nemohou. Netrpí nedostatkem jako ti, co jim věřili. Chaos, nevraživost mezi národy, sociální problémy a nakonec rozpad států, v jejichž čele oba politici stáli, je výsledkem jejich kariéry. Zamýšlí se však lid nad činností svých vůdců? Jaký bývá start, takový je většinou i konec a v případě ČSFR to platí dvojnásob. Bohužel sám Václav Havel měl na tomto stavu svůj velký a rozhodující podíl, i když tvrdí, že si toho není vědom, nebo naopak mluví o něčem jiném. Prvopočátek rozporu mezi slovem a jednáním Václava Havla můžeme pozorovat krátce po 17. listopadu 1989, když ministr FMV Rudolf Sacher nechal lustrovat parlament a všechny poslance, což dělal na jeho příkaz sekretář mjr. V. Novotný, který si k tomuto účelu vytvořil svůj vlastní tým lidí. Tento lustrační proces trval 14 dnů a vyblokovali při něm Z počítače ústřední evidence 137 agentů, kteří v tomto zákonodárném sboru seděli, společně se zajištěním všech evidenčních karet a svazků vztahujících se k těmto osobám. To vše mělo být součástí vytváření tzv. Fondu Z, o němž jsem se zmiňoval ve svých minulých příspěvcích. Důvodem tohoto bezprecedentního opatření údajně mělo být, aby hned po zvolení V. Havla presidentem ČSFR a ustavení „vlády národního porozumění“ nevznikla vládní a parlamentní krize, kdyby se lidé dověděli pravdu o tom, kdo že je to vlastně v zákonodárných sborech a ve vládě representuje. To byl první článek celého řetězce pozdějších tzv. chyb V. Havla, o nichž nikdo nemluví. Velmi vážně pochybuji o tom, že president Havel o této akci nevěděl. Důvodem tohoto opatření zřejmě byl strach z kompromitování oněch 137 poslanců, jako tomu bylo později v aféře Bar- tončík, a získání prostoru pro to, aby tento zcela pochybný zákonodárný sbor mohl přijmout takové zákony, jež byly výhodné pro okruh lidí z bývalé i nastupující mocenské špičky a jež byly počátkem destrukce Československa. (O těchto zákonech jsem se již dříve zmiňoval.) V této souvislosti je neméně pozoruhodný fakt, že se tito noví a údajně morálně bezúhonní vládci obklopili především lidmi, kteří vyvíjeli mimořádně aktivní činnost proti signatářům Charty 77 a zahraničním exilovým centrům. Jednalo se zde především o již jmenovaného mjr. Novotného, jenž vzápětí po svém jmenování R. Sachrem protlačil do funkce náčelníka odd. informací analytického odboru FMV mjr. Michala Králku (dlouholetého pracovníka X. správy FMV, který se současně podílel na zpracování akce „Norbert“) a celou řadu lidí, kteří dříve ovládali informační tok FMV. Ti také později nadělali nejvíce škod při infiltraci aparátu FMV, ale i MV ČR a SR, jakož i dalších důležitých institucí. Nepovažuji za náhodu snahu prosadit po 17. listopadu 1989 do funkce místopředsedy vlády ČSFR pro hospodářství ing. Františka Čubu z DAK Slušovice, což byla práce soudruha Adamce, jemuž přizvukoval Marián Calfa, se kterým si tak dobře rozuměl právě V. Havel. Mnohým se to snad bude zdát nemožné, ale já osobně mám takový pocit, že V. Havel sehrál v ČSFR podobnou roli, jako Michail Gorbačov v SSSR. Rovněž mu nemohu zapomenout ani to, že nechal obyčejné poctivé lidi ve fabrikách na pospas komunistické nomenklatuře a jejím satelitům, jejichž příslušníci zahodili své rudé knížky, převlékli kabáty a rozlezli se do všech možných pravicových i levicových stran či hnutí, ze kterých dále ohlupují lidi desorientované vývojem po 17. listopadu 89, že v této souvislosti vůbec ničím nepřispěl k vybudování skutečně demokratických odborů, které by hájily zájmy neustále podváděných lidí. Uvědo- rním-li si, jak nás současní reformátoři nutili k pronásledování důchodců, kteří si na zahrádce vypěstovali salát nebo ředkvičky a pak to museli pokoutně prodávat v průjezdech a pasážích, aby si alespoň trošinku přilepšili k důchodu, a nyní se titíž bolševici a pritakávači těmto lidem drze smějí do očí v čele svých nejrůznějších soukromých firem a obchodů, jímá mne zlost. Kdo si asi tak myslí, že tato naprosto zjevná nespravedlnost, jež se stala za vlády Václava Havla a party jeho kamarádů, přispívá ke stabilizaci společnosti? Musím se dotknout též ODS a ODA, jejichž vůdci podle mého názoru zejména v posledním roce nehráli upřímně. Věděli moc dobře, že tehdejší politika nahrává Mečiarovi a jeho „gun boys“, a to právě chtěli. Zřejmě byli rádi, že vše směřuje k roztržce. Lidé na Slovensku volili Mečia- ra, protože jim nabízel přímo magické řešení jak v rámci státoprávního uspořádání, tak v sociální sféře. Nedostanou nic z toho, co by zlepšilo postavení lidí na Slovensku, ale on získal moc. Václav Klaus ted’ společně se svými koaličními partnery dělá všechno, aby rozpad státu uspíšil. Jeho počínání je v tomto směru naprosto logické; nápadně se liší svou strategií od svého předchůdce. Je to jednání chladně uvažujícího ekonoma, který ví přesně, co chce a co tím získá. Slováci samozřejmě utrpí rozlukou víc než Češi, díky své nepříznivé struktuře průmyslu a koncentraci těžké zbrojní výroby, a budou tak ještě více závislí na dobré vůli Západu, pokud se týká finanční pomoci. Bude-li k nim postoj Západu negativní, přinutí je to nakonec k orientaci východním směrem, i když to dnes vypadá poněkud utopisticky. To je však mylné, protože bývalé území SSSR je nejen obrovskou zásobárnou nerostných surovin, ale i perspektivním odbytištěm. Češi budou v poněkud jiném postavení, ale i zde se zvýší závislost na jejich západním sousedu, pro nějž jsou zdrojem levných pracovních sil. Současně přijdeme o ty nejchytřejší a nejschopnější lidi z nastupující mladé generace, kteří se nebudou chtít opět hrbit před již uvedenou novou vrstvou čs. podnikatelů a průmyslníků (zahodivších své stranické legitimace) a utečou na Západ. Československo se v mých očích stalo symbolem promarněné příležitosti, která se našim lidem těžce vymstí. Tuto skutečnost nemohu Václavu Havlovi zapomenout; má na ní lví podíl. Mezi prosincem 89 a červnem 90 mohl udělat mnoho užitečných věcí, protože měl takovou podporu lidu v obou republikách, jako žádný jiný státník na světě. Místo toho se však předváděl před zraky Evropanů, promenádoval se po světě a ztratil tak drahocenných šest měsíců, které se již nikdy nevrátí. Proto u nás došlo k tomu, co mi píše jeden můj ruský přítel, z jehož dopisu (v překladu) uvádím: „U nás, stejně jako v Československu, bývalí vysocí komunističtí papaláši se stali prvními milionáři. U nich byly pro to všechny podmínky: základní kapitál, široké styky, krach systému i absolutní absence morálky. U nás je ale všechno mnohem horší. Za prvé - stát je velký a pořádku málo. Za druhé - kavkazský a muslimský faktor, všechny ty východní věci s jejich nenávistí k normálním lidem, s jejich krevní mstou, klanovými vraždami a religiózní nesnášenlivostí - to už je mafie jak na Sicílii, jenomže "ostrov,, má rozměr jedné šestiny světa. Přidej k tomu ještě genetické rysy některých ruských lidí: lenost, opilství, zloPOLYGON 7/92 11 [pageend11]děj n u a chamtivost -no a máš z toho obraz našeho současného života. Psychologické klima je velmi těžké, ale čert s ním! Omrzelo mě o tom hovořit i přemýšlet. Dříve, když se sešla odpovídající společnost, tak se mluvilo o básních Cvetajevé, potom - o písních Galiče, potom — o románech Sol- ženicyna, potom - o “perestrojke,, (přestavbě) a Jelcinovi... a teď všichni hovoří o výplatě, o cenách, o valutách... K čertu!!“ K tomu není nutný žádný komentář. (Fotokopii originálu azbukou psaného dopisu pošleme čtenářům na požádání.) Z pohledu policisty vidím velké nebezpečí v tom, že v zemích bývalého Sovětského svazu pokračuje rozklad právních orgánů a aparátu ministerstva vnitra, kde dochází k masovému propouštění kvalifikovaných specialistů a jejich místa zaujímají lidé z KGB, kteří se podíleli na srpnovém puči v loňském roce, pro něž jsou vytvářeny i nové funkce, jen aby neztratili zaměstnání. Vyšetřovatelé ministerstva vnitra i prokuratur, kteří se projevili příliš zásadově, odcházejí, protože nemohou pracovat. Trestní řízení jsou zastavována vládnoucími strukturami a stranicko-státní mafií. Za vrchol cynismu považuji jmenování plk. Duchanina - náčelníka oddělení vyšetřování ministerstva Ruské federace - do klíčové funkce. „Proslavil se“ ve věci vyšetřovatelů uzbecké mafie Gdljana, Ivanova a v dalších jiných případech vyšetřování organizovaného zločinu, které zlikvidoval. Za svého současného pomocníka si vybral s. Galkina - náměstka náčelníka vyšetřovací správy prokuratury SSSR, který se zase vyznamenal tím, že znemožnil vyšetřování několika velkých korupčních afér. To vše se dělo už za vlády „demokrata“ Michaila Gorbačova. Považuji za nestydatost lživá tvrzení Gorbačova a dalších jeho stranických spolupracovníků, kteří věděli všechno o pohybu státních a stranických peněz. Dnes nevědí vůbec nic. Dělají ze sebe úplné hlupáky, když se přišlo na konto s 55 mid. rublů a na některá konta v zahraničí. Z toho důvodu se zřejmě i protahuje soudní proces se srpnovými pučisty Krjuč- kovem a spol., kteří vědí jistě příliš mnoho o zahraničních účtech ÚV KSSS i osobních kontech vysoce postavených osob. Mnohým z činovníků strany a státu by určitě nebylo dobře, kdyby uvěznění promluvili a sdělili jenom zlomek pravdy o tom, na čí účty se převáděly výnosy z prodeje zlata, platiny či diamantů, kam se poděla část „pomoci zahraničním zemím", určená k jejich vědecko-technickému rozvoji, nebo na co byly použity prostředky státního rozpočtu, určené ÚV KSSS na pomoc zemím třetího světa - a tak bychom mohli pokračovat. Není zde nápadná podobnost s vývojem v ČSFR? Plk. Duchanin velmi usilovně pracoval na tom, aby Gdljanovo a Ivanovovo vyšetřování uzbecké mafie bylo zastaveno. Snímky se zakopaným zlatém, stamiliony rublů na hotovosti, přepychově vybavené vily a dači stranických a státních funkcionářů z nakradených státních prostředků a úplatků, defilé známých jmen tzv. nedotknutelných, se kterými si plácal po zádech sám s. Gorbačov, to byl výsledek práce těchto dvou neúnavných a neúplatných vyšetřovatelů, kteří měli být zlikvidováni se souhlasem samotného Gorbačova. To se mu však nepovedlo, stejně jako v Jelcinově případu, na který si jistě velmi dobře každý pamatuje, protože Gdljan byl lidem zvolen za poslance Nej vyššího sovětu. V této známé kremelsko-uzbecké aféře se někteří pracovníci KGB sami pokoušeli bojovat proti korupci, ale byli propuštěni. Znovu upozorňuji, že to všechno se dělo v době, kdy v SSSR vládnul Západem obdivovaný Michail Sergejevič. Byl to člověk dvou tváří, říkal jedno a dělal druhé. Měl všechny vlastnosti klasického intrikána. Žil rád v přepychu, o nějaké skromnosti se u něho nedá vůbec mluvit, protože „skromného demokrata“ z něho udělala masivní propaganda zde na Západě. Velký vliv na něj měla také jeho žena, která se rovněž podílela na likvidaci mnoha lidí, kteří sejí znelíbili. Od současného ruského presidenta Borise Jelcina jsou očekávány rozhodné kroky v kádrových otázkách, v provedení důsledné reorganizace výkonných orgánů moci a vyhlášení nemilosrdného boje s korupcí a zlodějskými gangy, které denodenně terorizují obyvatele. Jestliže tyto kroky včas nepodnikne a neuskuteční, pak víra obyvatel Ruska v Jelcina, jako garanta změn k lepšímu, zmizí, a teprve pak přijde něco, co se neodvažuji ani pojmenovat. Jsem však přesvědčen o tom, že pravda o srpnovém puči v Moskvě a tzv. sametové revoluci v ČSFR jednou stejně vyjde najevo. Že to nebude pro některé lidi moc příjemné, o tom již teď vůbec nepochybuji. *********** Na závěr mého povídání něco zcela jiného: několik poznámek k novinovému interview plk. Teubnera z Hlavní vojenské prokuratury, který řekl, že je velmi zvědav na to, jak se švýcarské úřady zachovají vůči dalšímu estébákovi JUDr. Leonardu ČI- MOVI, který zde požádal o asyl (viz Polygon č. 5/92). Tím předcházejícím estébá- kem myslel konkrétně mne. Skutečnost je tedy taková, že kompetentní švýcarské úřady tomu dalšímu „estébákovi“ a celé jeho rodině udělily asyl. Stalo se tak navzdory prohlášení bývalého ministra vnitra SR p. Pittnera ve sdělovacích prostředcích, že čin Leonarda Čima je možno považovat za drzost a že o jeho trestním stíhání pro „pomluvu" Mečiara, Pittnera, Číče apod. mu není nic známo. Tahle neomalenost p. Pittnera, jenž se vydává za zbožného člověka, je v příkrém rozporu se skutečností. Švýcarské úřady mohly posoudit usnesení vyšetřovatele Inspekce MV SR, tedy podřízeného p. Pittne- rovi, ve světle těchto jeho výroků a dalších materiálů. Z toho pak jednoznačně odvodily, kdo je vlastně lhářem, zda Pittner nebo Cimo. Je příznačné pro poměry v naší současné republice, že tento potomek zarytého klero- fašisty (otec p. Pittnera byl za tzv. Slovenského štátu velitelem sběrného tábora pro židy v Malackách, odkud se prováděl odsun slovenských židů do nacistických vyhlazovacích táborů) je poslancem za KDH. Panu plk. Teubnerovi by proto bylo možné doporučit, aby místo svých invektív na adresu Švýcarska se věnoval své práci a zasadil se o to, aby ze strany orgánu, jehož je reprezentantem, již nedocházelo k porušování zákona. Poté, co mne vojenská prokuratura honila se zatykačem skoro po celé Evropě a domáhala se mého vydání ze Švýcarska, bylo po zamítnutí jejich požadavku a udělení asylu „zjištěno“, že ze strany vyšetřovatele Inspekce MV ČR mjr. Krejčíka a dozorového prokurátora z Vyšší vojenské prokuratury v Táboře kpt. Danielo- witze byl porušen zákon, že došlo k nepřípustné manipulaci se spisovým materiálem a oba byli z tohoto případu odvoláni. Švýcarsko bylo a je právním státem, o jehož demokracii není třeba ani trochu pochybovat, na rozdíl od současné ČSFR, která mák této podstatě asi tak daleko, jako Papuánci k vypuštění vlastní kosmické lodě do vesmíru. 12 POLYGON 7/92 [pageend12]ROBERT F. LAMBERG Mezi rudými diplomaty Kdo se nechtělprostituovat, nemusel... [Paralipomenon k Dienstbierově poesii] ☆ „Vy, velvyslanče Hažek, jste přímo zosobněním lidské dimense naší konference. Vy jste [tomuto] procesu dal srdce, smysl, svědomí...“, rozhorlil se James Baker Illrd, - toť plné jméno bývalého amerického státního tajemníka - podle manuskriptu, ze kterého deklamoval. Stalo se tak v Kodani, 6. června 1990, na konferenci o bezpečnosti a spolupráci v Evropě, která jednala o lidských právech. „Hažek“, jak to znělo z úst Bakera Třetího, nebyl nikdo jiný než soudruh prof. dr. Jiří Hájek, špicl KSČ v řadách předúnorové sociální demokracie, později stalinský štváč, vysoký hodnostář u Gottwaldů, Zápotockých a Novotných, udavač StB a nakonec komunistický disident. (Ke všem mnou vyjmenovaným životním úsekům a funkcím soudruha Hájka srv. Karel Kaplan: Das verhängnisvolle Bündnis, Unterwanderung, Gleichschaltung und Vernichtung der Tschechoslowakischen Sozialdemokratie 1944-1954, Pol Verlag; Josef Frolik: The Frolik Defection, Die Memoirs of an Intelligence Agent, London 1975, Leo Cooper; Vilém Hejl — Karel Kaplan: Zpráva o organizovaném násilí, Toronto 1986, Sixty-Eight Publishers, Corp.) Bylo by zajímavé dovědět se, která moudrá hlava ze štábu Bakera Třetího přišla na ten grandiosní nápad, zařadit starého ctitele totalitního svinstva do ministerského manuskriptu. Ve State Departmentu ve Washingtonu se najde leccos, a tak to asi zůstane tajemstvím. Zato však není tajemstvím, nýbrž nabíledni, kdo s. Hájka do Kodaně vyslal, a to ve funkci šéfa československé delegace: Byl to soudruh Jirka Dienstbier. Soudruh ministr sám se tehdy v horkém červnu do Kodaně také dostavil. Přišel ale jenom na skok, a při té příležitosti podepsal se svým dánským kolegou Uffem Elleman- nem-Jensenem nějakou dohodu mezi oběma zeměmi. Byl to dějinný okamžik, když před zástupci světové veřejnosti došlo k podpisu. V místnosti byli kromě dvou podepisujících ministrů ještě jeden dánský detektiv, jeden kameraman z Československa a autor tohoto článku. Takže by vlastně nebylo o čem referovat, nebýt netaktního - nebo spíše hloupého - nápadu Dienstbiera, vstát a v jakémsi Basic English zablábolit pár slov ve smyslu, že se rád znovu setkává s ministrem Ellemannem-Jensenem, jenž byl jeho kolegou ve Washingtonu. Byla to pravda i ne. Oba ministři totiž v šedesátých letech pobývali v hlavním městě USA jako novináři. Ellemann-Jen- sen byl dopisovatelem kodaňského deníku liberálního zaměření „Berlingske Tiden- de“, Dienstbier spolupracovníkem rudého Pražského rozhlasu. Ale to bylo také vše: v důsledku instrukcí z domova i vlastního fanatismu (někdy včetně strachu) se komunističtí žurnalisté zásadně nestýkali se svými kolegy ze Západu ani osobně, ani - pokud možno - služebně. Jako novinář - po třicetileté dopisovatelské aktivitě ostřílený kmet - dám ruku do ohně, že s. Dienstbier ve Washingtonu ani jednou nepromluvil se svým dánským kolegou. Takže se nelze divit, že dánský ministr zahraničí reagoval na Dienstbierovu vtíravost jen kyselým úsměvem. * * * Jako latinskoamerický dopisovatel jsem nucen s určitou pravidelností navštěvovat většinu těch dvou tuctů států, které Latinskou Ameriku tvoří. V tékteré zemi nenavštěvuji ale jen lokální úřady a instituce, nýbrž i různá diplomatická zastoupení za účelem jak výměny informací, tak příjemného pokecu v daleké cizině. Zavítám samozřejmě na švýcarská a německá velvyslanectví, někdy i na americká a norská - tam všude se cítím doma. Ani ve snu by mne ale nenapadlo navštívit československý zastupitelský úřad. Velvyslanectví ČSFR v Buenos Aires je u mne za rohem, ani ne pět minut pěšky. Mám si snad promluvit se soudruhem Tiborem Zlochou, excelencí, která se honosila StB-kódem Karel /40431 Mám se na svých cestách po vlastech latinskoamerických stýkat s bývalými kádrováky, zvědy, policejními agenty? Dbejme o hygienu! Dosud jsem se sešel s československým diplomatemjen jednou. Byl jím můj bývalý spolužák a fakultní kádrovák Roman Roubal, dnešní velvyslanec v Santiagu (Čile), podle „Metropolitního Telegrafu“ (3.9.92) také agent StB, kterého jsem pozval do luxusní restaurace, abych mu mezi lahodnými sousty pošeptal pár hořkých právd. Na základě mých úmyslných náznaků - a to byl hlavní účel celé hry - se československý diplomat domníval, že útratu musí on sám zatáhnout. Když viděl ceník, bezmála se zhroutil. Až pak jsem mu řekl, že to zaplatí bývalý pomocný skladník, pro kterého to dnes jsou jen krejcary. (Abych se tím skladníkem po studiích stal, o to se mezi jinými zasloužil podle všeho právě také tenhle Roubal.) Budiž, měl jsem své subtilní zadostiučinění... S československými diplomaty nejasné minulosti se nemáme co bavit. To myslím platí i pro zasloužilé demokratické odbojá- ře, jakým je Ota Hora, který se prý na své staré dny stýká se slovenskou bolševicko- separatistickou excelencí v Ottawě, nějakým Schusterem. Ne, v této věci stojím pevně po boku Arnošta Wagnera, který diplomatickou špínu pranýřoval do všech důsledků v č. 1/1992 časopisu „Západ“. A nechápu, proč Wagnerovi tu nekompromisnost někdo z našich řad může zazlívat (viz „Polygon“ č. 5/1992). K tomu ještě jedno: Nenechme si sametem rozbít jednotu intelektuálně-liberální- ho exilu, tak odolného vůči hrozbám a nátlaku totality v dřívějších letech! Zpět k tématu: Tři celé roky po „revoluci“ - v uvozovkách, jelikož se nekonala - je stálá presence estébáků a jejich spřežen- ců na „Zamini“ nejenom nesnesitelná, nýbrž i neomluvitelná. V dnešní době, kdy diplomat není zpravidla více než zdvořilý pošťák, vyřizovatel často jen jednoduchých administrativních úkolů a odolný návštěvník cocktailů, se inteligentní mládenci rychle tomuto řemeslu vyučí. I v této oblasti západní vlády již Československu nabídly pomoc. Jak na to reagovala Praha? * * * Doufejme, že po 1. lednu 1993 dojde s novým uspořádáním mnoha věcí veřejných také k důsledným personálním změnám v oblasti ministerstva zahraničních věcí. A když už jsme u těch změn, tak si dovoluji přednést dva zlepšovací návrhy: Až se Mečiarovo Slovensko osvobodí od Čech (a historické země od Mečiarova Slovenska), bude snad také možné znovuzavést státní znaky (velký, střední a malý) Masarykovy republiky, svléct hradní stráž ze svých operetních uniforem a obléct ji do legionářského stejnokroje. Protože naši republiku, naši, tu Masarykovu, někdo vybojoval. Tak vida! POLYGON 7/92 13 [pageend13]VLASTIMIL RADKOVICKÝ HRA NA DEMOKRACII Je snad zbytečné se ptát, kde, stejně jako je zbytečné uvádět, kdo a proč hraje. V Československu je politická hladina velice neklidná a pro řadového občana zcela nepochopitelná. Platí to jak pro Čechy, tak i pro Slováky. Většina z nich jen s údivem hledí na dění kolem sebe, zmítá se v rozporuplných informacích a velice často potom dosazuje svérázné osobní závěry, tu mírné filosofické, tam více pivní, jinde zase nekriticky přejaté z ovlivňujícího prostředí. Češi nechápou slovenské snahy po samostatnosti a cítí se jimi zaskočeni ve svých perspektivních možnostech. Slováci zapalují vatry a nadšeně poslouchají ujištění svých nej- vyšších představitelů o tom, že Slovensko bude světem dobře a rychle přijato, na obou stranách ale vzrůstá počet těch, kteří pochybují o slibech a ujištěních, i o programech jimi volených politických stran a hnutí. Tenhle poznatek pro mne vyplynul i z mnohých kontaktů, jak je tradičně přináší období léta, dovolených a návštěv. Je to poznatek do určité míry až překvapující. Proč? Právě ta vzrůstající pochybovačná skupina občanů - stále ještě ČSFR - signalizuje cosi, co z minulosti příliš neznáme: tato skupina občanů pochybuje ne z vrozeného pesimismu, ale proto, že se naučila rychleji a více nežli jejich spoluobčané přijímat informace kriticky, tedy v celistvých vazbách. A tím dospěla k vyšší fázi schopnosti vnímat politické i hospodářské jevy v souvislostech, v nichž jedině dávají smysl - a odhaduje záměry a cíle, ke kterým politické strany a hnutí směřují. Ale i u této relativně vyspělé skupiny občanů je obrovské množství neujasněných pojmů, citelné mezery v propojení informačních bloků, mezery ve znalostech základních historických dat, dějů a hlavně příčin, které je objasňují. Potom nastupuje u mnohých „zdravý selský rozum“ - a to je dobře, protože je lépe selsky uvažovat, nežli pohodlně a lenivě přijímat názory bez snahy poznávat jejich podstatu. Předchozí náznak kvalitativní změny vyúsťuje u mnoha občanů ČSFR - bez jakéhokoliv impulsu zvenčí! - k převládajícímu názoru, že v ČSFR není demokracie! Pochopili, že „něco tu nehraje“, že prožívané rozporné jevy nejsou průvodním jevem v zemích, kde demokracie průkazně existuje. A nepřijali ani jim vnucované objasňující vysvětlení čs. politiků, že určité rozpory jsou průvodním jevem nastupující demokracie. Dokázali si položit otázku, z jakého systému demokracie nastupuje, tedy v jakém systému právě Ují, položili a zodpověděli si i druhou ěást otázky, jak daleko v ČSFR demokracie nastoupila — v čem a jak účinně. Zohlednili fakt, že změny - tedy nástup k demokracii - probíhají již téměř tři roky. V rámci těchto jednoduchých úvah se potom ptali, jak je možné, že např. v ČSFR nelze docílit spravedlivého zúčtování za zločiny nedávné minulosti, ačkoliv v Rumunsku byl v rámci revolučních změn nenáviděný diktátor i s manželkou odsouzen vojenským soudem k trestu smrti, v Bulharsku je Živkov před soudem a hrozí mu trest nejméně 10 let vězení, v Německu - s úspěšně fungující demokracií - hodlají postavit před soud fanatického představitele bývalé DDR Honeckera. Ten má být souzen podle zákona za vraždy, k nimž došlo u berlínské zdi na jeho příkaz. V bývalé ČSSR na západní a jižní hranici nedocházelo ke stejným vraždám? V Německu jsou někdejší „úspěšní střelci“, tedy vrahové, nemilosrdně stavěni před televizní kamery a dotazováni, proč vraždili vlastní spoluobčany. V Československu jsou stejní vrahové (lehce zjistitelní v záznamech o povýšení) ponecháváni v naprostém klidu, snad aby mohli „demokraticky“ zpytovat svědomí. V Německu i jinde nepřijímají jako obhajobu fráze, že „voják plnil pouze rozkaz“, správně a věcně poukazují na to, že válečným zločincem nebyl jenom Hitler, ale také všichni ti, kteří jeho zrůdné příkazy rozpracovávali a iniciativně je realizovali. V ČSSR asi rozkazy nikdo nedával a také je nikdo nerealizoval, není tedy koho soudit - zvláště když Gottwald, Zápotocký, Novotný i Husák už jsou nebožtíci. „Někam“ se ztratila zodpovědnost za devastování hodnot po dobu desítek let... Ve stejné rovině spravedlnosti se občané ptají, jakým „demokratickým“ právem byli ti, kteří z totalitního systému odešli za svobodou, tedy emigranti, zcela vyřazeni z veškerého dění ve své původní vlasti, je jim odmítáno uplatnění čs. volebního práva na zastupitelských úřadech zemí, kde žijí - i v případech, kdy jsou stále občany ČSFR. Totalitním režimem ukradený majetek jim podle zákona nepatří, protože nežijí trvale v ČSFR! Přitom většina emigrantů prokázala odchodem z bývalé ČSSR a nelehkým zajištěním nové existence v cizině větší odvahu nežli mnoho tzv. disidentů, velká část jich aktivně bojovala i za hranicemi proti totalitě ve vlasti, získala zkušenosti, které by se v nynější ČSFR přenáramně hodily - ale ne všem! Emigranti byli podruhé potrestáni - „demokratickým“ režimem! (Myslel jsem si a také o tom psal, že čs. občané jsou k osudu emigrantů zcela lhostejní - ale zřejmě ne všichni.) Několikrát se vyskytl i názor, jaká že je to spravedlnost, když kdejaký hrabě, velkostatkář či fabrikant - nebo jeho potomci - mají nárok na vrácení státem ukradeného majetku — ale stejně okradení emigranti jsou z nároku vyřazeni. A stojí za zmínku i postřeh, že k zabavení fabrik, zámků a velkostatků došlo před více jak čtyřiceti léty, proto jsou bývalí majitelé - pokud žijí - už v důchodovém věku. Pokud žijí v cizině, není pro ně problémem návrat do vlasti, třeba i návrat fiktivní. Tedy v zahraničí si ponechávají svoje byty, majetky a v ČSFR se přihlašují k „trvalému pobytu“, aby majetek dostali zpět. Emigrant, který v zahraničí skutečně pracuje - je v aktivním věku, případně si tam založil rodinu je z této možnosti vyřazen, pokud není ochoten respektovat čs. „demokratický zákon“ a nehodlá se pro kdysi v ČSSR ukradený majetek vzdát v cizině vybudované existence a nebo i rozvrátit rodinu. Fiktivní návraty emigrantů v důchodovém věku jsou nejčastější - a „demokratické spravedlnosti“ bohatě využívají i ti nynější důchodci, kteří do emigrace odešli pro „nespravedlivé vyloučení z KSČ“! Povedený zákon, který nemá ve světě obdoby - a také nic společného s demokracií! Za nejzajímavější a nej významnější považuji zjištění mnoha čs. občanů, že poslední a rozhodující volby byly sice plně demokratické - ale se zcela nedemokratickým předvolebním obdobím! V Čechách je toto konstatování pokládáno opožděným poznatkem, že volební programy mnoha politických stran byly velmi neprůhledné a často úmyslně matoucí, jiné zase získaly hlasy nepřemýšlivých voličů lacinou propagandou o neudržitelnosti snížení životní úrovně, další uspěly u dobrodruhů sliby o snadném zbohatnutí ve sféře soukromého podnikání. Na Slovensku už mnoho voličů HZDS s obavami až hrůzou sleduje, do jakého dobrodružství je vede vítězný Mečiar. Nejčastější nářek „kdybych byl věděl...“ je jednoznačně připisován působení veřejných sdělovacích prostředků - a návazně tím velice problematické práci redaktorů a novinářů. Zveřejnění počtu spolupracovníků StB z řad redaktorů-novinářů tento názor jen potvrdilo. A otázka demokratisa- ce společnosti se opět ocitá na slabém ledě, když na tak rozhodujících místech mohou dále působit lidé, kteří si z totalitních pozic udělali výnosný osobní zdroj požitků a často i moci. Ale nejsou to jen zkompromitovaní redaktoři a novináři, kteří „formují“ demokratisaci! Tisíce bývalých potentátů, jimž desítky let chutnala moc na různých stupních národních výborů, na ministerstvech, v nejrůznějších uniformách i vládních postech, dále působí ve významných pozicích - pokud ovšem původní vůbec opustili! Velice podivný řád! Čs. občané, jimž se výrazně snížila životní úroveň, protože nemají možnost dosazo14 POLYGON 7/92 [pageend14]vat či dokonce rozmnožovat dříve nakradené hodnoty nebo letité „odměny“ za spolupráci s totalitou, začínají nyní více vnímat nemorálnost těchto majetkových a existenčních rozdílů. Pocitu nespravedlnosti nabyli především proto, že tyto rozdíly nejsou výslednicí rozdílných pracovních schopností a úsilí, ale především rozdílných morálních přístupů k hodnotám! Legalisace špinavých peněz nejen že nepomohla pol žit základy k demokracii, ale naopak podnítila spekulanty, zloděje, podvodníky, kariéristy - tedy všechny morálně narušené! - k větší aktivitě. Za tento stav není nikdo zodpovědný? Na tomto místě si dovolím v této souvislosti ocitovat výrok jedné čtyřicetileté, delší dobu nezaměstnané ženy z Trenčína: „Právě proto jsem volila Mečiara, pořádek může udělat jen energický politik, Havel rozhodně ne!“ Kruh se uzavírá: nedůslednost, polovičatost, lhostejnost ke spravedlnosti - vše se vrací jako bumerang na hlavy těch, kteří pro idealismus či nepoučitelnost jsou a budou odstraňováni cílevědomými kariéristy. Nemilosrdně a bezohledně, stejně jako nemilosrdně a bezohledně tito kariéristé vymění či prodají názor, svědomí - i perspektivu lidem, kteří je ve své naivitě zvolili. Za nejpřesvědčivější ilustraci tohoto závěru považuji zcela konkrétní a vynikající příklady, jak je na stránkách Polygonu uvádí Alexej Žák. A určitě není náhodou, že se s jeho názory na osobu Václava Havla a ostatních „sametových revolucionářů“ ztotožňuje stále více čs. občanů. Jak nesmírně daleko má tento stav v ČSFR k demokracii! V rámci těchto úvah se nemohu nerozdělit o zážitek z USA. Manželé Kruiszovi, bankovní úřednice a inženýr v elektrárně, poslali svého syna jako dobrovolníka do války v Perském zálivu. Na opatrně formulovaný dotaz, proč podstupují takové rodinné riziko, jsem dostal odpověď, která mi vyrazila dech: „Souhlasíme s rozhodnutím presidenta Bushe. Ani daleký Kuvajt se nesmí stát obětí agrese, diktátor nesmí manipulovat s tak významnou strategickou surovinou, jakou je ropa. A když s něčím souhlasíme, je naší morální i občanskou povinností pro to také něco udělat!“ Zdůrazňuji, že tuto odpověď jsem vyslechl před zahájením války, tedy manželé nemohli vědět, v jakém stavu - a zda vůbec - se jejich syn vrátí. Když jsem s těmito manželi i s jejich z války šťastně se navrátivším synem hovořil letos, byl jsem šokován podruhé, tentokrát jejich obrovským přehledem o mezinárodním dění, včetně situace v Československu. „Rozdělení Československa z národnostních důvodů je krokem zpátky. Ve Švýcarsku se mluví třemi jazyky, mohlo by se říci, že to jsou tři národy. Ale Švýcar, ať mluví jakýmkoli z těchto jazyků, je Švýcar! Jako celek vstupuje Švýcarsko do sjednocující se Evropy. V Československu nemůže být demokracie, protože žádná demokratická opozice by takový nesmyslný krok nedovolila! Asi nemáte politicky vyzrálé občany a tím ani politiky.“ Musel jsem s tímto překvapivě ujasněným a hlavně podloženým závěrem souhlasit, jen jsem podal hlubší a detailní objasnění situace. Z USA mohu posloužit i příkladem opačným. Vědecká pracovnice z Bostonu zastává názor, že politika presidenta Bushe ožebračuje Američany, zbrojení a akce v zahraničí způsobují nedostatek finančních prostředků na školství, zdravotnictví... Její syn totiž onemocněl cukrovkou a zvýšené náklady na dietu a léčení řeší rodina pronájmem další části domu a prodejem pozemků. „Jak lidštější je socialismus ve východní Evropě nebo i na Kubě (!), kde je zdravotnictví zdarma!“ Tahle paní ani při svém vysokém vzdělání není schopna vstřebat jí lehce dostupné informace o „lidském socialismu“, aby pochopila, že v něm by problematickou zdravotní péči zdarma zaplatila nejen ztrátou svého domu, pozemků a aut, ale i ztrátou svobodného vyjadřování názorů, cestování, svobodnou volbou vzdělání i zaměstnání, atd. Oba předchozí příklady pouze demonstrují, jaká přímá úměrnost existuje mezi schopností přijímat a vyhodnocovat informace - a mezi morálně-politickým uvědoměním občana. A není vůbec rozhodující, v které zemi či na kterém kontinentě se proces odehrává. Obrovský význam má však rozsah a dostupnost informací, tedy především vliv veřejných sdělovacích prostředků! V demokratických systémech je občan formován nutností orientovat se v názorově odlišných stanoviscích, ale má trvale k dispozici obě skupiny názorů, tedy má trvalou možnost volby a konfrontace! Kde zůstala tato možnost v „demokratickém“ Československu, zejména pak na Slovensku? Neexistující opozice ve slovenských sdělovacích prostředcích má lví podíl na vítězství HZDS, tedy na tom, že slovenský občan byl a je formován jen zkreslenými polopravdami s výrazně nacionalistickým zaměřením! Rozpad státu není tedy výsledkem volby „národnostně uvědomělých“ Slováků - což byl jen důsledek -, ale bezuzdné propagandy, umožněné krajní nedůsledností tzv. demokratisačního procesu! V Čechách sice také čekají někteří ambi- ciosní politici na zemské členění a tím i na své budoucí vůdcovské posty, ale občané přijali především lákavou perspektivu podnikat - a zbohatnout! Nic proti tomu, podnikání je základem prosperity a bohatství jednotlivců je i bohatstvím zemí. Jen se lze ptát, jak novopečení podnikatelé aplikují svoje možnosti. V malém městě vznikne 12 krámků (boutique) s módním zbožím a 22 nových potravinářských obchodů a bufetů, ale jen jedno pekařství! Do krámků s módním zbožím si majitelé opatřují z módy vyšlé a proto silně zlevněné zboží ze zahraničí, stejně tak potraviny s prošlou záruční lhůtou - a vše se prodává nejen za normální ceny, ale většinou i za ceny vyšší. Praktikuje se nikoliv solidní obchod a služby, ale především snaha zase ošidit a okrást své spoluobčany-zákazníky, jak byli mnozí současní „podnikatelé“ zvyklí z doby socialistického obchodování. Je totiž na místě se ptát, kdo dnes hlavně podniká, tedy na nejčastější původ kapitálu a majetku. Z 90% jde o finance a majetek získaný buď za služby komunistickému režimu (ať jde o ministry, jejich náměstky, nebo o zasloužilé a národní umělce) a nebo o obyčejné podvodníky a zloděje z řad řezníků, zelinářů, taxikářů, vedoucích opraven, vexláků i úplatných úředníků... Šanci dostali - a také ji využili - především ti, kteří mohli aktivisovat své špinavé peníze a majetky. Morální profil této „avantgardní podnikatelské elity“ je tedy značně problematický a politicky přímo škodlivý, protože je pro řadového občana zářným příkladem toho, že jen podvody a prohnanost do krajnosti jsou těmi nej správnějšími občanskými atributy - a zřejmě i charakteristickými pro demokracii! Podnikání čs. nesoukromých organisací jde často přímo opačnou cestou. Nemyslím stran poctivosti, ale stran zbohatnutí. Na silničním odpočívadle nedaleko Bad Bimbach (SRN) se mi řidič nákladního auta s prachatickou poznávací značkou svěřil se svým překvapujícím zážitkem: celé léto vozí do Německa pytlovaný cement, tunu za 86 marek, a dnes se dověděl, že německý podnikatel za dřevěné palety, dodávané s cementem, účtuje v Německu dále - kus za 30 marek. Jen za ty palety! Vyslovil přitom otázku, zda nejde o stejný jev, jako když se vozily před léty do Německa a Rakouska klády kvalitního dřeva za neuvěřitelně nízkou cenu. A sám si odpověděl: „Něco je u nás divného, já to moc nechápu: kdo a jak u nás řídí a rozhoduje v hospodářství i v politice?“ Současné řešení problémů a existence plzeňské Škodovky jen podtrhuje tento řadovým občanem vyslovený otazník. Někdy se stávám terčem výtek, proč vidím v ČSFR jen zápory, vždyť přece bylo vykonáno tolik dobrého a kladného. Ano, souhlasím, mnoho dobrého a kladného existuje - a zaplaťpánbůh za to! Ale nemohu se zbavit zcela podstatné součásti obyčejné přemýšlivosti pouhým konstatováním kladů, zejména když existuje tolik záporů zásadního charakteru a významu! A zásadního významu pro osudy především čs. občanů a celé země! Nelze pouze porovnávat množství kladů a záporů, je nevyhnutelné vidět tento poměr v celých souvislostech, tedy neztratit přehled o příčinách a následcích, stejně tak o tom, co nám všem doslova brzdí možnosti a perspektivu. Tedy poznat a aktivně se podílet na změnách, které co nejdříve zcela odstraní nedůstojnou a šalebnou „hru na demokracii“. POLYGON 7/92 15 [pageend15]MILAN HULÍK Z PRÁVNÍKOVY PALETY JUSTICE Justice se právem ocitla po 17.11.1989 v ohnisku pozornosti veřejnosti, neboť byla veřejností přiřazena k mocenským orgánům totalitního režimu, napomáhajícím udržet komunistickou moc v Československu. Termíny „pokleslá a zprofanovaná“, jimiž byla justice v tomto směru obdařena, nebyly nespravedlivé, protože justice neplnila úlohu, kterou jako nezávislá třetí moc (spolu s mocí výkonnou a zákonodárnou) měla plnit. Ale v Československu po roce 1948 jakákoli dělba moci vzala za své a Montesquiovy teorie nemohly platit ve státě, v němž byla moc jediná - moc vedoucí, vševědoucí a nejdokonalejší KSČ - moc všeobjímající a také všejímající. Tato pejorativní označení byla však nespravedlivá k těm soudcům a hlavně soudkyním, kteří se snažili v mezích daných totalitou a v rámci nezávislosti vymezené ústředním, krajským, okresním nebo i jen místním výborem KSČ, hledat pravdu a spravedlnost ve sporech občanských, pracovních či rodinných, ale i trestních, protože politické causy tvořily jen promile ze všech souzených věcí. Tak byla tato označení pohanou pro tyto soudce, zatímco pro soudce nesoudící, ale posluhující režimu, to bylo označení mírné! Hodnotíme-li justici, pak je dobré vědět, že již komunistický režim justicí pohrdal. Bylo tomu tak z vícero důvodů, mimo jiné proto, že všechny ostatní složky moci bylo možno řídit direktivně a z komunistického centra pokyny, příkazy a rozkazy, avšak pro justici, byť formálně platila zásada ústavní nezávislosti, se kterou se KSČ musela chtíc nechtíc přece jen vyrovnávat, tro- : chu jinak. Malý, mnohdy skomírající plamének této nezávislosti však přece jen v justici hořel a záleželo na momentální vnitřní a i mezinárodní situaci, zda uhasne, narovná se nebo rozhoří více. KSČ tomu čelila pomocí svých převodových pák, předsedů, náměstků a stranických buněk, jakož i pomocí těch, jimž členství ve straně a z toho vyplývající kariéra byla více než svědomí a nezávislost soudce. Úkoly X-té- ho sjezdu KSČ splníme, hlásaly nástěnky na chodbách soudů a zcela bezostyšně, pro- klamativně a vyzývavě tak popíraly ústavně garantovanou nezávislost soudů. Idylický, ale zároveň i příznačný obraz soudů demokratické předválečné ČSR zůstal v knihách K. Čapka, K. Poláčka, F. Němce a dalších. Moudří soudci, zkušení votanti a ambiciózní státní návladní s letitými zkušenostmi a s paragrafy zákonů, které prověřila staletí vývoje právní kultury, napomáhali tomu, aby váhy a meč v rukou dámy se zavázanýma očima zůstaly v rovnováze. Komunistická justice byla rovněž symbolisována ženou, přefeminiso- vaná justice téměř vyloučila koedukaci a stále nové a začínající dívky-právničky, čerstvé absolventky právnické fakulty, byly sice okrasou justice, ale jejich dělení povinností mezi soudcovskou kariéru a ostatní povinnosti socialistické ženy, včetně jejich nezkušenosti, vyvolávaly pro KSČ onu vítanou právní nejistotu, v níž se mohly účinně uplatnit stranické intervence a pokyny či telefonáty z výborů KSČ. Proto onen prototyp soudce, onen starší prošedivělý muž s životní moudrostí a zkušenostmi byl v ČSSR raritou a pokud byl, nezřídka se jednalo o absolventa zkráceného právního kursu pro pracující - tzv. „rychlo- kvašku“. Ještě v 80. létech dožívali tito zasloužilí a léty komunistických nezákonností prosloužilí JUDři jako předsedové soudů a nenahraditelní odborníci. Mnohým z nich však lépe slušela uniforma Lidových milic a samopal než talár a zákoník! Komunistická justice však existovala dávno před Vítězným únorem. Aspoň ve vizích Franze Kafky, jehož román „Proces“ symbolisoval totalitní justici se vší zatuchlostí, nespravedlivostí a krutostí a ne nadarmo jej inspirovaly chodby a síně pozdějších komunistických soudních „paláců“, které se o několik desítek let později staly němým svědkem kafkovské absurdity, odcizení a quasispravedlnosti. Kolaps justice nastal již před 17. listopadem 1989. To, co prožívá nyní, je již počínající klinická smrt. Jen šok a účinná terapie může tuto smrt odvrátit. Několik nejzkompromitovanějších soudců odešlo hned po kulantní revoluci, a to vedlo k tomu, že se brzo začalo hovořit o čisté justici. Viz prohlášení všech dosavadních ministrů spravedlnosti. Byla to zbožná přání, která byla vyvolána zoufalou snahou stabilizovat stavy soudců, doplnit prořídlý a zřeďující se stav a pozvednout justici jako orgán právního státu. Neboťlidí hledajících u soudů spravedlnost a právní jistotu přibylo, na rozdíl od soudců, kterých ubylo. Není pochyb o tom, že kdyby totalita nepadla, tak prověření a ověření soudci by dál odsuzovali nevinné jen na základě příkazů rodné strany - učitelky bezpráví a zločinnosti - a kázali by v odůvodnění svých rozsudků stejnou morálku, jako Krylův „vrah, který o morálce káže“. O morálce leckterých vypovídá fakt, že nenašli vůli a ochotu odejít sami. Zejména ti, kteří hleděli do očí obžalovaných, o kterých věděli, že jsou nevinní a na rozdíl od nich měli volbu: odsoudit nebo zprostit. Jsem dalek od tvrzení, že každé odsouzení, že každý vědomě nespravedlivý rozsudek doživotně soudce diskvalifikuje, tak jako jsem na pochybách, zdali doživotně zvolit ty, pro které se souzení a odsuzování na objednávku stalo rutinou. A ještě odsouzeníhodnější byla snaha vytušit přání strany a mocných a rozsudek tomu třídně přizpůsobit. Proto je posuzování způsobilosti ostrakisovaných soudců věcí nejen jejich morálky, svědomí a charakteru, ale také rozumu, tolerance a moudrosti posuzovatelů. Jim přísluší posoudit, nakolik strach převládl nad odvahou, nakolik rutina nad svědomím a kariéra nad spravedlností. Je však třeba pečlivě zvážit každý případ, aby posuzovaní nebyli hned zároveň odsuzovaní a přitom mít na vědomí, že tehdejší posu- zovatelé byli i odsuzovatelé. Stále však mluvíme jen o té jedné malé části soudcovského stavu, o tehdejších kádrových rezervách, o rezervách ve svědomí, charakteru, morálce a statečnosti, nemluvíme o těch, kteří neprávem byli označeni za totalitní, pokleslé soudce! Na křeslu ministra spravedlnosti se již vystřídali tři porevoluční ministři a přesto v čele mnohých soudů (v Praze téměř všech) zůstávají ti, kteří díky stranické legitimaci byli rovnější mezi rovnými, namísto těch, jimž nerovnost zaručovala právě převaha jejich slušnosti, charakteru a odvahy. Nakolik tento nepoměr přispívá k autoritě justice a stabilizovaná nerovnost jejímu kreditu, je otázka pro příslušné. Škoda, že se našla slova odsouzení jen pro tyto nejrovnější a zapomnělo se na ty, kteří ani za totality nezapomněli na svou morálku a soudcovskou nezávislost. Je těžké být soudcem a soudit jiné, ještě těžší je však soudit soudce. Tak jako je lehčí odsuzovat hřích než hříšníka. Zvláště v situaci, kdy některé soudy již nesoudí, protože nejsou soudci. Zoufalá potřeba každého soudce, stovky odešlých a stovky odcházejících a desítky přišlých zužují kriteria jmenování. Otázka kvality odpovědnosti a morálky je tak určována kvantitou. Právní stát bez funguj ícího soudnictví nemůže existovat. Nemůže však fungovat ani ekonomika státu, který se teprve právním státem chce stát. A co víc, marxismus-leni- nismus prorokoval, že ve vyspělé komunistické společnosti stát odumře. Zdá se, že toto nebezpečí hrozí i společnosti demokratické. TLUSTÁ ČÁRA NEEXISTUJE Nový generální prokurátor prohlásil, že „demokratický princip moci nemůže vznik - 16 POLYGON 7/92 [pageend16]nout na základě právní kontinuity s vědomě neobjasněnými zločiny“. Rozhodnost, s jakou to vyslovil, jeho slova o dostatku právníků prokuratur, budou-li se zabývat jen tím, čím se demokratická prokuratura zabývat má, jsou první výroky ústavního činitele, které po 17. listopadu 1989 signalizují přísvit právního státu. Po nešťastném vykročení z právní totality v čele s dlouholetými právními průvodci po jejím hájemství a jejími právními spolutvůrci a téměř po třech létech prokurátoro- vání „mužů zákona“ dr. Rychetského a dr. Brunnera, přichází muž, který ve své dosavadní funkci se mohl lépe než kdokoli jiný seznámit se zločiny StB a její kuratelky - KSČ. Nový generální prokurátor má před sebou nelehký, téměř sisyfovský úkol. Transformovat prokuraturu z totalitního, po 17. listopadu 1989 kryptodemokratického orgánu vytvořit orgán státní žaloby, zajišťující na úseku trestního řízení plně funkci demokratického právního státu. To znamená nejen změnit její model, koncepci a celou organisaci, rozejít se s nedemokratisovatel- nými právníky a podřídit činnost ostatních novému demokratickému duchu. Čeká jej nejen vyrovnání s minulostí, ale i boj se vzrůstající kriminalitou a sílícími mafiemi, jakož i s počínajícím organisovaným zločinem, který se propojuje na mezinárodní bázi. Jeho partnerem bude vězeňství před kolapsem, justice na hranici kolapsu a kolaps v právním vědomí veřejnosti. Ztratily se tři roky, přibylo skepse, zklamání a uběhly další roky promlčecích lhůt. Úkoly orgánů právního státu začaly přebírat specielní agentury, ochotné za stanovené taxy „viníkům a dlužníkům“ zlomit ruku, poškodit auto nebo „vybílit“ byt. Polistopadová naděje na rychlou obnovu právního státu a navázání na tradice demokratické ČSR se začala rozplývat v banánovém neprávním státě, v němž slušnost a byť jenom pasivní resistence prověřená desetiletími dostala na frak a kde se profit a vy- počítavost mnohých komunistů proměnila v realisovanou pohádku o milionáři, který ukradl slunce. Po mnoha proklamacích, prohlášeních a veleslušnosti OH a konjunkturálních slibech politiků jsme uslyšeli slova povolaného: vyšetřovatele zločinů StB, který řekl to, co neřekli ti, jejichž jména byla skandována před třemi roky na náměstích! TLUSTÁ ČÁRA NEEXISTUJE. Pokud ano, pak by se měla jmenovat čára BERLÍNSKÁ! Lze souhlasit jen s jednou čárou - s čárou, která minulost neodškrtne, ale pod- škrtne, tak jako se podtrhává konečný účet. A ten se obvykle musí zaplatit! Jen zaplacené účty dávají jistotu pevného kreditu a důvěry v budoucnost. V budoucnost právního státu, který bude v České republice tehdy, až nastane rovnost všech před zákonem, až zákony se budou ve všech sférách naplňovat. Až zavládne úcta k nim, až se přestanou podobat socialistickým, až se poškozeným dostane satisfakce ne za roky, ale týdny a měsíce, až budou zrušeny ostudné zbytkové tresty, až se právně uznanému 3. odboji dostane zadostiučinění, až budou moci bez obav přijet i ti, kteří pozvedli zbraň proti komunistickému teroru a až šéfredaktor fialového periodika zaplatí přisouzenou náhradu škody tomu, komu jako prvnímu v pořadí byla přisouzena na základě narušení ochrany osobnosti. Pan generální prokurátor dr. Setina není sám, jsou s ním i ti právníci, jejichž smysl pro přirozené spravedlivé právo neztratil cit ani při praktikování socialistického práva, a všichni ti, kterým zůstalo právní vědomí občana - občana státu, jehož označení odpovídá původnímu významu slov res- publica. Ať v této zemi zavládne právní jistota! REGISTRY, REGISTROVATELÉ A REGISTROVANÍ Zveřejnění seznamů tajných spolupracovníků StB v kategorii AGENT našlo své příznivce i odpůrce. Poté, co se o zveřejnění seznamů vyjádřil nelichotivě i pan president a prominentní emigranti plaidovali na svou obranu, vyvstaly nové a další pochybnosti o věrohodnosti seznamů a agentů v nich zapsaných. Od počátku tohoto sporu (viz causu ,3artončík“) se vede spor o hodnověrnost seznamů. České dějiny pamatují již podobný spor, i když z jiné oblasti; jeho vášnivost a emotivnost však také rozdělila národ na dvě skupiny: na stoupence pravosti a nepravosti. Byl to boj o Rukopisy Královédvorský a Zelenohorský. Doufejme, že spor o seznamy agentů nebude mít tak dlouhého trvání, tím spíše, že k nalezení pravdy nebude třeba znaleckých posudků a učených disputací, ale jen a jen ODVAHY. Odvahy pro poškozené a odvahy pro zveřejňovatele nebo politické iniciátory tohoto zveřejnění. Zmíněný spor a rozdělení národa na věřící a nevěřící je důsledek možné akce StB (pak by se měla jmenovat SUPERKLÍN), ale zcela jistě je to důsledek utajovanosti, která ztratila j iž svůj smysl! Není totiž důvod činit z archivů bývalé II. správy (správněji SEO) předmět stejného stupně utajení, kterému podléhaly tyto archivy v době totality. Tehdy mohlo ještě nahlédnutí do ďáblovy kuchyně stát hlavu, v současné době je nálepka „TOP SECRET“ anachronismem. Již proto, že zveřejněním seznamu, tj. částečného registru svazků, bylo řečeno A a zbývá tedy říci B, popřípadě celou abecedu. Na zveřejnění seznamu agentů je možno mít různý názor, je možno jej také změnit, což učinil zřejmě i pan president, když v případě Bartončíka seznamu věřil a nyní seznam odmítá. Jedno je však jisté; jeho publikování učinilo přítrž lustračním aférám a skandálům a konec divokým seznamům. Není tématem této úvahy diskutovat o tom, nakolik by bylo utajení registru smysluplné (a má-li to vůbec smysl) a nakolik bude zachráněna čest, pověst a morálka mnohých, udělá-li se z archivu II. správy StB TABU za sedmero zámky. Takováto úvaha nemá smysl, protože za porevolučního obsazení FMV a Úřadu na ochranu demokracie a ústavy nástupnické tajné služby (nyní FBIS) a nesourodosti jejich pracovníků (prověřené kádry StB, osmašedesátníci a lidé z opozice) vůbec, a to i při nejpřísnějších interních předpisech, nebylo možno očekávat hermetické utajení archivů. 401etá zvědavost národa, svoboda tisku, mnoho povolaných a vyvolených (a jejich kamarádů), politické intrikánství a v neposlední řadě materiály odcizené samotnými příslušníky StB, nepřipustily naději spoléhat na takovou možnost. To, co se s archivy dělo po 17. listopadu 1989, jejich spravování, přístup do nich a zabezpečení, je téma na samostatnou kapitolu. Archivy neničí jen vlhko a plíseň, i samet v nich dokáže udělat své! Ale vraťme se k onomu sporu o pravost Rukopisů a nepravost registrů. Jak známo, expertisy literámě-historic- ké, paleologické a jazykozpytné prokazovaly nepravost Rukopisů, zatímco expertisy chemické jejich pravost. Tento zdánlivé nerozřešitelný rozpor byl nakonec rozřešen. Bylo to jednoduché. Podvržený text byl napsán na starém dobovém pergamenu s použitím některých nevyškrábaných písmen - majuskulí. Také v našem případě je nutno jít k „pergamenům“. Neexistuje totiž jenom registr. V případech spolupracovníků StB, u nichž byla spolupráce ukončena před 17. listopadem 1989, existují totiž většinou jejich svazky. A v nich nalezneme odpověď na volání těch, kteří se zapřísahají a píší vše- obviňující traktáty. Tato odpověď nepřekvapí dotčené, ale možná nás. Protože seznam agentů obsahuje tisíce respektive desetitisíce opravdových agentů, lidí, kteří udávali spoluobčany, ale i jména těch, které s těmi ostatními spojuje jedno - souhlas písemný, verbální nebo možná i konklu- dentní, ale SOUHLAS se spoluprací! Ten souhlas si ale žádný řídící orgán nevymýšlel, jeho existence předpokládala proceduru, která nebyla jednoduchá. Nikoliv jeden estébák, ale kontrolovaný vázací akt za účasti několika vedl k zápisu do registru, který neprováděli účastníci „verbovky“, ale Statisticko-evidenční oddělení (SEO), které nebylo ke II. správě StB ve vztahu podřízenosti či nadřízenosti a dokonce nebylo ani součástí StB, ale MV. A jestliže již spelujeme abecedu, pak je třeba říci i to, že leckteří, kteří souhlasili (i pod nátlakem, vyhrůžkami či na základě vydírání), poskytli spolupráci pramalou nebo i žádnou. Někteří emigrovali, zemřeli nebo spolupracovali tak, že notoriety, které StB říkali, jim přinesly vysvobození - ukončení spolupráce ze strany StB, ale jejich jména v registru zůstala. Modifikace POLYGON 7/92 17 [pageend17]této spolupráce je však ještě variabilnější. Souhlas někoho v 50. létech či v 60. a jindy, v nejrůznějších těžkých nebo i nevyře- šitelných osobních situacích, větší bázlivost jedněch a menší odvaha jiných, hroznější podoba mladého satana a kopající unavený ďábel v létech mnohem pozdějších a zmužilost jemu upsaných v průběhu desetiletí jeho panování je vysvětlením, proč v registru jsou i političtí vězni, vysocí duchovní, kteří se pro svůj morální kredit stali hrdiny národa, bojovníci protikomunistické resistence, slavní emigranti a vůbec ti, o jejichž statečnosti a zásluhách v boji proti totalitními režimu není třeba pochybovat. Ne každý byl hrdinou každou hodinu svého života. Lidská psychika je příliš složitá, než aby obstála v černobílém schematu. Vypráví o tom např. slavný italský film Vittoria de Sicy „Generál de la Rovere“, slabošský podvodníček dokázal obětovat svůj život jako slavný generál. Ten, kdo souhlasil, aby nemusil zpátky do kriminálu, mohl souhlasit jako, zvláště v době, kdy nebyla naděje, že se objeví světlo v tunelu, mohl si však vykoupit svobodu i popřením svého svědomí. Vše bylo složité, nejen psychika, ale i doba, důvody, pro které se podávaly ďáblu prsty, byly jiné v 50. létech a jiné v létech 70. nebo 80. Jejich časová relevance byla stejně tíživá. Záchrana života nebo svobody, tak jako možnost cesty na Západ či strach z budoucnosti dětí. Ďábel kraloval v říši zla a jeho moc byla obrovská. Mnohem větší než odvaha malých a bezmocných. Avšak abeceda nekončí, omlouváme-li jedny, nezapomeňme na ty, kteří dokázali říci NE. Jejich registr neexistuje, jejich svazky rovněž. Jestliže z mnohých malé hrdiny udělal registr, pak byli i ti, jejichž strach překonala odvaha říci NE a NE, nikdy NE! Vnímavý čtenář pochopí, proč píšeme o těchto a oněch. Protože psát o těch, kteří z prosocialistického či dokonce z jeho vyšší, nej vyšší formy - komunistického přesvědčení udávali spoluobčany, horlivě informovali a brali za to odměny, nestojí za to. A nakonec, mnozí - a těch bylo nejvíce - možnost vyzkoušet si vlastní odvahu a míru své bázně vůbec nedostali, protože ruleta StB se nezastavila u jejich osoby. Ten, kdo volá „dokažte mi“, si možná neuvědomuje, že dokázat lze! Jestliže se lustrační psychóza nemá změnit v národní schizofrenii, pak je nutné obrátit karty. Kdo hraje falešně, bude je mít poznamenané, někdo drží v ruce trumfy, jiný spodka. A jestliže někomu hra nevyjde a bude chtít znovu karty zamíchat či sejmout, pak má jen tři možnosti: • Svazek uvedeného registračního čísla založený dne... byl v 50., 60., 70. či 80. létech založen s úmyslem zaregistrovaného jednou - nejlépe po převratu - zkompromitovat. • Tato fabrikace svazku byla provedena po 17.11.1989, aby objektjako vycházející nebo předpokládané vycházející politická hvězda či prominent byl v případě potřeby desavuován. • Svazek je pravdivý. V případě prvých dvou variant však by nešlo jen o zfabrikování jednoho zájmového svazku, svazky se prolínají, údaje a informátoři a zprávy tajných spolupracovníků přecházejí do jiných svazků v dobové návaznosti. Znamenalo by to, že svazky a z nich vycházející registry podléhaly dvojímu zpracování, pravému a nepravému. Pak by nám ale chyběl klíč k rozlišení fiktivních svazků od pravých. Je-li někdo zklamán jen těmito možnostmi, pak je zklamání na místě. Myslím ale, že zklamání bylo již po 17. listopadu 1989 dost! Bylo ho mnoho. Ti, kteří vydrželi a jako slušní lidé se dožili 17.11.1989, si toho totiž nezasloužili. O tom, co se mělo dělat a mohlo, budou psát historici. Možná, že leckdo bude po bitvě generálem. Ale slušným lidem se mělo dostat SATISFAK- CE! Nemuselo to být politickými procesy ani vysokými tresty komunistickým bossům, stačilo prohlásit za zločinné ty, kteří zločiny páchali, pojmenovat vinu vinou a znemožnit těm, kteří ruku v ruce pod praporem rudé revoluce roztáčeli ďábelskou ruletu, aby se mohli stát jejími bankéři a krupiéry. Ti v registru nejsou. Jejich podpisy ďábel nechtěl. Byli zapsáni jinde a jinak. Zveřejněný seznam agentů je zatím zklamání poslední. Jeho neautorizované amatérské vydání je jen zoufalým pokusem suplovat to, co mělo být učiněno dříve k tomu povolaným orgánem s puncem oficiali- ty. A s odtajněním svazků a jejich veřejnou kontrolou. A s vysvětlením toho, že není agent jako agent. A se zpovědí těch, kteří řekli ANO a mysleli NE! Je zbytečné ukazovat prstem a zaměřovat jej na redaktory RUDE KRÁVO. Ten prst lépe nahradí střelka kompasu. Jeho magnetický pól je v archivu bývalé StB. Jedině ten vypoví, kdo se rouhá svému svědomí, kdo lže a kdo zoufale hledá pravdu. (Příspěvek „Registry...“ měl vyjít v předešlém čísle. Přesto, že rukopis byl odeslán již 13.9., došel až po uzávěrce čísla 6/92.) OTA RAMBOUSEK Kdyby aspoň mlčeli Už je to dobře čtvrt roku, co se v Praze objevil seznam spolupracovníků StB; byl kolportován s velkým úspěchem a je od té chvíle neustále komentován ať už z té či oné strany. Nic proti tomu. Vím o seznamu své a tak jsem až dodnes mlčky z povzdálí přihlížel. Než mne popudilo jednání některých potrefených, kteří se křečovitě snaží obrátit fakta naruby. Za dobrovolné pomoci sympatizujících, kteří se z nejrůznějších důvodů přidali na jejich stranu. Řečeno, napsáno na toto téma bylo už vrchovatě. Omezím se tedy na holé skutečnosti, pokud jsou po ruce: V první fázi polistopadového vývoje se prakticky hegemonie StB nedala prolomit. V té době mizela, nebo byla ničena některá kompromitující evidence. Pak se parlamentní .Komise 17. listopadu“ rozhodla k pádnému kroku: Během jedné noci vyjeli členové komise na jednotlivé krajské správy FMV a zabavili „Registry svazků“. Jen v Bratislavě to bylo okolo 40 bytelných knih. Během asi třiceti hodin byla akce úspěšně skončena a cenný materiál bezpečně uložen do sejfů, ve dne v noci hlídaných členy komise. Nastalo období dohadů. Uveřejnit? Neuverejnil? Co, kdy, kolik a jak? Byl jsem přítomen parlamentní debatě o zveřejnění seznamu novinářů, a to jen pro potřeby parlamentu. Vyslovil jsem pochybnost, pokud jde o důvěryhodnost několika stovek poslanců. „Ale prosím tě, zítra je to v novinách,“ řekl mi přítel. Také bylo. - Tolik na vysvětlení, jak se pravděpodobně seznam spolupracovníků dostal mimo kontrolu. Podobné informace se prostě utajit nedají, už proto, že je plno zainteresovaných, kteří mají k informacím přístup a uveřejnění si Přejí- Takhle nějak se dostal seznam do držení Petra Cibulky, šéfredaktora Necenzurovaných novin RUDÉ KRÁVO. A k pokřiku některých postižených: Všimněme si poukazů na název. Číslo 13 až 15 Necenzurovaných novin, kde je zmíněný seznam uveřejněn, má v titulu RUDÉ KRÁVO, sázené přesně stejným typem písma jako RUDÉ PRÁVO a při běžném pohledu svádí k omylu. Což je zřejmý úmysl. Co je hlavní: Celé noviny, před uveřejněním seznamu a i po něm, jsou radikálně an- tikomunistické a snaha rekomandovat je ja18 POLYGON 7/92 [pageend18]ko nějaký plátek ve službách „plukovníků StB“ je záměr bagatelizovat věrohodnost seznamu. Nikdo se také nezmiňuje (s jedinou výjimkou: Alexej Žák v Polygonu č.6) o úvodu k seznamu a podrobné citaci tajného rozkazu ministra vnitra, kde se rozvádí metoda pro získání agentů a podmínky spolupráce. Vezměme nyní na pomoc logiku, prostý selský rozum: Co zbývá namítnout před léty získanému, nyní překvapivě odhalenému informátoru, zbabělé dušičce či prohnanému, placenému a ke všemu ochotnému bomzáko- vi? O ničem neví, nic nepodepsal a zřejmě se jedná o pomstu „plukovníků StB“. V seznamech není uvedeno datum navázání styku; kdy byl jmenovaný získán pro spolupráci. Technicky je nemožné, aby - řekněme v roce 1972 - byl do registrů dodatečně vepsán kdokoliv, komu se po roce 1989 chtěli „plukovníci StB“ pomstít. Vždyť se o tom píše v Necenzurovaných novinách hned na druhé stránce, a to proloženě: „V tomto plošném zveřejnění chybí i agenti vedení na několika vytržených stranách bratislavského registru StB. Na stránkách, kde byli zaneseni Mečiar (v kategorii KTS) a bývalí reaktivovaní pracovníci slovenského ministerstva vnitra Svěchota a Štem. “ Proč? Protože se v registrech nedá dodatečně nic přidat ani ubrat. A za druhé: Viděl jsem tlustý, strojem psaný svazek „Plán činnosti StB pro rok 1990“. (Za přesnost titulu neručím, ale smysl je tentýž.) Najdete tu stejné slabomyslné blbosti jako „prohloubení a zkvalitnění práce“ apod. Co to znamená? Ještě v prosinci 1989 jeli na StB jako by nechumelilo. „Sověti to tak nenechaj a my sme tu na furt!“ Domníváte se, že se tehdy „plukovníci StB“ zabývali starostmi, jak vepsat do registrů nevinné oběti „z nenávisti a závisti“, jako odvetu komunistické pomsty? Další, nikde neventilovaná otázka: Proč jsou některá jména vedena dvakrát, ba i čtyřikrát? O tom, že vedený v seznamu byl evidován v té které kategorii? Seznam - a to je kardinální zádrhel seznamu - neukazuje míru spolupráce. Jsou tam desetitisíce lidí. Drtivá většina pod tlakem režimu a své existence podepsala ve víře, „že to s nima nějak zaválí“. „Neřeknu nic,“ umíní si. „Tak jsem s nima čtyři hodiny při kafi filozofoval.“ Na rozdíl od jiných, kteří cílevědomě spolupracovali, udávali; ať už z ideových pohnutek, pod slibem výhod, nebo pod nátlakem kompromitujících skutečností. Vše podrobně stanoveno články 38-43 tajného rozkazu ministra vnitra. Nedojde-li u shora jmenovaných ke kýženému výsledku, tedy k pravidelnému „vytěžování“, spolupráce končí a svazek je založen do archivu. Když je později jmenovaný znovu zverbován, dostává jiné číslo svazku. Krycí jméno zůstává. Stejný je opačný postup: při povyšování, přeložení do jiné kategorie, zadání důležitějších úkolů. Proto jsou někteří spolupracovníci vedeni i čtyřikrát, pod jinými čísly, ale pod stejným krycím jménem. Už to je dostatečný důkaz o iniciativě, ochotě spolupracovat. Že je tam kdekdo? Státní bezpečnost pronikla do všech oblastí veřejného života. Proto tam jsou umělci, spisovatelé, sportovci, novináři, kněží, političtí vězni, funkcionáři politických stran, herci, malíři, lékaři, vědci všech odvětví, někteří vojáci. V seznamech není téměř 33 tisíc spolupracovníků StB, u nichž chybí datum narození. I tato skutečnost mluví ve prospěch autenticity dokumentu. Mnozí klíčoví a důležití spolupracovníci v seznamu chybí. Skutečný počet je ještě vyšší. O trochu výše, ve výčtu spolupracovníků, jsem záměrně uvedl „někteří vojáci“. Zdá se, že ti byli vedeni zvlášť, v seznamech 5. odd. Hlavního štábu, tedy u Reicina. Podívejme se ještě zběžně na dva případy: Mjr. Jaromír Nechanský Od konce roku 1945 se stal placeným agentem-provokatérem 5. oddělení MNO Hl. štábu, kde byl jeho řídící orgán plk. R. Myslík. Jako agent se podílel na organizování protistátních skupin, které byly poté orgány 5. oddělení MNO Hl. štábu „odhalovány“ (npř. plk. Svoboda, kpt. Ženíšek a spol.) a jejich členové odsuzováni k absolutním trestům, či vysokým trestům odnětí svobody. Sám byl zatčen v roce 1949. Při vyšetřování měl být neobyčejně intenzivně po delší dobu členy výslechové skupiny 5. oddělení MNO Hl. štábu bit, v „domečku“ týrán hladem a zimou, než byl postaven před Státní soud v Praze a rozsudkem sp. zn. Or 129/50 za vykonstruovanou trestní činnost odsouzen k trestu smrti a dne 15.6.1950 popraven. Mjr. Claudius Satana V daném případě se jedná o placeného agenta 5. oddělení MNO Hlavního štábu, který byl využíván k provokační činnosti mezi příslušníky ČSA. V roce 1950 dospěl náčelník pátrací skupiny plk. R. Myslík k závěru, že mjr. C. Šatana by mohl být pro svoje znalosti o praktikách 5. oddělení MNO Hl. štábu této součásti nebezpečný. Z toho důvodu byl mjr. C. Šatana na základě provokace zatčen, převezen do „domečku“, kde však, na rozdíl od ostatních zatčených, nebyl mučen a byl mu ponechán i vlastní oděv. Při výsleších již bylo použito násilí. Přitom všichni vyslýchající věděli o Satanově spolupráci s jejich součástí, jakož i o pozadí obvinění. Claudius Šatana byl za vykonstruovanou trestní činnost odsouzen Státním soudem v Praze sp. zn. Or IV/225/50 k trestu smrti a popraven. * * * Nikdo do lidského nitra nevidí. Subjektivní pohnutky těch, kteří podepsali, se dají chápat. Ale je nesmysl tvářit se, jako by na morální kodex měli patent a udělují nám rady. Ti na seznamu. Dlouholetí, profesionální bomzáci udávající za peníze. Spisy některých mají desítky, ba stovky stran. Ani si ve své drzosti neuvědomují, že mohli třeba také jako nepohodlní skončit na šibenici. * * * Skončím trochu jinak. Lidožroutský režim, popravující své „Mouřeníny“, zavlékající desetitisíce slabých nebo prostě podlých do svých sítí, stále vegetuje. Kinel, Lorenc a Vykypěl se u soudu v Táboře pobaveně usmívají. Kdo se to opovažuje je soudit? Prokázaní bomzáci se tváří uraženě, radí nám co dělat, „aby byla opět legrace“. Zločiny a zločinci zůstávají nepotrestáni a - dovolte, abych se zeptal: Jak to vlastně máme s tím třetím odbojem?... POLYGON 7/92 19 [pageend19]JAROSLAV LAMBERT Rakovina našeho národního společenství? Epilog k lustracím Po přečtení resp. prostudování tzv. „Kompletního seznamu agentů StB“ jsem byl velice sklíčen. Ne ani tak proto, že jsem tam našel i jména osob, s nimiž mě poutalo dlouholeté přátelství, ať už se toto přátelství tradovalo od mého vstupu do první třídy obecné školy v roce 1929, jako tomu bylo u mého kamaráda, v „Kompletním seznamu“ >zvěčnělého< Rudolfa Vojtěcha (nar. 1923), o němž bezpečně vím, že jenom proto, aby zachránil svou čest, raději zvolil dobrovolnou smrt, než aby se nechal polapit do sítě estébác- kých špiclů - a nebo jména přátel z mých dospělých let, jako kupříkladu mého komplice a spoluvězně Josefa Rývy (nar. 1914), za jehož čest jsem ochoten jít „na barikády“. Sklíčen jsem byl především proto, že jsem mezi těmi více než sedmdesáti tisíci, kteří se mají dnes za svoji někdejší slabost - či mizerný charakter - stydět, nenašel také sám sebe, protože i já jsem „podepsal“. Sklíčen jsem totiž také hroznou nejistotou, zda se u zveřejnění seznamů v Necenzurovaných novinách jedná o rafinovaně podstrčený estébácký podvrh, nebo o seriosní dokumentaci. Kdyby se tam mé jméno bylo objevilo, měl bych naprostou jistotu, že se jedná o to první. Byla by to sice jenom subjektivní jistota, jejíž „Achilovou patou“ je, že by mě neuchránila před jedovatou slinou ignorantů, ale posílila by mé sebevědomí v neposlední řadě i proto, že - ač osoba „nepovolaná“ - patřím svým věděním mezi ony vzácné „insidery“, jimž bylo zjeveno poznání pravdy. Píši-li, že jsem „podepsal“, pak musím přiznat, že tím neříkám pravdu celou. Já jsem vlastně nedal jenom svůj podpis! Já jsem napsal! Přisuzovat estébákům tolik primitivní hlouposti, že by se snad při lovu svých obětí spokojili s pouhým podpisem na nějakém předtištěném formuláři, je buďto naivní představou politického diletanta postrádajícího jakoukoliv přímou zkušenost s ďábelskými praktikami StB, - a nebo pouhou výmluvou slabochů, stydících se přiznat, že v kritické chvíli selhali. Pokud se při verbování špiclů v padesátých létech u StB pouze podepisoval nějaký předtištěný formulář, pak to byl jedině závazek mlčenlivosti. K závazku spolupráce vyžadovali estébáci od každé oběti formu vlastnoručně - a svým vlastním způsobem vyjadřování - sepsané žádosti o přijetí do služeb ministerstva vnitra. Tohle vím naprosto bezpečně, protože když v roce 1954 estébáci zneužili mé mimořádné sociální tísně k pokusu dostat mě mezi mlýnská kola svého satanského mlýna, postavili mě před alternativu: buďto dělat s nimi - a nebo jít na dlouhá léta za mříže. Byl jsem s jejich tvrdou realitou bezprostředně konfrontován. Po více než jedenáctihodinovém výslechu, který neskýtal nejmenší naději na únik z této kritické situace, jsem pojal úmysl podepsat, abych se dostal aspoň na chvíli z osidel cynických vyděračů a v takto získaném čase mohl informovat svého služebně nejvyššího představeného, který byl členem ÚV KSČ, o stále aktuálním používání metod z éry Rudolfa Slánského, metod, které byly na sjezdu KSČ veřejně přiznány a odsouzeny. Požádal jsem tedy „orgána“ StB, dotírajícího na mne, abych „podal přesvědčivý důkaz, že to myslím s republikou upřímně“ (měl velice přiléhavé jméno, jmenoval se Protiva), aby mi předložil k podpisu znění toho, co ode mne žádá. Nato mi předložil pouze čistý papír a pero s výzvou, abych sám vlastnoručně napsal žádost o přijetí do služeb ministerstva vnitra, adresovanou do „kachlikámy“ v Praze. Na moji otázku, jak má ta žádost být stylizována, mi suše odpověděl: „Vše napište svými vlastními slovy!“ Když jsem jeho přání vyhověl, ujednal si se mnou první - a také poslední - konšpiratívni schůzku, načež mě v půljedenácté v noci, potom, co jsem mu sdělil, jakou výmluvu manželce pro můj pozdní návrat domů nalžu, se slovy „na shledanou za pět dní na umluveném místě“, propustil. O dva dny později jsem jel do Prahy k mému pracovnímu „oberstšéfovi“, abych se mu podle mého taktického úmyslu s mým naléhavým případem svěřil a požádal ho o příslušné kroky u nejvyšších stranických míst. Přítomen však byl jenom kádrovák jménem Josef Chaluš, kterého jsem také považoval za slušného komunistu. Když jsem tomuto, velké rozhořčení nad nepřístojným jednáním estébáků předstírajícímu „dobrákovi“ vše svěřil a požádal ho o pomoc, chtěl ode mne jako konkrétní důkaz pro jeho „intervenci“ v mé záležitosti, abych mu napsal přibližný obsah „žádosti“, kterou jsem musel prostřednictvím StB v Litoměřicích adresovat ministerstvu vnitra. Vyhověl jsem mu a na rozloučenou jsem mu doslovně prohlásil: „Než bych dělal konfidenta, to se raději nechám zavřít.“ Bdělý kádrovák, podle gottwaldovské zásady, že „straně se nelže“, neotálel a hned druhý den se rozjel na StB do Litoměřic, kde moje „písmo“ i reprodukci mého uvedeného citátu orgánu Protivovi předal. Následky své důvěry ve slušné profesionální komunisty jsem dostal pocítit v míře více než vrchovaté. Mé zkušenosti jsou tedy dostačující k tomu, abych všechny ty povídačky o pouhém, či dokonce snad nevědomém podepsání spolupráce s StB odkázal do říše pohádek. Co ovšem zůstává, to je otevřená otázka, jakou se zabývaly naše předchozí generace v tzv. „rukopisných bojích“ minulého století. A ta otázka zní: „Jsou pravé - a nebo jde o podvrh 1“ Pravdou je, že vydávat seznamy za kompletní, jak je uvedeno v NN, je krajně neseriosní a demagogická mystifikace veřejnosti. Já osobně znám pět lidí z mého případu, o nichž mohu s naprostou určitostí tvrdit, že jistě ještě jsou) estébáckými špicly, ovšem jméno ani jediného z nich nelze v citovaném seznamu nalézt. Naproti tomu jsou tu zveřejněna jména osobností, požívajících v národě hlubokou úctu a respekt, jako např. kardinálové Beran, Trochta, Tomášek a jiní, o jejichž politické a vůbec lidské bezúhonnosti nelze ani v nejmenším pochybovat. Já osobně jsem přesvědčen, že se v daném případě jedná o rafinovanou mixáž jmen skutečných spolupracovníků StB s osobami, které mají být podle přání „rudých mafiósů“ zkompromitovány - a to přesně podle osvědčeného receptu nacistických i komunistických koncentračních táborů: obecní zločinci spolu s vysoce čestnými politickými odpůrci totality, všichni v jednom chumlu. Ať si obec ignorantských prosťáčků myslí, že tam jsou darebáci všichni stejní. To je kalkulace, vypočítaná na psychologii bezhlavého davu, která se vyplácí i v tradičních demokraciích, vyznačujících se solidním právním řádem. Proč by se tedy nemohla vyplatit spekulantům s nesolidností i tam, kde právo je stále ještě v rukou těch, kteří je po dobu celých čtyřiceti předcházejících let profesionálně znásilňovali? Ti, kteří jsou v seznamu právem, by měli aspoň mlčet a nehledat naivní výmluvy o tom, že dali svůj podpis, aniž by si byli vědomi, co po- depsali. Naopak ti, jejichž jména bylo v seznamu zneužito, mají teoretické právo se bránit. Ale chtít toto právo realisovat? To je přece iluse naivních lidí. Vždyť je přece známo, že jenom od března 1990 až do voleb v červnu téhož roku, tedy během pouhých tří měsíců, po které „hospodařil“ v ministerstvu vnitra ČSFR Jan Ruml jako první náměstek ministra Sachra, zmizelo z evidence StB několik tisíc osobních svazků zřejmě nejpoužitelnějších agentů. Tím tedy skutečným špiclům nelze nic dokázat, protože jejich vlastnoručně psané žádosti o přijetí do služeb MV společně s konkrétními udáními jsou bezpečně v rukou estébáků připraveny k vydírání zkompromitovanců - v rukou právě těch estébáků, kteří dodnes nesložili své špinavé řemeslo a podobně jako kdysi henleinovci si říkají „es kommt der Tag“. A jistě jsou to i oni, kteří „kádrují“ i kandidáty do různých zastupitelských grémií. Jejich technické možnosti jistě sahají tak daleko. Říká se, že dobrá rada je nad zlato. Ale - bohužel - vůbec nemohu brát vážně takového „radila“, který někomu doporučuje, aby si opatřil osvědčení o výsledku lustrace. Co je takové osvědčení za současného, stavu napůl vykradené evidence osobních svazků vůbec objektivně platné? A věřit, že za současného stavu personálního obsazení vedoucích míst v MV starými strukturami, by vůbec mohl být trpěn na takové strategické pozici, jakou je lustrační resort MV, někdo, kdo by byl slušný a vůči svým mocným chlebodárcům odporuschopný člověk, to je jen pouhou ilusí naivního snílka. Tak tedy nezbývá nic jiného, než se smířit se skutečností, že podezřívání a vzájemná nedůvěra mezi občany naší vlasti jsou stále postupující rakovinou našeho národního společenství - a „Kompletní seznam...“, který nepřináší a ani nemůže za současného stavu skutečností přinést žádné přesvědčivé důkazy, je jenom urychlujícím faktorem tohoto zhoubného procesu. 20 POLYGON 7/92 [pageend20]DUŠAN NOVÁK HOSPODÁŘSTVÍ - NÁSTUP NEBO ÚPADEK? I v měsíci srpnu ukázaly statistické přehledy příznivé výsledky. Spotřebitelské ceny se v ČSFR za prvních osm měsíců zvýšily jen o 4,5%. Ke konci s pna evidovaly Úřady práce v ČR 140 tisíc neumístěných uchazečů (míra nezaměstnanosti 2,65%), ve SR 273 tisíc (10,90%). V ČR je k disposici téměř sto tisíc volných pracovních míst. Rozpočet ČR vykázal k 31.8. přebytek 6 mid. Kčs, federální končí mírným schodkem a ve slovenském chybí 1,9 mid. Kčs. Celková rozpočtová soustava včetně měst a obcí by měla ke konci srpna dosáhnout přebytku 12-15 mid. Kčs. Ministr Kočárník považuje tyto výsledky za příznivé a odhaduje, že v roce 1993 by se měl hospodářský růst v ČR pohybovat mezi 3 až 5%, inflace od 12 do 15% a platební bilance by mohla skončit přebytkem půl miliardy USD. Vláda ČR je přesvědčena, že se ekonomika již odráží ode dna, důkazem je mírné oživení průmyslové výroby a výrazný vzestup stavebnictví. Snižování počtu nezaměstnaných je již důsledkem zvýšené hospodářské aktivity. Tyto tendence by měly pokračovat i v příštím roce, neboť podniky již překonaly následky nepříjemných nárazů, jako bylo uvolnění cen, rozpad východních trhů a předprivatizační nejistota. Odborníci z výzkumu a bankovnictví však varují před přílišným optimismem a hovoří pouze o stabilizaci. Zatím nedošlo k oživení investiční činnosti. Vývoz se sice zvýšil téměř o 10%, ale podíl ČSFR na mezinárodních trzích se zmenšuje. Výroba i prodej asi zneužijí daň z přidané hodnoty, která bude v platnosti od začátku příštího roku, pro skryté zvýšení cen a tím zesílí inflace. Rovněž vysoké bankovní úroky a napjatost v rozpočtech ohrožují další vývoj hospodářství. IPF nastupují Po třetím kole kupónové privatizace již řada společností svoje akcie beze zbytku za body prodala. Zákon o cenných papírech se teprve připravuje a proto noví akcionáři, a zvláště fondy, se nemohou ujmout svých vlastnických práv, neboť dosud nemají ve svém vlastnictví akcie. Pozorovatelé však varují, že při dlouhé prodlevě, kdy je společnost bez vlastníka a pouze formálně podléhá Fondu národního majetku, bude pokračovat nepříliš dobré hospodaření, mnohdy i rozkrádání majetku. Proto již některé fondy zahájily neformální jednání s managementy koupených podniků a hodlají jmenovat společného správce (jeden fond smí vlastnit max. 20% akcií), který by vykonával určitý dozor. Odborníci však odhadují, že bude trvat ještě delší dobu, než se vliv velké privatizace projeví. Středem pozornosti tisku se opět stal Harvard Capital & Consulting, jediný velký fond, který nezaložily peněžní ústavy. Jeho zakladatel V. Kožený získal body od 820 tisíc DIKŮ, poněvadž majitelům kupónových knížek slíbil, že od nich jejich účasti do roka vykoupí za 10 tisíc Kčs. V rozhovoru tento termín upřesnil: slib splní až v prosinci 1993, původně očekávané datum byl duben příštího roku. Někteří finančníci tvrdí, že toto vykupování podílů odporuje zákonu o investičních společnostech. Bankovní kruhy podezírají HC&C, že prodá velké balíky akcií zahraničním zájemcům, neboť reklamní kampaň si vyžádala vysoké náklady, a dividendy z akcií zatím nejsou v dohledu. Fond V. Koženého se již připravuje na výkup akcií od občanů. Založil Harvardskou burzovní společnost, která pomocí inzerátů hledá spolupracovníky pro zprostředkování nákupu a prodeje cenných papírů. Zájemci musí nejprve absolvovat kurs, za který zaplatí 5 000 Kčs. Údajně budou pracovat již od podzimu tohoto roku. Pozorovatelé odhadují, že HC&C chce nákupem akcií zvýšit svoji účast v některých vybraných společnostech nad 20%, které získal na kupóny. Problematická je ovšem tržní hodnota akcií. Podle některých odhadů na tisíc bodů se pohybuje kolem 50 000 Kčs, ale při velké nabídce by mohla značně klesnout. V anketě Hospodářských novin většina dotázaných podniků oznámila, že nebude zatím vyplácet dividendy, neboť potřebuje investovat. Konkursy hrozí Podle zprávy uveřejněné a. s. Credit Management, která se zabývá vymáháním nedobytných pohledávek, dosahuje platební neschopnost našich podniků 250 mid. Kčs. Společnost eviduje ve své databázi 30 tisíc nezaplacených faktur v hodnotě 14,5 mid. Kčs. Snaží se vyrovnávat vzájemné pohledávky, provádí poradenskou službu atd. Mnoho podniků však svoje dluhy neplatí a tak získává půjčky, které by jim žádná banka bez záruky neposkytla. Společnost shromáždila zprávy o finanční situaci asi 5300 firem, které chce zveřejnit, aby varovala před insolventními zákazníky. Již v minulém roce odhlasoval parlament zákon o konkursu a vyrovnání, ale jeho platnost odložil o rok, tj. do 1. října t.r. Hospodářští ministři ČR se však obávají, že by po tomto datu mohla republiku postihnout vlna bankrotů, a proto navrhují platnost znovu odložit o půl roku. Premiér Klaus odůvodňuje tržní hospodářství, ale nikoliv pro ekonomiku, která se teprve podmínkám volného trhu přizpůsobuje. Guvernér SBČS Tošovský sice navrhuje, že se bankroty budou týkat zvláště velkých i středních podniků a budou znamenat značný nárůst nezaměstnanosti. Půjde však o proces očistný, který uvolní umrtvené finanční zdroje a umožní jejich přemístění. Generální ředitel Komerční banky Salzmann však považuje odklad platnosti zákona za rozumný. Neuvážený úpadek může zničit i firmu, která má naději na přežití. Při řetězových bankrotech by rezervní fond banky nestačil na pokrytí ztrát, musel by vypomoci Fond národního majetku. Jakou hrozbu představují úpadky, ukázalo oznámení Škodovky Plzeň, že pro nedostatek finančních prostředků zastaví výrobu v několika závodech. Podle názoru představenstva pád tohoto největšího strojírenského koncernu v ČSFR zavinily ČSD, které neplatí za odebrané a objednané elektrické lokomotivy. V podrobnostech ČSD odebraly lokomotivy za 200 mil. Kčs, ale nezaplatily pro insolventnost. Tuto částku vláda ČR ihned zaplatí ze státního rozpočtu. Jádrem sporu je však 60 vyrobených lokomotiv v celkové hodnotě 1,3 mid. Kčs, které údajně ČSD objednaly, ale odmítly odebrat. ČSD se brání, že smlouvu vypověděly, neboť pro tyto stroje nemají použití. Aktivita hospodářství se natolik snížila, že vedení odstavilo 320 lokomotiv z provozu jako zatím nepotřebné. Podle vyjádření odborníků lokomotivy jsou značně poruchové, takže prodej jinému zákazníkovi není reálný. Tisk vytýká představenstvu společnosti, že nezastavilo výrobu již před rokem, kdy ČSD předložily smlouvu o dodávce k přezkoumání soudu. Management Škody zřejmě spoléhal, že státní správa zaplatí tuto dodávku z rozpočtu. Podle předběžných informací by se odstávka výroby měla týkat asi 2500 až 3000 pracovníků. K 31.12.1992 bude Škodovka zaměstnávat jen asi 25 tisíc pracovníků, k 1.1.1991 jich bylo o 10 tisíc více. Ohrožená družstva Podle zprávy rolnického družstevního svazu a LSU (levicové organizace) očekávají zemědělské podniky v ČR pro letošní rok ztrátu ve výši 12 až 14 mid. Kčs. Spotřeba potravin na domácím trhu mírně klesá. Ceny vstupů do zemědělství stoupají, index průmyslových cen dosahuje téměř 200% (leden 1989 = 100%), ale index cen zemědělských produktů jen 102%. I po dotacích zůstane ztráta, která se odepíše z vlastního POLYGON 7/92 21 [pageend21]jmění a tím se sníží hodnota majetkových podílů členů i všech oprávněných osob. Předkladatelé zprávy navrhují zlepšit situaci snížením odvodu daně z mezd, diferencované oddlužení zemědělských organizací a snížení cen nafty (tzv. zelené nafty). Svaz českých a moravských spotřebních družstev usuzuje podle průběhu valných hromad, že podniky jsou zatíženy vysokými provozními úvěry a utrpěly ztráty z obtížně prodejného průmyslového zboží. Zbavují se malých prodejen a pohostinství ve prospěch soukromníků. Ze 26 tisíc jejich počet snížili na 10 tisíc. Činnost družstev je však ztrátová asi 0,5 mid. Kčs. Proto budou prodávat některé předimenzované objekty a z výnosu zaplatí část dluhů s vysokým úrokem. Rovněž chtějí omezit sortiment zboží a zrychlit obrátku zboží. Soukromé firmy Nejistá a málo známá je rovněž situace soukromých firem. Tisk obsáhle referoval o podnikatelské činnosti, kterou provádí místopředseda federální vlády Macek se společníkem Menzelem. Od ledna 1992 vydávali deník Telegraf, na který si vypůjčili 40 mil. Kčs a ten nyní skončil s vysokým dluhem. Tito podnikatelé založili další společnost J. R. Vilímek, vypracovali privatizační projekt na Knižní velkoobchod, který dostal přednost před konkurenčními, a tak majitelé zadlužené firmy se stali vlastníky mnoha budov v Praze a rozsáhlé distribuční sítě. Za situace, kdy není zřejmé, který podnik má budoucnost a který nikoliv, platební neschopnost velmi znesnadňuje obchodní činnost: každý dodavatel se obává, že zákazník nezaplatí. Proto by bylo velmi účelné, aby několik podniků, které nelze zachránit, vyhlásilo bankrot. Tak by se zcela zapomenutá instituce konkursů vyzkoušela na všech příslušných úřadech a institucích a projevily finanční i sociální důsledky. Rovněž by tyto příklady posloužily jako varování nedbalým hospodářům. Konečně zánik řady velkých dlužníků by poněkud snížil platební neschopnost a obnovil vzájemnou důvěru obchodních partnerů. ELIŠKA KOTRBOVÁ DRUHÁ GARNITURA Ústa plná demokratického programu, ale skutek pověstně útek. Na montreálském konzulátu se 12.9. t.r. sešli Češi a Slováci žijící v Kanadě s 1. mužem dožívající čs. federace M. Kováčem, předsedou FS (HZDS) a jeho dvěma místopředsedy - R. Zelenayem (HZDS) a F. Šedivým (ODS). Schůzku zahájil M. Kováč retrospektivou vývoje česko-slovenských vztahů, jíž se jak červená nit táhla snaha přesvědčit posluchače o tom, že slovenské emancipační snahy chtělo HZDS uskutečnit v rámci společného, byťkonfederativně poněkud rozvolněného státu. Slovenské ambice prý vlastně spočívají jen v mezinárodním uznání republiky jako subjektu mezinárodního práva. ODS však tvrdohlavě trvala na funkční federaci, čili nic, proto dohoda nemožná, z československého státu zbude nic. V českém tisku (i exilovém) se v poslední době množí hlasy zpochybňující postoj ODS, který je chybně interpretován jako neochota k jednání, správné je ovšem nazvat jej neochotou k dalším ústupkům slovenské straně. Ta se snaží o prosazení struktur a vazeb ve státu, které jsou cizí filozoficko-politickému liberalismu a demokracii. Avšak, co je stát? Lze tvrdit, že právě jen druh struktur a vazeb budovaných na určité ideji. Začne-li se však idea podstatně modifikovat, přestává stát v tomto smyslu existovat, přičemž fyzické hranice se zdají být ve srovnání s naznačeným obsahem méně důležité. Zachování společného státu je pro shora uvedené hlasatele pravdy hodnotou číslo 1, jakousi hodnotou o sobě, ačkoli i jim musí být jasné, že by šlo jen o zachování státu ve stávajících hranicích, nic víc. Spíš než o blaho občana jim jde o blaho celku - t.j. státu. A to signalizuje myšlení pohříchu kolektivistické, založené navíc většinou na romanticky reakčním vztahu k minulosti. Růžky vystrkují rezidua nacionalismu hodně fiktivního, totiž československého. Tito bojovní Češi-čechoslovakisté se - do důsledku vzato - jen málo liší od slovenských protějšků chápajících státotvornou snahu jen o něco úžeji ve smyslu vymezení národnosti. Československý stát umírá na neochotu ustoupit od národní koncepce, na neochotu přijmout občanský princip. Důsledky jsou nasnadě. Občanskou čest poškozující minulost není na překážku uvedení do vysokých veřejných funkcí. Důležitá je halasně proklamovaná příslušnost k národu. Ke slovenskému národu, aby nedošlo k mýlce. Co na tom, že na tiskovou konferenci v Bratislavě nebyli vpuštěni někteří novináři? Prý to byla spíš pracovní porada, ne tisková konference (Zelenay). Ze světový tisk píše o Slovensku málo lichotivě? Snadná pomoc: Zprávy o Slovensku mají být světu napříště sdělovány prostřednictvím domácích (prověřených) agentur (Zelenay). A čistotu domácího zpravodajství má v budoucnu kontrolovat nový úřad pro tisk a informace (Zelenay) - přeloženo do češtiny - úřad pro cenzuru (autorka). Poněkud výstřední pojetí demokracie... Na obsahu slova se s těmito inovátory shodneme jen obtížně, vůbec-li. A také pojmu právní stát se dostalo rázovitého výkladu. V omylu dlí západní svět, vysvětlu- je-li si tuto zásadu jako povinnost exekutivy a správy státu řídit se při rozhodování o právech občanů jen zákony a ničím jiným než právě zákony. Slovensko (Zelenay) dodává osvěžující, pravda, trochu fol- klorizující nové pojetí: lustrační zákon? Porušení presumpce neviny. Leč, chceme být právní stát, proto pryč s ním! Nestojí za respekt! A pohled na obsazení slovenské státní služby dokládá, že „bývalé bratry“ vskutku nelze podezírat z právního funda- mentalismu, že to s tím novátorstvím myslí vážně. Diskutovat s R. Zelenayem je zábava ne nepodobná té, co bývala v české mnichovské restauraci Bohemia nebo v ottawské Slávii tak těsně před půlnocí, kdy si hostinští mnuli ruce nad tržbou z konzumace alkoholu. Na konkrétní otázku odpověď konkrétní otázkou, týkající se úplně jiné skutkové materie, s cílem dokázat, že oni, Slováci, si nepočínaj! o nic hůř, než my, Češi. Marné dokazování, že na té slovenské straně jsou excesy mlčky schvalovány, někdy dokonce iniciovány státní mocí. A když si poslaneckou imunitou chráněný diskutér už neví rady, dotáže se: Vy ste u toho boli? (rozuměj u kritizovaného jednání). Nebyla, pane poslanče, nebyla. A také jsem nebyla ve čtyřicátých létech v Osvětimi, naštěstí. Přesto věřím, že tam byly plynové pece na likvidaci vašich bývalých spoluobčanů. Člověk nemůže být u všeho, ale přesto může vědět, zajímá-li se o věci veřejné a nevě- ří-li jen diskusní pravidla neovládajícím demagogům, jako jste vy. A jen ve skrytu duše člověk doufá, že se jednou v dějepise nebude učit o „slovenské lži“, obdobě té osvětimské. Ale slovenský volič věděl své, volil, zvolil a má ho mít! Pan Mečiar s druhy typu R. Zelenaye mohou, věrni slovenské tradici, zvolat: Keď ste si nás upiekli, tak si nás aj zjezte! Nikdo, kdo to ale myslí s občanem alespoň té západnější části republiky jen trochu dobře, ho nemůže nutit, aby tohle houževnaté sousto spolkl také. A pro slovenské občany, kteří „nepiekli“, tam bude dost místa rovněž. 22 POLYGON 7/92 [pageend22]ARNOŠT WAGNER Byl lásky čas... A bude zas ? Dostal jsem vyčítavý dopis od čtenáře, že v mých článcích je mnoho zloby a nenávisti. Píšu však o věcech, jež si zlobu a nenávist zcela zaslouží. Nepíšu o lásce k přírodě, straně, rodině, kočká n nebo Bohu. Pro pisatele dopisu bylo by to přitažlivější, neboť nenávist se dnes nenosí. Nenávidět se většina lidí bojí. Je to tíha, ale je to lidský cit. Stejně silný a častý jako láska. Píšu o lidech zasluhujících si přinejmenším tu zlobu, nebo pohrdání. O politických směrech a hnutích hodných nenávisti. Kdybych byl členem řádu svátého Františka, nebo alespoň dobrým katolíkem - budu vše kolem milovat. Jsem však jenom vzteklý a podrážděný publicista, v politickém životě mnohokrát zklamaný, zrazený a podvedený. Není pravdou, že žurnalista musí psát objektivně jenom o tom, co vidí a slyší. Může psát i o svých citech a pocitech, může se dát na jednu nebo na druhou stranu, a podle elastičnosti svého svědomí je podporovat. Žurnalisté pomohli rozhlodat samé základy fašismu stejně jako komunismu. Slušný novinář musí podemílat půdu pod nohama všemu, co je zlé a nespravedlivé. A za své omyly také často dobře zaplatí. Mne učili nenávidět od malička. Nejdříve mi otec vštěpoval nenávist k Němcům. Tak jako dnes jich byly plné ulice, ale nosili vojenské uniformy. Maminka mě zase učila nenávidět Hlinkovú gardu, která se nám producírovala pod okny bratislavského bytu. Soudružka učitelka Zajacová přikázala nenávidět imperialisty a milovat Stalina. Táta však trval na tom, abych si lásku k Stalinovi a Zápotockému dobře rozmyslel a namísto toho více miloval maminku. Ani maminku však milovat moc nešlo. Její švagr seděl s Husákem a Novo- meským, které mě zase naučili nenávidět v Pionýru. Komunisty jsem se naučil nenávidět sám. Ve stejné době, kdy jsem se učil nenávidět, byli mi „kladeni do cesty“ i jiní nepřátelé, jenomže ty už jsem si třídil a hodnotil sám. Byli mým soukromým tajemstvím. Ani rodiče ani súdružka Zajacová mi nemohli pomoct správně si vybrat nebo vyhodnocovat. U slova „nepřítel“ jsem automaticky myslel na sloveso „bojovat“. A nenávidět. Doma, pod ubrusy a prostěradly dobře schované svaté knihy mě pobízely, abych své nepřátele miloval, k facce nastavoval i druhou líc a chlebem, ne kamením, házel kolem sebe. Instinkt mi však říkal, abych v těchto knihách napříště už nelistoval, že v momentě, kdy začneme svého nepřítele milovat, přestává samozřejmě být nepřítelem. A pokud se o naší lásce k němu nějakým nedopatřením doví, a není právě nejsilnější v kramflecích, tento bohulibý cit jenom uvítá, a tohoto jednostranného milování k řádné bojové přípravě využije. Nenávist ke komunismu a k jednotlivým komunistům jsem si přivezl s sebou do exilu a zde ji čtvrt století vydatně prikrmoval. Téměř již vyhasínající zášťk fašistům jsem měl možnost rozdýmat díky kanadské Slovenské lize a Světovému kongresu Slováků, díky různým Kirschbaumům, Reištatte- rům, Kovačičům, Tóthům, Stolárikům, Ge- letům a Frajkorům. Nepřátelům to zákeřným, často neuvěřitelně hloupým, kteří mě však přesto převezli. V šestinedělí polistopadového Československa se jako supi vrhli na Slovensko, aby svoji ideologií, demagogií, překroucenými dějinami, nesplnitelnými sliby a s božím jménem na rtech zfanatizovali ještě napůl slepé Slováky. Jejich nejhorším exportem na Slovensko však byla zášť vůči Čechům a nenávist k Československu. Slováci v zahraničí mají lví podíl na rozbití ČSR. A kdo rozbíjí moji vlast, je můj úhlavní nepřítel. Nevím, kam zařadit své tři bratry na Slovensku. Jeden byl (a je!) komunista. Druhý byl (a je?) antikomunista. Třetí je (a nebyl!) aktivní katolík. Všichni mají vysokoškolské vzdělání a z blbosti jsem je nikdy nepodezíral. Oni, jejich manželky, jejich sousedé, kolegové, přátelé, známí, jejich spoluobčané, měli v červnu v rukách osud Československé republiky. Jestli se z mých bratrů stali ve volebních budkách mečia- rovci, nevím. Bojím se jich zeptat a pak... tak daleko bych ve své nenávisti přece jenom nechtěl zajít. * * * Letos v září jsem se zeptal v Montreálu zástupce ČESKOSLOVENSKÉHO parlamentu, předsedy sněmovny lidu Romana Zelenaye (HZDS!) a předsedy ČESKOSLOVENSKÉHO parlamentu Michala Kováče (HZDS!) na to, kdo dal mandát mečia- rovcům k rozbití republiky bez referenda. Pan mečiarovec Kováč řekl, že je to neslušná otázka a pan mečiarovec Zelenay mi s obloženým chlebíčkem v puse vynadal: „Človek ako vy by nemal byť novinárom,“ řekl. A on by s plnou pusou neměl mluvit za Československo, které do prvního ledna tento „politik“ representuje. Byl to paradox, vidět dva rozbíječe státu representovat to, co mi bylo vždy svaté. Ani Kováč, ani Zelenay nezapomněli přítomné Čechy na závěr setkání požádat, aby pak samostatnému Slovensku pomáhali, byli i nadále bratry a přáteli, měli se rádi. Hovno!!! Ottawa,9.10.1992 Náš kolega Arnošt Wagner žije v Ottawě, což je hlavní město Kanady. Jeho tělesná váha - 135 kilogramů - svědčí o tom, že netrpí hladem. Jeho osobní pan doktor shledal tuto váhu za poněkud přebytečnou, zdraví škodící a infarkt přivolávající, a proto našemu Arnoštovi nařídil přísnou zeleninovou dietu. Ale Arnošt se na něho osočil: Cokoli, jenom ne brokoli! Nikdy více kukuřice! Rajčata jen pro morčata! Mrkev do těla - chlapa oddělá. Celer do pusy neber! Paprika se špatně polyká. Zelí se oželí. Jíst petržel nikdo dlouho nevydržel. Z kapusty naděláme busty! Zeleninu k lepšímu zdraví (housenek a brouků). Nejlepší špenát je pivo! POLYGON 7/92 23 [pageend23]JOSEF KOLÁČEK JÍT DO CANOSSY Asi si těžko kdo dovede představit, jak mi bylo v těchto dnech, když jsem, aspoň v duchu, musel odpřisáhnout svůj zapřísáhlý odpor, či alergii, stoupající nechuť, která může přejít až v zuřivé spílání všem organisátorům kongresů, symposií a všelijakých vědeckých dýchánků se vznešenými jmény a neméně universálními náměty. A nemyslete, že to souvisí nějak s mou nerudnou povahou či denodenními výlovky z moře zpráv, které mi rozlévají na obrazovku kompjútru chrliče světových tiskových agentur; mívám totiž dojem, že převládá ve světě přesvědčení, že se jakýkoliv problém světové politiky, morálky, kultury či náboženství rozřeší uspořádáním kongresu či symposia, především mezinárodního. Co já se (opět v duchu) narozčiluji na sociology, kteří dosud nezmapovali tuhle kongreso- mánii, ale stejně na národohospodáře, kteří nevyčíslili, jak se při nich mrhá penězi a jak mrňavé nebo jepičí výsledky tyhle mamutí a velmi často megalomanské podniky přinášejí. V září mě zaujaly, asi jako perly vylovené ze dna jinak neprůhledné hloubky, hned tři kongresy, a z toho dva se konaly v Praze. Ne že bych naráz oblékl kabát nadšeného chvalořečníka oněch shromáždění mezinárodně zvučných jmen s mnoha tituly a dlouhými biografiemi i bibliografiemi. Tak třeba na X. generálním shromáždění evropských církví, které se konalo ve dnech 2.- 5. září v Praze, křísla tahle upřímná vyznání. Srbský pravoslavný metropolita Irenej v debatě přiznal: „Jsme otráveni nacionalismem. V této válce nebude vítězů: všichni budeme poražení.“ Nádhernou ozvěnu mu udělala odpověď chorvatského františkána ze Sarajeva P. Marka Orsoli- če: „Etnická a národní příslušnost není základní složkou totožnosti lidské bytosti ... národní stát je idol, který požírá své syny.“ Bleskově se mi vybavila „captatio benevo- lentiae" Sylvie Kauffmannové, dopisovatelky Le Monde v článku Soixante-quatorze ans ďhistoire commune et de malentendus (64 let společných dějin a nedorozumění). Lubomír Lipták, brilantní slovenský intelektuál, specialista na dějiny Slovenska, začne vám prohlašovat „tedy jako historik jsem pro československou federaci". Pak v jednom dechu vypočítává všechno, co rozděluje Cechy a Slováky. A pokračuje v tom rozběhu i o jazykových problémech. Tvrdí dokonce, že Slováci a Maďaři jsou si blízcí. Na konci rozhovoru se nabízí otázka: „Co mají tedy Češi a Slováci společného kromě jazyka?" Lubomír Lipták se nadechne, dlouho přemýšlí, zahledí se do stropu ... mlčí. A druhému pražskému kongresu s námětem „Nová náboženská svoboda na Východě a liberalismus na Západě" vévodila slova kardinála John Henry Newmana: „Je důležitější bojovat proti základním úchylkám myšlení než dosáhnout několika obrácení nebo se zabarikádovat v konfesionálních stížnostech." A v jakém duchu se nesly diskuse a kam spěly závěry těch tří dnů, asi nejlépe vyhmátl předseda papežské rady pro dialog s nevěřícími, kardinál Paul Pou- pard, který nejprve vyjasňoval pojmy: „Liberalismus dělá z neomezené svobody základ a podmínku všech akcí a dějinných procesů, avšak také jedinou normu, které je nutno se držet, a absolutní hodnotu, kterou je nutno uskutečňovat. Aby se toho dosáhlo, je třeba napřed odstranit z cesty překážky tím, že se zničí všechny zavedené systémy hodnot, které unikají jeho kontrole. Z tohoto hlediska křesťanství, které nabízí absolutní hodnotu, kterou je Bůh, základ všech stupnic hodnot, by bylo nepřekonatelnou překážkou procesu, v němž se člověk realizuje jako objekt mravní volby tím, že ho zbavuje jeho nezadatelné osobní moci rozhodovat. Jak současný liberalismus, tak včerejší ateistický marxismus, dělá jiným způsobem z dominující moci absolutní střed všech etických norem a celého axiologi.cké- ho řádu v rámci pojmu naprosté mravní nezávislosti. Toto antropocentrické pojetí dominující v evropské postmoderní kultuře vyzývá křesťany, aby ukázali, jak svou vírou tak svými skutky, že Bůh není soupeřem člověka, ale pramenem svobody a jeho nejlepší záruka. To je jedna z nejdůležitějších a také nejobtížnějších sázek při dialogu církve s nevěřícími na úsvitu třetího tisíciletí: ukázat, že svoboda, umět si patřit ve svrchovanosti svých vlastních činů, se opravdu neuskuteční leda před Bohem. Odmítne-li člověk žít v přítomnosti Boha, podléhá buď svodům přírody a zříká se své osobnosti, aby se ztrácel v prostoru a někdy i v kosmických vlivech (to je případ současného New Age), nebo zdůrazní svou svobodu, ale udělá z ní absolutní hodnotu a chce se rovnat Bohu, jako tomu bylo v nedávné minulosti v případě prométejského marxismu, jako je tomu dodnes u zastánců vitalismu, čerpajícího z Nietscheovy filosofie. Proti tomu stojí postoj křesťana, nedávného umývače oken v Praze a nynějšího arcibiskupa dr. Miloslava Vlka, který píše v komentáři k 27. žalmu, verš 8-9: 'Hospodine, tvář tvou hledám. Svoji tvář přede mnou neukrývej.' V událostech doby hledám tvoji tvář, Pane, nejen povrchní sensace, nejen politickou sílu či lidského intelektu nebo moci... Uděl mi, abych dokázal vidět události této doby i sám sebe v současné době stejným způsobem jako Matka Boží v Magnificat. A dej nám také, abychom nikdy neztratili z očí pohled na tvář tvé dobroty, kterou jsi nám ukázal na cestách pouští a která zazářila ve tvých posledních velkolepých činech." Podobně jsem ohrnoval nad programem i seznamem asi padesáti rektorů universit, vědců světového jména, kteří se shromáždili ve Varenně u Lago di Como na kongresu s tématem „Věda a etika na prahu třetího tisíciletí". A tak už po třetí v jediném měsíci jsem musel „jít do Čanossy". Ale nelituji. „Třetí tisíciletí nedává člověku dobré vyhlídky. Příliš mnoho osob se oddává zlu, sobectví, místo aby se dávali a milovali. Chybí nám leader schopný milovat," říkal 891etý nositel Nobelovy ceny John Eccles vědcům, teologům a filosofům, shromážděným ve Varenně na kongresu o etice vědy. Ohromující poselství jednoho z největších neurologů: Milovat, konat v jistém smyslu to, co od nás očekává Bůh: to je úkol, který stojí před námi. „Bez lásky nebudeme mít budoucnost." John Eccles je vzácný příklad protimaterialistického vědce: všechny jeho studie, experimenty, směřují k tomu, aby dokazoval, že lidský mozek „nevyrábí" myšlenky: „To je už překonaná pověra," říká vědec. „Domnívám se, že jsem dokázal, že existuje nehmotná mysl, která uvádí v činnost zázračný mozkový mechanismus." A z této skutečnosti Eccles vyvozuje, že člověk má povinnost milovat. „Rád bych, aby se pochopilo především, jaký dar jsme dostali. Každý z nás má mozek a to je div, nejfantastičtější věc, jež se vůbec kdy objevila ve vesmíru." V jakém smyslu, profesore?, ptá se zvědavý novinář. „V tom smyslu, že tento mozek je s to vyjádřit mysl; t.zn. že jsme schopni mít úmysly, vědomí i svědomí. Fysické mechanismy, jimiž se projevuje vědomí navenek, jsou umístěny v mozkové kůře. Nuže: savci mají mozkovou kůru; had, želva nebo ryba nemají vědomí, jejich život se rozvíjí podle pudových reakcí, bez úmyslu. Naše kočka naopak je schopna dát si vědomý cíl, v určité míře; a proto můžeme jaksi s ní komunikovat. Komunikace mezi různými bytostmi vyžaduje, aby měly vědomí." A to je první krok do světa živých vztahů. - Avšak člověk má nesrovnatelně vyšší schopnost než zvířata. Vědec to vysvětluje prostým příkladem: Kočka před zrcadlem nerozpozná zrcadlení svého já. Šimpanz se tak nejvýš bude snažit podívat se za zrcadlo v přesvědčení, že to, co vidí, je nějaký druhý šimpanz. Kdežto dítě už od osmnácti měsíců rozpozná v zrcadle sebe. Jen ono má „Já". Člověk si je tedy vědom sám sebe - a ví, co to znamená? To znamená, že každý z nás přichází na svět s největším darem, jakým může být život vybaven, darem, jaký vesmír neznal po miliony a miliony let. Tím chci říci, že člověk nežije pouze v „prvním světě", totiž ve fyzické skutečnosti mrtvé hmoty. Člověk žije ve světě vůle, vzpomínek, úmyslů, obraznosti snů, ve světě psýché, či, jak se říká v teologii, ve světě duše. Vážíme si opravdu toho, co to znamená? To znamená, že žijeme ve „druhém světě" mnohem zajímavějším a bohatším. Jen v tomto světě je možná hudba, literatura, kultura, komunikovat se zkušeností našich předků. Jen v tomto světě může existovat zábava - a to není málo! Jen v něm je život zajímavý. Jen v takovém světě je možno milovat. Jestliže tedy vesmír připravil během milionů let z neživé přírody mysl schopnou milovat - navrhuje Eccles - není to úkolem člověka? A nepochází snad úděsná utrpení, která způsobil člověk druhému člověku, právě z nerespektování či spíše zrady tohoto úkolu? Proto jsme zavázáni k naději a lásce. To však neznamená být změkčilí, to znamená být i tvrdí, jak vůči sobě, tak vůči druhým. Tvrdí či přísní z lásky. Život, na vrcholu svých možností, vyžaduje, abychom se dávali druhým. Líbilo se mi, co řekl Václav Havel ve svém prvním projevu jako československý president: „Neslibuji vám bohatství, ale slibuji vám, že s vámi budu zacházet s láskou. A to je právě onen bod." - Ale člověk umírá, profesore, a tedy jeho druhý svět mizí. A nic pak už nemá smysl. Eccles odpovídá: „Mozek umírá, to ano. Ale umírá mysl? Umírá jeho já, se svými vzpomínkami a svými sny? Jsme opravdu uprostřed tajemství. Proto je nutno mluvit o těchto věcech v náboženských termínech. A jsme povinni mít naději." Rím l.fíjna 1992 ■ 24 POLYGON 7/92 [pageend24]J. J. DIAMANT TŘI ROKY PO... Blíží se 17. listopad. Naskytá se výborná příležitost k zamyšlení nad výsledky „sametové revoluce“, od níž jsme si všichni tolik slibovali. Základní problémy státu však zůstávají prakticky nevyřešeny. Je to smutná bilance; „sametová revoluce“ se stala „revolucí zklamaných nadějí“. Jak se to vše mohlo stát? Jakých omylů se dopustili ti, kdož se ujali řízení státu? Co přehlédli a co zanedbali? Co se dá ještě napravit a jak je nutno postupovat? Tyto a mnohé jiné otázky si kladou přemnozí občané ČSFR a většina emigrantů, žijících v zahraničí, jimž osud vlasti není lhostejný. Lze to, co se stalo, nazývat revolucí v pravém slova smyslu? Šlo zde nesporně o urychlení společenského vývoje pokojnou cestou a o postupnou výměnu četných osobností, které převzaly odpovědnost za řízení státu a společnosti, nedošlo však k naplnění ideálů, jež stojí v pozadí každé revoluce. Nesplnil se odkaz Husův, Komenského a Masarykův. Pravda zvítězila jen zdánlivě, vláda věcí se nevrátila lidu českému a slovenskému, u moci zůstalo přemnoho z dřívějších mocipánů. Revoluční změny potřebují určitou rychlost, kterou v průběhu času nesmějí ztratit a samet brzdí rychlost a intensitu nezbytných společenských změn. Samet je lesklý, při použití se rychle opotřebovává a zastará. Zvykli jsme si psát a hovořit o rozkladu a zániku komunismu a o postkomunistické společnosti. Na vývoji událostí v Československu, Jugoslávii, Rusku a v jiných státech ve střední a východní Evropě lze však názorně ukázat, že komunismus jako systém a ideologie mrtev není a že se dosud snaží znovudobýt to, co v různých zemích ztratil, všemi prostředky, jež dosud má k disposici. Dle mého názoru je komunistická ideologie zejména v leninské podobě návodem, jak dobýt moc, jak si ji udržet, případně jak ji po ztrátě znovu získat. Nelze počítat s tím, že po více než čtyř desetiletích marxisticko-leninsko-stalinistické indoktrinace následky této nucené převýchovy tří generací v ČSFR náhle zmizely. Nechceme-li tedy zavírat oči před realitou, je nutno si přiznat, že komunismus se po počátečním šoku v Československu vzpamatoval, že se mnozí staří komunisté reor- ganisovali a vstoupili do oposice legální i ilegální. O co jde komunistům především? O moc ekonomickou, politickou a společenskou. Podíváme-li se kriticky na vývoj v uplynulých třech létech v Československu, zjistíme s jistým překvapením, že bývalí vlivní a oddaní komunisté nejen že nebyli potrestáni, nýbrž že si udrželi či dokonce zlepšili své posice. Mnozí z nich se stali podnikateli, jiní pronikli do státního aparátu, zejména na zastupitelských úřadech, avšak také ve státní administrativě, bezpečnosti a v úřadech vojenských. Nastalo tedy po „sametové revoluci“ jakési přeskupení sil komunistů se snahou terminologicky oklamat Západ a vyvolat anarchii ve vlastní zemi. Nelze zatím přesně napsat, do jaké míry byly tyto snahy mezinárodně koordinovány a plánovány. Jisté je však, že když komunismus neuspěl rozvrátit Západ vojensky či ideologicky, pokouší se nyní proniknout do západní ekonomiky a narušit ji. Staré přání, aby kapitalismus financoval komunismus a pomáhal jej vybudovat, se objevilo v nové podobě. Je známo, že marxismus nikdy nerozpracoval vlastní etiku a psychologii. Dnes je jasné, proč. Marxismus je proti stálým a věčným principům a hodnotám, ať už je to zásada, pravda, morální přesvědčení anebo Bůh. „Vše plyne, vše se stále mění“, a tedy i pohnutky našeho jednání. Cíl posvěcuje prostředky a vše je třeba posuzovat z hlediska třídních a jiných bojů a konfliktů. Marxismus je filosofie konfliktová, vychází z neustálých dialektických protikladů a vylučuje trvalou harmonii či smír. Bylo by tedy více než naivní předpokládat, že by marxisticko-komunistická ideologie upustila od svých původních cílů: získání moci a nadvlády ve světě. Sledujme jen oživení nacismu a jeho ideologie v Německu a v jiných zemích, přičemž doba oficiální totalitní vlády nacismu byla podstatně kratší než éra komunistické totality. Dospíváme konečně k názoru, že termín „sametová revoluce“ je contradictio in nomine, čili nesmysl. Po 17. listopadu 1989 byla v ČSFR slyšet nová rhetorika: demokracie, humanismus, svoboda, víra atd. Skutečnost však za těmito ideály velmi pokulhává; po krátkém období sbratření a nadšení se objevilo období rozčarování a zklamání. Mnozí občané si zredukovali pojem demokracie a svobody na německou marku, luxusní automobil, moderní dům s velkou zahradou, moderní chatu a cestování. V krátké době se úžasně zvýšil počet kriminálních deliktů a Praha se stala jedním z nejméně bezpečných měst v Evropě. Zločinci se začali rychle organisovat, poctiví lidé sublimovali své zklamání v intensivní péči o rodinu a ve snaze udržet či zvýšit svou životní úroveň a hromadit majetek v době pokračující morální, společenské a ekonomické inflace. Morální krise se prohloubila, podnikatelské nadšení se zvětšilo. O skutečné revoluci v listopadu 1989 tedy uvažovat nelze. Ze společenského nadšení zbyl jen ošoupaný samet a pokřivené charaktery. Šlo o to, aby se vlk nažral a koza zůstala celá a přitom se koza nažrala a vlk pošel. Humanistické projevy státníků se stále více vzdalovaly od společenské reality. Lidé odcházeli z vlasti a nebo se znovu uchýlili do vnitřní emigrace. Narostl počet těch, kdož zatoužili po plných hrncích egyptských. Komunisté se přejmenovali na socialisty a nalézají čím dál tím více spojenců. Ve volbách získali více než 14% hlasů, stali se silou, s níž je třeba počítat. V této fázi se rozhodli blokovat, odkládat a sabotovat co se dá. Boj se zostřil, pravomoc volených orgánů se zmenšila. Ptám se, co je toho všeho příčinou: dile- tantismus s naivním humanismem a idealismem, bezmocnost a neschopnost či sabotáž, organisovaná i neorganisovaná u vedoucích činitelů a netečnost, lhostejnost, sobectví a pohodlnost občanů, zvyklých na to, že strana a stát vše za ně zařídí? Obávám se, že se na vývoji v uplynulých třech letech podílely všechny tyto faktory. Lidé v ČSFR si zatím zřejmě dostatečně neuvědomují, že nejen za nabytí svobody je třeba bojovat, nýbrž i za její udržení. Čtenářům se moje hodnocení uplynulých tří let od památného 17. listopadu bude asi zdát příliš pesimistické, bezvýhledné a deprimující. Tuto domněnku jsem však vyvolat nechtěl. Nepřestávám si vážit vzácné iniciativy studentů a umělců, zamysleme se však vážně nad chybami a omyly, které vedly k tomu, že za tři roky nebylo zdaleka dosaženo toho, co si převážná většina nás ve vlasti i mimo ni přála. Cesta ke skutečné demokracii, svobodě a k integraci do Evropy je dosud stále brzděna faktory, které jsem se pokusil popsat. Domnívám se, že pro budoucnost bude nutné nepodceňovat komunistickou ideologii a strategii, poznávat ji, odhalovat ji, pranýřovat ji a zneškodňovat. Spolu s tím bude nutné vypracovat vlastní cestu k demokracii, znovu formulovat a osvětlit základní ideály a hodnoty Masarykovy a současné moderní demokracie, převychovat občany a objasňovat jim, že vývoj i udržení demokracie v ČSFR je především věcí odpovědnosti každého z nich a že demokracii nelze redukovat jen na hodnoty materiální. „Demokracie je diskuse“, hlásal Masaryk. Chci k tomu dodat: „Ze slov se musí rodit společná rozhodnutí a po nich musejí následovat činy.“ Jen takto může být zaručen další rozvoj zdravé funkční demokracie v naší vlasti v dalších létech. POLYGON 7/92 25 [pageend25]RUDOLF LENK Nač plakat nad rozlitým mlíkem, beztoho je v něm vody dost ... říká české přísloví, které je dnes aktuální víc než jindy. Opravdu, nemá cenu patheticky křičet: „AŤ ŽUE ČESKOSLOVENSKO!“, které již prakticky neexistuje. Upřímně si myslím, že jeho rozdělení je logické a dokonce i nutné. Je logické následkem velkého rozdílu mezi historickým vývojem Čech a Moravy na jedné straně a Slovenska na druhé straně. Rozdíly psychologické a sociologické mezi českou a slovenskou spo-. lečností jsou značné. A toto žádná předchozí vláda nepochopila, bohužel ani zakladatel státu, veliký Masaryk, ačkoliv byl původem Slovák. K této otázce bych chtěl připomenout některé skutečnosti: ❖ V roce 1918 bylo Slovensko doslova vyrváno z maďarských rukou prací národních buditelů předešlých generací a obratnou diplomacií T. G. Masaryka a Ed. Beneše. ❖ Od roku 1918 čs. vlády vydaly velké prostředky pro rozvoj Slovenska, např. universita v Bratislavě a mnohé další realisa- ce. ❖ Vlády první republiky vyslaly na Slovensko velkou řadu českých úředníků, okresních hejtmanů, profesorů, učitelů, čet- níků atd. Byli však po 14. březnu 1939 Slovenským štátem vyhoštěni. ❖ V roce 1945 nastává masová emigrace ze Slovenska do Čech a Moravy. Někteří slovenští komunisté, vedení Gustávem Husákem, si přáli připojení Slovenska k SSSR(!!!). Vraťme se ale k dnešku: Rozdělení Čes- ko-Slovenska prospěje oběma složkám nejen politicky, ale i hospodářsky (i přes známou „Euro-manii“ a Maastricht-manii) z následujících důvodů: V malé státní jednotce je nejenom politika „průzračnější“ než ve velkém státním kolosu, ale hospodářství je daleko pružnější. Nejlepší příklad těchto tvrzení je kolosální rozklad SSSR a Jugoslávie. Abych si to ověřil, navštívil jsem nedávno Baltské země. Tyto malé státy, osvobozené před rokem, i přes podobnost celkové situace netvoří ani celní unii ani nemají společnou měnu. Maličké Estonsko (1,5 mil. obyv.) má již své „kroons“, Lotyšsko má svůj vlastní rubl a v Litvě kolují ještě staré rubly s brzkou perspektivou zavedení nové měny. I přes mnohé společné problémy (např. přítomnost ruských vojsk) jsou mezi Baltskými státy státní hranice s celnicemi a pasovou kontrolou. Estonská „kroon“ je směnitelná a kursovní lístky jasně svědčí o stabilitě této měny, což nelze říci o ruském rublu, který se řítí do katastrofy. Není důvodů, proč by nezávislá Česká a nezávislá Slovenská republika nemohly následovat baltskou cestu, mají k tomu rozhodně lepší předpoklady. Z politických důvodů je zřejmé, kdo má zájem na udržení tzv. společného státu. Ukázalo se to při hlasování ve federálním shromáždění 30. září 1992. Tohoto dne komunistická oposice se svými soc. dem. spojenci (jako v roce 1948) blokuje legální a rychlou možnost rozdělení federace. Byl jsem v té době náhodou v Praze a zaregistroval názory veřejnosti i tisku: „Chtějí (=komunisté) se znovu zmocniti moci.“ Cituji tisk: „VNUCI (Gottwalda, Fierlingera a Šlechty) V ÚTOKU“, píše Večerník Praha 2. října a dodává: „Parlament splnil nejčemější očekávání - Komunisté a jejich souputníci oživují ideu konfederace či jiného státního pa- tvaru, v němž by se polistopadové změny rozmělnily podle komunistických představ“. Tisk správně chápe i jiné nebezpečí. „Rychle rozdělit armádu“ píše MF-DNES 3. října. Vždyť to byla federální armáda v Jugoslávii, která zatáhla zem do strašlivé občanské války. Nezapomeňme, že v čs. armádě, jak to přiznává i bývalý gen. M. Vacek, je 82% komunistů. „S klidnou myslí“, píše úvodník Lidových novin ze dne 3. října: „Není přece nikde psáno, že státy se nemohou rozdělit po obapolné dohodě. Život půjde dál také tehdy, povedou-li cesty k vlastnímu domečku i bez dohody“, pokračuje tentýž časopis. Je potěšitelné, s jakou jednoznačností chápe tento problém česká veřejnost i tisk a je nutno si přát, aby různí dopisovatelé tohoto časopisu přestali ronit krokodýlí slzy nad rozpadem jedné státní „mosaiky“, která patrně nikdy neměla spatřit světlo světa. Ani ekonomické důvody proti rozdělení nejsou přijatelné. Každému je jasno, že rozdělení ČSFR prospěje ekonomicky především republice české. Ale nepodceňujme schopnosti Slováků. „Slovenský štát“ byl jistým hospodářským úspěchem, a to za války! Tzv. dynamika změny rozhodně pobídne nezávislé Slovensko vpřed. V tomto sdílím optimismus pana Kňažka, vyjádřený v jednom z jeho interview. Myslím, že za problémy v ČSFR má také „zásluhu“ bývalý president Havel. Poslouchal jsem jeho projev v Curychu a nebyl jsem mezi těmi, kteří mu tleskali. Zdálo se mi, že on nechce rozumět slovenské otázce. Jeho zjednodušení této věci mi připomínají levné „analysy“ jeho komunistických předchůdců. Divím se, že zatímco tento časopis správně kritisoval Havlova chráněnce Dienstbiera, o Havlovi nejsou zatím žádné kritiky. Přitom Havlova politika nepřímo „propadla“ ne jeho presidentským nezvolením, ale těmi ubohými 4% Dienstbierova Občanského hnutí v minulých volbách. 26 POLYGON 7/92 [pageend26]ELIŠKA KOTRBOVÁ Západ zanikl, ať žije Západ/today! „Od června 1992 začíná vycházet Západ v nové podobě, jako Západ today, “ - sdělili v první větě nepodepsaní a samozvaní inovátoři zavedeného časopisu v letáčku rozesílaném s dubnovým čísle čtenářům ještě poctivého Západu. Ve čtvrté větě té- hol letáčku je jit Západ/today ovšem prohlašován za nový časopis. Zmátli nás, holoubci! Čtenář se právem tázal, proč něco, co existovalo a dál existovat má, dostává nový, hloupý, protože neoriginálni název, který je vlastně jen ob- šlehnutou, do angličtiny jen z polovice přeloženou obdobou Mladé fronty Dnes. A proč se jedním dechem hovoří o novém časopisu, když na počátku je oznamována jen nová podoba? Většina redakční rady (Z. Škvorecká, J. Škvorecký, M. Šuchma, A. Wagner, E. Kotrbová) byla textem letáčku zaskočena neméně, neboť se o „nové podobě“ časopisu dozvěděla - stejně jako čtenáři - až z nepodepsaného letáčku. Pak ovšem „nová podoba“ přišla poštou. V impresu hned první řádek oznamuje, že se jedná o ročník 14, číslo 3 časopisu, ejhle, jak ctěný čtenář zjistí pohledem do předchozího čísla Západu (bez přídomků), pokračujeme vesele dál. A drze využíváme i na původního vydavatele vystavené číslo, opravňující ke snížení poštovného (4890), jakož i mezinárodní registraci (ISSN 0226-3068). Ani grafická úprava titulní strany se nezměnila, přehlédneme-li snadno přehlédnutelný to- dayovský obdélníček, vyvedený slaboulin- kým redisperem. Pouze z redakční rady vypadli ti svrchu uvedení, původně udivení. Ze sedmičlenné kanadské redakční rady Západu se v obměně vyskytují jen dva, totiž Ota Ulč a Stanislav Reiniš. A pak ještě zůstala administrátorka M. Reinišová. K. Helmicha z Prahy nepočítám, neboť se na rozhodnutích rady nikdy nepodílel, byl vlastně jen placeným zaměstnancem časopisu v Praze. I méně bystrému dojde z uvedených skutečností, že v západackém týmu došlo k rozkolu mezi většinou a dvěma osamělými běženci. Proč, to vysvětlil poctivě Miloš Šuchma na stránkách švýcarského Polygonu, torontského Nového domova a pražských Lidových novin. Na těchže stránkách vysvětloval i S. Reiniš. Nepoctivě ovšem. Nepoctivě proto, že bez úcty ke slovům, tedy bez úcty ke čtenáři zvědavému na fakta. Posuďte však sami: M. Šuchma čtenáři sdělí, že na ukončení vydávání časopisu se usnesla VĚTŠINA členů redakční rady a uvede je jmenovitě. S. Reiniš, když referuje o tomtéž faktu, píše: ....dne 8.3. hlasovali NĚKTEŘÍ členové redakční rady pro ukončení vydávání časopisu, zatímco DRUZÍ cítili odpovědnost za důvěru čtenářů a rozhodli se ve vydávání pokračovat.“ S. Reiniš velkoryse ponechává na čtenáři, aby sám rozhodl, zda VĚTŠINU tvořili NĚKTEŘÍ a nebo DRUZÍ. A to cudné mlčení o většině má samozřejmě význam. S. Reiniš by totiž musel výslovně přiznat, že většinoví někteří přehlasovali menšinové druhé, a pokud druzí přesto dál pokračují ve vydávání časopisu (nezapomeňme: ročník 14, číslo 3!), pak nerespektují demokratické rozhodnutí většiny, i když své pučistické choutky zahalují do ctnostného hávu vyššího zájmu, protentokrát naroubovaného na „odpovědnost za důvěru čtenářů“. Leninský princip znova vítězí! Demokratický proces je balast, k vyššímu zájmu je třeba spět za použití všech prostředků, jež účel posvětí. A Reinišovu neúctu k řeči, potažmo ke čtenáři, lze dokumentovat dál. Píše: „M. Reinišová vykonávala funkci admini- strátorky po dobu 13 let zdarma. Podle účetních dokladů neměl Západ nikdy žádného zaměstnance. Chamtivostí vskutku netrpíme.“ Doložitelná fakta jsou tato: Collegium Bohemicum (formální vydavatel Západu), jako nezisková organisace, nesmělo žádného placeného zaměstnance ve skutečnosti mít. Administrátorce se tedy proplácelo „nájemné za kancelář“ (kancelář přirozeně v jejím domě), které v posledních létech obnášelo $400 měsíčně. Výdaj to v ostatních exilových periodikách nevídaný. A v kvetoucích dobách Západu dostávala administrátorka ještě pravidelně několik- setdolarové „cestovné“. Uvážíme-li, že Západ byl dvouměsíčník, zatěžovala každé číslo ne právě zanedbatelná suma. Nikdo jistě ani na okamžik nezapochybuje o tom, že ve skutečnosti šlo v obou případech o odměnu za práci v administraci, i když - z důvodů pohříchu formálních - vyúčtová- vanou naznačeným způsobem. Ale - aby nedošlo k mýlce - nic proti odměně za vykonanou práci. (Jen je třeba na to mít.) Tímto směrem výtka nejde. Jde o to, doložit, že S. Reiniš nepíše pravdu, resp. manipuluje se slovy, tvrdí-li, že administrátorka pracovala zdarma. Finance byly ostatně úhelným kamenem problému. Dle administrátorčina opakovaného vyjádření se jich nedostávalo. Poslední vklady na konto Západu provedla administrátorka (jako jediná má podpisové právo k účtům) v dubnu 1992. Reiniš píše: „Finance jsou přísně oddělené (rozuměj Západu a Západu/today - pozn. autorky), protože existují nové bankovní účty.“ Prokazatelným faktem však je, že ještě okolo 10.5.92 se v „Kanceláři Západu“), tj. u Reinišových, nacházel „pakl nevybraných šeků“ (napsaná slova administrátor- ky) a zaslaná hotovost na předplatné pro Západ (bez přídomků). Kam se tento „pakl“, možná několikatisícový, kdo ví?, poděl, nevíme. Lze jen soudit, že ho spolklo nové konto „nové podoby“ časopisu a finance tak „přísně oddělilo“. V dubnu a v květnu 1992 administrátorka odmítla vyúčtovat a předat pokladnu Západu a nyní (v září 92) předala jakousi finanční zprávu šéfredaktorovi M. Šuch- movi, z níž se ovšem zmíněný „pakl“ jaksi vytratil. Když pak byla M. Suchmou vyzvána, aby předložila seznam a identifikaci šeků uložených na nové konto obměněného časopisu, odmítl to za ni S. Reiniš. Situace se tak stává nepřekontrolovatelnou, což je, zdá se, záměr běženců od samého počátku. Ostatně: ono nájemné se přestalo administrátorce vyplácet pro nedostatek peněz v prosinci 1991. Byl z toho velký - faxy manželů Reinišových doložitelný - povyk, jehož vnitřní logika dovedla věci až tam, kde jsou dnes. Pod tímto zorným úhlem je ovšem zbytečné dál analyzovat Reinišovy polopravdy, nepravdy a sémantické pastičky, neboť mu zjevně nejde o osvětlení věci čtenářům, ale naopak o dokonalý guláš, v němž se pokud možno neorientuje už vůbec nikdo, a zůstane jen nepříjemná pachuť jedovatých slin. Ěaktem zůstává, jak vydavatelé impresem stvrzují, že Západ/today je pokračováním Západu, byť odcizeného „men- ševickými“ běženci. Čtenáři původního Západu dostali kromě todayovského plagiátu ukázkové číslo švýcarského Polygonu, s nímž pučem převezený zbytek redakce původního Západu nyní spolupracuje. Který z časopisů získá větší čtenářskou přízeň, o tom rozhodnou sami čtenáři. Uvítala bych, kdyby to byl Polygon. Mám totiž zalíbení v happyendech, protože v nich vítězí pravda a ne její rádoby vyčúraná interpretace. POLYGON 7/92 27 [pageend27]JIŘÍ LOEWY Pr o č n emáme l o bby Než se nový dočasný velvyslanec ještě— ČSFR ve Spojených státech, dosavadní presidentův rádce Zantovský, vydal do Washingtonu, pobesedoval 23. září se členy zahraničních výborů ještě-federálního shromáždění. Oznámil jim, že naše styky s Kongresem USA nepovažuje za dostačující. Jednou z příčin je prý neexistence československé lobby - navzdory skutečnosti, že v USA údajně žijí přibližně tři miliony lidí českého nebo slovenského původu. Ponechme mimo úvahu, že tím Michael Žantovský více než zpochybnil čtyřicet let činnosti ambiciózní tzv. Rady svobodného Československa, jejíž špičkové funkcionáře ještě nedávno uváděl k audienci u presidenta se všemi poctami. Vždyť RSČ ještě mnohem více než všechny ostatní čs. organizace v USA měla lobbyismus přímo v popisu práce, soudíme-li z toho, jak pečlivě vykazovala ve svých zprávách každou účast na recepci a každý stisk ruky s některým z kongresmanů. Podle názoru budoucího velvyslance a jeho přátel to zřejmě bylo všechno na draka. Potěšující nicméně je, že Michael Žantovský dospěl shodně s námi exulanty k názoru, že „styky s krajany komplikují některé legislativní otázky“. Vyjmenoval v té souvislosti restituční zákony, možnost korespondenčního hlasování při čs. volbách a podobu devizového zákona. Je politováníhodné, že k tomuto poznatku dospěl s tak značným zpožděním. Vždyťbyly časy (prosinec 1989 až červen 1990), kdy by bylo stačilo jediné slovo z tehdy ještě všemocného Hradu, aby bylo zabráněno zbytečným, často už nenapravitelným nespravedlnostem a křivdám vůči „krajanům“. A když už se zmiňujeme o té (ne)mož- nosti korespondenčního hlasování při čs. volbách: Rumunsko se u nás netěší valné pověsti. Nicméně rumunská ambasáda v Praze a rumunský konzulát v Bratislavě vyzvaly včas v českém a slovenském tisku všechny rumunské občany v ČSFR, aby přišli volit do zastupitelských úřadů... Co tedy pan Dienstbier & spol. ve svých výmluvách označovali za , jen těžko řešitelný technický problém“, řeší Rumuni hravě. (Zbytečné dodat, že pro všechny vyspělé demokracie je korespondenční volba anebo hlasování na ambasádách naprostá samozřejmost.) Snad málokterá politická reprezentace dokázala za necelé tři roky rozbít tolik politického porcelánu - doma i ve světě - jako ta něžná polistopadová. Nejzjevnější důsledek: rozpad státu. Měřeno s tím jsou Žantovského stížnosti nepodstatné. I bez lobby v Kongresu USA se může leckterý stát docela dobře obejít. Otázka je, jestli se může stejně dobře obejít bez slušných, spravedlivých zákonů a bez vztahů vzájemné solidarity s miliony svých krajanů v zahraničí. KNIHY EXILOVÝCH AUTORŮ V Československu a v Německu vyšlo opět několik knih autorů žijících v exilu. Česky i německy. Ota Filip vydal v nakladatelství Langen Müller v Mnichově knihu „Die stillen Toten unterm Klee - Wiedersehen mit Böhmen“ (Tiší mrtví pod jetelem - Setkání s Čechami). Je to soubor jeho článků, reportáží a úvah, které vyšly v deníku Frankfurter Allgemeine Zeitung a vzbudily značný zájem čtenářů. Filipovi jde v mnohých článcích o znovunastolení ztracené důvěry mezi Čechy a Němci - smysl, který jeho příspěvky do značné míry splnily. Margareta-Anna Brousková je autorkou románu „Böhmisches Tarock“ (Český tarok), který vyšel v nakladatelství Ullstein v Berlíně. Obsah: Život německé rodiny, která nebyla odsunuta a žije nadále v Československu. A samozřejmě se zde prolíná i politický vývoj v zemi v srdci Evropy. Ukázky byly již uveřejněny se značným ohlasem v Československu, kde jistě tento román brzy vyjde. Ve Švýcarsku žije od roku 1968 Magdalena Lipscherová. Nyní vydala v nakladatelství Bleicher Verlag, Gerlingen, svůj román „Simon der Gerechte“ (Simon spravedlivý). Jde o osud slovenské židovské rodiny v létech 1927 až 1945. Lipscherová podala ve svém literárním díle otřesné svědectví i o osudu 90.000 židovských občanů v tzv. Slovenském štáte. Již proto je to kniha, která by měla vyjít také v českém nebo slovenském překladu. Snad největší moderní český katolický filosof je Josef Kratochvil. Samozřejmě, že jeho dílo bylo po únoru 1948 zamlčováno, zatajováno. V neposlední řadě i proto, že dva jeho synové - profesor dr. Josef a dr. Antonín Kratochvil - patří k předním pracovníkům na kulturním poli exilu. Masarykova universita a Státní vědecká knihovna v Brně nyní vydala sborník ke Kratochvílovým 110. narozeninám „Nad meditací věků“. Najdeme tam i příspěvky autorů žijících v exilu, např. prof. K. Máchy a prof. N. Lobkovicze. Brněnské nakladatelství Lidová demo- kracie-Petrov (Běhounská 22-24, 65728 Brno) vydalo překlad reportážní knihy Rudolfa Ströbingera „Vražda generálního tajemníka“. Kniha odhaluje pozadí procesu s Rudolfem Slánským a jeho soudruhy. Ströbinger ukazuje, že Slánský se stal nakonec „obětí“ vlastních zrůdných činů. V jeho monstrprocesu byli - až na výjimky - odsouzeni ti, kteří mají na svědomí životy a žalářování tisíců českých a slovenských demokratů. V nakladatelství Český dialog (K lipám 24, 19000 Praha 9) vyšla útlá knížka Jana Krondla, novináře žijícího v USA, pod názvem „ALOHA OE aneb ČTVRTÁ CESTA“. Jeho nazírání na polistopadový vývoj v Československu je zcela odlišné od běžného konsumního, na které jsme si rychle stačili přivyknout. Revoluční samet jej zaujal více z duchovní stránky. Poukazuje na zaostalost ducha za technokracií a spolu se čtenářem hledá možná východiska. Knížka zcela decentně nabízí, aby se každý jednotlivec zamyslel, zda se cítí spokojen v dané společnosti a co je ochoten podstoupit pro to, aby se v ní cítili spokojeně i ti ostatní. Konečně je třeba upozornit na zajímavou, byťneprodejnou publikaci: Na sborník k 70. narozeninám básníka, spisovatele a publicisty Jaromíra Hořce, v době husá- kovského režimu vydavatele samizdatové významné České expedice. Do sborníku přispěli Hořcoví přátelé. Z těch, kteří žijí nebo žili v exilu, připomeňme Jana Schneidra, Antonína Kratochvíla, Rudolfa Ströbingera, Ivo Fleischmana. -mk- JÄRA MECŮ NESAMETOVÉ POSTŘEHY Nešťastníci! Chtěli vymetat nespravedlnost včerejška, ale koště dali do rukou těm, kteří po dvaačtyřicet let zametali s nimi! Ten, kdo s totalitou bojoval, dnes drží berle. Ten, kdo jí sloužil, drží razítko. Nejvíce si prý sametovou revoluci pochvalují komunisté. Lidé přestali toužit po svobodě a exil už netouží po rodné hroudě! Je k nevíře, kolik lidí u nás myslelo, že sousedíme s Rakouskem. Teprve nedávno začali říkat, že k němu máme strašně daleko! Je-li nesmyslem udělat kozla zahradníkem, pak stejným nesmyslem je i podání žádosti o uznání statutu třetího odboje do rukou těch, proti nimž byl veden. VVV 28 POLYGON 7/92 [pageend28]STRAŠNÝ DESÁTNÍK V Polygonu č.5 jsem si se zájmem přečetl článek pana Wagnera, s kterým prý souhlasí 90% čtenářů, ale který je plný nehorázného obviňování, urážek a rozporů. Pan Wagner mně v něm připomíná postavu z nám všem známého Švejka: toho strašného desátníka, který vyhrožuje, co by všechno udělal, jen kdyby chtěl a mohl, při jejich jízdě v arestantském vagoně. Zvláště v záběru svého článku. Článku, který je pln nenávisti ke všemu dění doma, dění v emigraci - koho vlastně má pan Wagner rád? Nejvíce se mě dotkla zmínka o osobě Egona Lánského. Toho anděla míru, jak jej pan Wagner nazval. S Egonem jsem pracoval mnoho let v chemické továrně, v prostředí tak zdravotně závadném, o kterém se panu Wagnerovi, přes jeho tady tak těžce vydělané peníze, jak se zmiňuje, ani nezdá. A s Egonem jsem přešel během těch našich fabrických let i do celkem blízkého soukromého styku a tak znám jak jeho názory, tak jeho charakter. Panu Wagnerovi a všem těm ostatním 90% čtenářům se mohu zaručit, že Egon Lánský nejen že nikdy nebyl zmíněným agentem, ale že je jedním z nejvíce protikomunisticky cítících lidí, které si pan Wagner umí představit. Ovšem těžko říct; panu Wagnerovi je komunismem načichlý i Ota Hora a Jiří Com. Panu Wagnerovi stačilo, že o Egonu Lánském mu řekli poslanci Suchánek, Chý- lek, Rašev a Šormová za přítomnosti dalšího neidentifikovatelného poslance z Bar- dějova, že Egon Lánský byl positivně lustrován! Nemusí mít důkazy, stačí, že to řekl pan Suchánek! „Je velká mýlka, že si o sobě myslíte, že jste nejdokonalejším a nejvyvinutějším tvorem,“ řekl Marek tomu desátníkovi. Pane Wagnere, nechtějte, aby si později to samé o Vás nemyslelo i velké procento z těch zmíněných devadesáti, o kterých píšete. Jedním z Vašich rozporů je víra v tvrzení pana Suchánka - jednoho z těch, jak jste později ve svém článku řekl, vandrujících poslanců, kterými jste (a zřejmě i těch ostatních 90%) nebyli nadšeni. Jste si tak jist, že pan poslanec Suchánek, Chýlek, Rašev, paní poslankyně Šormová a ten neznámej z Bardějova nejsou a nebudou na podobném seznamu, jako paní Škvorecká, Bohdalová, páni Škutina, Tikal a ti, kteří jsou už přes 40 let mrtvi? Vy holt věříte, čemu věřit chcete. Mluvíte o nás v exilu - že ta desetiletí v něm nás naučila opatrnosti a nedůvěře, ale taky k téměř politické profesionalitě a toleranci a udělala z exilu skvělé pozorovatele. Jste si tak jist, že jste skvělý pozorovatel? „Ano, zajisté, a vy jste Bůh, pane kaprál, vy jste matka sedmibo- lestná. Panebože, naplň naše srdce láskou ke všem šaržím, abychom se na ně nedívali s odporem.“ Zase Marek z toho Švejka. Vy jste, pane Wagner, použil mnohá slova. Slova, která nejsou žalovatelná, ale která přesto urážejí. Vypustil bych toho anděla míru, ale nemohu se smířit s názvem agenta, s jidášstvím, farizejstvím, se stařeckou tvrdohlavostí (se kterou by mohl být v mnohém spojován námi všemi opěvovaný Masaryk), a s přijatou spoluprací zasloužilých a ometálovaných z emigrace, kteří, jak Vy říkáte, nejsou jediní. Pana Lubora Havla - toho, který vyhodil ze své restaurace prvního tajemníka Rychtlíka, bych si daleko více vážil, kdyby vyrazil nějakého komunistu z vedení podniku, ve kterém tenkrát v Československu pracoval. Panu Luborovi Havlovi musím přiznat hrdinství - ač nevím, za co trpěl - už jen za to, že seděl v těch zřejmě nejhorších letech; ale za to, že tady, v Kanadě, vyhodil někoho ze své restaurace - nezlobte se na mne, pane Wagner, to mu k hrdinství přičíst nemohu. Kde je Vaše zmíněná tolerance? Můžete říct, že tolerance ke komunismu nepatřila, nepatří a patřit nebude k duchu emigrace. Naprosto s Vámi souhlasím. A až budu vědět, čeho zlého se dopustili všichni ti Rychtlíkové, Schusterové, paní Škvorecká a pan Škutina spolu s ostatními, kteří jsou na seznamu zrovna tak nevěrohodném, jako by jej otiskl některý z těch zase nám všem tak známých zdejších bulvárních týdeníků, až se dozvím, jak čestní byli pánové Suchánek, Chýlek, Rašev, paní Šormová a ten neznámej z Bardějova, jestli se potvrdí Vaše podezření, pak s Vámi budu souhlasit. Jako s Vámi souhlasí těch ostatních 90%, podle Vašeho průzkumu. Ale Egona Lánského znám. A toho si nechám až naposledy. Tak, jako Vy si zřejmě necháváte toho pana Suchánka. Používáte mnohá slova, pane Wagner, která zřejmě žalovatelná nejsou. Když už jsme u toho Švejka, dovolte mně jeho poslední citát na adresu toho desátníka: „Vo- no je víc takovejch slov, který nejsou naprosto trestný. Například jestli bychom Vám řekli, že jste ondatra. Mohl byste se za to na nás zlobit?“ Jan Vandas, Winnipeg (Kanada) ***** Poznámka Miloše Šuchmy Jako redaktor jsem vcelku rád, že se ozval jeden z 10% čtenářů na článek A. Wagnera. Byl jsem ten, který článek A. Wagnera zařadil a také s ním souhlasím. Arnošt Wagner je autor kritický a nepatří nutně k autorům hřejivým, kteří jen uznale poklepávají po rameni nebo píší záslužné gratulace k narozeninám. Pan Vandas není sám, kdo zná Egona Lánského. I když nutně jsme s ním nepracovali ve zdravotně závadném prostředí, znám ho ještě z osmašedesátého z KANu, A. Wagner ho rovněž osobně zná. Právě proto o něm psal. Podle pana Vandase Egon Lánský je prý jedním z nejvíce protikomunisticky cítících lidí. Nevím, jaké je kritérium pro protiko- munismus dle pana Vandase, pamatuji si ale diskusi Svobodné Evropy ještě za totality, kde si pan Lánský nekriticky notoval o svých názorech na své přátele komunistických prohřešků a legitimací. Pan Lánský je také člověk velmi ambiciózní, který velice vystihl dobu na dienst- bierovském ministerstvu, kde „přijal“ místo tiskového mluvčího, podmíněné slibem jmenování velvyslancem do Evropské rady. Tomuto ministrovi nekriticky plnil, co na očích viděl (to také správně bylo předmětem Wagnerovy kritiky). Velvyslanecké místo u Evropské rady také před volbami dostal. Je již příznakem doby, že toho místa byl po volbách rychle zbaven, bezpochyby na nátlak nové slovenské politické garnitury, která mu nemůže zapomenout jeho federální postoje a kritiku národně-fanatických rodáků. To se mu nelze ale divit, soudě podle osudu jeho rodiny za válečného fašistického slovenského státu. To, že A. Wagner kritizuje zasloužilé exilové pracovníky, kteří se v nové situaci, plné starých struktur, popleteni nedovedli orientovat, mu jen schvaluji. Pan Vandas by měl vědět, že zmínění poslanci v té době byli již prolustrováni, takže srovnávat je s jinými je jaksi zbytečné. Co je ale nevkusné, je srovnávat staré komunistické struktury, ať již vysokého stranického funkcionáře R. Schustera nebo starého pilného komunistického diplomatického úředníka z totalitního Československa V. Rychlíka se Zd. Škvoreckou. Bývalý politický vězeň vyhazoval V. Rychlíka ze své restaurace ne proto, že byl komunista, ale protože právě pro lidi tohoto typu je typické, že na vyprodané představení J. Suchého do této restaurace se zcela samozřejmě dral bez rezervace. A závěr, ten seznam, pane Vandasi, bohužel věrohodný je, každý na něm něco es- tébákům podepsal, to ale ještě neznamená, že udával a byl vinen. Že ale díky sametu nebyli potrestáni především estébáci, je ovšem chyba největší. -M.Š.- ***** A ještě slovo Arnošta Wagnera: Pane Vandasi, Váš dopis byl hezkej, vtipnej a prácnej. Děkuji. Můj bude jenom stručnej: Věřil jsem tomu, co mi řekli Suchánek, Chýlek, Rašev a další o E. Lánském. „Mít v ruce důkazy“ nemusí mít každý občan. Stačí věřit volenému představiteli. Vy také nemáte důkazy o velikosti Pythagora, věříte, co o něm napsali jiní. Stejně jako Vy jsem i já znal E. Lánského ze „soukromého styku“. Byl můj přítel, bydlel u mne, naPOLYGON 7/92 29 [pageend29]vštěvovali jsme se, byli kolegové v radiu. Pro mne se změnil, pro Vás ne. Mé články „jsou plné nenávisti“, protože píši hlavně o věcech hodných nenávisti. Paní Škvorecká, bez ohledu na to, jestli je na seznamu nebo ne, přiznala v různých rozhovorech, v článečcích a i v osobním rozhovoru se mnou, že podepsala prohlášení o mlčenlivosti, napsala prohlášení o loajalitě a posudek na O. Strnadovou dvěma estébákům v Bartolomějské. Pan Hora a pan Com se stýkali a spolupracovali s komunistickým aparátčíkem, „bývalým“ nepřítelem všech exulantů. Důkazy kdykoliv. Nevíte, zač pan L. Havel trpěl? Zavřeli ho za protistátní činnost komunisté, kteří si zvolili do svého politbyra soudruha Schustera, přítele pana Hory a Coma, kterého Vy, dobráček, dáváte do jednoho pytle s paní Škvoreckou a Rychlíkem (ne Rychtlí- kem!). To si snad nikdo z nich nezaslouží Vaše ondatra Arnošt Wagner III Jiří Loewy z Wuppertalu objevil letos v červenci, že se jeho jméno octlo v „Západu Today“ mezi členy redakční rady tohoto časopisu. Na tuto skutečnost reagoval 21. července dopisem panu Karlu Helmichovi do Prahy, z něhož se souhlasem autora níže citujeme. Dopis totiž v „Západu Today“ nebyl uveřejněn, pouze jméno J. Loewyho zmizelo z tiráže, aniž se však čtenáři dozvěděli příčinu: Dopis s nabídkou, abych se stal členem redakční rady Západu v jeho podobě „Today“ mě nezastihl doma. Zrovna jsem konal občanskou povinnost a volil (i poněkud se rekreoval) na šumavském Špičáku. Takže jsem nemohl včas odpovědět. Mezitím vyšlo 1. číslo todayovského Západu a já jsem zjistil, že jsem v tiráži uveden coby jeden z redakčních rádců. Moc mě to ctí, ale - ač se nikterak nezříkám spolupráce - musím bohužel na tuto funkci zcela rozhodně rezignovat. Jinak bych se totiž zpronevěřil zásadě, kterou zastávám už po několik desetiletí. Zní, že dobrý redaktor redakční radu nepotřebuje - a špatnému není nic platná. I v exilovém Právu lidu, které jsem redigoval v létech 1978-89, a v revui Pól 1990-91 jsem tento princip tvrdě hájil a (k nepochybnému prospěchu obou listů) i obhájil. Jsou jistě místa, kde „kolektivní vedení“ má své opodstatnění. V redakci ale musí někdo nést plnou odpovědnost a mít nikým nezpochybňovanou autoritu zrovna tak, jako kapitán na palubě lodi: šéfredaktor. Jiná řešení zavánějí alibismem a vedou pak k tomu, že se v konfliktních situacích někteří radní třeba i na stránkách časopisu „se vší důrazností distancují“ od šéfredaktorova rozhodnutí. Tomu je lépe od samého počátku předcházet vytvářením naprosto přehledných mechanismů rozhodování. Sám jsem jako šéfredaktor nestrpěl žádné rozmělňování odpovědnosti. Což je hlavní důvod, proč nemohu na stará kolena dělat zbytečného radního v jiném časopise. Prosím o pochopení, že nemohu negovat svou celoživotní zkušenost. Snad je dobře, že jsem v rozhodující chvíli ještě členem redakční rady nebyl: dodatek „today“, který považuji za nepříliš šťastný, bych byl asi vetoval... A rozkolu s částí dlouholetého zápaďáckého týmu pochopitelně velice lituji. Jiří Loewy, Wuppertal PRÁZDNÁ SLOVA ... děkuji Vám za ukázkové číslo časopisu POLYGON. Velice se nám líbí a myslím, že nám nahradí časopis ZÁPAD, který jsme odebírali téměř 12 let. Bohužel, časopis ZÁPAD-ZÁPAD TODAY se změnil, dnes je to povídání o ničem, a nikdo nemá tolik času, aby se mohl věnovat prázdným slovům o tom, jak je vše nádherné... Michelle Teammco, USA CENSURA? Dostal jsem před několika dny 18. číslo Národního osvobození (čtrnáctideník Českého svazu bojovníků za svobodu) s přetištěným článkem Adolfa F. J. Karlovského z Polygonu č.l „Tak proti komu jsme to vlastně bojovali?“. Byl jsem rád, že se s obsahem seznámí širší veřejnost, protože Váš časopis se u nás bohužel stále čte spíše výjimečně než pravidelně. Jenže sotva jsem začal číst, řekl jsem si, že zde něco nesouhlasí. Porovnal jsem s originálem v Polygonu a zjistil, že zhruba plná čtvrtina původního obsahu byla v Národním osvobození vyškrtnuta. Záminkou nemohl být nedostatek místa, okleštění je třeba hledat někde jinde. Hledání nedá mnoho práce: vyškrtnuty byly všechny, i ty nejmenší kritiky a narážky na Stalina, na Sovětský svaz, na bolševické osvětáře v armádě, nebo na západní růžové novináře, stejně jako zmínka o revoltujících „španělácích“ v naší armádě v Britanii. V této formě by tedy mohl být původně bojovný text převzat i do časopisu pro dívky z pensionátu. Znám osud pana Karlovského a myslím, že má dost důvodů nenávidět bolševiky naše i ruské. Jestliže v textu někde uráží sověty nebo naše komunisty, pak zcela jistě uvádí jen historická fakta a nepochybuji také, že tyto zločinecké instituce urážet chtěl a že na to má plné morální právo. No a pak přijde nějaký špinavý Stalinův pohrobek a tři roky po světovém krachu komunismu a dokonce v listu bojovníků za svobodu censuruje text, který napsal jeden z těch, jenž za tu svobodu, ač skoro ještě chlapec, až do toho prolití krve bojoval... Karel Radok, Hrádek (Čechy) PAN WAGNER NAPSAL PRAVDU Poslední číslo Polygonu se celé naší rodině velice líbilo. Jsme rádi, že se Polygon spojil se Západem, který odebíráme již léta. Posledních pár čísel Západu - dělaných v Československu - se již nedalo číst. Připadal nám jako turistická brožurka a ne časopis, který se nikdy ničeho nebál. Konečně jsme pochopili vztahy mezi Západem a „Západem tudej“ a jsme na straně pana Šuchmy a jeho části redakce (proč však nejsou v tiráži s M. Šuchmou v redakci pro Ameriku uvedeni A. Wagner a E. Kotrbo- vá, když v evropské redakci jsou Lambert, Ströbinger a Wahlenová?). Příspěvek E. Kotrbové ke Zdeně Škvo- recké byl vynikající. Nerozumím tomu, proč se museli pánové Reiniš, Škvorecký a Ulč včetně paní Škvorecké omlouvat tak „poníženě“ a ostře za článek A. Wagnera. Přece v článku nic nepravdivého a urážejícího nebylo. Žijeme zde již čtvrt století a víme, že pan Wagner napsal pravdu, která někomu nevoněla. A pokud si pamatuji, tak Západ měl vždy v tiráži napsáno, že publikované články nemusejí vyjadřovat názory redakce. Když byla část redakční rady nespokojena, tak tato věta mohla stačit. Jaké musely být asi poměry v redakční radě Západu, když za zády šéfredaktora a části redakční rady mohla vyjít taková „omluva“? Otevřený dopis A. Wagnera panu Škvorec- kému snad vše vysvětlil. Jan Sup, Kanada VÁŠ ČASOPIS se mi dostal do rukou asi před rokem. S opravdovým zájmem jsem sledoval, jak se situace u nás jeví vám, zvenčí....... Co zatím postrádám, je pravda o 17.11.1989. Bez toho je všechno ostatní zbytečné a nesmyslné. Jak říkal TGM, státy se udržují ideami, z nichž se zrodily. ČSFR se zrodila ze lži, a proto je, musí být i lží udržována. Všechno ostatní, vč. bezpříkladně bezohledného chování se této ČSFR ke svým emigrantům, to vše se od toho už jenom odvozuje. Několikrát jste vyslovili pochybnost o Analýze 17. listopadu od M. Dolejšího. Jsme dlouholetí přátelé, já sám jsem toho názoru, že druhá část Analýzy budí dojem, že to nebyli komunisté, ale Židé, kteří to všechno zavinili, ale to nic nemění na tom, že pohádce o revoluci už se každý směje, nakonec ani ten britský snímek CŽECH-MAT už nic nespravil, prostě dokud se neřekne plná pravda, bude všecko k ničemu. Přitom musím říct, že takovou míru hlouposti jsem nečekal; předstírat, že v atomovém věku porazí druhou nejsilnější super- velmoc několik herců a disidentů. Za 1. světové války bojovalo na frontách skoro 200.000 legionářů, a přece TGM řekl národu pravdu, že ČSR vznikla z vůle velmocí, a nic na své prestiži neztratil. Naopak! ... Ing. K. Jahoda, Praha 30 POLYGON 7/92 [pageend30]'AVWWWAW fůr Versicherungs-, Finanz- und Unternehmensberatung sowie Immobilienhandel u • Čtyř- a vícenásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně , • Budete dědit ve Švýcarsku, v Německu, v Československu? Pozor na §§§ I • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišfování se? • Vyřizujeme náhrady škod z pojištoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojeni s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 932 32 22 (předvolba z Německa 00411, z Velké Británie 010411) Telefax: (01) 93252 03 je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PREKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 5273 Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1, KARS - Ottawa, Ont. K0A 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a ndopak provádí JUDr. Jana STUPECKÁ Übersetzungs- und Korrespondenzbüro D(W)-6520 LIMBURG 9, Tannenstrasse 2 Tel.: 06431/42363, Fax: 0643/47185 HIPPOCRENE CONCISE DICTIONARY SLOVAK-ENGLISH ENGLISH-SLOVAK DICTIONARY review copy Author: Nina Trnka pages: 360 paperback price: $8.95 ISBN: 0-87052-115-2 Publicity Contact: Amy Gillett HIPPOCREME BOOKS, I MC. 171 MADISON AVENUE NEW YORK, NY 10016 POLYGON 7/92 31 [pageend31]POLYGON ____________reportér Český zahraniční časopis Zeitschrift in tschechischer Sprache VYDAVATEL / HERAUSGEBER POLYGON-VERLAG CH-8048 Zürich-Ältst., Postfach 1737 Vychází 8x ročně / Erscheint 8x im Jahr REDAKCE PRO EVROPU, ASII A AFRIKU: Jaroslav LAMBERT, tel. +41-1-372 0930 Rudolf STRÖBINGER, tel. +49-4931-7525 Milena WAHLENOVÁ, tel. +41-1-272 1560 ADRESA: POLYGON, CH-8048 Zürich-Ältst, Postf.1737 REDAKCE PRO AMERIKU A AUSTRÁLII: Miloš ŠUCHMA, tel. +1-613 - 824 7439, fax +1-613 - 834 8757 ADRESA: M. Šuchma, Box 9021 Terminal P. O, Ottawa, ON Canada K1G3T8 STÁLÍ SPOLUPRACOVNÍCI: Jan BENEŠ, Kalifornie, USA Jaroslav BOHANES, Brno Milan CIMBUREK, Švýcarsko Milan HULÍK, Praha Adolf F. J. KARLOVSKÝ, Švýcarsko Marie KAZDOVÁ, Praha Josef KOLÁČEK, Vatikán Helena KOSKOVÁ, Švédsko Eliška KOTRBOVÁ, Kanada Jan KRISTOFORI, Norsko / Švýcarsko Karel KRYL, Německo Robert F. LAMBERG, Argentina Jiří LOEWY, Německo Antonín MĚŠŤAN, Německo Dušan NOVÁK, Brno Vlastimil RADKOVICKÝ, Německo Ota RAMBOUSEK, USA Zdena SALIVAROVÁ, Kanada Jindřich STIKAROVSKÝ, Praha Pavel STILLER, Německo Michaela SWINKELS-NOVÁKOVÁ, Belgie Josef ŠKVORECKÝ, Kanada Vladimír VALENTA, Kanada Arnošt WAGNER, Kanada Otakar ZOUFALÝ, Německo Alexej ŽÁK, Švýcarsko VYDAVATELSTVÍ A ADMINISTRACE: Ludvik FRIEDE tel. +41-1-432 1768, fax +41-1-433 0620 ADRESA:. POLYGON, Postfach 1737, CH-8048 Zürich-Ältst. (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Jindřich STIKAROVSKÝ, Italská 12, 12000 Praha 2 telefon +42-2-25 05 27 ZASTOUPENÍ V AUSTRÁLII: Mrs Marcela CECH. 65 Kiama Av, Yeppoon 4703 QLD tel. 079-397 624 ROČNÍ PŘEDPLATNÉ: Evropa: sfr. 48,-; zámoří (letecky) sfr. 54,— TISK: Milan CIMBUREK, Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trádgárdsgatan 2 411 08 GOTEBORG Telefon 031 / 130129 HOTEL-PENSION Majitelka: Jana Šrámová Zpříjemněte si u nás svůj pobyt, af kratší či delší, zavítáte-li do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit. 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911 / 44 84 48 EUROKLUBU [pageend32]