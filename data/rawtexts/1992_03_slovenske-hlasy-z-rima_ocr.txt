Spedizione in abbonamento postale - Gruppo III. (70 %) ISSN 0394-8978 Slovenské hlasy z Ríma časopis slovenských katolíkov marec 1992 ročník 41 3 L. Tomáško: LÚČENIE, báseň...................................2 C. Fiore - A. Pauliny: PEKLO, SLOVO ZLO-REČENÉ, ALEBO ZLE-REČENÉ?..................................3 N. Bayer - M. Crosignani: SVET PÁPEŽA JÁNA PAVLA II. . . 6 K. Poláček: ZRELOSŤ ČLOVEKA .................... 9 A. Montonati - R. Blatnický: DON BOSCO SA VRACIA .... 11 L. Brunelli - R. Černý: ROZRIEŠI SA ŠTATÚT MESTA JERU- RUZALEMA?......................................... 14 D. Hrušovský: PÁPEŽSKÝ PRELÁT MONSIGNOR ANTON BOTEK NA VEČNOSTI. . . 18 J. Leščinský: JOZEF G. CINCÍK — VO VEČNOM SVETLE...................................................20 LITURGICKÁ OSLAVA SVÄTÉHO CYRILA A METODA V RÍME................... 22 KNIŽNÉ VYDANIA NA SLOVENSKU . . 23 A. Jakubik: VRAJ VATIKÁN BY BOL PROTI......... 24 [pageend1]Ustalo hučanie, mrmľanie zástupu. Zvonivé prázdno, ako ozvena nákov každé srdce. A čo mohlo byť aj dôverné v očiach zdivočelej popravčej čaty? Na čo stačili našľapovaním fantázie k výsmechu, tiež bolo dokonané, a Ježiš vedel, že nezvratné sa blíži jeho smrť. Mimo vzdychu nič mu už nepatrilo z bytia v tomto ohyzdnom kraji. Ale vzpružil sa ešte, aj keď vydýchnuť znamenalo úžasnú silu vôle. Niekoľko krokov opodiaľ, len pár krokov, apošt?l Ján okolo ramien drží jeho matku. Áno, Ježišu, to tvoja rodná mať najtichšou slzou ťa až sem sprevádzala a hľa, je tu, je s tebou ako výtrysk lásky, akú len matka pre svojho syna má. Ježiš pokynul z kríža Jánovi, aby pristúpil s matkou bližšie. A oni sa zastavili tesne pod krvou skropeným krížom. Mária sklonila hlavu a dala sa do plaču. Ježiš nechcel, nemohol viac slov vyriecť, len tie dôležité, aby matke nespôsobil žiaľ. On jediné Máriino dieťa, staral sa, čo bude s ňou v jej ďalšom veku, keď už nikoho nemá. Vzopel sa opäť na dreve kríža a riekol: « MATKA, HÍA, TVOJ SYN! » A Mária pohliadla s láskou na Jána. Ježiš nespustil oči z Jána a hovoril: « SYNU, HÍA, TVOJA MATKA! » Ján porozumel, prikývol a pevne privinul k sebe rozžialenú mať. Aj keď hrozne dušu týra umieranie, žiaľ bol v tomto okamihu bolestnější. Ján s Ježišovou matkou sa obrátil a podišiel k ostatným. Pre SYNA ČLOVEKA to bolo posledné lúčenie, lúčenie s tými, ktorých vrúcne miloval. L. Tomáško 2 LÚČENIE [pageend2]PEKLO, slovo zlo-rečené, alebo zle-rečené? PEKLO, O KTOROM HOVORÍ EVANJELIUM, EXISTUJE? MOŽNO TVRDIŤ, ŽE PEKLO SO SVOJIMI DIABLAMI A MUKAMI JE PRIJATEĽNÉ MODERNÝM ČLOVEKOM? NAŠE « PEKLÁ » Slovo « peklo » je jedno z tých starých zlorečených alebo zle-rečených slov, ktoré sa vryli do záhybov kolektívnej fantázie všetkých pokolení a ktoré sa vracajú s výbuchom nepokoja, bolesti a zavše aj hrôzy do mysle moderných ľudí. Slovo peklo sa vracia na perách historikov, keď hovoria o pekle koncentračných táborov v Dachau a v Osvienčime, s ich krematóriami a spoločnými hrobmi znesvätených ľudských kostí. Slovo peklo na vracia ústami sociológov, keď hovoria o pekle moderných metropol, o biednych štvrtiach ako napr. Bronx v USA, presýtených drogami a násilnosťami. Slovo peklo sa objavuje v novinách, keď sa hovorí o chaotickej premávke ulicami miest, plných otravných plynov z výfukov áut. Hovorí sa aj o pekelnom hrmote ulíc, ktorý rozbíja ušné bubienky a robí ľudí pekelne neznesiteľnými. Pre francúzskeho filozofa Sartra sú «peklom všetci tí druhí...», totiž všetci ľudia. Hrozný výrok! Peklom sú tábory utečencov, žaláre, nemocnice pre choromyseľných a všetky miesta, kde sa trpí. Aj Freud, otec psychoanalýzy, si našiel svoje peklá. Univerzitný docent Guido Davico Bonino napísal v štúdii o Danteho pekle: « Podľa mňa je Freud so svojimi klinickými prípadmi veľký organizátor moderného pekla. Áno, nová Božská komédia, ktorej chýba Očistec a Nebo. » Skrátka, peklo ostáva aj v dnešnej dobe slovom, ktoré rozrušuje, naháňa strach, prinajmenej robí nervóznym. « Ak existuje dajaké peklo, je to naše každodenné,» smutne hovorí jeden z moderných filozofov. Potiaľto definície a opisy pekla podľa laického sekularizovaného slovníka. Ale peklo, o ktorom hovorí Kristovo evanjelium, ešte existuje? Ak berieme do úvahy peklá rokov 2000, ktoré vystúpili na povrch zeme vo forme existenciálnej úzkosti, možno povedať, že « staré peklo », to « klasické peklo » predošlých generácií so svojimi diablami, ohňom a sírou, hroznými mukami, je dnes celkom prijateľnou pravdou. Vynořuje sa teda naliehavá otázka: ako treba chápať peklo, ako ho predstaviť, aby ho prijala dnešná generácia? TAJOMSTVO PEKLA V prvom rade katolícka viera sa nezakladá na strachu. Správne poznamenal E. Przywara, že posledným slovom kresťanstva nie je dĺžka, šírka a hĺbka pekla, ale dĺžka, šírka a hĺbka 3 [pageend3]lásky, ktorá je plnosťou Boha. Peklo je taká tajomná skutočnosť, taká nedosažiteľná naším obmedzeným rozumom, že správne poznamenal katolícky teológ Louis Lochet: «Koniec koncov iba Ježiš Kristus je bohočlovek. Jedine on môže poznať hrozné postavenie hriešnika. A iba on, Ježiš Kristus, môže odhaliť človeku, čo je peklo.» O pekle, o večnom pekle, hovorí Ježiš Kristus celkom otvorene a jasne. Predstavuje ho sériou obrazov, ktoré prebral zo skúseností príšerných bolestí, zúfalstva a bezútešnosti, aby vyjadril jeho charakter tragického nešťastia. Predstavuje ho ako neuhasiteľný oheň, ako rozžeravenú pec, ako miesto plaču a škrípania zubov, ako miesto temnoty a múk, kde « červ neumiera ». Svätý Ján vo Zjavení hovorí o pekle ako o temnej priepasti, ako o jazere ohňa a síry. Isteže, netreba brať tieto opisy doslovne, aj keď istý druh ikonografie vytvoril týmito prvkami hrôzostrašné scény zatratencov. Tieto obrazy treba chápať ako symboly, ako figurálne pokusy vyjadriť to, čo sa nedá vypovedať a čo sa nedá ani opísať. Peklo je čosi hroznejšie ako oheň, rozpálená síra, žeravé jazero, čerti s rohami a vidlami a obludné zvieratá. ČO HOVORIA O PEKLE MYSTICI? Azda bude vhodnejšie obrátiť sa na mystikov a pýtať sa ich, čo nám vedia povedať o pekle. Angela z Foligna, mystička z konca 13. storočia, hovorí o « strašnej temnote Boha, v ktorej chýba akákoľvek iskrička nádeje». Hadewijch, flámska mystička a poetka z 13. storočia, napísala: « Siedme meno lásky (číselná štruktúra je veľmi častá v jej spisoch)) je peklo. V pekle je zatratenec stravovaný, akoby pohltený závratnou priepasťou, trpí neustále potopou ohňa a hneď na to ukrutnej zimy, v nedoziemej temnote a prázdnote lásky.» Tauler, nemecký dominikánsky mystik z 15. storočia, sa takto vyjadril o pekle: « Ľudský duch je ťahaný večnou základnou náklonnosťou k Bohu ako k svojmu počiatku. Táto náklonnosť ostáva stále živá aj v pekle v povedomí zatra- tenca, že Boha, ako svoje nekonečné šťastie, nikdy nedosiahne. Toto je najväčšia trýzeň pekla.» Hrôzostrašné zobrazenia pekla stredovekými maliarmi, na ktorých vidieť hordy obludných diablov ako požierajú zatratencov medzi pekelnými výparmi síry a dymu, sú len matným tieňom toho, čo napísali mystici. ČO HOVORÍ O PEKLE TEOLÓGIA Teológovia dnešných čias dávajú pri opisovaní pekla dôraz na ľudskú slobodu a jej zneužitie. « Večné peklo a dráma zneužitej slobody », takýto nadpis dal svojej štúdii o pekle saleziánsky teológ Giorgio Gozzelino. Zneužitie slobody nastáva tým, že človek dáva prednosť sebe samému pred nekonečným Bohom. Človek slobodne zamieta Boží plán spásy, ktorý Boh určil, a sústreďuje sa na seba samého v absurdnej snahe páčiť sa len sebe, až prichádza k odvrhnutiu Boha, ako hovorí svätý Augustín. Boh darúva, ponúka svoju lásku človeku. Neponúka ju sucho, ale s veľkou vášňou, priamo modliká, aby len človek prijal túto jeho lásku. Obetuje to, čo má najdrahšie, svojho jediného Syna, Ježiša Krista, ktorý zostúpil z nebesies a zobral si ľudskú prirodzenosť, len aby človek vkročil do nádherného prúdenia božskej nežnosti a lásky. Sloboda, ktorú Boh darúva človeku, nie je falošná, predstieravá, je autentická. Boh ju rešpektuje vždy a všade. Rešpektuje ju až do krajnosti, že človek môže zavrhnúť svojho najväčšieho Dobrodinců. Človek si však musí byť vedomý, že darovaním slobody Boh ho nemohol vylúčiť zo svojej stvoriteľskej moci. Človek aj ako slobodné bytie ostáva podriadené Bohu, ostáva stvorením a preto musí si niesť zodpovednosť za dobrovoľné odmietnutie Boha. Peklo však nie je hrozným potrestaním, v ktorom by sa zračila zvláštna Božia ukrutnosť, akoby pomsta za to, že človek odmietol Boha. Peklo je hrozné a trpké nešťastie, ktoré sa zakladá jedine ma obludnom bláznovstve človeka. Koreň slobody ľudskej bytosti väzí v jej strašnej moci rozhodnúť sa pre stav, ktorý ju ustáli na veky. Nebeský Otec chce mať nebo zaplnené slobodnými synmi a dcérami, a nie figúrkami, ktoré by sa pohybovali podľa drôtov, na ktorých by viseli. Takými by boli bývali ľudia, keby ich Boh býval obdaril len pudmi, aké majú zvieratá, a nie slobodou. Rozhodnutie Boha stvoriť človeka slobodného, znamenalo pre neho veľké riziko, že môže byť odmietnutý. Aj pre človeka je sloboda rizikom, že ju zneužije a takto sa odsúdi na zatratenie. Nikto však nemôže obžalovať Boha, že on sám nebojoval proti tomuto riziku. Bojoval a ako: poslal nám svojho vlastného Syna, aby nás po páde vykúpil a dal nám možnosť upriamiť sa znova na Boha, aj keď sme ho odmietli zneužitím našej slobody. Tieto skutočnosti nám pomôžu lepšie pochopiť hriech. Nikto sa nestane zatrateným odrazu 4 [pageend4]a s akýmsi prekvapením, ako keď sa niekto pošmykne na banánovej šupe. Zatrateným sa človek stáva stále rastúcim a vzmáhajúcim sa procesom odmietania Boha, skrze to hrozné «nie» vypovedané celým životom na nežnú ponuku Božej lásky. Hriechy, ktoré odsudzujú na zatratenie nie sú všedné priestupky, zapríčinené ľudskou nedokonalosťou a slabosťou, aj keď majú negatívny vplyv na život ducha. Do zatratenia odsudzuje človeka odmietnutie Boha, prekazenie zo strany človeka, aby Boh vkročil do jeho života. Toto mnohí teológovia volajú základnou voľbou, základným životným rozhodnutím. Všetko sa zakladá na hroznej moci človeka rozhodnúť o vlastnom nadzemskom živote: urobiť zo seba nádherné stvorenie, plné svetla a lásky, alebo naopak príšernú obludu, plnú tmy a nenávisti voči Bohu. My sami sa môžeme užívaním vlastnej slobody premeniť na bytie pravdy, alebo na bytie nepravdy, lži, ktoré je tou lžou preniknuté až do špikov a ktorá tyranizuje človeka. Zatratenec sa nemôže obrátiť, lebo je akoby skamenelý vo svojom odmietnutí Boha, nedovolí, aby ho niekto premenil a obrátil, pod pokutou nebyť samým sebou. Koreň problému pekla je zlyhanie ľudskej slobody. Túto myšlienku potvrdzuje aj Urs von Balthasar, jeden z najlepších teológov moderných čias. V piatom zväzku svojho diela TEODRAMMATICA, venovanom «poslednému aktu », je aj kapitola s titulom « Približné myšlienky o pekle ». Samotný titul nám hovorí, že o tomto tragickom probléme treba hovoriť len veľmi opatrne. SLOBODA - BOŽIA PEČAŤ «Božia pečať — píše nemecký teológ — ostáva vrytá ohňom do štruktúry ľudskej slobody v zmysle pozitívnom i v zmysle negatívnom. » Keď sa hra slobody zakončí pozitívne, máme večnú blaženosť, nebo; ak sa však zakončí negatívne, máme večné zatratenie, peklo. « Oheň, ktorý blčí v samotnej slobode — nástojí — nie je nič iné ako oheň samého Boha. » Samozrejme, oheň vzatý v zmysle alegorickom. « Energia, ktorá horí v slobode, je rozžeravená energia samotnej božkosti. Nenávisť a zloba proti Bohu je úmerná spojeniu lásky, ktorú Boh predvídal a vpísal do podstaty stvorenej bytosti, a tak sa táto láska vyjadruje ako ťarcha a oheň božského hnevu, ktorý vo svojej veľkosti a sile zodpovedá presnému vzťahu lásky, ponúkanej človekovi a ním odvrhnutej. » Inými slovami, naša sloboda nie je iba čosi ľudské, ona nesie na sebe pečať Božiu vpísanú ohňom a teda nezrušiteľnú. Či to chceme alebo nie, či sa nám to páči alebo nie, sme Boží, patríme Bohu, a nie sme bohmi sami pre seba. Ilúzia, že sme pánmi a nositeľmi našej slobody s možnosťou používať ju podľa našich exkluzívnych chúťok, táto ilúzia nás zaťahuje do hry, ktorá nekonečne prevyšuje človeka, pretože sa odohráva v okruhu Boha. Sme stvorenie, a nie stvoritelia, a preto vrchol nášho ľudského bytia, naša sloboda, nesie na sebe pečať Božiu, vpálenú do našej štruktúry ohňom. Toto všetko, čo sme povedali, kladie veľmi dôležité otázky: čo je vlastne ľudská sloboda, aká je naša zodpovednosť? Je jasné, že keď nám naša «slabá myšlienka» povie, že naša sloboda je sloboda ryby chytenej do siete, alebo muchy uväznenej vo fľaši, zmysel dramatickej veľkosti ľudskej slobody sa rozbije; dramatickosť ľudského života a ľudské voľby skončia v banálnosti. Neuveriteľná a nevyspytateľná veľkosť človeka, pred ktorou cúva aj Božia všemohúcnosť, sa týmto vyprázdňuje, znehodnocuje, ruší. Žeravá pečať Božia vrytá v našej slobode prenecháva miesto obchodnej značke akéhosi sponzora. NAŠA ZODPOVEDNOSŤ Dogma o pekle je vyjadrením ohromnej vážnosti vlastnej zodpovednosti voči nesmiernej láske, ktorá sa zjavila v Ježišovi Kristovi. Je veľmi «silnou myšlienkou» vyhlásenie, že v živote «nejde o to chcieť hocijakú vec, ale skorej kráčať v smere Božieho volania a neod- bočiť z cesty ani na spev klamlivých sirén » (A. Manaranche). Je ďalej objavením bezhraničného nebezpečenstva spáchať hriech, ktorý značí smrť Boha v duši, čo nesie so sebou smrť človeka. Je tiež odmietnutím falošného optimizmu, že nech idú veci akokoľvek, nakoniec sa všetko napraví. O pekle, ak chceme byť verní Písmu, musíme hovoriť len vo svetle Božej lásky, ktorá víťazí v Ježišovi Kristovi najkrajším spôsobom. Boh je Láska — toto je prvé a posledné slovo kresťanstva. Kristovo víťazstvo nad hriechom a tým aj nad smrťou, je nádherná skutočnosť, ktorá nám dáva nádej a svetlo na celý náš život. Myšlienky C. Fioreho preložil a upravil A. Pauliny, SDB 5 [pageend5]ROZHOVOR SO SPISOVATEĽOM ANDRÉ FROS- SARDOM, OD KTORÉHO VYŠLA PRED PÁR MESIACMI V PARÍŽI KNIHA O PÁPEŽOVI JÁNOVI PAVLOVI II. A O JEHO VPLYVE NA MEDZINÁRODNÉ UDALOSTI. SVET PÁPEŽA JÁNA PAVLA II. — Ako ste objavili « človeka » Jána Pavla II.? — V deň jeho zvolenia na námestí svätého Petra v Ríme. Tristotisíc osôb, medzi nimi novinári a veľvyslanci, všetci sme mali slzy v očiach. Pocítili sme vtedy, že sa stalo niečo neobyčajné. Zdalo sa nám, akoby tento nový pápež prišiel priamo z Galileje a nie z Poľska. Jeho voľba mala v sebe čosi prorocké, aj keď nikto nemohol predvídať, že totalitárne systémy vo východnej a strednej Európe sú odsúdené na zánik. Keď som sa stretol zoči-voči s Jánom Pavlom II. počas raňajok, videl som toho istého človeka a to pre jednoduchú príčinu, pretože neexistuje Ján Pavol II. « súkromný ». Je stále tým istým človekom, neúnavným pracovníkom, ktorý presne dodržiava naplánované stretnutia. Ba aj jedenie pri stole je pre neho príležitosťou « pracovať ». — Ako si vysvetľujete jedinečnú osobnosť Jána Pavla II.? — Čo vám mám povedať? Je taký! Čím častejšie sa s ním stretávam, tým väčší rešpekt mám voči nemu. Tak sa rešpektujú osoby, ktoré sa úplne venujú svojmu poslaniu, v ktorých niet rozdielu medzi tým, čo si myslia, v čo veria a čo hovoria. Táto neobyčajná vnútorná jednota vysvetľuje ich chariz- mu, zvláštny dar. Jeho matka bola luteránka, jeho stará matka židovka. Mal päť rokov, keď jeho otec vstúpil medzi zakladateľov Komunistickej strany vo Francúzsku. Mladý André Frossard vyrástol v ovzduší silného ekumenizmu. Ako malé dieťa ho vodili na manifestácie a naučil sa spievať Internacionálu. « Je to jediná vec z komunizmu, za ktorou je mi ľúto, » hovorí, «Ten spev ma dojme aj dnes.» Ako dvadsaťročný si nekládol nijaké životné otázky, žil v « idiotskom ateizme », ako on sám hovorí. Raz náhodol vošiel do jedného parížskeho kostola a vyšiel z neho ako definitívny kresťan. Tento zásah vysvetlil vo svojej knihe BOH EXISTUJE, JA SOM SA S NÍM STRETOL. Ako dvadsaťpäťročný vstúpil roku 1940 «do odboja celkom prirodzene ako všetci kresťania v mojom prostredí.» Bol zajatý a uväznený v pevnosti Monteluc, ktorej velil povestný Klaus Barbie, v hroznej « židovskej chatrči »az toho dôvodu ho zavolali roku 1987 za svedka proti Barbiemu. André Frossard je priateľom Jána Pavla II. Napísal o ňom už dve knihy: NEMAJTE STRACH a V ROZHOVORE S JÁNOM PAVLOM II. Vo svojej poslednej knihe, ktorá vyšla pred nedávnom v Paríži pod titulom LE MONDE DE JEAN PAUL II., tento slávny žurnalista denníka « Figaro », osvetľuje úlohu pápeža Wojtyľu pri páde komunizmu. Opisuje tiež s veľkou jasnosťou postoje Svätého Otca voči niektorým problémom morálky. Na otázky Nathalie Bayerovej odpovedal s veľkou jednoduchosťou. — Vo vašej knihe je niekedy ťažko nájsť rozdiel medzi vašou a pápežovou myšlienkou. Vý sám to priznávate v predhovore vašej knihy. Sú vaše myšlienky také podobné? — My dvaja sa nepodobáme jeden na druhého. Ján Pavol II. je človek viery, ja som zasa človekom evidencie. Evidencia sa mi ponúkla (v jeho obrátení, pozn. prekladateľa) a odvtedy som sa nemusel namáhať. Toto ma viac zaraďuje medzi mystikov, totiž 6 [pageend6]medzi ľudí, ktorým sa dostalo experimentálnej vedomosti. Pozor, ale ja sa preto nepovažujem za španielskeho Jána z Kríža. Rozdiel medzi Božou čistotou, jeho nekonečnou nevinnosťou a tým, čo mystici vidia vo svete, ich vedie byť pesimistickými pri pohľade na skutočnosť. Veriaci ľudia majú zasa takú vieru v Boha, že sú hnaní hľadať všetky budúce znaky vyplnenia Božieho slova. Vidia v udalostiach všetky horčičné zrnká, ktoré klíčia a rastú tu i tam. Ján Pavol II. dáva veci do poriadku vďaka svojej viere a to je jeden zo spôsobov poznania Boha, oveľa istejší než poznanie mystikov, to priznávam. K mystickému poznaniu sa totiž môže v skutočnosti primiešať dávka osobnej predstavivosti, ba i blúznenia každého druhu. A potom mystici sú ako podpaľači, hodia do ohňa všetko, čo im padne pod ruku, začnúc často nimi samými. — Vy robíte vo svojej knihe rozbor úlohy, ktorú mal Svätý Otec Ján Pavol II. pri páde komunizmu. Nezdá sa vám, že preháňate, keď tvrdíte, že «stredisko zemetrasenia» bolo poľské mesto Gdaňsk? — Všetko sa začalo v Gdansku. Oslobodenie Poľska urýchlilo pohyb aj v iných krajinách. To však ale neznamená, že to bol pápež, ktorý všetko začal... Komunistická strana sa čiastočne zničila sama. Sám Chruščov priznal roku 1956, že Komunistická strana sa len túlala za tridsať rokov popri skutočných dejinách. To bola vážna vec. Potom sú tu Solženicyn, vynikajúci človek a iní disidenti. Inteligencia sa dala do pohybu, potom nasledoval Sacharov a iní. Komunistický systém sa doslova zodral a dlhé utláčanie ľudí vyprovokovalo nakoniec rezignáciu a nezáujem ľudu a potom prišlo odmietnutie falošnej nomenklatúry, samozrejme privilegovanej komunistickým režimom. Systém bol už dávno podminovaný a výbušnou náložou bolo mesto Gdansk a Solidárnosť. Všetci vedia, že pápež podporoval Solidárnosť a robil jej reklamu. On sám však nechce, aby sa hovorilo o jeho úlohe. « Vy ste prílišný papista », povedal mi jedného dňa a dodal, « už som vám to povedal viac ráz.» Ja som mu odpovedal: « Santitá, ja nie som sám, je nás jeden a pol bilióna osôb.» — Východ padol pre nedostatok duchovných hodnôt, Západ je ponorený do iného druhu materializmu... — Pápež je veľmi presvedčivý v tomto bode: totalitárny systém jednoducho poprel ľudskú osobu. Na druhej strane takzvané liberálne režimy sa chvália, že uznávajú ľudskú osobu, ale v skutočnosti ju zaznávajú. Osoba je nepriateľom všetkých režimov. Západné režimy možno zlepšiť zvnútra: a v tom je veľký rozdiel od komunizmu. — Veľkou ideou Svätého Otca je návrat do jednej kresťanskej Európy. Niekto sa ale veľmi bojí« reštaurácie » kresťanských hodnôt na úkor iných hodnôt... — Je mi do smiechu nad týmito slovami. Keď sa chce vybudovať jedna veľká federácia, je potrebný spoločný prvok všetkým národnostiam. Nebude to však ani jazyk, ani kultúra: veď je pravdou, že Nemecko vrcholí v baroku, kým Francúzsko v gotickom štýle atď... Jediným spoločným elementom rôznych národností je ich kresťanský pôvod a ich krst. To však neznamená, že sa musí zveriť vládna moc do rúk Cirkvi, naopak! Rozluka Cirkvi od štátu nemá pôvod v roku 1905; má svoj pôvod v evanjeliu: « Dajte cisárovi, čo je cisárovo». To však neznačí vnútiť Boha cisárovi: cisár si musí svoje veci vyriešiť sám. Všetky spoločné hodnoty sú kresťanského pôvodu, aj tie revolučné. Prví, čo vynašli slobodu, boli Hebreji, tvrdiac, že človek je stvorený na Boží obraz: následkom toho nebolo dovolené znásilniť človeka. Nemohol byť uvrhnutý do otroctva a nemusel sa viac klaňať ľuďom. Rovnoprávnosť? Je dokonalá iba pred Bohom: všetky bytia pochádzajú doslova z ničoho. Bratstvo? Ono predpokladá spoločného Otca: bolo by smutné nachádzať sa v bratstve sirôt. Toto sú staré hodnoty kresťanské, ktoré Cirkev, žiaľ, odviedla od ich cieľa a to pre dlhé spolupaktovanie Cirkvi so štátom. Našťastie sme sa od toho už oslobodili. — Vy robíte rozdiel medzi morálkou a etikou. V laickej spoločnosti možno dosiahnuť etiku bez kompromisov? — Spoločnosť ako taká nemôže urobiť nič. Je na svedomí jednotlivcov uvedomiť si, že to, čo voláme etikou, je akási abstraktná výstavba ducha, veľmi ľubovoľná, do ktorej hodíme, čo sa nám páči a čo sa môže meniť zo dňa na deň. Morálka, naopak, prichádza zvonku: pre židov a pre kresťanov od Boha, pre laikov zo 7 [pageend7]starodávnej múdrosti, od Sokratesa alebo od Montaignea pre iných. Dnes nie sme schopní vybudovať morálku, pretože nepoznáme definíciu človeka. Kresťanské základy spolu so židovskými — nemali by sme nikdy oddeľovať kresťanstvo od židovstva — sú jediné, ktoré dávajú nezničiteľnú definíciu ľudského bytia. Odkedy je táto definícia popieraná, nevieme viac či človek je inteligentným zvieraťom, alebo zvieraťom politickým, alebo zvieraťom na dvoch nohách bez peria. No v každom prípade je zvieraťom! Je to nepríjemné, však? Akú etiku chcete dať tomuto zvieraťu? Prečo sa nesprávať k nemu ako k teľaťu živenému estrogénmi? Svedomie sa nemôže nijako zaobísť bez náboženstva. — Jednu stať knihy venujete priamo vášnivej obrane pápeža pred obvinením, že v kázni v poľskom meste Radom porovnal «cintorín nenarodených detí» koncentračnému táboru v Osvienčime. Vy poznáte veľmi dobre židovstvo, počuli ste protesty židov po tomto výroku? — Na tomto poli sa židia vždy mýlia. Poznám ich dobre, veď som časťou ich rodiny. Keď ide o pápeža, začínajú s neporozumením a prekrucovaním všetkého, čo robí. Zabúdajú, že tento pápež bol prvý, čo po svätom Petrovi vstúpil do židovskej synagógy, kde sa rozprával s rímskym rabínom ako rovný s rovným. Pápež vždy keď môže, pripomína židovský pôvod kresťanstva. Bol to on, čo priznal, že «židia sú staršími bratmi kresťanov ». Ako pápež nemohol nespomenúť potrat, ktorý sa rozmáha aj medzi kresťanmi. Nikdy ale nepovedal, že potrat je Osvienčim a ženy, ktoré ho praktizujú, že sú nacistkami. Pápež nikdy neodsúdil ani len jedinú osobu. Na druhej strane však vyhlásil: «Potrat je vec okolností, výchovy a formovania osôb.» Neposudzuje ženy, ktoré potratia, lebo vie veľmi dobre, že sa nemôžu zavesiť ťarchy na druhých, ktoré my sami nie sme schopní uniesť. Nezostáva nič iné ako sa pozerať na Ježiša Krista, ako sa správal on: ustanovil absolútnym spôsobom zákony manželstva, ale na druhý deň si poklebetil so samaritánkou, ktorá mala už päť manželov a žila so šiestym. — Prísnosť Svätého Otca v otázke potratu by sa nedala ľahšie pochopiť, keby bol trochu povoľnejší pokiaľ ide o « antikoncepciu »? — To neviem. Zdá mi však, že zákony, ktoré povoľujú antikoncepciu, nakoniec vždy legalizujú aj potrat. A to nie sú jedna a tá istá vec. Ján Pavol II. to jasne povedal, ale v tomto prípade ho nepočúvajú^ Oproti potratu antikoncepcia nie je vraždou. Čo sa mňa týka, snažím sa vždy povedať pápežovi, aby vždy jasne rozlišoval tieto dve veci a nemiešal ich. — Bolo vám vyčítané, že sa nezaujímate o Druhý vatikánsky koncil? — Naopak, musel som sa oň zaujímať, pretože Svätý Otec sa v rozhovoroch vždy k nemu vracia. Dokonca som bol v pomykove, či nepřeložit’ znova do francúzštiny koncilové dokumenty. Ale tieto texty mi nepriniesli nič nového. Všetky « objavy » Druhého vatikánskeho koncilu o náboženskej slobode, o ľudskej slobode, som žil už od roku 1920. Naučil som sa ich v základnej škole. Pochopil som, že tento koncil bol prameňom oslobodenia pre mnohých katolíkov, väzňov prísnych tradícií, hlavne francúzského jansenizmu, ktorý dusil ducha po mnohé storočia. Ja som však nikdy nebol väzňom týchto vecí a preto som ani nebol veľmi nadšený koncilom. — Tvrdíte, že pápež veľmi trpí, keď vidí, že svet sa zbavuje Boha, keď robí akoby Boh neexistoval.. — Na Západe sa ľudia spokojne zbavili Boha. Je pravda, že ľudia žijú, akoby Boh neexistoval. Na druhej strane však treba vedieť, že Boh pokračuje vo svojom pláne spásy ľudstva bez toho, že by sa úzkostlivo staral, čo ľudia robia. Chyby integralistov a progresívnych sa podobajú jedny druhým a zároveň si protirečia: integralista uväzňuje Boha v jeho vlastnom absolútne, ďaleko od histórie. Plní vždy Božiu vôľu, či to Boh chce, alebo nie. Progresista po konštatovaní, že Boh vošiel do dejín « vtelením », zaviera ho do týchto dejín. Mýli sa a spôsob, ktorým Boh vstupuje do našich búrlivých a bezcitných dejín, stáva sa nepochopiteľným. Treba veriť, že Boh pôsobí cez udalosti, a nie s nimi a ani ich prostredníctvom, lebo by sa mohol stať ich väzňom. On je absolútne slobodný! Pretože ak urobíme Boha pôvodcom udalostí, potom bude potrebné, aby nám vysvetlil zverstvá Osvienčimu, a to je nemysliteľné. Nathalie Bayer Preložila Mária Crosignani 8 [pageend8]V čom spočíva zrelosť človeka? — Treba v nej rozlišovať viacero aspektov. Možno hovoriť o zrelosti psychickej, spoločenskej, morálnej, citovej, rozumovej a, prirodzene, aj kresťanskej. V tamto príspevku si priblížime základné zložky rozumovej zrelosti a príslušného vývoja. Odborníci vo vývojovej psychológii rozčlenili priebeh rozumového vývoja na päť fáz. V prvej fáze — do veku dvoch rokov — dieťa len veľmi nejasne vníma okolitý svet a reaguje naň vo veľmi obmedzenej miere. Ak sú tieto reakcie veľmi živé, je to zvyčajne dobrým znakom pre jeho budúci rozumový vývoj. Druhú fázu — od 3. do 5. roku — charakterizujú takzvané pred-pojmy. Dieťa ešte nemá pojmy; žije iba prítomnosti a nanajvýš je schopné poslúžiť si skúsenosťami, ktoré nadobudlo v úzkom okruhu svojho okolia. Tretia fáza rozumového vývoja — od 6. do 9. roku — spočíva v intuícii, teda v globálnom pochopení rôznych situácií bez rozumového uvažovania. Štvrtá fáza — od 10. do 11. roku — spočíva v takzvaných konkrétnych rozumových procesoch. Ide totiž o rozumové procesy, ktoré sa týkajú iba konkrétnych vecí. Napríklad chlapec a dievča vedia rozumom rozdeliť celok na časti, ale len ak ide o konkrétne veci. Piata fáza rozumového vývoja — od 12. do 15. roku — a ďalej spočíva v takzvaných formálnych rozumových procesoch. Je to fáza logického ZRELOSŤ ČLOVEKA V čom spočíva zrelosť človeka? Na túto otázku odpovedá profesor Klement Poláček, psychológ na Pápežskej saleziánskej univerzite v Ríme. rozmýšľania. Chlapci a dievčatá sú už schopní používať abstraktné pojmy. Túto fázu charakterizuje racionálne uvažovanie, ktoré možno vyjadriť známou schémou: Ak vykonám toto..., stane sa to a to. Mladí, ktorí dosiahli túto fázu, sú schopní riešiť svoje denné problémy a rozličné rozumové úlohy. Je prekvapujúce — ako konštatujú odborníci — že u mnohých dospelých ľudí sa rozumový vývoj skončí v štvrtej fáze, charakterizovanej rozumovými procesmi týkajúcich sa iba konkrétnych vecí. Odhaduje sa, že počet týchto ľudí v mnohých krajinách prevyšuje 50 % dospelých obyvateľov. Na objasnenie a potvrdenie uvádzame jeden z prípadov, ktoré opísal ruský psychológ Luria. Psychológ položil normálnemu 38-ročnému mužovi otázku: « V čom sa podobajú sliepka a pes? » Muž odpovedal: « V ničom. » A vymenoval ich rozdielne vlastnosti. Psychológ ho upozornil: «Vy ste vymenovali iba to, čím sa sliepka a pes odlišujú. Ja by som však chcel od vás vedieť, v čom sa podobajú. Jestvuje jedno slovo, ktorým možno pomenovať aj sliepku a psa. Vedeli by ste mi povedať, o aké slovo ide? Muž úprimne odpovedal: «Neviem.» Nevedel, že stačilo odpovedať: « Zviera.» Z tohto a z iných prípadov, ktoré uvádzajú psychológovia, vyplýva, že mnohým ľuďom chýbajú abstraktné pojmy a schopnosť robiť rozumové závery. V posledných desaťročiach významní psychológovia tvrdia, že u viacerých ľudí rozumový vývoj prekročí piatu fázu; preto hovoria o šiestej fáze. V čom spočíva? — Ak piatu fázu charakterizuje schopnosť riešiť problémy, charakteristickou zložkou šiestej fázy je objavovať nové problémy. Opíšeme veľmi stručne štyri charakteristické vlastnosti ľudí, ktorí dosiahli šiestu fázu rozumového vývoja. Po prvé: Je známe, že ľudské myslenie prebieha v určitých štruktúrach, ktoré pra- 9 [pageend9]kážajú vidieť iné spôsoby myslenia. Kto sa vie vymaniť z týchto štruktúr, objaví nové skutočnosti, a teda aj nové problémy. Po druhé: Zrelý človek si je vedomý, že realita je málokedy jasne vyhranená. Obrazne povedané: nie je len biela alebo len čierna. Preto treba pripustiť aj iné systémy poznania. Po tretie: Šiestu fázu rozumového vývoja charakterizuje aj takzvané dialektické myslenie, ktoré sa zakladá na skúsenosti, že ľudské poznatky sú relatívne, a teda provizórne. Zrelý človek chápe, že život prináša so sebou prípady, ktoré nemožno zaradiť do presných štruktúr poznania. Po štvrté: Zrelý človek vie dať do súladu svoje city s rozumovým poznaním. Mnohé ľudské situácie sú rozporuplné, konfliktné, a preto nie je možné, alebo aspoň nie je vhodné prijať radikálne riešenie. V takýchto prípadoch u zrelého človeka prevláda rozum nad citovou stránkou. Z toho, čo sa povedalo vyplýva, že ľudia, ktorí dosiahli šiestu fázu rozumového vývoja, sú spravidla veľmi rozvážni a v rozhodovaní sú skôr pomalí. Na doplnenie treba dodať, že v poslednom čase mnohí psychológovia urobili rozsiahle výskumy o múdrosti, ktorá je veľmi odlišná od rozumových vedomostí. Prišli k zaujímavému záveru: múdrosť zahŕňa v sebe práve štyri spomínané hlavné aspekty šiesteho štádia rozumového vývoja. Znie to takmer paradoxne, ale to, čo súčasní odborníci predkladajú vo vedeckom rúchu, je už vyše dvetisíc rokov opísané vo Svätom písme Starého zákona, najmä v Knihe múdrosti. Múdrosť ako rozvážnosť dobre vystihol istý francúzsky NEĽUDSKÝ PLÁN ZNIČIŤ VŠETKO CHORVÁTSKE A KATOLÍCKE V TEJTO KRAJINE Chorvátski biskupi už 30. júla minulého roku adresovali celému svetu výzvu, v ktorej vypočítavali bezprávia vykonané proti chorvátskemu národu. Nazvali tieto bezprávia « opravdivými zločinami proti ľudskosti ». Všetci ľudia s bôľom sledovali boje, ktoré viedlo federálne vojsko a tzv. « četníci » ovládaní srbskou hegemóniou proti chorvátskemu národu, ktorý sa chcel oslobodiť z područia komunistickej nadvlády Belgradu. Konečne bolo možné zostaviť menšiu bilanciu škôd na ľudských životoch a materiálnych škôd, ktoré utrpelo Chorvátsko v bojoch v čase od 17. augusta 1990 do 22. januára 1992. Bilancia bola zostavená na základe chorvátskych a zahraničných informácií. ŠKODY NA ŽIVOTOCH CHORVÁTSKEHO OBYVATEĽSTVA: 3.100 Chorvátov zabitých, ktorých mená sú známe. Predvída sa, že počet mŕtvych je oveľa väčší. 16.000 ranených, z ktorých veľký počet ťažko. Mnohí zranení ostatnú doživotnými invalidmi. 5.000 Chorvátov bolo zajatých federálnymi vojakmi a četníkmi. 8.000 chorvátskych mužov je nezvestných. 700.000 utečencov, čo museli opustiť svoje domy a majetky. 285.000 ľudí ostalo bez zamenstnania, lebo mnohé továrne boli zničené. ŠKODY NA MAJETKU CHORVÁTSKEHO ŠTÁTU: Takmer jedna tretina ekonomického potenciálu Chorvátska je prakticky zničená a škody sa odhadujú na 19 miliárd USA dolárov. 200.000 obytných domov bolo zničených alebo ťažko poškodených bombami a mínami. 400 kultúrnych pomníkov bolo zničených alebo poškodených. 325 katolíckych kostolov bolo zbúraných alebo ťažko poškodených. Takisto bolo zničených alebo poškodených 29 kláštorov a 50 farských budov. 170 farností ostalo bez veriacich a 130 kňazov bolo vyhnaných z farností. Bolo zničených 80 školských budov a 30 nemocníc a zdravotných stredísk. Bolo zranených 22 detí a 23.000 žiakov ostalo dlhý čas bez školskej výučby. Celé obce boli vyplienené a zrovnané so zemou. Veríme však, že katolícky chorvátsky národ aj teraz povstane zo svojich zrúcanín. Potrebuje však našu pomoc a solidárnosť. kazateľ: « Keby som mal Božiu všemohúcnosť, premenil by som svet od základov. Keby som mal aj Božiu múdrosť, nechal by som svet taký, aký je.» Klement Poláček 10 [pageend10]Egidio Viganö DON BOSCI RimRNA Pár dní pred sviatkom svätého Jána Bosca, v piatok 31- Januára 1992 sa, objavila na talianskom knižnom trhu zaujímavá kniha s názvom Don Bosco ritoma — Don Bosca sa vracia. Je to dlhé interview, ktoré poskytol hlavný predstavený Saleziánskej spoločnosti don Egidio Viganó talianskemu novinárovi Angelovi Montonatimu. Dôvodom k napísaniu knihy boli dva podnety — spresňuje v úvode novinár. Prvým bolo 150. výročie stretnutia sa don Bosca s murárskym učňom Bartolomejom Garellim 8. decembra 1841, ktoré značilo začiatok saleziánskeho diela. Druhým podnetom bola situácia dnešnej mládeže: Kto sú vlastne dnešní chlapci a dievčatá? Co chcú? Ktorým smerom sa uberajú? Ako im možno pomáhať? Don Bosco bol veľký vychovávateľ: Keby sa dnes vrátil, čo by pre nich urobil? A ďalej: jeho duchovní synovia, saleziáni, pokračujú verne v jeho diele? Tieto otázky oprávňujú titul knihy: Don Bosco sa vracia. 1 240 otázok a príslušných odpovedí prinášame iba niektoré, aj to zväčša v skrátenej podobe. DON BOSCO SA VRACIA — Don Viganó, je don Bosco aktuálny aj dnes? — Známy francúzsky teológ, dominikán Otec Chenu, na otázku, ako asi budú vyzerať noví svätí, odpovedal: « Chcel by som predovšetkým spomenúť svätca, ktorý predstihol Druhý vatikánsky koncil o celé storočie: je to don Bosco. On je novým vzorom svätosti svojím dielom, ktoré sa radikálne líši od spôsobu zmýšľania jeho súčasníkov. — Kto bol v skutočnosti don Bosco? Kto ho — okrem saleziánov — najlepšie pochopil? — Svätý Otec Ján Pavol II. ho definoval: «génius srdca», komentoval jeho výchovnú metódu vo svojom liste Juvenum patríš — Otec mládeže z roku 1988 a úradne ho vyhlásil za « otca a učiteľa mládeže ». Z tých, čo napísali životopis don Bosca mimoriadne na mňa zapôsobil protestantský spisovateľ Walter Niggs svojou knihou: Don Bosco — svätec pre naše časy. — Keby don Bosco žil dnes, ako by konal? Inými slovami: V čom spočíva podstata saleziánskej charizmy? — Podstatou našej charizmy je osobitný charakter apoštolského zasvätenia, ktorého cieľom je zvláštne poslanie, začaté don Boscom, pre dobro mládeže a ľudu. — Aký je súčasný stav Saleziánskej spoločnosti? — V roku 1991 bolo na celom svete 17.631 saleziánov. Pôsobíme v 97 krajinách. Spoločnosť rastie počtom najmä v Latinskej Amerike, v Poľsku, Cesko-Slovensku, v Indii, Korei, na Filipínach a odnedávna aj v Afrike. — Saleziáni majú päť kardinálov a okolo 80 biskupov. Ako vysvetliť túto dôveru Svätého Otca k vám? — Iné rehoľné spoločnosti majú ešte viac biskupov. Saleziánski biskupi pôsobia najmä v misijných územiach. Svätý Otec menuje kardinálov a biskupov na základe ich osobných kvalít, a nie podľa rehoľnej spoločnosti, do ktorej patria. 11 [pageend11]— Medzi vami sa bežne hovorí o Saleziánskej rodine. O čo ide? — Saleziánska rodina sa skladá z rôznych skupín. Niektoré založil sám don Bosco, napríklad saleziánov, Dcéry Panny Márie Pomocnice, ktorých je dnes tiež vyše 17 tisíc, a saleziánskych spolupracovníkov. Iné skupiny vznikli neskôr, napr. don Boscove dobrovoľníčky, iné rehoľné alebo sekulárne inštitúty a združenia, ktoré žijú podľa don Boscovho ducha. Saleziánska rodina má dnes okolo 100 tisíc členov. — Čo značí vychovávať v súčasnej od- kresťančenej spoločnosti? — Prvým cieľom výchovy má byť naučiť mladých, ako sa stať osobou v plnom zmysle slova. To značí, že ich treba vychovávať nielen k tomu, aby vedeli, čo robiť, ale aby vedeli aj to, akými majú byť. Preto im treba pomáhať utvoriť si správne presvedčenie o slobode, zodpovednosti, solidarite, o pravom zmysle lásky a najmä pomáhať im otvoriť sa Absolútnu, teda Bohu. Inými slovami, treba priviesť mladých k veľkému ideálu — k Ježišovi Kristovi. — Don Boscova výchovná metóda, čiže preventívny systém, je platný aj dnes? — Pravdaže, len ho treba prehĺbiť a prispôsobiť novým podmienkam, v akých žije dnešná mládež. — Mohli by ste to lepšie vysvetliť? — Prehĺbili sme a prispôsobili dva základné rozmery preventívneho systému: V prvom rade osobitnú spiritualitu čiže duchovnosť pre vychovávateľov i pre vychovávaných a potom príslušné výchovné zásady. Pokiaľ ide o osobitnú duchovnosť, v našich stanovách, ktoré sú pre nás pravidlom života, sa tvrdí, že preventívny systém bol pre don Bosca duchovnou skúsenosťou. Citujem: « Preňho to bola láska, ktorá sa nezištne darúva, lebo čerpá z lásky Boha, ktorý každého tvora predchádza svojou prozreteľnosťou, sprevádza svojou prítomnosťou a zahrňuje dávaním života... Preventívny systém preniká naše vzťahy k Bohu, vzťahy osobné i život komunity v prejavovaní lásky, ktorá sa vie stať láskou milovanou.» Celý tento systém sa opiera o rozum, náboženstvo a láskavosť. Nepoužíva donucovacie prostriedky, ale apeluje na rozum, srdce a túžbu po Bohu, ktorú každý človek nosí v hĺbke svojej duše. Spája v konkrétnom spoločnom živote vychovávateľov i mladých v rodinnom ovzduší dôvery a dialógu. Napodobňujúc Božiu trpezlivosť, vychovávatelia sa stretávajú s mladými na rovine ich slobody. Sprevádzajú ich, aby si utvorili pevné presvedčenie a postupne preberali zodpovednosť za citlivý proces svojho rastu v ľudskosti a vo viere. — Dnes aj v Cirkvi predstavujú Ježiša Krista z rôznych hľadísk. Ako ho predstavujete vy saleziáni? — Predstavujeme mladým Ježiša Krista nielen ako človeka, nášho brata a priateľa, ktorý sa celý obetoval za nás, ale aj ako Vzkrieseného, Božieho Syna a Pána dejín, ktorý má ústrednú úlohu v živote jednotlivca i celého ľudstva, a to najmä prostredníctvom Cirkvi a jej sviatostných znamení. — Aký zástoj má vo vašej duchovnosti Panna Mária? — Matka Božia má dôležitý zástoj nielen v dejinách spásy, ale aj v dejinách a poslaní našej Spoločnosti. Don Bosco splnil plán, ktorý mal s ním Boh, vďaka materskej pomoci Panny Márie, takže na sklonku života mohol právom povedať: « Všetko vykonala Panna Mária.» Mladým zdôrazňujeme, že Panna Mária je prvá veriaca a najdokonalejšia učeníčka Ježiša Krista. Spolu s mladými si ju uctievame ako Nepoškvrnenú, ktorá sprostredkuje Božiu pomoc pri premáhaní hriechu, najmä vo výchove k láske. Vzývame ju ako Pomocnicu, lebo ona pomáha a vlieva nádej vo všetkých ťažkostiach, najmä vo veku dospievania. — Don Viganô, na saleziánov sa v minulosti pozeralo ako na rehoľníkov, ktorí sa hodia na všetko. Platí to aj dnes? — Podľa dona Bosca salezián musí byť všestranne schopný vychovávateľ, ako bol on sám. Salezián je takrečeno « od prírody» schopný prispôsobiť sa okolnostiam a pracovať v prvej línii, aby držal krok so svetom mládeže, ktorý sa neprestajne mení. Práve preto sa saleziáni snažia špecializovať v rôznych odboroch. Už don Bosco posielal svojich saleziánov na univerzitu. — Saleziáni sa tradične veľmi intenzívne angažujú v oblasti kultúry. Ako sa to prejavuje dnes? — Saleziánska spoločnosť má dnes Pápežskú saleziánsku univerzitu so sídlom v Ríme. K nej je pridružených 21 saleziánskych vysokých škôl v rôznych krajinách a svetadieloch. Saleziánska univerzita v Ríme má päť fakúlt. Profesori pochádzajú z rozličných národností. (Sú medzi nimi aj traja Slováci, pozn. prekl.) Univerzita sa 12 [pageend12]vyznačuje najmä fakultou pedagogických vied, ale aj inými špecializovanými ustanovizňami. Napríklad je tu Univerzitný Departement pre pastoráciu mládeže, ďalej Observatórium mládeže, Inštitút pre katechetiku, Inštitút pre saleziánsku spiritualitu a iné vedecké inštitúty. Nedávno tu bol zriadený inštitút vied v oblasti masovokomunikačných prostriedkov. Saleziáni — podobne ako don Bosco — chcú byť na čele pokroku. Aj saleziánske rehoľné sestry, Dcéry Panny Márie Pomocnice, majú v Ríme svoju univerzitu, nazvanú Auxilium. Je to jediná katolícka univerzita na svete, ktorú spravujú výlučne ženy a k tomu rehoľné sestry. Práve na sviatok ich zakladateľa, svätého Jána Bosca, 31. januára 1992, navštívil univerzitu Auxilium Svätý Otec. — Don Vigano, v akej situácii sa nachádzajú saleziani, ktorí prežili komunistickú diktatúru v bývalých socialistických krajinách Európy? — Často sa v duchu pýtam, či pre poslanie Cirkvi je výhodnejšie, keď žije v slobode, alebo keď je donútená vydávať hrdinské svedectvo. Zdá sa mi totiž, že v tomto druhom prípade Duch Svätý účinkuje mocnejšie. Chcem povedať, že nás udivujú odvážne podujatia spolu- bratov, ktorí žili v totalitných režimoch v strednej a východnej Európe. Napríklad v Čes- ko-Slovensku som sa stretol s 350 spolubratmi. Mnohí, starší, boli dlhé roky vo väzení, a mnohí — väčšina — sa stali saleziánmi tajne. Museli pritom prekonať tisíce ťažkostí rôzneho druhu. — Aká situácia sa utvorí v týchto krajinách po takom náhlom páde komunizmu? — Nie je ľahké dať presnú odpoveď. Ideme napred s nádejou, ale uprostred veľkých ťažkostí. Napríklad mnohých ľudí očarúva konzumistický Západ; viacerým spolubratom je ťažké prejsť z tajnej činnosti do práce v komunite; je ťažké nájsť nové domy pre utvárajúce sa komunity; nie je ľahké vypracovať projekt apoštolskej činnosti v súčasnej zmenenej spoločnosti. — Aké konkrétne projekty pripravujú vaše výchovné strediská v strednej a východnej Európe? — Dnes, po páde múrov, sa otvorili nové perspektívy. Snažíme sa uplatniť náš charakteristický spôsob pastorácie medzi mládežou a ľudom. No nie je to ľahké. Nejde o to, aby sme sa materiálne vrátili k tomu, čo sme konali predtým, v čase slobody. Ide skôr o to, aby sa pripravil projekt pastorácie medzi mládežou podľa súčasných potrieb spoločnosti v jednotlivých krajinách. Nejde o projekt jednotlivcov, ale komunity, či už miestnej alebo provinciálnej. Takýto projekt sa stretá s nemalými ťažkosťami, dokonca aj zo strany niektorých predstaviteľov diecézneho kléru, ktorí chápu Cirkev trocha ináč, ako učí Druhý vatikánsky koncil. — Hovoril ste o Cesko-Slovensku. Ale aj v iných krajinách východnej Európy si saleziáni veľa vytrpeli pod komunizmom. — N strednej a východnej Európe celá Cirkev v poslednom polstoročí veľa trpela, a teda aj saleziáni. No napriek mnohorakým ťažkostiam saleziáni dnes pracujú nielen v Česko-Slo- vensku, Poľsku, Juhoslávii, Maďarsku, ale aj v bývalom Sovietskom zväze, najmä v Litve, v Bielorusku a na Ukrajine. V Spoločenstve nezávislých štátov pracuje dnes 30 saleziánov, 9 dcér Panny Márie Pomocnice a 10 don Bosco- vých dobrovoľníčok. A otvárajú sa tu sľubné perspektívy a projekty. (Pre úplnosť dodávame, že medzi tieto projekty patrí aj budúce saleziánske dielo v Jakutskej republike v Alda- ne na Sibíri, pozn. prekladateľa). — Don Vigano, ako sú «nové hranice» Saleziánskej spoločnosti? — Ak sa pod « novými hranicami» rozumie zemepisná expanzia, tak je to Afrika a Madagaskar, horské oblasti Južnej Ameriky, Oceánia, Indonézia a v istom zmysle aj krajiny bývalého Sovietskeho zväzu. Ak sa má na mysli kvalita novej evanjelizácie, našimi «novými hranicami» sú: po prvé naša obnova v oblasti pastorácie mládeže, aby sme mohli mladých vychovávať k hlbšej viere, a po druhé prednostná voľba tých mladých, ktorí najviac potrebujú našu pomoc. Aj dnešní saleziáni sa usilujú byť pre mladých druhým don Boscom, ktorý sa mladým prihováral týmito dojímavými slovami, ktoré sa citujú aj v Liste Svätého Otca saleziánom: « Vedzte, že som celý pre vás, vo dne i v noci, ráno i večer, v každej chvíli. Nemám iný cieľ, ako starať sa o vaše morálne, intelektuálne a telesné dobro. Pre vás študujem, pre vás pracujem, pre vás žijem, pre vás som ochotný dať aj život!». Preložil a upravil R. Blatnický, SDB 13 [pageend13]DÔVERNÝ ZNALEC PRE VATIKÁN PODÁVA NÁVRH NA RIEŠENIE OTÁZKY JERUZALEMA. PRINÁŠAME NIEKOĽKO DETAILOV Z JEHO NÁVRHU. Sympózium o otázke Jeruzalema sa odohralo za prísne zatvorenými dvermi. S tichým požehnaním Vatikánu. Najväčší znalci z katolíckej strany sa stretli v Bari 13. a 14. decembra 1991, aby diskutovali o otázkach Blízkeho východu. Sú to veľmi dôležité otázky pre vatikánsku diplomaciu: štatút (postavenie) Jeruzalema a osud Svätej zeme v rámci aktuálneho procesu mieru na Blízkom východe. Hovorilo sa aj o eventuálnom zastúpení Svätej Stolice pri tretej fáze vyjednávaní, ktoré sa mali začať 28. januára v Moskve. Početná a kvalifikovaná bola skupina pozvaných znalcov a vedcov. Na pozvanie (ENEC - Europe-Near East Center) prišli do apulského mestečka Giovanni Rulli, špecialista o stredový- chodných problémoch z Civiltä cattolica; Georges Irani, profesor histórie v Spojených štátoch a autor knihy Svätá Stolica a Blízky východ; David Jaeger, kňaz s izraelským pasom, ktorý sa ako židovský mladík obrátil na kresťanstvo a býva v Jeruzaleme; Geries Khoury, reprezentant Latinského patriarchu v Jeruzaleme Michela Sabbaha; Silvio Ferrari, docent cirkevného práva v Turíne a autor nedávno vydaného diela Vatikán a Izrael (Sansoni). Všetci sa zúčastnili ako súkromné osoby, všetci sú veľmi vážení vo vatikánskych úradoch. Boli pozvaní ako pozorovatelia aj dvaja diplomati akreditovaní pri Vatikáne: Talian Lucio Savoia a Američan Cameron Hume, poradcovia respektívnych vyslanectiev. Požiadali sme Silvia Ferrariho, účastníka na schôdzke v Bari, aby nám referoval o obsahu rozhovorov. ROZRIEŠI SA ŠTATÚT MESTA JERUZALEMA? Aké konkrétne návrhy sa vynorili v diskusiách o Jeruzaleme? Vynorili sa dve hypotézy. Prvá, v ktorej mám malú dôveru, je znovanavrhnutie Jeruzalema ako Mesta troch náboženstiev, úplne nezávislé od akejkoľvek politickej nadvlády, čiže malé Mesto-štát, o riadenie ktorého sa dajakým spôsobom postarajú rozličné náboženské zložky. Pred pár týždňami sa v novinách Indipen- dente objavil podobný návrh: vezmime Staré mesto, (kde sa nachádzajú posvätné miesta troch monoteistických náboženstiev), a urobme z neho nezávislé mesto, ale pod vládou židov, s radou, ku ktorej budú pridružení náboženskí zástupcovia kresťanov a moslimov. Tento návrh, samozrejme, uprednostňuje Izraelčanov. Návrh, ktorý sa vám nepáči. Pre dva dôvody. Po prvé: terajší stav medzináboženského dialógu nie je taký vyspelý, aby zaručil spoločné vedenie Starého mesta. Po druhé: Aj keby sa šťastne skončili vyjednávania o Palestíne, nebude to bezbolestný proces. V obsadených územiach budú Hebreji, ktorí budú musieť odísť a vrátiť sa do Izraela. A Arabi bývajúci teraz v Izraeli, ktorí sa rozhodnú vysťahovať sa do nového jordánsko-pale- stínskeho štátu (ak taký bude). Pomyslíme si, aké zrážky by vyvolali napätia v meste spravovanom kresťanmi, židmi a moslimami. Pozrime sa na druhú hypotézu. Druhá hypotéza vychádza z tohto uvažovania: hľadajme také riešenie, ktoré môže platne odhliadnuť od problému nezávislosti mesta Jeruzalema. Ak sa nám podarí vytvoriť stav životných podmienok dostatočne zaručených (teda s medzinárodnou ochranou) pre náboženské spolo- 14 [pageend14]čenstvá a pre posvätné miesta, otázka, či v Jeruzaleme budú rozkazovať Hebreji, Arabi alebo Spojené národy, sa stane menej dramatická. Uvažovalo sa medzi nami o druhu medzinárodných garancií, ktoré by bolo treba žiadať. Podľa mňa problém nie je natoľko vynachádzať nové garancie, ale použiť veľmi mnohé výsledky, ktoré sa dosiahli na ochranu menšín v rozličných krajinách sveta a aplikovať ich na Jeruzalem. Okrem toho jestvujú medzinárodné zmluvy a dohody, ako o Unescu, ktoré sa môžu použiť na obranu historickej totožnosti Jeruzalema proti plánom izraelského vnikania do Starého mesta. Slovom, pokúsme sa predovšetkým využiť už jestvujúce veci na tomto poli. Niektoré z vecí sú už čiastočne medzinárodné vo svojom obsahu a čiastočne nie. Teda treba spresniť a ustáliť formu medzinárodnej ochrany. Zdá sa mi, že táto posledná mienka najviac odzrkadľuje aj ideu Vatikánu. Formula « špeciálneho štatútu garantovaného medzinárodne » pre Jeruzalem sa častejšie objavuje v prejavoch pápeža Jána Pavla II. Ale kto je tým medzinárodným subjektom, ktorý by mohol dávať takéto garancie? Jestvujú tri hypotézy. Prvá je, aby týmto subjektom bola Organizácia spojených národov. No to nie je realistické: Izraeliti nechcú o tom ani počuť. Druhá hypotéza, ktorú v Bari predostrel Otec David Jaeger je táto: skupina európskych krajín (Taliansko, Francúzsko, Grécko, Španielsko...), ktoré sú tradicionálne zainteresované o Sväté miesta, mohli by byť ručiteľmi za rešpektovanie spomínaných noriem pre Jeruzalem. Námietka na túto formulu je, že má príchuť minulých storočí, keď prevládali kresťanské národy ako «ochrancovia» Jeruzalema. Ktosi navrhol ideu, že úlohu medzinárodnej garancie by mohlo konať Európske spoločenstvo (CEE). Ja som osobne hájil inú, tretiu hypotézu. A to: autorita, ktorá vykonáva politickú zvrchovanosť (nech je akákoľvek, izraelská, alebo arabská), vynesie zákon na ochranu menšín a Svätých miest, a medzinárodné spoločenstvo dá súhlas k takému zákonu a to na posilnenie obsahu zákona a na lepšie zaručenie jeho vážnosti. Priznávam, že vzhľadom na iné mienky, táto forma zmedzinárodnenia je slabšia, no azda je reálnejšia... Podobný návrh predostrel pred tromi rokmi aj starosta Jeruzalema Teddy Kolleck... Kolleck je však len «slobodný občan», nevyjadruje totiž líniu izraelskej vlády. Neviem, nakoľko zaváži mienka jednoduchého občana. Viem, že pracuje už vyše dvoch rokov v Izraeli komisia poverená vládou, aby študovala otázku Jeruzalema. Je to skupina právnikov, ktorí vypracúvajú niektoré návrhy o štatúte mesta Jeruzalema. Stýkali ste sa niekedy s touto skupinou právnikov? Priamo nie. Stretol som niektorého z nich, keď som bol v Izraeli. Práca komisie je však veľmi rezervovaná. Verejne nevyjde nič najavo. Na úradnej rovine pozícia politických vrchností sa nezmenila: východná časť Jeruzalema, pripojená vojensky roku 1967, sa pokladá za podstatnú časť mesta. Aj nedávno bolo vládou zdôraznené, že o jedinom a neoddeliteľnom hlavnom meste Izraelského štátu sa nevy- jednáva. Ďalej kolujú na individuálnej rovine niektoré návrhy. Napríklad v New York Rewiew of Books z 19. decembra 1991 sa objavil článok podpísaný Palishai Margalitom. Podopiera mienku o dvojakej zvrchovanosti (izraelskej a jordánsko-pale- stínskej), nad nerozdeleným Jeruzalemom. Táto mienka sa mi zdá ťažko uskutočniteľná. V Bari sa vyslovilo prianie, aby aj Svätá Stolica bola zaangažovaná do tretej fáze Mierovej konferencie o pokoji na Blízkom východe. Som skeptický ohľadom možného privolania Svätej Stolice do tohto vyjednávania. Zdá sa mi, že vatikánska diplomacia v určitej miere pyká za svoj postoj, ktorý zaujala počas vojny v Perzskom zálive. Pri tej príležitosti Izrael a Vatikán stáli objektívne a dramaticky ďaleko od seba. Izraelský štát nezaujímalo natoľko stiahnutie sa Iraku z Kuwaitu, ako zničenie vojenského potenciálu Sadama Husseina. Izrael bol úplne za vojnové riešenie. Vatikán sa však právom obával o prežitie kresťanských spoločenstiev na Strednom východe, v ovzduší protikladu medzi Západom a 15 [pageend15]mohamedánskym svetom. Vatikán bol za pokojné riešenie. Okrem toho Izrael udáva ako príčinu neprivolania Vatikánu do vyjednávaní nenadviazanie diplomatických stykov. Z hľadiska formálneho sa tento postoj Izraelského štátu zdá nesporný... Svätá Stolica sa však naplno zúčastnila na Konferencii v Helsinkách roku 1975, i keď nemala diplomatické styky s polovicou zúčastnených štátov (celý východný blok). Teda námietka je viac politická než právnická... Je pravda, že Helsinky sú precedens. Myslím si, že námietka by sa mohla prekonať. Azda pod podmienkou predbežnej nepísanej dohody... Akého typu? Vatikán by mohol byť pozvaný, ale po predbežnom vyhlásení z jeho strany nadviazať diplomatické styky s Izraelom, len čo by dozrela dohoda s arabskou časťou. Myslím, že Vatikán by bol pohotový prijať takú perspektívu. Vatikánska diplomacia zaiste nikdy neurobí nijaký jednostranný krok voči Izraelu, opustiac Palestíncov. Diplomatické styky sa súčasne nadviažu s Izraelom, Jordánskom a novou palestínskou organizáciou. No nezabudnime, že sporný bod s Palestíncami je iba jedným z toľkých iných medzi Izraelom a Vatikánom. Druhý je štatút Jeruzalema a medzinárodné garancie pre kresťanské spoločenstvá, ktoré žijú vo Svätej zemi. Aké sú vaše predpoklady pre budúcnosť? Vo všeobecnosti som pesimista. Ak by v krátkom čase donútili izraelskú vládu spraviť dôležité ústupky, Shamír radšej otvorí vládnu krízu a vyhlási anticipované voľby. V tomto prípade by zaiste vyšiel víťazne ako vodca nacionalistov. A mohol by vyčkávať, čakajúc na prezidentské voľby v Amerike budúceho novembra. Zdá sa mi, že neistá budúcnosť konferencie o pokoji oprávňuje obozretnosť, ktorá inšpiruje terajšiu vatikánsku politiku. Táto obozretnosť vyvolala aj zaujatie úradnej dištancie od optimistických tónov, ktorými medzinárodná tlač sledovala nedávnu cestu amerického kardinála O’Connora v Izraeli. Akú pomoc môže očakávať pápež od Washingtonu? Malú. Spojené štáty americké sú presvedčené, že ohľadom Jeruzalema musia v niečom ustúpiť Arabom. Možno, že konečne prídu s nimi k dohode. Je možné, že kresťanom sa dá iba symbolické uspokojenie vo forme nejakého «cukríka». Lucio Brunelli - Preložil R. Černý NEDOPATRENIA PROFESORA COLOMBA OHĽADOM TÉMY VÁTIKÁN-IZRAEL Dokumentovaný, objektívny, bezpečný v prameňoch, slovom zriedkavý príklad pravého, inteligetného novinára. A predsa, dokonca aj profesor Furio Colombo, keď sa stretá s háklivým problémom izraelsko-vatikánskych vzťahov, stratí obyčajný fair-play. A aj u neho ideologická vášeň uplatní svoju prevahu nad zvyčajnou dokumentárnou prísnosťou. Príklad? Posledná kniha tohto talianskeho novinára, docenta na Columbia University v New Yorku: Pre Izrael (Per Israe- le), vydavateľstvo Rizzoli, Milán. Veľká časť tejto publikácie je venovaná vzťahom medzi Svätou Stolicou a Izraelským štátom. Na 12. strane Colombo tvrdí, že zvyk « pápeža nespomínať verejne Izraelský štát sa prerušil po prvý raz Jánom Pavlom II.» v posledných dňoch januára 1991, po siedmich irackých misilistických útokoch na Tel Aviv. Akoby chcel povedať: boli potrebné Scudy, aby dojali tvrdé srdce pápežského Ríma. No pápež Wojtyla nespomenul po prvý raz «Izraelský štát» v januári 1991. Predošlé oznámenia sa ani len nespočítajú, tak ich je veľa. A pokrývajú celý oblúk pápežovej služby. Niekoľko údajov: 5. októbra 1980, homília v Otranto: «Hebrejský národ, po tragických skúsenostiach, spojených s vyhubením toľkých synov a dcér, pobádaný túžbou po bezpečnosti, ustanovil si Izraelský štát...» 20. apríla 1984, apoštolský list Redemptionis anno: «Pre hebrejský ľud, ktorý žije v Izraelskom štáte a ktorý v tej 16 [pageend16]zemi uchováva také vzácne svedectvá svojich dejín a svojej viery, musíme snažné prosiť túženú istotu a spravodlivú pokojnost’. » Mohla by sa citovať aj reč prednesená v Miami 11. septembra 1987, alebo posolstvo Urbi et orbi z 25. decembra 1990, alebo príhovor k diplomatickému zboru 12. januára 1991. Všetky citáty sa nezmieňujú o Izraelskom štáte, ale vyžadujú pre Izrael právo na bezpečnosť. Nebolo ťažko dokumentovať sa. Vyhlásenie vatikánskej tlačovej kancelárie z 25. januára 1991 (ktorú Furio Colombo tak kritizuje a teda pravdepodobne ju pozná), citovala na objasnenie niektoré z týchto rečí. Ďalšia oprava. Na tej istej strane knihy autor obžalúva Vatikán pre «nepopierateľné, neústupné, jasné odmietanie akýmkoľvek formálnym gestom uznať jestvovanie Izraelského národného štátu». Ako potom definovať stretnutie Pavla VI. s izraelským prezidentom v Meghidde v Samárii, v januári 1964? Alebo návštevy vo Vatikáne Abba Ebana (1969), Goldy Meie- rovej (1973), Mosheho Dayana (1978), Yitzaka Shamira (1982), Somona Peresa (1985)? Svätá Stolica uznala a uznáva výrečnými gestami Izraelský štát. Iná vec je nenadviazanie diplomatických stykov. Až do 1984 chýbali styky aj so Spojenými štátmi americkými. No nikto nikdy o tom ani len nesníval a netvrdil, že Vatikán neuznával USA. Tretia oprava. Medzi dôvody nenadviazania diplomatických stykov s Izraelom Sekretariát Vatikánskeho štátu vždy naznačoval nerozriešenú a dramatickú otázku «práva na vlasť » palestínskeho národa. Furio Colombo nenachádza lepšie argumenty ako vytýkať Apoštolskému Stolcu nerovnakú pozornosť voči problému « menšiny » kresťanov v Libanone. «Pomyslite si na tragédiu Libanonu », píše rozhorčený na 13. strane, «kde kresťanská menšina musela byť zdecimovaná a vysunutá na pokraj a to vyvolalo iba ojedinelé zmienky v zásahoch Cirkvi». Ojedinelé poukazy? Miesto toho, že by sa PÍSMO Napísal písmená od alfy po omegu, od A po Zet, tajomné zaklínadlo, premeny. V písme je stvorený svet vtelený. A poddáva sa sile písaného slova. Tajomná palica, tvoriaca a búrajúca, palica Mojžišova. Prevádza cez Červené more odsúdených na zabitie. A vyvádza vodu zo skaly. Nalieva do očú úsmev vykúpených, do očú, ktoré plakali. Litery, loďky bambusové, čo prenikli z riek do morí. Národ, čo mlčal a bol umlčaný, už tisícročie hovorí v písmenách materčiny a v spoločenstve bratov, zrodený z poroby do návratov a do SVETLA, ktoré žije. Po vzkriesení sa nespomína na pašie! Christos voskrese! Voistinu voskrese! Alliluja! Alliluja! Jozef Tóth, Košice namáhal prelistovať obsažnú zbierku úradných Acta Apostolicae Sedis, profesor mohol konzultovať oveľa pohodlnejšie 13. číslo ĽOsser- vatore Romano. Prináša toľké pápežské zákroky o Libanone, je ich 43, 5 uverejnenie sa obmedzuje len na rok 1989/90. Aký krátkozraký vedia byť aj « najkvalifikovanejší» žurnalisti! 17 [pageend17]PÁPEŽSKÝ PRELÁT MONSIGNOR ANTON BOTEK NA VEČNOSTI V sobotu 8. februára 1992 oslávil pápežský prelát Mons. Dr. Anton Botek v pezinskom Kňazskom domove svoje 81. narodeniny: narodil sa v Záriečí, neďaleko Žiliny, v roku 1911. Ráno mal ešte sv. omšu, cez deň prijímal návštevy, bol dobrej mysle. Večer sa už cítil zle, postupne strácal vedomie a ustrnuli mu údy. Stav sa postupne len zhoršoval. V nedeľu 9. februára ráno sme dostali do Ríma prvú telefonickú správu o zdravotnom stave chorého: bol veľmi vážny a zlepšenie sa ťažko dalo očakávať. Okolo trpiaceho boli rehoľné sestry — Dcéry kresťanskej lásky sv. Vincenta de Paul, ktoré majú na starosti Kňazský domov. Majú vo svojich radoch aj sestru-lekárku, takže opatera bola starostlivá a odborná. V tú istú nedeľu o pol siedmej večer prišla ďalšia telefonická správa: asi hodinu predtým Mons. Botek skonal. Pochovali ho v stredu 12. februára, so zádušnou sv. omšou vo farskom chráme v Dlhom Poli, o desiatej predpoludním. Tak skončil svoju pozemskú púť jeden z najhorlivejších slovenských kňazov nášho storočia. Kto poznal nebohého zblízka a videl ho pri práci, ako sme ho videli my v Slovenskom ústave sv. Cyrila a Metoda v Ríme, vie, že takéto hodnotenie nie je prehnané. Vstúpil do popredia ako mladý kňaz v rokoch Slovenského štátu najprv ako redaktor a horlivý šíriteľ Katolíckych novín, neskôr ako organizátor Ústrednej katolíckej kancelárie. Je pochopiteľné, že noví držitelia moci si ho hneď začali všímať a boli mu stále v pätách. Musel opustiť svoje pracovisko v Ústrednej katolíckej kancelárii, za istý čas bol v nútenom sústredení, potom v žalári a na fare, až nakoniec sa začal skrývať a pokúšal sa o útek do zahraničia, ktorý sa mu podaril v roku 1951. Skoro ihneď zakotvil v Ríme. Z jeho iniciatívy vznikol mesačník slovenských katolíkov Hlasy z Ríma. Prvé číslo vyšlo na január 1952. Súčasne sa zriaďovala aj Ústredná katolícka kancelária v zahraničí. Keď Svätý Otec Pius XII. vydal 2. augusta 1952 apoštolskú konštitúciu Exsul família, ktorá obsahovala nové smernice pre duchovnú správu vysťahovalcov, Mons. Botek sa stal prvým slovenským členom Najvyššej rady pre emigráciu pri Konzisto- riáínej kongregácii: to boli orgány Svätej stolice, čo mali na starosti prevádzanie konštitúcie. V tejto funkcii Mons. Botek organizaval misionárske cesty za slovenskými veriacimi vo Francúzsku a zakladal pre našich utečencov prvé misie — duchovné služby. V roku 1956 Otec Botek odišiel do Kanady. V ontarijskom meste Wellande prevzal riadenie farnosti. V tejto úlohe 18 [pageend18]zotrval do mája 1966. Vtedy prišiel do Ríma ako najbližší spolupracovník Otca biskupa Pavla Hnilicu. Býval v Slovenskom ústave sv. Cyrila a Metoda, ale po niekoľko rokov dochádzal pracovať k Otcovi biskupovi. Neskôr sa cesty na pracovisko stávali postupne zriedkavejšími, až nakoniec celkom prestali. Mons. Botek býval i pracoval v našom Ústave. Spolupracoval na vydaní Posolstva, ilustrovaného vydania vybraných statí Nového zákona, a pripravil i dielo Za svetlom, podobné vydanie vybraných statí Starého zákona. Týmto prácam sa osobitne tešil. Nato sa začal venovať prekladateľskej činnosti: zaujal ho spočiatku Teilhard de Chardin, neskôr sa pustil do sústavného prekladu Starého zákona. Na takúto prácu nemal dosť prehĺbenú znalosť biblických rečí hebrejčiny a gréčtiny a ani primeranú odbornú vedeckú prípravu. Mal však lásku k veci a obdivuhodnú húževnatosť. V posledných časoch pobytu v našom Ústave nám oznámil, že dokončil preklad Starého a revíziu Nového zákona. V našom vydavateľstve vyšli Žalmy a Múdrosť — niektoré múdroslovné starozákonné spisy. Nebolo možné vydávať ďalšie biblické knihy, lebo chýbali k nim primerané vysvetlivky, čo má obsahovať každé katolíke vydanie Svätého písma. Okrem toho chýbala i možnosť dobrého odborného prepracovania. Napriek týmto ťažkostiam Mons. Botek pracoval ako len vládal, aby dielo videlo svetlo sveta. V lete 1990 sa jeho zdravotný stav zhoršil. Prekonal niekoľko operácií už predtým, ale nové komplikácie priviedli k takému stavu, že opatera v našom Ústave ďalej nebola možná. Boli však už otvorené hranice na Slovensko, a tak koncom augusta 1990 odišiel do vlasti. Zakotvil v Kňazskom domove v Pezinku, odkiaľ ho Pán Boh povolal na zaslúženú odmenu do večnosti. Myslíme na neho s úctou, v bratskej láske, a prosíme všemohúceho Boha, aby ho prijal do svojej slávy. Biskup Dominik Hrušovský REHOÍNÁ SESTRA MAGDA PÍŠE Z ALBÁNSKA Srdečne vás všetkých pozdravujem. Som veľmi povďačná Pánu Bohu za milosť misionárskeho povolania. A tiež som vďačná našej Matke predstavenej, že ma poslala práve do Albánska. Už od prvého dňa sa tu cítim ako doma. Všetci nás prijali (sme tu tri sestry dcéry Panny Márie Pomocnice) s veľkou láskou. Je tu veľká bieda, ale zároveň aj veľká štedrosť a dobrota. Katolíci a moslimovia a tiež aj tí, ktorí sú bez vyznania, prejavujú o našu prácu veľký záujem. Pýtajú sa nás: « Ako je to, že ste prišli sem medzi nás, keď sme takí chudobní, keď nemáme ani len chleba. Prečo ste zanechali vaše rodiny? Prečo ste opustili vašu vlasť, keď je tu u nás veľká zima a nemáme ani dreva na zakúrenie. Prečo?». Keď im dáme našu jednoduchú odpoveď, že nás sem priviedla láska Ježiša Krista, vidím, že sa im do očí nahrnú slzy. Jedno dievča prišlo ku mne a pýtalo sa ma, či máme kde bývať. Ak nie, jej mama by mohla uvolnit’ jednu izbu, len aby sme mali kde bývať. Veľmi ma to dojalo. S pomocou Božou sme začali náš apoštolát medzi mládežou. Nemáme však nateraz ani len loptu, ale hneď sme začali « oratórium ». Je tu veľa mládeže. V oratóriu je každý deň popoludní okolo 200 chlapcov a dievčat. Každý deň máme s nimi katechetické stretnutia. Čoskoro by mali prísť sem niektorí jezuiti a tiež aj saleziáni. Raz do mesiaca budeme mať stretnutie s Otcom biskupom. Liturgia je tu veľmi zanedbaná. Počas svätej všetci pasívne sedia, nikto neodpovedá kňazovi, nikto nespieva. To je výsledok náboženského prenasledovania, ktoré tu bolo veľmi tvrdé. Prosím vás o modlitby, aby sme boli dobrými nástrojmi v rukách nebeského Otca. Ja túžim všetko robiť na väčšiu slávu Božiu. Vďaka za všetko. Sestra Magda Cerovská, FMA 19 [pageend19]V roku 1980 vyšla v edícii Dobrá kniha v Cambridge (Kanada) kniha Jána Okáľa o dr. Jozefovi G. Cincíkovi, významnom slovenskom univerzitnom profesorovi, historikovi výtvarného umenia, no najmä maliarovi, grafikovi a archeologovi, s neobyčajným umeleckým talentom. Vstúpil do života v rokoch, ktoré znamenali pre slovenský národ nové prísľuby a jemu umožnili rozvinúť svoje nadanie. V roku 1926-27 bolo na tabuli abiturientov reálneho gymnázia v Lučenci uvedené aj meno J. G. Cincíka. On však pochádzal z rodiny roľníkov a neskôr kupcov, z prostredia turčianskych olej- károv, z Kláštora pod Znie- vom, z generácií tých, ktorí na starej Jantárovej ceste medzi Baltikom a Čiernym morom rozvážali svoj tovar, zväčša pešo, spolu s drotármi. Jeho otec Gabriel Cincík bol v roku 1919 vymenovaný za učiteľa slovenskej ľudovej školy v Lučenci a syna Jozefa dal zapísať na nedávno otvorené gymnázium. Mladý študent vyrástol v ľudovom prostredí a bol plodom známej ľudovosti slovenských intelektuálov, typickej pre naše prostredie. Od mlada bol veľmi zvedavý a rád kreslil. Obľúbil si Lučenec, ktorý nepatril medzi typické slovenské malomestá, kde sa ako farby na plátne miešalo všetko — od národnosti až po náboženské vyznania. Nadaný študent už tam začal prispievať pod značkou « Cin » do časopisu << Kocúr » ako karikaturista. Nasledovali štúdiá v Prahe, kde nebola núdza o slovenskú spoločnosť: Ĺ. Fulla, M. Galanda, J. Alexy, M. Bazovský i M. Benka, aby sme vymenovali len tých známejších. Doma však slovenská kultúra a najmä Matica, závislá na štátnych podporách republiky, strácala národný charakter. V tom období prišlo do nej pracovať niekoľko nových ľudí. Medzi nimi bol v roku 1932 aj nový referent umeleckého odboru MS Jozef G. Cincík, absolvent práva na Karlovej univerzite v Prahe a Jozef C. Hronský ako tajomník Matice. Jej predsedom bol v tom čase « baťko » Jozef Škulté- ty. Všetci traja sa spolu s ostatnými podieľali na vybudovaní novej matičnej tlačiarne Neografia. Vyhlásenie Slovenského štátu bolo pre mnohých udalosťou, ktorá zmenila ich chod života. Otvorili sa nebývalé možnosti; domov sa vrátil v jeseni 1939 už vtedy známy Martin Benka. Slováci nadšene vítali verše Valentína Beniaka. Sú to roky obdivuhodnej práce J.G. Cincíka — ilustrácie k mnohým knihám, návrhy známok, návrhy bankoviek a ešte aj niečo viac. Cincík nosil počas celého svojho života v hlave i v srdci myšlienku Slovenskej národnej svätyne, nielen ako katedrály, ale aj ako miesta štúdia cyrilometodskej problematiky. Dnes by sme povedali univerzity s knižnicami, laboratóriami, ateliérmi, ktorá by bola srdcom slovenskej kresťanskej kultúry, ako to majú aj iné národy. Táto predstava ho nikdy neopustila, a potom našla čiastočné vyjadrenie v jeho životnom diele. To, čo podstatne narušilo túto rozbiehajúcu sa kultúrnu perspektívu, bola ťažká medzinárodná situácia a postavenie malého Slovenského štátu v nej. Na Slovensku vypuklo povstanie a Cincík ho prežil v Bratislave. Po vojne nastali ešte horšie časy. Víťazi poznali len svoje hodnotenie situácie a 20 JOZEF G. CINCÍK VO VEČNOM SVETLE [pageend20]mnoho slovenskej inteligen- gie si zachraňovalo aspoň holý život útekom do cudziny. Cincík emigroval spolu s inými: s dr. Štefanom Pola- kovičom, Jankom Doran- ským, dr. Ernestom Zaťkom, Jozefom C. Hronským, dr. Hrušovským a ich rodinami. Nasledovali krátke pobyty v Rakúsku, Bavorsku, Taliansku a najmä v Ríme, kde mal Cincík možnosť študovať pamiatky po solúnskych bratoch v bazilike svätého Klementa, kde bol pochovaný svätý Cyril. V roku 1946 natrvalo odišiel do bezpečnejších Spojených štátov. Tu naplno rozvinul svoj talent. Betlehemská scéna v kaplnke sirotinca rehoľných sestier v Spring Valley, na ktorej je znázornený malý Ježiš medzi sirotami, je jeho prvotinou na americkej pôde. Nasledovalo množstvo prác spojených so stavbou a výtvarným i architektonickým riešením kostolných interiérov na americkom středozápade. Výraznou ukážkou umenia dr. Cincíka je kostol sv. Benedikta v Clevelande, ktorý bol srdcom slovenskej emigrácie. Známou prácou je aj medaila majora slovenského pôvodu Ladislava Polerecké- ho, husára z čias americkej revolúcie v roku 1776 a kozmonauta Eugena Čerňana. Obaja pochádzali zo slovenských emigrantských rodín. Spomenúť treba aj návrh a realizáciu umeleckej výzdoby katedrály v Gary (Indiana), kde bol biskupom Mons. Andrej Grutka. Tiež pomník, ktorý si Cincík postavil v Slovenskom Ústave svätého Cyrila a Metoda v Ríme, návrhom mozaík a vitráží v tamojšej kaplnke. V roku 1978, na storočnicu hromadného vysťahovania Slovákov do Spojených štátov, odovzdal predseda Svetového Kongresu Slovákov, dnes nebohý Štefan Roman, dr. Cincíkovi Národnú cenu, ako výraz ocenenia jeho práce a obdivuhodného života. Úplne pravdivo a prorocky znejú slová, ktoré mu k životnému jubileu napísal priateľ dr. Karol Strmeň: « Tebe, Jozef, nemusím hovoriť, čo sme prežili a aký údel má v našom storočí tá naša úbohá slovacita, najmä keď tvorí hodnoty. Zastihli ťa pekné roky a ako ich máme inak oslavovať, ak nie oslavou čností, ktorým sme žili a smelými náznakmi nádejí, ktoré sa hanbia, že sa dávno nestali skutočnosťou v dennom živote národa, toho, ktorý od štúrovských čias nemal toľko možností oddeliť zlo od dobra, frázy od viery, abnormálnu radosť od úprimných sĺz, inými slovami: nevecí od vecí, ako práve za našich čias. Nežili sme nadarmo!». Cez minulé prázdniny som nal možnosť stráviť niekoľko týždňov medzi americkými Slovákmi a navštívil som aj dr. Cincíka v tichom prostredí penzionátu v Danville, kde žil na odpočinku spolu s Otcom Augustínom Záňom, bývalým kaplánom dr. J. Tisu. Počas rozhovoru si zaspomínal na rodičovský «Zniev», na študentský Lučenec a prekrásny gotický kostolík v Starej Haliči, na roky práce v Matici slovenskej. Z jeho hlasu nebolo cítiť zatrpknutie, ale ani veľkú radosť, keď som mu rozprával o posledných udalostiach u nás, o našej mladej slobode. Zdalo sa mi, že hodnotí triezvejšie ako ja i ten náš národ, i tú našu slobodu. Mne sa v jeho skromnej izbe, medzi prekrásnymi obrazmi zo slovenskej krajiny, votrel do srdca smútok. Prirodzený ľudský smútok nad osudom človeka, ktorý tvoril slovenské hodnoty v cudzine, kde sa stal známejším ako doma. Aj to je jeden z neblahých paradoxov najmladšej slovenskej histórie. Tento medailón chce byť vďačnou spomienkou. Dňa 28. januára 1992 sme sa dozvedeli, že dr. Cencík, jeden z našich veľkých rodákov stratených v cudzom svete, už nie je medzi nami, Nuž, Majstre, zbohom! Vy už obdivujete to, čo ste svojím umením oslavovali — večnú Krásu. A my ďakujeme za Vašu statočnosť, za Vaše umenie a za nesenie životného kríža. 21 Jozef Leščinský [pageend21]LITURGICKÁ OSLAVA SVÄTÉHO CYRILA A METODA V RÍME Tohoročná liturgická oslava svätého Cyrila a Metoda (14. februára) mala v Ríme mimoriadne slávnostný rámec. Slávnostnej koncelebrácii v bazilike svätého Klementa o 17.00 hodine večer predsedal Otec kardinál Ján Ch. Korec. Spolu s ním koncelebrovali Otec kardinál Jozef Tomko, prefekt Kongregácie pre šírenie viery, Otec arcibiskup Ján Sokol, metropolita Slovenska, Otec biskup Dominik Hrušovský, Otec biskup Pavol Hnilica a okolo 60 kňazov, za prítomnosti mnohých veriacich najmä zo slovanských národov. Spev a posluhovanie pri oltári mali na starosti kňazi a bohoslovci Pápežského kolégia Ne- pomucéna. Otec kardinál Korec povedal aj homíliu po taliansky. Vyjadril v nej radosť, že mu bolo dopriate ako diecéznemu nitrianskemu biskupovi slúžiť svätú omšu v bazilike, ktorá opatruje hrob svätého Cyrila. Vysvetlil veriacim, že diecéza Nitra, ktorej je sídelným biskupom, bola založená v časoch svätého Metoda ako prvá diecéza v strednej a východnej Európe. Ďalej vyzdvihol významný celocirkevný zástoj svätých Bratov, ktorí vynikali nielen svätosťou života a apoštolskou horlivosťou pri hlásaní evanjelia, ale aj vynikajúcimi kultúrnymi a organizačnými schopnosťami a boli originálnymi predchodcami na poli liturgických a inkulturačných snáh Cirkvi. Preto sú uznávaní nielen ako nositelia evanjelia, ale aj ako zakladatelia kultúry u slovanských národov. Otec kardinál vyzval mladých kňazov a bohoslovcov zo slovanských národov, čo študujú v Ríme, aby sa podľa napomenutia umierajúceho Cyrila dobre pripravili »pokračovať v ťahaní brázdy» evanjelizačnej činnosti, ktorú budú vykonávať vo svojej vlasti. Dnešný svet potrebuje kňazov cyrilometodského štýlu. Treba spomenúť, že Otec kardinál Ján Ch. Korec sa zúčastnil v Ríme ako relátor na vedeckom sympóziu o pútiach a pútnických miestach. Prítomní s veľkou pozornosťou počúvali jeho referát o pútiach slovenských veriacich a mládeže, počas prenasledovania na Slovensku. 22 [pageend22]KNIŽNÉ VYDANIA NA SLOVENSKU SVEDECTVO VIERY, I. Cirkev dnes, strán 452; II. Ľudská a kresťanská mravnosť, strán 406. Obe knižky sú súhrnom článkov týkajúcich sa Cirkvi dnes, prebratých z revue ECHO. Vydala Dobrá kniha v Cambridge, Ontario v Kanade a v Trnave, Česko-Slovensko. Ceny neudané. Vydané roku 1991. Skupina jezuitov, ktorí sa od roku 1952 začali postupne usadzovať v Kanade, spočiatku sa najprv celkom venovala misijnej činnosti medzi krajanmi roztratenými po veľkom kanadskom území. O dva roky neskoršie, keď bolo slovenských jezuitov v Kanade už viac, začali sa «venovať aj iným veciam, napríklad starať sa o tlač», ako napísali v prvom čísle svojej Ročenky (1954). Prvé knižočky, ktoré vydali, odzrkadľovali súrne duchovné potreby veriacich, medzi ktorými pracovali. Boli to liturgické príručky s modlitbami a piesňami. Keď po čase dostali svojich vlastných predstavených, začali slobodnejšie a účinnejšie organizovať svoju misijnú činnosť. Roku 1970 prišiel do Kanady O. Félix Litva, ktorý v Misijnom dome zorganizoval malú tlačiareň. Takto sa otvorili možnosti vydávania kníh a časopisov. Roku 1972 po spoločnej porade s katolíckymi laikmi o živote najnovšej slovenskej generácie v zahraničí sa konštatovalo, že «odlúčenie od spoločných prameňov celosvetového duchovného úsilia deformuje človeka práve tak, ako príklon k vzorom, v ktorých národ nemal svoje korene! ». Preto sa rozhodli «zachytávať v istých intervaloch ozvenu — ECHO — duchovného prúdenia moderného sveta ». Na začiatku sa uspokojili len s prekladmi, ale súčasne prejavili nádej, že neskoršie budú pokračovať aj vlastnou tvorbou. Táto ich nádej sa postupne plnila. Revue Echo vychádzala trikrát do roka na 64 stranách. V redigovaní sa vystriedali Otcovia S. Senčík, F. Litva, D. Kaľata, V. Dančo, J. Švec a R. Ondruš. Počet odberateľov sa pohyboval okolo 350. Za 18 rokov vyšlo 52 čísel. Vydávanie ECHA v Kanade sa skončilo roku 1990. Po «nežnej » revolúcii boli obnovené styky zahraničných Slovákov so starou vlasťou. Jezuiti sa rozhodli, že ECHO sa bude vydávať ďalej, ale na Slovensku pod novým názvom VIERA A ŽIVOT. ECHO sa včlenilo do obdobia, ktoré bolo poznačené teologickým myslením Druhého vatikánskeho koncilu s úsilím predstaviť pravdy viery novou formou v duchu « aggionamen- ta ». Časopis priniesol celý rad článkov a štúdií predovšetkým teologického zamerania. Keďže veriaci na Slovensku boli za 40 rokov oddelení od « duchovného prúdenia dneška », jezuiti sa rozhodli niektoré články z tejto revue znovu vydať, aby si ich mohli s úžitkom prečítať náročnejší čitatelia, aj keď už na Slovensku vychádzalo viac časopisov náboženského obsahu. Teraz uverejňujú výber článkov v troch zväzkoch, z ktorých dva už vyšli vo vkusnej úprave. Prvý zväzok CIRKEV DNES obsahuje články a štúdie z oblasti viery a nevery, o vzťahu viery a ateizmu, o Cirkvi, misiách, ekumenizme a pluralizme. Druhý zväzok prináša články o mravnosti, o manželských a rodinných problémoch, o laikoch, spiritualite a o cirkevných hnutiach. V treťom zväzku budú vybrané články a štúdie o ľudských právach, o náboženskej slobode a o niektorých významnejších mysliteľoch súčasnej doby. Slovenskí jezuiti v zahraničí chcú aj takýmto spôsobom prispieť k duchovnej obnove Slovenska. Dúfajú, že vo vybraných článkoch a štúdiách nájdu mnohí kňazi a angažovaní laici plodnú inšpiráciu. ODPORÚČAME MARIÁNSKE ZVONY Od marca tohto roku začal vychádzať staro-nový časopis ZVONY s názvom MARIÁNSKE ZVONY. Ponúka články sledujúce tradíciu i súčasnosť mariánskej úcty na Slovensku a v katolíckom svete v bohatom tematickom zameraní — Panna Mária vo svetle učiteľského úradu Cirkvi a v liturgii so zreteľom na mariánske sviatky; prináša články o mariánskych pobožnostiach, o životoch mariánskych svätcov, o zjaveniach Panny Márie, informácie o pútnických miestach na Slovensku a vo svete, správy o šaštínskej bazilike a o ďalších mariánskych svätyniach, recenzie a správy o mariánskych publikáciách... atď. «Mariánske zvony» budú z technických dôvodov zatiaľ vychádzať nepravidelne 4-5 krát do roka, neskôr mesačne. Objednať si ich možno na korešpondenčnom lístku na adrese: SALEZIÁNSKY DOM — ZVONY, 908 41 ŠAŠTÍN. Časopis nebude rozširovať PNS, ale farské úrady, misie v zahraničí i horliví jednotlivci. S prvou zásielkou dostanete poštovú poukážku na zaplatenie príspevku na vydávanie časopisu (asi 10, Kčs za číslo), čo bude aj milodar na obnovu baziliky Sedembolestnej v Šaštíne. 23 [pageend23]Vraj Vatikán by bol proti... André Frossard v knihe LE MONDE DE JEAN PAUL II., o ktorej píšeme obšírnejšie v tomto čísle časopisu, odpovedal na otázky, ktoré mu položil Maurizio Blondet pri predstavení knihy verejnosti. Na otázku, čo vyčíta Ján Pavol II. dnešnej Európe, Frossard odvetil s jemnou iróniou: « Svätý Otec Európe vyčíta, že sa stala obrovskou tržnicou, supermarketom, veľkoobchodom. Jediný princíp, ktorý ju spája, sú materiálne záujmy. Pravda, obchodné záujmy môžu byť za istý čas spájajúcim prvkom, no rýchlo sa môžu stať nebezpečným faktorom rozdelenia. Európske národy spája jediný spoločný — ich kresťanský pôvod. Táto zložka väzí tak hlboko v koreňoch, že európske národy ju už neberú do úvahy.» Novinár položil potom ďalšiu otázku: « To, čo sa odohráva v strednej a východnej Európe po páde komunizmu, nie je pre pápeža sklamaním? Očakávalo sa duchovné znovuzrodenie, a zatiaľ sa vynoril nacionalizmus, bezuzdný kapitalizmus a nenásytný hlad po materiálnych pôžitkoch...» André Frossard odpovedal: « Myslím, že Svätý Otec sa pozerá s dôveryplným nepokojom na neporiadky, ktoré sprevádzajú znovunadobudnutú slobodu. Je si vedomý, že kresťanstvo bolo silnejšie vtedy, keď bolo potláčané. Teraz, keď národy získali náboženskú slobodu, prichádza im chuť na iné slobody, nie vždy duchovné. Ale podľa Svätého Otca v strednej a východnej Európe sa nezobúdzajú nacionalizmy, lež ľudské bytosti. Ožívajú ľudské osoby s povedomím svojej kultúry a svojich tradícií — a to je pozitívne. Nie, Svätý Otec nie je pesimista, pretože je presvedčený, že v súčasnej neistote sa utvára neviditeľný poriadok a uprostred neporiadkov sa uskutočňuje určitý vyšší zámer.» Bude veľmi vhodné, keď sa trochu zamyslíme nad tvrdením, že podľa Svätého Otca sa nezobúdzajú nacionalizmy, lež ľudské bytosti. Veľmi často je aj v cudzine veľká časť Slovákov obžalovaná, že prebúdza neužitočné a škodlivé nacionalizmy. Bolo by veľmi užitočné, keby si títo ľudia a medzi nimi aj mnohí slovenskí politici uvedomili, že nie nacionalizmy sa zobúdzajú, ale ľudia, ktorí sa dovolávajú svojich základných práv. Katolícka cirkev a jej najvyšší predstaviteľ, bez toho že by robili «politiku», veľmi často zdôrazňujú, že každý národ má neodcudzi- teľné právo na svoju zvrchovanosť a aj na svoj samostatný štát. Toto právo vyplýva z prirodzeného zákona, ktorý Cirkev vždy obraňovala a z neho vyvodzuje aj praktické smernice pre svoju « politiku ». Jasne to vidieť aj na príklade Chorvátov a Slovincov: keď dosiahli svoje štátne zriadenia, prvý ich uznal Vatikán. Ale Svätý Otec aj predtým vo svojich prejavoch veľmi často zdôraznil, že Chorváti a Slovinci majú právo zriadiť si samostatné štáty. Istotne by sa nestaval, v mene toho istého prirodzeného práva ani proti Slovákom, keby sa verejne pred svetom osvedčili, že chcú žiť v samostatnom štáte. Teda hlasy, ktoré sa podľa správ šíria na Slovensku, že «Vatikán nie je za to, aby slovenský národ uplatnil svoje právo na úplnú zvrchovanosť, ktorá by mohla vyústiť v samostatný štát», sú falošné. Zaiste ich hodili ho sveta nepriatelia nášho národa, ktorí už desaťročia nám preťahujú pod nos medové motúzky « demokrace », alebo nás strašia katastrofickými správami o «neudržateľnosti » samostatného slovenského štátu. Naopak, bolo by veľmi vhodné, keby sa aj niektorí slovenskí politici pýtali svojho svedomia, či sa svojím kŕčovitým pridŕžaním určitých starých a neosvedčených formien « spolunažívania » s iným národom, neprotivia prirodzenému zákonu a tým aj tomu, čo sa všeobecne a neprimerane nazýva »vatikánska politika ». A. Jakubik SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Spojených štátoch na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]