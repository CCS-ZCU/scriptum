V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 88 Květen 1961 Členové výkonného výboru při zasedání dne 16. dubna 1961: Od leva: br. Anton Čech, br. Adolf Cierny, br. Andrew Valúšek, Vlasta Vrázová, Emilie Welclová, Pavla Janečková. — Druhá řada: Jan Babuška, David Višňovský, Vincent Pleva, Jan Sklenář, Mikuláš Ferjenčík, Břetislav Vaněk, František Schwarzenberg, Václav Kubíček, Frank Kouřím. — Chybí tu: James V. Krákora, Jaromíra Žáčková, Karel Glaser, John Opie, Frank Kratochvil, Jan Tichý, Josef Janečka, kteří se zasedání zúčastnili. Fotografoval Jiří Špánek. FRANTIŠEK SCHWARZENBERG: J I Ž S E P Ř I P O Z D Í V Á . Bezpečnost Spojených států a svobodného světa se dosud zakládala především na Organisaci Spojených národů (UN), na Severoatlantické dohodě (NATO), na dohodě jihovýchodní Asie (SEATO), na organisaci amerických států (OAS) a na americké vojenské pohotovosti. Dnes si nejen smíme, ale přímo musíme klásti otázku, do jaké míry se tato opatření v minulosti osvědčila a kolik důvěry v ně smíme vkládat pro budoucí naši bezpečnost a pro budoucí osvobození porobených národů. Bilance není příliš radostnou. NATO Účinnost NATA nebyla dosud vyzkoušena, protože se varšavský komunistický blok nerozhodl k vojenskému útoku na západní Evropu. NATO tedy dosud nemělo možnost ani se osvědčit, ani selhat. Chceme-li NATO kritisovat, můžeme arci na- [pageend1]mítnout, že se NATO stalo skutečností, až když už bylo příliš pozdě a že tedy jaksi selhalo již svým opožděným zrozením. Je nám jistě dovoleno uvažovat o tom, že by dnes alespoň Československo, Polsko a Maďarsko nebyly v područí komunismu, kdyby byl Západ projevil ihned po skončení války tolik rozhodnosti, kolik jí projevil o několik let později a kdyby byl hned tenkráte přistoupil k utvoření severoatlantického spojeneckého útvaru. Západ se však rozhodl hájit Evropu, až když z Evropy zbývala už jenom půlka. NATO je tedy určeno k obhajobě jen velice malé části evropské pevniny. Tato skutečnost sama o sobě nás nutí, abychom se dívali se značnou střízlivostí na defensiv- ní možnosti tohoto zmenšeného území, ohroženého velmocí, rozprostírající se od Chebu až po Vladivostok. Krom toho se často opakují neshody mezi partnery a obranyschopnost celku je ohrožována činností domácích odpůrců, podobajících se pátým kolonám. Jsou jimi komunistické strany ve Francii a Itálii, bývalí nacisti v západním Německu, t. zv. pacifisti v Anglii a Kanadě, souputníci ve Spojených státech i jinde a celá řada jiných záškodníků. Dosti je tedy důvodů k obavám. SEATO Organisace SEATO má zabránit dalšímu šíření komunismu v jihovýchodní Asii. Netřeba mluvit o starších úspěších komunismu — o Číně, Tibetu a severním Vietnamu. Stačí sledovat denní tisk, abychom poznali, že SEATO v Laosu selhalo a nebylo schopno zabránit ani podvratné činnosti, ani vojenskému postupu vítězícího komunismu. Marně hledáme náznaky svědčící tomu, že by SEATO mohlo v budoucnosti býti úspěšnějším, až se bude jednat o Kambodžu, Burmu, Siam ... a až po Indonésii. Vidíme tedy se zármutkem, že SEATO ve svém dnešním složení nepostačuje ku splnění vytčených úkolů. OAS Organisace amerických států má zajišťovat bezpečnost západní polokoule a má se postarat o to, aby v duchu Monroeovy nauky žádná cizí moc nezasahovala vojensky či politicky do záležitostí americké pevniny. Leč tato organisace — alespoň dočasně — rovněž selhala. Kuba je dnes politicky ve vleku Moskvy a vojensky se stala předmostím komunismu, vzdáleným pouhých 90 mil od našich břehů. Kuba — jeden z amerických států — je dnes ovládána cizí mocností: Sovětským svazem. Organisace amerických států svůj úkol nesplnila. UN Organisace Spojených národů ve svém pojetí odpovídá nejvroucnějším přáním mnoha lidí dobré vůle a vykonala nepochybně mnoho dobra. Co smíme očekávat do budoucna? Členství v UN ukládá slušným vládám povinnost řešiti všechny spory u konferenčního stolu a nesáhnout ku zbrani leč v sebeobraně. Členství v UN však nezabránilo Sovětskému svazu v organisování puče třeba v Praze, nezabránilo mu v přepadu Maďarska, nezabránilo mu ve vybudování bašty na Kubě. UN vyslalo do Conga vojenské oddíly, které někdy zdánlivě chrání s větší péčí vrahy a násilníky, než oběti jejich řádění. A takových případů je mnoho. Zašli jsme tak daleko v zajišťování stejných práv dobru a zlu, že jsme snad sami zapomněli rozlišovat mezi dobrem a zlem. Přehlížíme, že komunisti především zdůrazňují svá práva a my hlavně dodržujeme své povinnosti, plynoucí z členství v UN. Proto vítězí rozvrat a bezpráví pod zdánlivou rouškou zachovávání předpisů Charty. Kdyby tento vývoj pokračoval, sloužilo by UN tomu, čemu má bránit. Americké vojenské přípravy. Spojené státy jsou připraveny na novou světovou válku, kdyby nám byla vnucena. My však globální válku nezačneme a Sovětský svaz do ní také nemá chuti. Musíme spíše počítat s řadou malých válek toho druhu, jako jsme viděli v Laosu. Dle vlastního doznání nejsme na takové války dostatečně připraveni ani odhodláním, ani vojenskou pohotovostí. Krom toho nedávné události v Koreji, Laosu a na Kubě nasvědčují tomu, že ani naše zpravodajství není na výši. Naše vojenské přípravy tedy neodpovídají plně skutečným potřebám dneška. Ostatně ani nejlepší přípravy rázu pouze vojenského by dnes již nedostačovaly. Komunismus nespoléhá pouze na výboj válečnými zbraněmi. Těžiště se přesouvá na soutěž vědeckou, národohospodářskou a hlavně propagační. My však nedovedeme přesvědčit národy Afriky, Asie a Jižní Ameriky o tom, že naše svobodná zřízení jsou vábivější, než plané sliby komunistů. Nedovedeme přesvědčit Ameriku a její spojence, že je třeba osvobodit porobené národy. Nedovedeme přesvědčit ani sebe samy, že je třeba bojovat proti rozvratné činnosti souputníků, protože už jsme ve válce. A všechny tyto úkoly, nejen organisační, ale především mravní, byly dosud přezírány, ač jsou stejně naléhavé jako úkoly čistě vojenské. Co tedy? Má si svobodný svět zoufat? Nikoli. Vždyť všichni víme, že konec konců pravda Páně zvítězí. Svobodný svět má dosti síly hmotné, aby zdárně překonal i dnešní své ohrožení. Svobodný svět má však především převahu mravní, která nakonec rozhodne. Bát se tedy nemusíme a bát se nebudeme. Jsme si jisti svým konečným vítězstvím. Ale nikterak si nepřeháníme velikost nebezpečí, když si dnes přiznáme, že se věru již připozdívá. Je třeba nápravy, dokud ještě zbývá času. Zodpovědnost za nápravu nespočívá pouze na vládě, ale na nás na všech, kteří své vládě můžeme pomáhat a radit. Jako jednotlivci ovšem mnoho nepořídíme. Musíme se sdružovat. A pro příslušníky americké větve českého a slovenského národa je nejpřirozenějším, aby usilovali o včasnou nápravu (Pokračování na str. 9.) 2 . VĚSTNÍK [pageend2]VESTNÍK KVĚTEN 1961 Orgán Československé národní rady americké Vychází měsíčně. Predplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNIK MAY 1961 Organ of the Czechoslovak National Council of America Published monthly Subscription $2.00 a year Outside U.S.A. $3.00 Editor: VLASTA VRAZ Office: 4125 West 26th Street, Chicago 23, Illinois Application for second class mail privileges is pending at Chicago, Illinois. ZA POROBENÉ NÁRODY. Na resoluci o Laosu, zaslanou ze zasedání výkonného výboru na státní department a členy senátu dostává ČSNRA odpovědi. V resoluci Rada varuje před utvořením koaliční vlády v Laosu, které by komunistická strana, v ní zastoupená, zneužívala k násilnému převratu. Demokratické Československo je tragickým příkladem, jak komunisté se zmocní vlády tlakem shora a zdola. K resoluci jsme přiložili anglické vydání dokumentární brožury komunistického poslance Jana Kozáka o komunistickém převratu v Československu. Kongresník Roman C. Pucinski z Chicaga uveřejnil v Congressional Record dne 16. května resoluci ČSNRA v plném znění s tímto úvodem ze zasedání kongresu dne 11. května: “Pane předsedo, výkonný výbor Československé národní rady americké, s ústředím v Chicagu, nedávno odhlasoval resoluci, v které velice správně poukazuje na nebezpečí hrozící svobodnému světu z koaliční vlády v Laosu se zástupci komunistické vlády. Netřeba připomínat, že československý lid má tragickou zkušenost s koaliční vládou za účasti komunistů, tak tragickou, že dnes tato skvělá země, kdysi kolébkou demokracie v Evropě, nyní je nucena žít v komunistické porobě. Doufám, že resoluci se dostane pozornosti těch, kteří formulují zahraniční politiku svobodného světa.” V několika dnech senátor Javits z New Yorku dal uveřejnit v Congressional Record článek “Parliamentary Revolution” od člena britského parlamentu Desmond Donnelly. Senátor Javits naléhavě nem Američanů československého původu, naléhavě doporučuje, aby problém porobených evropských národů byl též předmětem Vašich úvah. Oznámení, že je Vašim úmyslem jednat o tomto problému posílí víru ujařmených milionů, že Spojené státy za Vašeho vedení jsou ve světě dnes největší morální silou za spravedlnost a svobodu.” ČESKOSLOVENSKÁ NÁRODNÍ RADA AMERICKÁ. doporučuje členům senátu, aby věnovali pozornost komunistickému odhalení, jak provedli v Praze puč, poněvadž československý převrat je dáván komunisty za vzor komunistům ve všech zemích. Desmond Donnelly začíná svou úvahu vzpomínkou na Jana Masaryka: “Je tomu právě 13 let co Jan Masaryk byl nalezen mrtev na nádvoří ministerstva zahraničí v Praze, Zamrazilo nás to téměř v každé zemi na západě . . . Field Marshal Montgomery byl ihned vyslán z Londýna, aby se ujal vedení v západní Evropě, bruselská smlouva byla podepsána již dne 16. března, týden po tragickém skonu Jana Masaryka. Události v Československu, které vyvrcholily jeho smrtí, hrály svou úlohu ve vytvoření západní aliance.” Mr. Donnelly upozorňuje na Chruščovův výrok ve vyšší škole komunistické školy a institutu Marx Lenina v lednu 1961. Předmětem jeho ponaučení byl způsob, jak se má využít a zneužít demokratického parlamentu ke svým cílům. Spis Kozákův je na stejný námět a prozrazuje mnohé podrobnosti, jakými úskoky a taktikou byl proveden pražský puč. “Československo bylo po válce zkušebním kamenem,” píše člen britského parlamentu, “jak zneužít parlamentního systému, poněvadž Československo mělo demokratické instituce a k Rusku pociťovalo tradiční přátelství. Jeho smýšlení bylo ovlivněno zklamáním z Mnichova a strachem z Německa.” Mr. Donnelly dále popisuje vývoj událostí od 1945 do tragického února 1948 a končí: “Máme být vděčni Janu Kozákovi za autentický komuni- VĚSTNÍK • 3 TRAGICKÝ PŘÍKLAD ČESKOSLOVENSKA. Dne 19. května zaslala Československá národní rada americká telegram do Bílého domu presidentu Spojených států: President John F. Kennedy The White House Washington, D. C. “Dnes bylo oznámeno, že Vy, pane presidente, se sejdete ve Vídni s předsedou vlády Sovětského svazu. Československá národní rada americká, jmé- [pageend3]stický dokument .... Závěrem vyslovím svůj osobní názor socialisty, jak pohlížím na boj odehrávající se teď ve světě formou popsanou tak jasně Kozákem a potvrzenou Chruščovem. Kdo mluví za svobodu? To je ta otázka, na kterou se dělí svět. Někteří, jak fašisté tak komunisté, jsou proti svobodě. My ostatní, ať již patříme ke kterékoli politické straně, jsme na straně svobody. Ano, musíme být tak seřazeni, poněvadž kde není svobody, není argumentu, jenom jednomyslnost hrobu, jak to poznal Jan Masaryk i jiní. Tento náš pojem politické svobody čelí nyní útoku docela jinému než byl onen prudký, někdy až hloupý frontální útok Stalinův nebo Hitlerův. Je zákeřný, poněvadž je založen zevnitř, na základě československých zkušeností z r. 1948. Komunisté si uvědomují, že dokud je západ spojen v alianci a má nukleární výzbroj, nedoporučuje se válečný útok. A proto tento nový způsob komunistického útoku je největší politickou výzvou v dějinách světa a proto musíme být vděčni Janu Kozákovi, že tak jasně nám popsal hrozbu, které musíme čelit.” (Spis Jana Kozáka “The Role of Parliament in a Communist Revolution” je k dostání v ČSNRA, cena poštou $1.00. Objednejte svým americkým přátelům, žurnalistům, členům kongresu.) Čeština na Chicagské universitě. “Chicagská universita zavádí intensivní studium slovanských jazyků a chystá se tuto činnost ještě dále rozšířit v příštím roce. Od podzimu má také už dojít k vyučování češtiny. Půjde nejprve o základní kurs pro začátečníky. Počítá se s tím, že k tomu brzy přibudou kursy další za odborného vedení. Uvažuje se dokonce i o tom, že by snad někdy v budoucnosti mohla býti zřízena i řádná stolice české řeči a literatury, jaké, myslím, dosud v Americe není. Bylo by to jistě hodné university, která nese jméno města, jež je po Praze a Brně “největším českým městem na světě,” jak se často chlubíme, která už vychovala tolik našich lidí v minulosti, a na které učili Tomáš G. Masaryk a Eduard Beneš. Uskutečnění těchto plánů zčásti bude záležet také na tom, jak se k nim postaví naše krajanská obec v Chicagu a okolí, ne-li v celých Spojených státech. U profesorů McLean a Stankiewics je velký zájem o navázání úzké spolupráce mezi Chicagskou universitou a naší krajanskou veřejností. Bylo by to opět v tradici, kterou zde zahájil Masaryk, jehož universitní přednášky bývaly hojně navštěvovány našimi krajný, a v níž pokračoval profesor Samuel Harper, který byl právě Masarykem inspirován ke studiu slovanských národů. Očekává se, že nám bude možno povzbudit naši mládež ke studiu slovanských jazyků na Chicagské universitě, že budeme moci vystupňovat sběr českých a slovenských knih pro universitní knihovnu, a že snad i přispějeme finančně na výdaje, na které existující fondy nestačí. V otázce sběru knih bych Vám nejprve chtěl poděkovat za Vaši dosavadní pomoc. Sokol Slávský nám dal asi 400 knih ze staré knihovny, přihlásilo se několik jednotlivců, Dr. Štolfa, Roderick Gorman a p. Regner, každý asi s 30 knihami. Při tom je mezi námi stále ještě řada lidí, kteří české knížky vyhazují do “garbiče”, jak se někteří zcela otevřeně přiznávají. Snad bychom so měli obrátit na naše místní spolky, aby vyzvaly každého ze svých členů ke sběru knih, snad v rámci Národní rady.” — (Z dopisu Josefa Anderle ČSNRA.) Reagujeme na dopis p. Anderleho slibem, že ČSNRA ochotně rozešle jeho výzvu na krajanské spolky. Není myslitelné, že bychom si nechali ujít tuto příležitost zřídit vzornou knihovnu české a slovenské literatury na Chicagské universitě. Tlumočíme žádost knihovníka: Máte-li ve své knihovně knihy dobrých českých a slovenských spisovatelů, prosíme oznamte' to nám v ČSNRA. Je vlastně neuvěřitelné, že právě české a slovenské Chicago, největší město počtem krajanů, zůstalo pozadu ve vyučování češtiny. Doufejme, že konečně teď, kdy americká vláda klade tak velký důraz na zachování “druhé řeči” v rodinách, kdy dokonce zřídila zvláštní výbor při Department of Education k zachránění mateřské řeči rodičů v druhé a třetí generaci, nastane konečně obrat i u nás. Je několik krajanských organisaci, které věnují každoročně stipendium. Letos by se zavděčily, kdyby vypsaly scholarship studentovi či studentce češtiny na Chicagské universitě. Nechceme zůstat pozadu za ostatními národy, na př. za Poláky, kteří dokonce věnují fondy k vydržování stolice na universitě, nejen knihy a stipendium. Zasloužíme si výtku prof. Jakobsona (viz článek J. Anderleho): “jiný národ s tak bohatou a slavnou minulostí .... by byl hrdý na svůj přínos, kdežto Češi si ho zpravidla ani neuvědomují.” Roman Jakobson čestným doktorem Chicagské university. Dne 4. května t. r. byl na Chicagské universitě slavnostně inaugurován nový kancléř university, nositel Nobelovy ceny Dr. George W. Beadle. Při této příležitosti byly uděleny čestné doktoráty několika vědcům, kteří se obzvláště zasloužili o pokrok ve svých disciplinách. Mezi těmito vědci byl také profesor Roman Jakobson z Harvardské university. Roman Jakobson se narodil v Rusku, kde se mu také dostalo universitního vzdělání v oboru jazykozpytu. Brzy po ruské revoluci r. 1917 uchýlil se však do Československa, kam ho vedl zájem o studium české řeči a literatury. Už jeho prvním větším vědeckým dílem byla studie “O českém verši”. Pro českou linguisti- ku jeho příchod sliboval znamenitou posilu a profesor Jakobson tomuto slibu nejen dostál, ale daleko ho překonal. Svým hlubokým vzděláním a širokým rozhledem, svou vlastní prací i svým vlivem 4 VĚSTNÍK [pageend4]na své žáky a kolegy na Masarykově universitě v Brně Roman Jakobson brzy zaujal jednu z vůdčích rolí nejen v české jazykovědě, ale ve světové vůbec. Pražský linguistický kroužek, o jehož založení se zasloužil, zjednal české jazykovědě takového jména, jakého neměla od časů Dobrovského, otce slovanského jazykozpytu. Za druhé světové války se profesor Jakobson uchýlil do Spojených států, kde se především zasloužil o rozvoj studia slovanských jazyků a literatur na amerických universitách. Na Československo, svou druhou vlast, však nikdy nezapomněl. Roku 1943, uprostřed nejhoršího období nacistického útlaku v našich zemích, Roman Jakobson vydal knihu “Moudrost starých Čechů”, která bude navždycky výmluvným dokumentem jeho vřelého poměru k našemu národu. Ukázal v ní na odvěké základy naší národní síly a vyjádřil svou pevnou víru, že budeme opět svobodni. Ale udělil nám také výtku, která platí dodnes: “Kdyby jiný národ měl tak bohatou a slavnou minulost, kdyby měl dějiny tak nabité od začátku původními hodnotami myšlenkovými a uměleckými, jak tomu je v případě českém, kdyby jiný národ od prvních kroků svého státního života přinesl do evropského kulturního dění tolik nových nabádavých podnětů, jistě by velebil své dědictví a byl hrdý na tento přínos, kdežto Češi si ho zpravidla ani neuvědomují.” V odůvodnění pocty, kterou Chicagská universita profesora Jakobsona vyznamenala udělením čestného doktorátu, se praví: “Roman Jakobson je jedním z nejskvělejších vědců skvělé generace, pozoruhodným jak pro originalitu a bystrost svého myšlení tak pro rozmanitost oborů, k nimž význačně přispěl. Po čtyřicet let byl průkopníkem a dynamickým vůdcem strukturální školy linguistické. Objevil smělé formulace pro nejdůležitější theore- tické problémy jak v diametrální tak v synchroni- stické linguistice a svým vlastním výzkumem, o- přeným zvláště o materiál ze slovanských jazyků, vypracoval pro mnohé z těchto problémů řešení, která zrevolucionisovala celé oblasti linguistiky a komunikace. Profesor Jakobson je současně význačným medievalistou, vydavatelem a znalcem literatury, podstatně přispěl ke studiu mnoha zjevů slovanského folklóru a je pronikavým badatelem v oboru literárního umění a jeho jazykových prostředků. Konečně Roman Jakobson je skvělým učitelem, který víc než kterýkoli jiný člověk se zasloužil o to, nejvíce příkladem svých tvůrčích úspěchů, že slovanská studia byla v této zemi uznána jako akademická disciplina.” Přidáváme k tomuto a k podobným projevům, kterými je v těchto dnech profesor Jakobson zahrnován, také svůj hlas. Jako projev naší radosti nad poctou, které se mu dostalo, a jako projev naší vděčnosti, za to, co udělal pro větší známost naší řeči a literatury. “Sláva Tobě, věrný Slávy synu!” Josef Anderle. Z daleké cesty. Z lístků zasílaných do úřadovny ČSNRA a chicagským přátelům sledujeme dychtivě průběh přednáškové cesty prof. Václava Hlavatého a těšíme se na jeho návrat a na slíbenou přednášku. Máme radost z toho, že se československému vlastenci dostává tak velkého uznání za jeho vědecké vědomosti, ač ve své skromnosti se k tomu přiznává jenom žertem. Máme lístky z Filipín, v lednu a únoru z Japonska. Píše příteli Karlu Glasrovi z Tokya: “Tokyo vypadá, až na ty nápisy, jako obrovské americké město. Venkovská městečka mají domky z karet. Japonská strava je báječná.” Z Tokya jel jižně přes Atami, Nagoya, Kyoto, Osaka, Hiroshima, Fukuoka. “Krajina je nádherná, lidé velmi milí, zdvořilí a ochotni.” Z Hongkongu, 1. března: “Konečně jsme se ženou opustili Japonsko a dolétli do Hongkongu. Je to nádherné místo, s krásným podnebím a velmi laciné. Podaří-li se mi obrázky, jsem přesvědčen, že budete také nadšeni.” Prof. Jaroslavu Tuzarovi z New Delhi: “Měl bych Vám oplatit Vaše čínsko-korejsko-ru- ské hubování japonskou katakanou, ale už ji pomalu zapomínám pod vlivem hindustani, gujarati a zbývajících dvanácti jiných jazyků. Jsem opuštěný, žena se z Kalkuty rozjela za dcerou (v Afghánistánu) , a tak mi zbývá jen ta násobilka. Ta se mi však vyplácí. Zacházejí tu se mnou jako s maha- radžou. Kolegové se skutečně předstihují, aby můj pobyt učinili co nejkrásnější. Často také za mnou jedou přes sto mil, aby se se mnou poradili a když nemohou, posílají kytice květin. V Barodě mě provázel na sightseeing synovec maharadži, ve vlaku mám zvláštní kupé se svým jménem na vnější straně vozu, takže jsem nerušen. Zde v New Delhi mne čekala celá delegace a měl jsem na vybranou, bydlet bud’ v bungalow se zvláštním sluhou nebo v university guest house, což jsem přijal. Včera jsem měl přednášku v Delhi. Lidí bylo tolik, že dokonce vzadu stáli namačkaní. — Horko je tu pekelné. Je tu spousta svátých krav, šedivých slonů a opic. V noci musím zavírat okna, aby nějaká ta opičí potvora neskočila mi do pokoje. Prozatím jsem byl v Kalkutě, Madras, Mysore, Bombay, Baroda, Ahme- dábád, Delhi. Čeká mě: Chaudigash, Agra, Lucknow, Borhakhpur, Benares, Patna Jaipur, Pilani -— a pak Kabul a čtyři vnuci.” Víme, že na své daleké cestě prof. Hlavatý všude oživuje problém svobodného Československa a že zvláště v Indii jeho styk na universitách a ve vládních kruzích je pro naši věc důležitý, máme proto dvojnásobnou radost z jeho osobních úspěchů, poněvadž to obrací vše k prospěchu svého národa. Z OBLASTÍ A ODBOČEK. ODBOČKA WASHINGTON, D. C. Washingtonská odbočka Čs. národní rady americké konala svou výroční valnou hromadu 17. VĚSTNÍK • 5 [pageend5]května 1961. V podaných zprávách tajemníka br. J. Kučery, br. Jana Klimeše za pěvecký odbor, ses. Drábkové za společenský odbor, Dr. Jar. Němce v zastoupení Dr. Feierabenda za studijní komisi byla zrekapitulována činnost v uplynulém správním roce. Byla to činnost poměrně velmi úspěšná, jak při samostatných podnicích Odbočky, tak ve spolupráci s ostatními krajanskými organisacemi. Zejména se Sokolem Washington, jehož aktivita je jedinečná, spolupracuje Odbočka velmi úspěšně. Valnou hromadu pozdravili zástupci Sokola a čs. školy (br. Neumann), za Radu svobodného Československa dr. Klimek, za ČSA Václav Majer a za Svaz čs. důstojníků v exilu Dr. Hašek. Milým hostem byl br. Ivan Herben z New Yorku. — Uspokojivou pokladní a revisní zprávu přednesla ses. Maňhalová. — Pro nové období byl předsedou zvolen znovu br. Dr. Juraj Slávik a také v ostatních funkcích nastaly jen malé změny. Místopředsedové: Dr. J. Hašek a Josef Brandejs, tajemníci: Josef Kučera a Jan Klimeš, pokladní a účetní Božena Chaloupková, předsedkyní společenského odboru zůstala ses. Jarmila Drábková, předsedou studijní komise bude předseda Pracovní skupiny SVU (dosud Dr. Feierabend), předsedou pěveckého a hudebního odboru zůstává br. Jan Klimeš. Dále zvoleno 14 členů výboru a dva revisoři. — V rozsáhlé náborové akci bylo již dosaženo prvních úspěchů: přihlásili se čtyři noví členové a náborová činnost ovšem pokračuje. Valná hromada se usnesla vyplatit! z prostředků Odbočky $10.00 na sbírku balti- morských kulturních organisací pro záchranu Carroll Mansion pro museální účely a poukázati $100.00 ústředí Národní rady v Chicagu. Po vyřízení pořadu schůze přednášel člen Odbočky Dr. Jan Mládek, který ve své funkci experta International Monetary Fundu vykonal řadu cest do mnoha afrických států a zejména i do Konga. Poutavě vylíčil, jak vyhlíží “Afrika z blízka” a jak je třeba chápat nesmírné problémy, vzniklé z osamostatnění dřívějších kolonií. J. K. ODBOČKA DETROIT. Americké sdružení Masaryk v Detroit konalo poměrně nový a dosti úspěšný podnik v pátek, dne 12. května, seznamovací večírek, na který tajemník br. R. Heřman obeslal milé krajany a krajanky. Překvapením večírku bylo předvádění barevných, nadmíru pěkných snímků z veliké cesty našich dvou cestovatelů, bří. SI. Barty a J. Nemejty. Byla to dlouhá, podrobně zachycená cesta do exotického Mexika a musíme pochválit naše mladé cestovatele za dobrodružnou tu cestu, hlavně za to, jak zachytili to vše na plátně. Přes hodinu trvající promítání bylo doprovázeno slovním vysvětlením a zajímavou mexickou hudbou. Že se filmy všem přítomným líbily, bylo dokázáno dlouhotrvajícím potleskem. Večer se všem líbil, zábava byla velice srdečná, zakončili jsme to zpěvem našich milých českých písní. Masarykovo sdružení děkuje všem přítomným za dobrou účast a podporu podniku, který vykáže dobrou finanční bilanci, sestrám za dary pečiva a vedení kuchyně a br. Dobroslavu Bártovi za předvádění tak pěkného představení. Je to jistě dobrý krok kupředu a věříme, že takových večírků bude více. Milý dar. -— K uctění památky zesnulého br. Frank Kociána, který zemřel dne 22. dubna v autohavárií a byl pohřben za účasti našeho členstva, ses. Eva Kociánová zaslala dar $10.00 na Masarykův fond. Pokračujeme letos se sbírkou k získání potřebných peněz. Za dar srdečně děkujeme rodině Kociánové, která byla po dlouhá léta dobrým přispívatelem na národní, vlasteneckou a kulturní činnost našeho československého života v Detroit. A. Benesh, dopisovatel. NEW YORK. Dne 8. května konala se výroční schůze východní oblasti v STJ sokolovně. Byli znovuzvolení staří osvědčení úředníci: Jan Drahoš, čestný předseda, Andrej Valúšek, předseda, Marie Václavková, místopředsedkyně, Jan Mlýnek, místopředseda, Vratislav Bušek, pokladník, D. Višňovský, tajemník, Jan Redecha, Rev. Šefl a Rudolf Tkaný, revisoři. Za předsednictví br. Valúška podal br. Višňovský zprávu z výroční schůze výkonného výboru v Chicagu. Referoval podrobně o finančních problémech a po úvaze členstva byl schválen návrh sběracích listin k získání peněz, s kterými se začne po obdržení listin z Chicaga. Vzhledem k finanční otázce, východní oblast bere zpět svůj původní návrh, aby se příští sjezd konal v New Yorku a přenechává to předsednictvu, aby si určilo město a datum v r. 1962. Br. Bušek referuje, že Společnost věd a umění vydá anglickou brožuru o 32 stranách od prof. K. B. Jiráka o Antonínu Dvořákovi. Do ústředny na svou kvótu zaslala odb. Long Island dar br. Alberta Kalabzy $100.00, který po svém návratu z Floridy štědře pamatoval, jako každoročně na odbočku, kde je členem. Dr. Steyn podal zprávu o dvou velkých kulturních podnicích oblasti ČSNRA, koncertě v Central Parku a hudebním večírku k oslavě 120. narozenin Dvořákových dne 18. května. Na koncertě v Central Park Mail skladatel Václav Nelhybel dirigoval druhé představení “Stabat Mater” s velkým úspěchem. O kráse prvního představení jsme již psali. Úspěch byl opakován v americkém prostředí se zvětšeným sborem 90 pěvců ze sborů Jan Hus, Church of the Covenant, sv. Cyrila a Metoděje z Newarku. Účinkovali sólisté Willy Thomas Jones a Malka Ofrat. Hudební večírek byl pořádán v auditoriu New York Genealogical and Biographical Society, 122 East 58th St. Na programu byla tato čísla: Úvod Jaroslava Steyna, kvintet opus 81, Ulrich Bauman a Peter Horodyski, housle, Barbara Baird, viola, Walter Freimanis, cello, James Stafford, piano; Ci6 VĚSTNÍK [pageend6]kánské melodie a dvě árie z opery “Čert a Káča” zapěla Dorothy Indulis, u piana James Stafford; 3 pianové skladby, Silhueta, valčík v A dur a impro- visace na Humoresku, zahrál James Stafford. Tedy v krátkém čase východní oblast ČSNRA pořádala tři velké a krásné kulturní podniky na oslavu Antonína Dvořáka, jeho oratorium “Stahat Mater” a koncert jeho skladeb. Hudební večírek. Hudební večírek v elegantním auditoriu byl společenskou událostí, které se zúčastnili vynikající hosté: paní Karolina a Karla Kovaříkovy, vdova a dcera po Josefu Kovaříkovi, členu Newyorské filharmonie a příteli Antonína Dvořáka, pí. Julie Nes- syová, která se velice zasloužila o úspěch představení “Stahat Mater” i o hudební večírek, známá herečka Blanche Yurková, Dr. Jan a pí. Betka Pa- pánkovi, pí. Olga Hurbanová, žena skladatele Dorothy Nelhybelová; mezi ne,krajanskými hosty byli pí. Kermit Rooseveltová, snacha presidenta Theodora Roosevelta se synem Willard Rooseveltem, mladým hudebním skladatelem a s jeho chotí, Edward Le Comte, spisovatel a profesor literatury na Kolumbijské universitě se svou chotí Miou, z uměleckého života Elsa de Brun-Nuala, známá malířka, Dora Zaslavská Kochová, profesorka na Manhattan School of Music, John Koch, malíř, vynikající hudebník Ernst de Popper, Patrick Farrell, bývalý ředitel irského musea, Johannes Urzidil s chotí, pí. Louise Zemlinská, vdova po dirigentu a skladateli Alexandru Zemlinském a j. S uspořádáním recepce s občerstvením pomohla s velkou ochotou Společnost Charlotty Masarykové, předsedkyně Konstance Šeflová, Antonie Bou- šová, Christine Brabcová, Láďa Hůlková, Loretta Novotná a Annette Vytisková. Pí. Jiřina Vrázová- Braunová, pianistka a harfistka, nakreslila motivy z Dvořákových skladeb na ubrousky. Stoly byly krásně vyzdobeny květinami a bohatě prostřeny. U vchodu rozdávaly programy dvě české dívenky v nádherných slovenských krojích: Věra Luchartová a Boženka Daňková. Dvořákův program, provedený v krásném prostředí, za skvělé nálady, byl přijat s nadšením. CHICAGSKÁ OBLAST. Oblastní výbor se schází pravidelně poslední středu v měsíci v sokolovně Havlíček-Tyrš. V oblasti jsou zastoupeny 4 odbočky a přes 30 spolků a organisaci. Na schůzi se podává zpráva z předsednictva, které se schází první úterý v místnostech Rady. Odbočky konají pravidelné schůze: Česká Kalifornie druhou středu ve škole Vojta Náprstek; Jan Hus, čtvrté úterý v Radě; Milada Horáková dle oznámení; Západní předměstí třetí středu v měsíci v budově ČSA. Dne 23. května oslavuje odb. Jan Hus “svátek matek”; dne 26. v pátek večer pořádá odbočka Milada Horáková filmový večírek v Moravském domě. Chicagská oblast má svou čtvrthodinku na rozhlase redaktora Josefa Falty v úterý od 7 do 8 hod. na stanici Denemarkově. ČSNRA připadla starost o lidický pomník, letos o úpravu a ozdobu se starají členové odb. Jan Hus a Záp. předměstí. Zájezd do Lidíc se letos koná již v neděli, dne 28. května. Jede se najatým busem, sraz je v 1 hod. před ČSNRA, program bude zahájen v 2:30 hod. u lidického pomníku v Cresthill. Legionáři vzdají poctu vlajkám, pietni vzpomínku zahájí předseda Oblastního výboru Břetislav Vaněk, řečníkem je br. Karel Kohler Rausch, legionář z druhé světové války. Členky Čsl. nár. rady žen v exilu přijdou v kroji. Na Memorial Day občané Cresthillu pořádají místní vzpomínkovou slavnost. Část programu American Legion a řeč starosty města William Knappa bude se konat před lidickým pomníkem. Za ČSNRA se dostaví delegace s br. Mikulášem Ferjenčíkem a Oskarem Pejšou, místopředsedy Oblastního výboru, a Vlastou Vrázovou za předsednictvo. Byla svolána první schůze zábavního a organi- sačního výboru, aby se zahájily přípravy na velký Československý den dne 13. srpna v Plzeňském parku. S radostí byla vzata na vědomí zpráva z Washingtonu, že slavnostním hostem bude náš senátor Paul H. Douglas, jemuž bude odevzdána plaketa “Jana Masaryka” za jeho dlouholeté přátelství a účinnou pomoc za války i míru. PŘIPRAVTE SVÉ DÍTĚ PRO BUDOUCNOST. Bude míti vaše dítě příležitost ku kolejnímu vzdělání? Školní diplomy jsou nezbytnou nutností dnešní doby. Mladí lidé navštěvují v čím dále tím větším množství koleje a jiná vysoká učeli- ště. Co to znamená? Rostoucí kompetici pro mladého muže a ženu vstupujícího do praktického života bez výhod kolejního vzdělání. Podle statistik, kolejní maturanti mají během svého života příjmy od $50,000 do $135,000 větší nežli ti, kteří mají ku svému dobru pouze diplom z vyšší školy. Vezmeme-li to v úvahu, musíme přiznati, že se vyplácí vynaložiti několik dolarů uložených do prémií a držeti pojistky v platnosti. Československé Spolky v Americe nabízí takový a mnohé další plány odpovídající všem potřebám životního pojištění. Vyžádejte si bližší informace, které vám ochotně a zcela nezávazně vysvětlí a poskytne JEDNOTA ČESKOSLOVENSKÉ SPOLKY V AMERICE, 2138 So. 61st Court Cicero 50, Illinois VĚSTNÍK • 7 [pageend7]JAZYKOVÝ KOUTEK K, v některých případech před skupinami souhlásek KE a někdy před písmenem p KU. Např.: k tobě, k otci, k matce, k městu, k nám; ke stu, ke cti, ke králi, ke mně; ku podivu, ku pomoci, ku prospěchu. — Vedle: k slovu také ke slovu, k svému také ke svému, vedle ku Praze také k Praze. Neříkejme však: ku konci, ku králi, ke kříži atd. kabel; mn. č. 1., 4. a 7. p.: kabely kacíř, kacířský Káča, Káči Káhira, káhirský kající, kajícník, kajícný kalafuna kaleidoskop kalendárium kalifát i chalifát Kalkata, (dříve Kalkuta) kalorie, kalorický Kalvárie kalvín, kalvínský, kalvínství; kalvinista, kalvinismus kamarád, kamarádský, kamaráderie Kambodža, kambodžský, mn. č. kambodžští Kamélie, kaméliový kamének i komínek Kamenice nad Lipou, lipsko- kamenický — Česká Kamenice, českokamenický kameník, kamenický, kamenictví kamenný, Kamenný most (v Praze), Kamenný Přívoz (osada), kamenopřívozský, kamenopřívozští kamenouhelný Kamerun, kamerunský kamión, kamiónek Kamýk, kamýcký kancelář, kancelářský; Kancelář presidenta republiky — Vojenská kancelář presidenta republiky Kandidát, kandidátní, kandidátka, kandidatura kanibal, kanibalský kánoe i kanoe, kanoista kánon )soubor(, kanonický kaolin i kaolín, kaolinový i kaolínový kapitál, kapitálový, kapitalista, kapitalismus, kapitalistický kapitán, kapitánka kapitola kapitula, kapitulní kapie, kaple Betlémská nebo Betlémská kaple kapský, Kapské Město karanténa, karanténní Káraný, káranský karavana, karavanní Karel, Karel Veliký, Karel Boromejský, Karel Čtvrtý kariéra, kariérový, kariérismus, kariérista Karlovy Vary, karlovarský Karlštejn, karlštejnský Karlův most, Karlova universita nebo Universita Karlova Karpaty, karpatský, karpatští Kartágo, Kartágina, kartaginský kartón, kartónový ČESKOSLOVENSKÁ NÁRODNÍ RADA AMERICKÁ. Josef Martínek (Pokračování) III. Československá národní rada americká je i nejlepší základnou nového hnutí za obnovu demokracie v staré vlasti. Požadavek svobodných voleb v ČSR pod kontrolou Spojených národů, jenž vznesen byl v memorandu Nár. rady na samém počátku tohoto hnutí je přijímán dnes nejen všemi složkami demokratických krajanů, ale i exilovými. Všeobecně se poznává a uznává, že v zemích svobodného světa je tento požadavek nejvhodnější formou propagace naší věci. Důležité je, že se na něm mohou sjednotit jak všechny demokratické skupiny krajanské tak exilové. Na příští vývoj událostí v staré vlasti den po osvobození můžeme mít a tak dlouho, jak dlouho demokraty zůstanem, i budeme mít názory, namnoze ostře se lišící, stejně jako na příčiny ná8 VĚSTNÍK rodní katastrofy. Ale můžeme a musíme být zajedno v požadavku, aby o svém osudu národ mohl si svobodně rozhodnout sám. Na této platformě lze provést největší možné soustředění osvobozenské- ho hnutí. Postoj krajanské větve k otázce osvobození národa byl výstižně podán v memorandu jednoty ČSA: “Požadujeme, aby se i lidu československému dala možnost a příležitost, aby mohl o svém osudu rozhodnout svobodnými volbami, jež za nynějších poměrů mohou být svobodné pouze pod přísnou mezinárodní kontrolou a dozorem Spojených národů. — Činíce tento požadavek zdůrazňujeme, že jako američtí občané plně uznáváme právo lidu československého na jeho vlastní ‘Way of Life’, byť se sebe více lišila od naší. Jde nám pouze o to, aby správa staré naší vlasti přešla do rukou jen svobodnému lidu československému zodpovědných. Jaký smysl a jakou vnitřní náplň kulturní, politickou, hospodářskou a sociální si obnovená demokracie československá dá, to po našem přesvědčení je jen její a nikoli naší věcí.” Tak se dívá i většina amerických krajanů a toto stanovisko vyvrací lživou propagandu komunistickou, která osvobozenské hnutí představuje svým věrným jako hnutí za obnovení kapitalistických řádů v ČSR. Požadavek svobodných voleb vznesen byl i za plzeňského povstání v r. 1953, jediný politický požadavek z té doby známý, jsme tudíž v této věci za jedno i s tužbou našeho lidu v staré vlasti. Ač je to požadavek mírový, je pozoruhodno, jak ostře je naň stále útočeno z tábora komunistického, jehož propaganda jinak mírovými frásemi přetéká. To vlastně komunistům a jejich souputníkům na něm tolik vadí, že není to požadavek válečný. Svým odporem proti němu ovšem komunisté dokazují a slavně potvrzují, že jejich volby s jednotnou kandidátkou jsou jen plebiscitevou lží a podvodem. Kdyby si byli jisti, že většina lidu opravdu je za ko- munism, jak stále tvrdí, byly by svobodné volby pod kontrolou Spojených národů (v nichž je přece i Sovětský svaz zastoupen) poslední věcí, které by se měli obávat. Požadavek svobodných voleb stal se vysoce aktuálním od té doby, co západní mocnosti položily jej formálně jako podmínku spojení Německa. A nechť jednání o německé otázce vezme na sebe konečnou formu jakoukoli, požadavek svobodných voleb v střední Evropě už se scény nesejde. Je naší věcí, aby potřeba svobodných voleb i v staré vlasti naší byla západní veřejnosti ustavičně a důrazně připomínána. A to v této zemi, která je vedoucí silou svobodného světa, nejlépe může činit organisace krajanská. V demokratické zemi působení na veřejnost nemůže se omezovat na informování a poučování (jež je ostatně velmi nerado přijímáno od strany, v zápase dříve poražené) rozhodujících kruhů, ale veřejnosti nejširší, jejíhož hlasu rozhodující kruhy [pageend8]musí dbát. Teprve když za určitým požadavkem stojí dostatečně široká veřejnost — hlasy ve volbách, činitel nejrozhodnější — stane se požadavek ten nutností politickou. Ve Spojených státech požadavek osvobození ČSR nejúspěšněji může klást krajanská obec, která má určitý politický vliv, která má hlasy v několika důležitých obvodech a jejíž příslušníci zasedají v legislaturách několika států i v kongresu Spojených států a to jak v domě zástupců tak v senátu, jenž má v politice zahraniční slovo největší. Už proto je nezbytno, aby exil byl zajedno s krajanskou naší obcí. Resoluce exilových skupin, sebe důkladnější, nemají toho vlivu jako hlasy voličů, to je a, b, c, d, politické akce, jež počítá se skutečnými poměry. Proto je také tak důležitá anglická publicita Čs. nár. rady, zejména jejího anglického buletinu a zvláště veřejné krajanské projevy, nechť jsou to dny Masaryků, 28. říjny, Československé dny a jiné manifestace příležitostně, na kterých naše stanovisko je podáváno širší veřejnosti a o nichž referuje americký tisk, po případě i rozhlas neb televise. To je odbojová činnost prakticky prováděná a do této akce třeba zapojit všechny skupiny jak krajanské tak exilové. (Pokračování) SEZNAM DÁRCŮ. Lodge No. 262, W.B.F.A., Cedar Rapids, Iowa ............$10.00 Mrs. Mary Hlava, San Pedro, Calif.................................... 50.00 Ant. Špicl, Eustis, Florida .................................................... 22.00 Mr. & Mrs. Peter Rabštejnek, Oklahoma City, Okla.. . 15.00 Mrs. Clarence Šedivá, Tulsa, Okla..................................................... 5.00 Diemer Anten, Oklahoma City, Okla................................ 15.00 Odbočka Dr. Milada Horáková ........................................... 48.00 Mrs. Venceslava Miller, Berwyn, Ill............................. .. . 5.00 Mrs. & Mrs. J. Kulhanek, Berwyn, Ill.............................. 5.00 Mrs. Anna Kubáč, Los Angeles, Calif................................ 25.00 John Mokrejš, Los Angeles, Calif............................................. 3.00 Mrs. Jenovefa Chovanec, Needville, Texas ................... 1.00 Břetislav Jelinek, Seattle, Wash.......................................... 2.00 Mrs. Elizabeth Tvarůžek, Chicago, Ill............................... 1.00 Čsl. Ženská Národní Rada v Exilu, Chicago, Ill.......... 15.00 Charles Svoboda, Phillips, Wis............................................. 3.00 Oskar Klinger, M.D., New York, N. Y.............................. 10.00 Mrs. J. J. Jelínek, Caldwell, Kans...................................... 10.00 Mrs. Minnie Repetný, Chicago, Ill.................................... 10.00 Wm. Kratochvil, Palo Alto, Calif........................................ 10.00 Jerry Hodr, Union Pier, Mich............................................... 5.00 Martin Drahoš, Miami, Florida ......................................... 2.00 Lodge Horymír, No. 86, Z.Č.B.J., La Porte City, Iowa 5.00 John Abraham, Cedar Rapids, Iowa ................................ 2.00 Josef Petr, White River, So. Dak........................................ 2.00 Lodge Detroit, No. 249, W.B.F.A., Ferndale, Mich. . . . 10.00 Mr. & Mrs. A. J. Vlček, Savannah, Ga........................... 10.00 John J. Zrna, South Bend, Ind............................................ 2.00 Mrs. Mary Kubát, Glendale, Calif...................................... 2.00 Frank Lukeš, Chicago, Ill..................................................... 2.00 JIŽ SE PŘIPOZDÍVÁ- (Pokračování ze str. 2.) prostřednictvím své vrcholné organisace, Československé národní rady americké. Svou podporou ČSNRA se nejlépe zapojíme do boje proti komunismu, do boje o zachování americké svobody a do boje osvobození Československa. SBĚRACÍ LISTINY. Na zasedání výkonného výboru vyslovila se většina členů pro sběrací listiny. Zahajujeme tedy sběrací akci. V těchto dnech obdržíte v odbočce sběrací listiny s prosbou, abyste si je mezi sebou rozebrali. Sběrací listiny jsou očíslovány. Po vyplnění a odevzdání listiny budou uveřejněna jména sběratelů ve Věstníku, aby příklad našich obětavých členů a příznivců povzbudil další. Akci ukončíme dne 1. října, abychom dali každému příležitost se k prácí připojit. Věříme, že s Vaší pomocí se nám podaří získat peníze tímto způsobem na velkou práci, kterou máme před sebou a kterou nám diktují nesmírně vážné světové události. MLÁDÍ A DĚTSTVÍ —- ‘‘Vzpomínky a myšlenky”— Alice G. Masaryková. — Krásná knížka o Masarykově rodině—ilustrovaná. Objednejte si v úřadovně ČSNRA, 4125 W. 26th Street, Chicago 23, Illinois, a v místě u své odbočky. Cena ........................................................ $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ............................................................ $3.00 CZECHOSLOVAK PASTRIES, vkusně upravená knížka osvědčených receptů na sto druhů cukroví. Anglické vydání. Cena .............................. $1.00 — poštou $1.15 ONE MAN AND HIS DOG—Story of Czechoslovak pilots in the RAF and their brave dog. 251 pp., illustrated with photographs. Price ............................................................ $4.00 BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK 9 [pageend9]VESTNÍK Czechoslovak National Council of America MAY 1961 436 VĚSTNÍK CZECHOSLOVAK NATIONAL COUNCIL OF AMERICA 4125 West 26th Street Chicago 23, Illinois Application to mail at SECOND CLASS POSTAGE RATE is pending at Chicago, Illinois CAPITOL FEDERAL SAVINGS AND LOAN ASSOCIATION 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Assn. byl založen r. 1907. Předseda Salák byl v těchto dnech vyznamenán za 50 let vynikající služby na slavnostní schůzi Cook County Council of Insured Savings Associations. CHARLES T. SALÁK, předseda On the night of May 5, 1948, citizens of Pilsen, Czechoslovakia, covered the spot of the “American Soldier” with American flags and flowers in a silent anti-Communist, pro-American demonstration. [pageend10]