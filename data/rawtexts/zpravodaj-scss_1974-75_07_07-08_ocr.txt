7-8 časopis čechů a slováků ve švýcarsku ročník 7 1974 zpravodaj [pageend1]GENERAL-AGENTUR ZÜRICH Pojištění vyhovující nám kraja- nům. Odborné poradí ve všečh druzích pojištění La Neuchâteloise-Vie Neuenburger Leben M. D A V 1 D, 8251 Schlatt b. D. 419 Tel.:053-7 73 91 Váš hodinář — s oficiálním zastúpením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F 419 Prevádzam opravy všetkých foto — kino — optických prístrojov, pre krajanov rýchlo a lacno. Opravy môžete zasielať poštou priamo na adresu. Ivan Zahora, 8606 Greifensee, Müllerwies 25, £5 01 - 87 84 82 ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542 / 20246 V mimosezónni době pro krajany výhodné ceny. U NÁS DOSTANETE KRAJANSKOU SLEVU. I I Máme stroje i s českou klávesnicí a počítače. Provádíme i opravy a čištění. Přijít nebo zavolat můžete i večer! STROJE POSÍLÁME TÉŽ POŠTOU Antonín ZETEK, lllnauerstrasse 24, CH-8307 Effretikon, Tel. 052 - 32 53 08 WAAG — ZURZACH Společenské středisko ČECHŮ a SLOVÁKŮ 7 ., 10., 11., 13., 14., 17., 18., 20., 21. července ve 2 0.30 hod. DUŠAN PARÍZEK, dnes světoznámý český pantomim. 13. července SOKOLSKÝ VĚNEČEK. 20. července II. TRAMPSKÝ POTLACH s táborákem. 27. července ANNENSKÁ TANEČNÍ ZÁBAVA. 3. srpna DEGUSTACE slovenských a moravských vín 10. srpna SETKÁNÍ příznivců SLAVIE. 17. srpna Vašek ROZIŇÁK zve na setkání SPARŤANŮ. 24. srpna «Kde se pivo pije» se soutěží: Za kolik vteřin půllitr. 31. srpna Vypráví «SMUTNÝ MUŽ» - Jar. Válek Přenocování pro dospělé i děti. Srdečně zve pořadatel a rodina BESEDOVÁ. [pageend2]Jiří Kovtun: REZOLUCE VELÍCÍMU GENERÁLOVI CIZÍHO VOJSKA My, podepsané stráně této země, prohlašujeme, že jsme nezapadly tak hluboko, abychom neznaly rozdíl mezi fialkou a zdechlinou. My, podepsané květiny této země, prohlašujeme, že se raději odepřeme včelám, než abychom přispěli k výrobě medu, který se vám bude mazat kolem úst. My, podepsané stromy této země, prohlašujeme, že se raději budeme vidět sto let s neužitečnou slzou pryskyřice na stárnoucí tváří, než jako zítřejší papír, posliněný nesmyslem a hanbou. My, podepsané komíny této země, vás ubezpečujeme, že nebudeme sbírat vajgly, jen abyste vy mohl mít pocit, že to nevydržíme a budeme znova podkuřovat. My, podepsaná pole této země, vás upozrňujeme, že jsme k nezaplacení. Nechte si svých třicet stříbrných, které by od vás nevzaly ani děti, spokojené s halíři našich motýlů. My, podepsaní slavíci této země, prohlašujeme, že raději nebudeme zpívat, než abychom chválili břicho kočky. Taková země je vám k dispozici: bez vůně, bez barvy, líná, chudá a němá. Že se její lepší možnosti neztratí o tom vás, my všichni podepsaní bez úcty uijštujeme. Ale to je naše věc. Boj beze zbraní (Vzpomínka, zpověď a úvaha na okraj 6. výročí sovětské okupace) «Kdykoliv jsme zvítězili, bylo to spíše silou ducha než meče». Tato první část Palackého myšlenky citovaná Masarykem v díle «Česká otázka a naše dnešní krize» je obecně známá. Méně častěji se uvádí druhá část, jež zní: «Kdykoli jsme byli poraženi, bylo to spíše z nedostatku duchovní aktivity, morální odvahy a udatnosti.» (Reprodukuji zpaměti a budiž mi odpuštěna jazyková odchylka od původního textu.) Uvádím však tento výrok proto, že se již po třetí v naší novodobé historii ozývají hlasy, že se mělo, ale nebojovalo se. Nevím, zda moje osobní zkušenost je směrodatná, ale snad stojí za zaznamenání. V době Mnichova jsem byl mobilizován a narukoval jsem jako novi- nář-vojákk 28. pěšímu pluku, známému jako «Pražské děti». Mnoho se rokovalo o tom co dělat. Klid zbraní nás znervózňoval natolik, že jsem v kasárnách na invalidovně sepsal petici, kterou podepsalo mnoho vojáků i důstojníků, v níž jsme se obraceli na vládu v tom smyslu, že my, kteří za to budeme platit svými životy, žádáme, aby se bojovalo. To bylo stanovisko, které do jisté míry reprezentovalo veřejné smyšlení v r. 1938. Nakonec se tedy nebojovalo a válka bez nás stála národ asi 250 000 životů, patrně těch nejlepších. Za deset let, z nichž většinu jsem ztrávil v zahraniční armádě, došlo k neblahému únoru. Měli jsme nespornou demokratickou většinu, celkem slušnou armádu i když ve stadiu obnovy, ovšem s důstojnickým sborem od hlavy k patě rozmělňovaným buď sluhy nebo agenty Moskvy. Již od podzimu 1947 bylo jasné, k čemu to směřuje, a bylo i mně zřejmé, že je třeba jednat. Po dohovoru s uvážlivými přáteli jsem se pokusil učinit iniciativní politický krok v mém oboru, spoléhaje na to, že vojáci druhu Piková, Miroslovava, Liškova či Přikrylova (posledně jmenovaný byl velitelem hlavní čs. posádky v Milovicích u Prahy) dělají svoje. Navštívili jsme tedy před vánocemi 1947 poslankyni dr. Miladu Horákovou, které jsme vylíčili situaci, jak jsme ji viděli z pozorovatelny Ministerstva zahraničí. Navrhovali jsme tajnou přípravu podzemního politického odporu, kdyby došlo k ilegálnímu převzetí moci komunisty. Dr. Horáková, v jejímž bytě se schůzka konala, uvedla vlastní názor na situaci, z něhož vyplývalo, že komunisté ztrácejí na popularitě, že dojde k volbám, v nichž budou pora- 1 [pageend3]zeni, a že tedy není třeba příprav, jež jsme navrhovali. Svědek rozhovoru je v zahraničí. Dr. Horákovou jsem pak už neviděl až náhodou ve Společenském klubu krátce po puči. Řekl jsem ji, že jdu do zahraničí, a zeptal jsem se co bude sama dělat: «Moje povinost je,» odpověděla, «zůstat zde!» Její cesta vedla na šibenici. Generála Piku také popravili. Gen. Přikryl se vrátil v vězení asi za 12 let s podlomeným zdravím a generálové Miroslav a Liška unikli do nového exilu. Oběti dvaceti temných let dosud nejvěrněji zachycuje Kratochvílová tragická kniha «Žaluji». Opět se nebojovalo a přece teprve další časový odstup ukáže, co by bylo bývalo z národního hlediska účinnější. Potom se už psal rok 1968, po jehož průběhu vzniká otázka branného odporu již po třetí. Armáda, početně velmi silná a s mužstvem v jádře komunismem nenakaženém, byla zaskočena z více stran. Důstojnický sbor byl buď komunistický a nebo byl komunisty kontrolován. Byl obrozen teprve vlivem událostí, ale to už bylo pozdě. Jako bojová formace tato armáda neměla doktrínu obrany na východ. Mohlo jít jen o gesto, a přikláním se k názoru, že to gesto mělo být učiněno, i když cena by byla značná a jistě marná. Účinek ovšem mohl být nesmírně důležitý z hlediska jak politického, tak historického. A přece se staly věci, které nedostatek přímého vojenského odporu postupně odčiňovaly, takže jsem později s nejlepším svědomím napsal pro známou německou vojenskou revue «Studie konfliktů» svědectví o náplni poinvazních dnů nazvané «Boj beze zbraní», jež vyšla i anglicky v knižní formě. Této práci předcházely rozhovory se stovkami očitých svědků. Znal jsem obsah našeho i světového tisku, pročetl jsem a prolistoval nejméně sto knižních publikací v různých jazycích, viděl jsem řadu filmů, záznamy Eurovize, jež jsem pomáhal stříhat pro britskou televizi a měl jsem (a ještě mám) snad největší sbírku na světě fotografií a dokumentů z oněch pohnutých dnů. Teprve potom jsem se rozhodl psát tak, jak jsem psal, což bych nikoliv jako původní myšlenku vyjádřil zkratkou, že náš národ v oněch dnech «nalezl svoji duši»! Možno-li mluvit v termínech užívaných domácími služebníky Moskvy, kontrarevoluce se u nás udála — ale až po invazi. V jejím čele stáli mladí lidé z generace, která nepoznala nic než komunismus a jeho indoktrinaci. Je nesporné, že Dubčekova éra byla, pokud šlo o vedení shora, velikým pokrokem proti tomu, co předcházelo spisovatelskému sjezdu v červnu 1967. Dubčekova vláda začala československou cestu k socialismu. Její tempo zrychlovalo nejen probouzející se či oživující demokratické cítění kladných národních sil, ale též znervóznělé násilnictví Kremlu, jež pak vtiskovalo pečeť celému politicko-mocenskému vývoji ve státě. Nelze dohlédnout spíše jen věřit, kde by byl tento vývoj skončil, a proto ze sovětského hlediska musil být zastaven. Potom došlo k událostem a vojenskému zásahu, jenž vyvolal reakci, na níž se opravdu hodí pojmenování «boje beze zbraní», který tak zv. Varšavský vojenský nápor morálně rozložil, blokoval a tedy znehodnotil. Z mezinárodního hlediska, ať už jde o jednání v Bezpečnostní radě OSN, v řadě světových institucí, v tisku a ve veřejném mínění, není nejmenší pochyby o tom, kdo je vítěz a kdo poražený. «Československé jaro», manifest «2000 slov», čs. a světový tisk z poinvazního týdne, obrazy hořících 2 [pageend4]sovětských tanků, tanků ničených doslova holýma rukama, a potom stovky hesel jako ono, jež žádá «ani vlas jim nezkřivte, ani kapku vody jim nedejte», nebo «Lenine vzbuď se, Brežněv se zbláznil!» a podobně, to tvoří nový arzenál zbraní, s nímž se nepočítalo a v němž ožilo Palackého rčení jímž jsem začal tuto úvahu. Víme o genialitě rozhlasového i televizního vysílání před nechápavým zrakem okupantů. Také víme o jejich vlastním ale ztraceném vlaku s vysílacím zařízením. O zázračných vydáních legálních novin tištěných v podzemí zapečetěných či okupovaných tiskáren se mluvilo mezi západními novináři jako o nějaké legendě. To platí též o záplavě jiných tiskovin, proklamací a odsudků sovětské agrese. «Ztratili jsme bratří pět, našli jsme celý svět», bylo pravdou oněch dnů. V Londýně jsme měli již začátkem října velkou výstavu invazních dokumentů, kterou jsme nazvali «Výstava československé svobody»! Takový byl dojem z oněch událostí. Zahájil ji bývalý ministerský předseda Sir Alec Douglas Home. Až sem došel státník, který začal svůj mezinárodní křest právě r. 1938 v Mnichově. Ukazoval jsem mu exponáty a náš závěr byl: «Toto udělali Rusové svým spojencům, co by asi udělali nepřátelům na západě?» V tomto poznání byla nová československá oběť pro svobodu světa. Je náš exil s to zasadit se účinně o to, aby taková oběť nebyla marná v zájmu té obrovské a trpící většiny národa, který musel zůstat doma? J. Josten, Londýn Jan Pražák: Sebevražda a oběť Téměř před sto lety ožila staroslavná Karlova universita v Praze novým životem. Po dlouhém boji byla výnosem vídeňského ministerstva založena česká větev nejstarší středoevropské vysoké školy. «Bohemorum amatissimus populus» jejího zakladatele Karla IV. obdržel konečně to, co mu jediný český císař Svaté říše římské chtěl před 550 lety darovat: vlastní českou universitu. Po 300 let byla v jejích učebnách úřední řečí zvučná středověká latina, v ní přednášel svou reformační teologii i první rektor KU, Mistr Jan Hus. V osudových dobách Jiráskova «Temna» se pomalu, ale jistě začala u- platňovat nová řeč, cizí, němčina, především na světských fakultách. To se teď mělo změnit. Někdy v letech 1879-1881 mohli návštěvníci Universitní knihovny pozorovat pravidelně mladého, asi třicetiletého docenta s vážným obličejem učence, obrýlenýma očima a pěstěným plnovousem. Doktor filosofie Tomáš Masaryk tu trávíval denně celé hodiny a pilně sbíral materiál pro habilitační práci. Chtěl se stát prvním profesorem nově zřízené stolice sociologie v řeči české. O čem chtěl psát? Předmětem jeho vědeckého bádání byl ostnatý problém, s kterým se tehdy musel vypořádat každý jen trochu vzdělaný člověk. Otázkou samovraždy, jak se tehdy říkalo, se v druhé polovině devatenáctého století zabývali ruští, němečtí i francouzští spisovatelé, pouštěly se do ní i polovzdělané dámy ve společenských salónech. Když se roku 1881 Masarykova práce «Samovražda — sociální a masový zjev moderní civilizace» konečně objevila ve výkladních skříních pražských knihkupectví, stala se přes noc tím, čemu dnes říkáme bestseller. Ale i když přišlo do módy o ní všude mluvit, málokdo ji poctivě přečetl až do konce. Ruku na srdce: kdo z nás, mladších, ji četl, kdo ji zná? Před pěti lety zemřel na následky pokusu o sebevraždu ohněm student Karlovy university Jan Palach. Je možno jeho čin považovat za sebevraždu? Pokusím se na tuto otázku odpovědět. Zdůrazňuji však, že je to pouhý pokus, «essay impromptu». Porušuji tím určitou společenskou konvenci, že se o sebevraždě nemá moc mluvit. A vůbec prý už ne v případě Jana Palacha, protože jeho sebevražda byla především obětí za zburcování národa. V druhé polovině dvacátého století je pro nás konečně každá sebevražda jaksi podezřelá z «tabu». Setkáváme se s ní velmi často, zvykli jsme si na ni. Zůstává však tabuizovaným námětem snad právě proto, že s ní v té nebo oné podobě musíme žít. S mírným, ne zrovna nepříjemným mrazíkem v zádech čteme se zájmem sebevražedné stories: o starořeckém filosofu Sokratovi, o Petroniovi z «Quo vadis?», o japonských kamikaze a důstojném harakiri, o Marilyn Monroe, o buddhistických mniších, upalujících se v saigonských ulicích, atd., atd. Zajímá nás případ Jana Masaryka. Zajímá nás pochopitelně i Jan Palach. Jsou tito sebevrazi hrdinové nebo zbabělci, utíkající ze života? Máme-li se však otázkou sebevraždy osobně a poctivě vypořádat, vzbouří se v nás automaticky jakási zábrana a sebeobrana, obrana před sebou samým, strach ze sebe sama. Zčásti je tím vinna naše v jádru křesťanská, západní a vůbec evropská výchova. Pro křesťana je sebevražda «smrtelný hřích», svévolné porušení výhradních práv Nejvyššího Pána života a smrti. Už jako děti jsme se dozvěděli, že sebevrazi leží — jako Ma- ryčka Magdónova — v neposvěcené půdě za hřbitovní zdi nebo někde v neúhledném koutě hřbitova, pokud možno blízko smetiště; že jejich hroby jsou bez kříže, bez světélka, bez květin — a vůbec, že slušný člověk o sebevraždě prostě nemluví. Už jsem řekl, že na tabu sebevraždy je také něco přirozeně lidského, vrozený pud sebezáchovy, kte3 [pageend5]rý nám zakazuje položit si koneckonců logickou osobní otázku: «A nebylo by to i pro mnohého z nás za určitých okolností také nejlepší řešení, jediné východisko z beznadějně zoufalé situace, důrazná demonstrace vůči ostatním a proti všemu, co přesahuje míru snesitelnosti?» Nebyli bychom sami. Camus, Montaigne, Hesse považují sebevraždu za přirozené vyvrcholení lidské svobody. Tak co tedy? Statistické údaje o sebevraždě jsou zajímavé, ale odpověď a vysvětlení od nich nemůžeme očekávat. Vlastní rukou zahyne podle úředních údajů více mužů než žen, více starých než mladých lidí, více vzdělanců a intelektuálů než lidí s průměrným vzděláním, více měšťáků než venkovanů. Sebevraždy jsou podle statistiky v létě častější než v zimě, v převratových dobách se k nim sahá spíše než v poklidných nebo v těžkých časech. Velkou roli hraje ve statistice sebevražd náboženské nebo fanaticky politické přesvědčení : u věřících křesťanů a u skalních komunistů je procento sebevrahů nižší než u lidí, kteří se protloukají životem bez uceleného a uvědomělého názoru na svět. Co tohle všechno však ve skutečnosti říká o pravých důvodech, které konkrétně dohnaly k sebevraždě hrdiny a hrdinky našich «horror stories»? Prakticky vůbec nic. Přes všechny úvahy sociologů a psychologů o vnějších zákonitostech statistických tendencí, o sociálních a kulturních podmínkách sebevraždy, zůstává poslední rozhodnutí «to be or not to be», žít anebo umřít, vyhrazeno osobní svobodě, úvaze jednotlivce, člověka jako vy nebo já. Sokrates vypil číši jedu, protože to odpovídalo jeho filosofickému přesvědčení o bezcennosti pozemského života. Japonský generál na ostrově Okinawa a mnoho vojenských hodnostářů v Japonsku i jinde spáchali sebevraždu s nožem v životě nebo s kulkou v hlavě, protože jim tak velela vojenská čest. Kamikaze obětovali svůj život lásce k vlasti. Marilyn Monroe buď už nechtěla být pouhou pastvou pro chtivé pohledy mužů anebo se přepočítala ve spacích prášcích. Buddhističtí mniši ve Vietnamu uskutečnili důsledně svou víru v lepší posmrtný život bez pseudokatolické tyranie a v nadvládu duše nad tělem. Jan Masaryk chtěl smrtí dokázat, že je synem hodným velkého otce — pokud ho ovšem komunisté chladně nezavraždili. A Jan Palach? Vypráví se, že se jeho zkormoucená maminka opírala v pohřebním průvodu o rámě pražského biskupa Tomáška. Schvaloval tedy katolický kněz svou účastí na pohřbu sebevraha Janův čin? Pravděpodobně ne. Byl Palach věřící křesťan nebo přesvědčený komunista nebo ani to, ani ono? Já nevím. Myslím si, že tohle není důležité. Nesporné je, že to byl český vlastenec, kterému zůstal rozum stát nad krvavým bezprávím, spáchaným Velikým bratrem. A nad tím, jak se po Československu rozhošťuje zase hřbitovní ticho. Rozum se mu prostě zastavil, ale srdce vzplanulo ohněm veřejného protestu, dříve než ruka položila zápalku k obleku, prosycenému benzinem. Víte snad lepší odpověď? Jedno je jisté. Jeho oběť — a byla to především oběť a teprve potom sebevražda — nám přece trochu pomohla, i když se národ nevzpamatoval, i když pasivní odpor umlkl. Postavila výstražný pomník všem, kdož nezapomněli myslet vlastním mozkem. Mohl tak jedinečného účinku dosáhnout jinak? Sebevražda jako oběť není v lidských dějinách novinkou. Kolik matek — beze jména a bez literární slávy — dalo život za své dítě. Kolik vynikajících mužů a žen položilo život za své náboženské, národní nebo upřímně politické přesvědčení. Kolik vědců se obětovalo pro pokrok lidstva. Možná, že znáte jméno «páter Maximilián Kolbe». Byl to polský katolický kněz, který se dal dobrovolně v osvětimském koncentráku umučit hladem, jen aby zachránil život neznámému člověku, otci rodiny. Myslím, že případ patera Kolba může přispět k řešení mnohých jinak neřešitelných otázek, týkajících se sebevraždy a oběti života. Myslím si to, ale nechci to nikomu vnucovat. A ani nemohu, protože to neumím vysvětlit jinak než slovy Ježíše Krista v podobenství o milosrdném Samaritánu: «Miluj svého bližního jako sebe sama». A slovy řeckého filosofa Platona z dialogu Laches: «Statečný neuvažuje ani o smrti, ani o ničem jiném. Jenom o hanbě.» 4 [pageend6]Petr Práger: Spojené státy a Blízký východ President Nixon absolvoval cestu po Egyptu, Saudské Arábii, Sýrii, Izraeli a Jordánsku a na zpáteční cestě si stačil potřást rukou s novým portugalským presidentem Spínolou. Bylo to jaksi symbolické heslo na závěr podniku, který opět poněkud zlepšil křivku jeho domácí popularity. Nixon by nebyl svou cestu mohl uskutečnit bez svého ministra zahraničí. Kissinger přiměl syrského presidenta Asá- da k uzavření nejisté dohody o příměří s Izraelem po rekordním a nepřehledném poletování mezi Damaškem a Jeruzalémem. Už předtím podepsal podobnou dohodou na 101. kilometru silnice vedoucí do Káhiry také představitel Egypta. Izrael sice opět porazil své arabské nepřátele, ale ve značně změněné mezinárodní situaci. Nezbylo mu proto, nic jiného než bez protihodnoty vydat Kunejtru, syrské okresní město na Golánské výšině, východní břeh Suezského průplavu a stáhnout se do hloubi Sinajského poloostrova. To prý je pouze první fáze; arabský svět a Sovětský svaz budou dále naléhat, aby Izrael vyklidil všechna území obsazená v čewnové válce roku 1967 a uznal takzvaná nezadatelná práva palestinského národa. Musí se také vzdát správy Jeruzaléma, to řekl Nixonovi saudský král Fajsal naprosto jednoznačně. Prý Izraeli ani město nepatří; historicky na ně ztratil nárok už po vyrácení chrámu a odvlečení židů do babylonského zajetí. Bilance poslední války na Blízkém východě je pro Izrael tedy nepříznivá; země je na pokraji hospodářské katastrofy a je víc než kdy předtím závislá na americké pomoci. Nová vláda ministerského předsedy Rabína se opírá o 61 poslanců 120 členného parlamentu a v případě nouze o několik komunistických hlasů. Rabin musí nyní vysvětlovat obyvatelstvu, že všechny přinesené oběti byly nezbytné a že jistě nebyly poslední. President Nixon slíbil v Káhiře nejen rozsáhlou hospodářskou pomoc, ale také stavbu atomového reaktoru, ačkoliv po vybudování Asuánské přehrady mají v Egyptě přebytek elektrické energie. Rabin se touto otázkou zabýval na veřejném shromáždění absolventů Weizmannova technologického ústavu, Kissinger musel ubezpečovat svého izraelského kolegu Alona, že kontrola odpadového plutonia, z něhož je možno vyrábět nukleární nálože, bude přísná a bývalý ministr obrany Dajan rozhodnutí Ameriky dodat Egyptu reaktor ostře kritisoval. Zvláštní jednotka americké armády už v květnu vyčistila Suezský průplav od min a zkrátila tak cestu sovětských válečných plavidel do Indie a přátelského Somálska. Gorškovovy křižníky budou proplouvat kolem pobřeží neklidné Etiopie do marxisticky řízeného Adenu. Převrat v severním Jemenu, který odstranil prosovětsky naladěného presidenta Iriáního, přišel tedy právě včas. Suez bude opět dělat konkurenci obchodním cestám kolem mysu Dobré naděje a Panamskému průplavu. — Také Sýrii chtějí Spojené státy poskytnout pomoc ve výši 100 milionů dolarů na údajné znovuvybu- dování zničené Kunejtry. To všechno silně relativizuje imponující úspěchy Kissingerovy předchozí diplomacie a Nixonovy reklamní cesty po Blízkém východě. Americký president až doposud vždy dodržel slovo dané izraelským představitelům a jeho ministr zahraničí bezpochyby obezřetně zastupuje zájmy Spojených států. Na to nikdo nechce a vlastně ani nemůže zapomenout; je to pro pesimisty svého druhu poslední útěcha. Ale ve světě udávají dnes slovo dvě supervelmoci a co dnes Brež- něv Nixonovi slíbí, nemusí nezbytně považovat za závazné jeho nástupce. Za dané situace se Izrael alespoň snaží odmítat myšlenku založení samostatného palestinského státu. V první etapě by na to doplatil sice jordánský král Husajn, ale nejde pouze o nové území, nýbrž o pozvolné uskutečňování starého panarabského snu o společné říši mezi Atlantikem a Perským zálivem. V ní by ovšem Izrael neměl co pohledávat. Arabští ideologové ke své reakční představě násilně dodávají: Palestinci jsou Arabové a ti dnes žijí pouze dočasně v různých státech. Tento výklad a jeho bezpodmínečné přijetí působí potíže i dnešním dědicům jednoho z rychle zapomínaných a kdysi velmi populárních badatelů v národnostních otázkách. Naše sympatie jsou na straně Izraele. Na okraj červnových událostí ve světě Po rušném dubnu a květnu nadešlo v červnu v mezinárodní politice období mírného útlumu. Ve Francii Giscard a jeho premiér Chirac seznámili veřejnost s hlavními liniemi «politiky změny» a potvrdili, že jsou připraveni přejít od volebních slibů k činům. Opozice je na číhané, je vždy snadnější čekat, až soupeř udělá chybný krok a pak kritizovat, než převzít tíži závazků a potýkat se každodenně s inflací a nevyřešenými sociálními problémy. Nová vláda byla vystavena své první vnitřní zkoušce: ministr reforem J. J. Servan-Schreiber po dvanácti dnech doministroval — v rozporu s vládní linií kritizoval francouzský jaderný program. V Paříži se setkali Giscard a Schmidt a jednali nejen o francouzsko-německé spolupráci, ale především o novém impulzu Evropě, která se pracně dává dohromady. V Dolním Sasku volili a nebýt FDP, vládnoucí koalice by nebyla prošla a CDU získala většinu; odliv důvěry v SPD je ne5 [pageend7]pochybně spjat s nedávnou aférou špióna Guilleau- ma a s odchodem kancléře Brandta z politické scény. V doplňovacích volbách v Rakousku socialisté museli ustoupit, kupředu šla Lidová strana. Volilo se, přesněji řečeno schvalovala se volba také do Nej- vyssího sovětu, ale tam, jako ve všech zemích s jednotnou kandidátkou, problémy s hlasy a mandáty neměli. Jako by radioaktivních zplodin nebylo v našem životním prostředí dost, Francie a Čína provedly, první v Polynézii a druhá v Lob-Noru, jaderné pokusy. Sotva opadla tepelná a tlaková vlna, zvedla se vlna protestů v přímo ohrožených státech jako Austrálii, Indonésii, Japonsku a na Novém Zélandu. Tragédii atómu nejvýrazněji připomněla manifestace obyvatel Hirošimy, kteří přežili osudný výbuch ze srpna 1945. Francouzská vláda se neuvedla právě chvályhodným činem, však se k tomu ani oficiálně nehlásila. Pokud jde o Peking, šlo mu nejen o silácký kousek vůči SSSR, ale též o jadernou odpověď na indickou jadernou výzvu. Obě inkriminované země tvrdí — a nemají tak docela nepravdu — že nukleární monopol supervelmocí je třeba rozbít. A vskutku, kdykoli nějaká ta kilo či megatuna exploduje v nevadské poušti anebo na Nové Zemlji, svět už neprotestuje, zvykl si. Problém sovětských Židů je stále žhavý. Úřady konečně povolily baletní hvězdě Valeriji Panovovi a jeho ženě vycestovat do Izraele. Velkou zásluhu na tom mají nejen diplomatické úsilí předních západních státníků, ale i tlak světové veřejnosti, na který je Kreml velmi citlivý: tak v Londýně demonstrovali po příjezdu divadla Bolšoj, ve švédském Goteborgu zase po připlutí sovětské školní lodi. .. Čtrnáct dní před Panovovým odjezdem se pokusili umělce otrávit jedem, který přisypali do čaje ve vlakové restauraci; Panov dočasně oslepl a cítil se velmi zle. Též M. Rostropovič, který v posledních dvou letech upadl do nemilosti kvůli neskrývanému přátelství s proskribovaným Solženi- cynem, směl vycestovat. Nyní žádají o dlouhodobý pobyt v kapitalistickém zahraničí klavírní virtuos S. Richtěr, dále šéf komorního ansámblu v Moskvě Baršaj a dirigent symfonického orchestru sovětského rozhlasu Rožděstvenskij. Sovětští Židé demonstrovali před hotelem Inturist v Moskvě, ale policie se s nimi rychle poradila podle osvědčené metody — manifestaci rozehnala a řadu účastníků pozatýkala. Další Moskvané se projevují anonymně: na hrobu spisovatele a laureáta Nobelovy ceny B. Pa- sternaka se v den 14. výročí smrti objevila spousta květin. Sovětské vedení má však i jiné starosti. Čína kategoricky odmítla sovětskou nótu o «právu» na plavbu po řece Ussuri a označila tvrzení, že území při soutoku této řeky s Amurem je sovětské, za «vydírání». V Sofii zasedala RVHP na úrovni předsedů vlád. Přítomnost ministrů financí členských zemí vedla pozorovatele k závěru, že se jednalo také o dlouhodobé a koordinované měnové reformě v socialistických státech. V peruánském Quitu zasedala organizace zemí, vyvážejících naftu (OPEC). Střetlo se tam několik protichůdných koncepcí, nakonec bylo rozhodnuto, že se cena ropy v příštím kvartálu roku 1974 nezvýší (beztak je už nyní nehorázně vysoká). V Mogadisu maratónsky dlouho schůzovali šéfové vlád a ministři zemí OAJ, než, po téměř dvaceti kolech, zvolili Kamerunce Willia- ma Etekiho generálním tajemníkem. Portugalsku se příliš nedaří mírové jednání s představiteli osvobozeneckých hnutí, rozhovory o Guineji-Bissau, uvízly na mrtvém bodě, válka v Angole a v Mozambiku pokračuje. Na Azorech se generalpresident Spinola setkal s Nixonem, hovořilo se především o budoucnosti ultramoderní americké základny na ostrově Terceira Násilí v Irsku neustává. V britském parlamentu explodovala bomba — dílo extrémních Irčanů. Krvavý atentát v Brescii přispěl k pádu italské vlády. Ve zlatých dolech v Oraňsku hořelo a střílelo se. Únosy a rukojmí jsou pomalu na denním pořádku. Násilným činem bylo poznamenáno i neutrální Švýcarsko — na španělském velvyslanectví v Bernu vybuchla nálož třaskavin. Mor palestinského terorismu — vzor pro všechny extrémisty a fanatiky neštítící se vražd — se dál šíří po naší planetě. 20. června 1974 -smk- Čs. poradní sbor pro Evropu Základní kámen k této instituci byl položen na schůzce v Amsterdamu koncem ledna 1972 a ještě téhož roku o letnicích byla v mnichovském hotelu Arabella stanovena jasná koncepce tohoto sdružení aktivních českých a slovenských činovníků. Rádně byl Čs. pomocný sbor ustaven v Curychu ve dnech 28. a 29. října 1972. Výsledky, jimiž se může Sbor za krátkou dobu své existence vykázat, jsou velmi povzbudivé a mluví pro oprávněnost jeho existence. Iniciátorům nešlo o to, ustavit orgán, který by se považoval za vrcholného a jedině kompetentního a rozhodujícího činitele v našem exilovém a krajanském životě v západní Evropě. Měli na mysli vskutku jen poradní a pomocnou funkci k prohloubení činnosti onoho sta tisíc krajanů, kteří jsou dnes v západní Evropě. Sbor si vytkl za úkol zaktivizovat všestrannou spolupráci Čechů a Slováků v této oblasti. Svou činnost rozvinul v několika směrech. Protože jedním z jeho hlavních cílů je uplatňovat na nejširší možné základně právo Slováků a Čechů na nezávislost a svobodu, a v součinnosti s krajanskými or- 6 [pageend8]Jaroslav Shilling: ZAS ŽIVOT podrazil. A zas žádají mnozí, abychom starý cíl poznovu vzývali. Zas život podražil. A staronoví bozi mrhají pravdami a také výkaly, A jenom faktor tržní ceny zbyl z toho, co zrozeno z ženy. (Ze sbírky JESTŘÁB) ganizacemi a kvalifikovanými jedinci propagovat tyto oprávněné tužby našich národů, vyplývajících z Deklarace lidských práv, zaslal Sbor vládám západních zemí, zastoupených na konferenci o Evropské bezpečnosti a spolupráci v Helsinkách a v Ženevě, memorandum, v němž je upozornil na neutěšenou situaci Čechů a Slováků doma. Podobnou rezoluci poslal Sbor těmto vládám společně s představiteli exilu maďarského, polského a albánského. Sbor navázal styk s delegacemi některých zemí na ženevském zasedání a poskytl jim různé materiály a doklady pro jednání. Vypracoval také memorandum pro vládu Německé spolkové republiky, když jednala s Československem o navázání diplomatických styků. Přípisy představitelům vlád Velké Britanie, Holandska, Švédska a Spojených států, upozorňující na situaci dnešního Československa, prohlášení k 25. výročí únorového puče, k pátému výročí invaze vojsk Vašavského paktu do Československa, vydání deseti tisíc pohlednic, dokumentujících invazi, které se rozletěly po celém světě a našly si cestu i do porobené vlasti, prohlášení k 5. výročí tragické smrti Jana Palacha jsou dalšími důkazy záslužné činnosti Sboru. Hned na začátku své práce navázal Sbor spolupráci s ostatními demokratickými exilovými organizacemi podmaněných národů v Evropě, především s představiteli exilu maďarského. Výsledkem porad, které se konají téměř každý měsíc, je několik společných memorand. Tato spolupráce se prohlubuje a rozšiřuje. Před hlavním úkolem Sbor ještě stojí : získat desetitisíce našich uprchlíků a krajanů pro práci ve spolcích, které je nutno udržet pro dobu, kdy situace pro nás dozraje. Nemůžeme jen čekat, se založenýma rukama, musíme se formovat už dnes — a nikdo by neměl stát stranou. Oddaní přátelé v zahraničí nám pomohou jen tehdy, když budeme sami bojovat. Jožka Pejskar Přemysl Pitter: Za Milíčem do Avignonu V minulém čísle jsem vylíčil stručně dílo a význam Milíčův, kterého právem nazýváme otcem české reformace. V této stati chci podat osobní dojmy z cesty do Avignonu. Vypravil jsem se tam v dubnu letošního roku se svou spolupracovnicí Olgou Fier- zovou. Sotva jsme vystoupili z vlaku, opřel se do nás mrazivý severák, zvaný mistrál. Přesto ještě téhož odpoledne jsme se vydali na obhlídku města, které je oklíčeno hradební zdí s cimbuřími a věžemi. Papežský palác je za tmy osvětlen, rovněž zříceniny hradu krále Filipa Sličného, který s druhé strany Rhôny hlídal, co se v papežském sídle děje. Pohled pohádkový. Avšak nejenom pro dojmy jsme si přijeli do Avignonu. Hned druhého dne po prohlídce papežského paláce jsme vyhledali archiv, který je umístěn v nejstarší románské části paláce. Přijal nás ředitel archivu Hayez a pozorně vyslechl důvody mé cesty. Nejde mi o nic méně než o zjištění, zda se nezachovaly záznamy o Milíčově návštěvě u papeže Řehoře XI, či dokonce protokol o reformních návrzích, které přednesl v konsistoriu církevních hodnostářů. Pan Hayez ihned pochopil, jak nesmírně důležitý historický objev by to byl, kdyby bylo možno dokázat, jak už před šesti sty lety jakýsi český kněz vznesl požadavky, které ještě ani v našem věku nejsou splněny. Bohužel, pravil pan Hayez, veškeré listiny z doby, kdy papežové sídlili v Avignonu, byly převezeny do Říma. Nicméně slíbil, že se pokusí najít aspoň stopy, které by mne mohly vést k dalšímu pátrání. A skutečně, když jsme odpoledne znovu přišli do archivu, ležely už na stole knihy, v nichž jsme přišli na zajímavé a osvětlující podrobnosti. Přenesli jsme se úplně do doby, kdy Milíč byl v Avignonu. Už jsme neprocházeli ulicemi města jako turisté a nepátrali po pečlivě udržovaných zna- menitostech, ale představovali jsme si, jak se prodíráme úzkými ulicemi, přeplněnými lidmi nejrůznějšího druhu: zde potulní kramáři vystavují své zboží a křikem lákají kupce; tam polykač mečů a skupina komendiantů baví lid zábavu hledající; před četnými nevěstinci vyhlížejí nevěstky náhodné milence; zde služebníci opatrně nesou v uzavřených nosítkách jakéhosi cizokrajného hodnostáře, a tamhle papežští halapartníci vedou řetězy spoutané vězně; «Rue Rouge» — Rudá ulice — nám připomíná, že zde bylo povražděno tolik Saracénů, že jejich krev tekla proudem ulicí. Spatřovali jsme v duchu oslňující nádheru slavnostních průvodů, i zbídačelý lid, živořící v samé blízkosti přepychových paláců. Vydlážděné a čistě vymetené uličky se nám mění v páchnoucí stoky, kterými líně protékají výkaly, takže Petrarca nazval Avignon kloaku světa. Ale 7 [pageend9]ani v Praze a jiných městech to nebývalo lepší ! Proč vůbec papežové přesídlili z «Věčného Říma» do Avignonu? V 13. a 14. století byla Itálie rozdělena na množství území, jimž vládli velmožové, kteří vedli mezi sebou urputné boje. Sám papež se cítil ohrožen a nemohl z obklíčeného Říma vykonávat správu církve. Proto se Klemens V. uchýlil r. 1309 do Avignonu. Hlavním budovatelem papežského paláce byl Benedikt XII. (Zemřel 1342). Stavba této mohutné pevnosti prý trvala dvacet let. Je to úžasný výkon, představíme-li si primitivní prostředky, které měli tehdejší stavitelé k dispozici. Napadá nás otázka: jak dlouho by stavba trvala dnešímu pražskému režimu při použití všech moderních technických prostředků? Vláda každého ze sedmi avignonských papežů byla poznamenána událostmi, které nesou i stopy charakteru toho či onoho papeže. Tak např. Klemens VI. zprostil královnu Johanu Neapolskou viny na zavraždění jejího chotě, Ondřeje Uherského; ona mu z vděčnosti prodala celý Avignon za pouhých 80 tisíc zlatých. Jeho nástupce Innocenc VI. zachránil Avignon před vydrancováním a zkázou tím, že obléhající žoldnéře převzal do vlastních služeb. Stálo ho to 14 500 zlatých, ale vděční občané avig- nonští učinili sbírku, která mu vydání uhradila. Za jeho vlády postižen byl kraj morovou nákazou, po níž následoval hladomor. Po něm přišel papež nejvýznačnější, Urban V., o němž jsem se zmínil již v článku předešlém. S ním a jeho bratrem kardinálem Grimoardem se setkal Milíč v Římě r. 1367. Oba tito vysoce ušlechtilí mužové se snažili upřímně, i když bezvýsledně, o nápravu mravů a řádu a sami předcházeli příkladem ctnostného života. Urban měl v úmyslu přesídlit do Říma, ale po třech letech byl přinucen se vrátit, aby zprostředkoval mír mezi Francouzi a Angličany. Žil přímo asketicky. Před svou smrtí opustil papežský palác a uchýlil se k svému bratrovi, aby zesnul pokorně jako prostý sluha Boží. V archivu papežského paláce jsem listoval ve velké a tlusté knize, které obsahovala výčet zázraků, které se staly jeho zásluhou a na jejichž základě byl pět let po svém skonu prohlášen za světce. Náš Karel IV. navštívil Urbana V. v Avignonu v roce 1365 a byl přivítán s velikou pompou. Nástupcem Urbana V. se stal Řehoř XL, poslední papež avignonský před velkým schismatem církevním. Řehoř byl synovcem Klemense VI. a jeho zásluhou se stal už v 23 letech kardinálem. Dal obnovit proslulý most sv. Benezeta, jenž překlenul celou Rhônu, byl však povodní stržen. Dnes sahá sotva do poloviny řeky a je za tmy pohádkově osvětlen. Také jsme si tam zašli. Na mostě se netančilo a ne- tančí, jak zpívá písnička, a most se pod tanečníky nezhroutil, jak vypráví legenda. Pod námi tekla Rhôna, ale ne ta alpská, tyrkysově zelená, ale spíše stoka s olejovým povlakem, v níž ryby vyhynuly a ptáci se jí vyhýbají. Řehoř XI. opustil Avignon, aby přenesl vládu papežskou do Říma. Tam byl v r. 1376 triumfálně přivítán, ale dva roky poté zemřel. Po jeho smrti byli zvoleni papežové dva, jeden v Římě, druhý v Avignonu, a jeden nad druhým vyhlašoval klatbu. Rozkol utvrzovali nejen teologové, ale i králové a knížata. Teprve po 40. letech sklončen byl sbor volbou Martina V. v roce 1417 koncilem kostnickým, týmž koncilem, který 6. července 1415 vydal Jana Husa plamenům. Milíč se setkal s Řehořem XI. v Avignonu, kam se vypravil v únoru 1374, se čtyřmi svými žáky. Chtěl se obhájit z nařčení, která proti němu učinili jeho čeští nepřátelé. Totéž se opakovalo o 40 let později, když Hus se šel hájit proti obžalobám do Kostnice, jenže Milíč se v Avignonu setkal se svým příznivcem kardinálem Grimoardem, který se za Milice a jeho věc postavil. Výsledek však byl stejný: Milíč ve své vlasti umlčen a dílo jeho rozmetáno, Hus a Jeroným v Kostnici upáleni.. . Naše poslední cesta vedla kolem t. zv. «Malého paláce» kardinála Grimoarda, jehož Milíč byl hostem a kde i skonal, do chrámu, v němž byl pochován. Nic neoznačuje místo, kde bylo uloženo jeho tělo. Ale co na tom záleží? Na čem záleží, je duch, kterým byl Milíč naplněn a který musí v národě znovu ožít, má-li národ vykonat poslání, Bohem mu uložené. Jakpak je tam u nás doma SLÁVNOSTNÉ ZAHÁJENIE PREVÁDZKY PRAŽSKÉHO METRA. Prvých sedem kilometrov pod zemou, medzi Kačerovem a autobusovým nádražím Florenc (Sokolovskou). K tomuto úseku pražského metra sa zameriava pozornosť nielen Pražanov, ale aj oby- vatelov z celej republiky. Prvý úsek je iba začiatkom a za Káčerovom sa už zavrtávajú raziace štíty do zeme, pretože za päť rokov bude metro už premávať ďalej až k budúcemu rozsiahlému pražskému satelitu — Južnému Mostu. Terajší úsek vedie z Kačerova na Pankrác, zastaví sa v troch staniciach. Ďalšia zastávka bude jedinou, do ktorej preniká denné svetlo. Je umiestnená v předpolí mostu cez Nuselské údolie. Ďalšie stanice sú na námestí LP. Pavlova, na Václavskom námestí, Hlavnej stanici a konečná na autobusovom nádraží Florenc. Cesta z Kačerova na Florenc trvá 12 minut. 8 [pageend10]NÁRODNÉ KULTURNĚ PAMIATKY NA SLOVENSKU. Slovensko je bohaté na kultúrne a historické pamiatky. N ajvýznamnejšie boly vyhlásené za NÁRODNÉ KULTURNÉ PAMIATKY. Dosiaľ bolo vyhlásených 52 pamiatok za NKP, z ktorých vyberáme zvlášť dôležité a významné: Bradlo, mohyla gen. M. R. Štefánika, Dielo majstra Pavla z Levoče, Prvá budova Matice Slovenskej, Academia Istropolitana, Martin - cintorín národných dejateľov, Kosice - dóm sv. Alžbety, 22 hradov a kaštieľov, 26 drevených kostolíkov, 8 kostolov, ako aj Trnava - univerzitné budovy a Uhrovec - rodný dom Ľudovíta Štúra. ZAUJÍMAVÁ STATISTIKA ROZVODOV NA SLOVENSKU. V roku 1973 rozviedli súdy na Slovensku 4186 manželstiev. Podstatná čiastka rozvodov je z dôvodov prikrátkej známosti kde nebola možnost sa dôkladne poznať, avšak je aj 53 právoplatne rozvedených manžielstiev, z ktorých pochádzali štyri deti a 31 s piatimi a viac deťmi. A pokiaľ ide o dlhoročné spolužitie, rozviedli 569 manžielstiev, trvajúcich od 10 do 14 rokov, 476 od 20 do 24 rokov a 359, kde manžiela spolu žili vyše štvrťstoročia. Väčšinu navrhovateľov rozvodov tvoria muži, z ktorých značná časť sa vzápätí oženila s partnerkami vekove podstatne mladšími. ZAČÍNÁME MLÁDNUT Vysoká porodnost aj v tomto roku vychádza z predpokladov, že bolo podstatné rozšírenie materského príspevku, peňažitej podpory pri narodení dietata na dvojnásobok. Od 1. apríla 1973 boly zavedené nové pôžičky pre mladých manželov so štátným príspevkom po narodení dietata. U prvého decka 2000.— Kčs, u druhého a dalších detí 4000.— Kčs. Počet živo narodených detí v prvom štvrťroku v tisícoch činí 73,7. Zvýšenie oproti roku 1973 ll,5°lo. V minulom roku sa narodilo 274.5 tis. detí (18.6 detí na tisíc obyvateľov) Prvý štvrtrok 1974 ukazuje, že priaznivý vývoj aj nadalej pokračuje. Vysoká porodnost však aj prináša starosti a problémy: miesta v pôrodniciach, aby bolo dostatok postielok a kočiarkov, avšak najmä aby bolo dosť miest v jasliach a školkách. S KUFROM A PASOM. Za minulý rok vycestovalo do socialistických štátov 2 603 000 našich turistov. I v minulom roku sú najčastejším cieľom — a pravdepodobne budú — súsedné zeme (Maďarsko, NDR, Polsko). Taktiež u ciest do ČSSR zo súsedných zemí (NDR, Polsko a Maďarsko) prišlo k nám 7 300 000 návštevníkov. Celkový podiel na turistickom ruchu v ČSSR zo socialistických zemí činil 91%. Cestovný ruch z kapitalistických štátov činil 833 000 turistov. To znamená 15% prírastok oproti roku 1970. Z NSR 354 000, z Rakúska 132 000 z Itálie 51 000, USA 40 000 z Francúzska 35 000 a zo Švédska 27 000 turistov. Vycestovanie našich obyvateľov do kapitalistických štátov sa zvýšil zo 163 000 v roku 1972 na 196 000 v roku 1973. Najväčšia časť smerovala do NSR, Rakúska, ďalej do Italie, Francúzska, Švajčiarska a Holandska ČS. DRUŽICOVÁ STANICA V PREVÁDZKE. 30, apríla odpoludnia bola uvedená do zkušobnej prevádzky československá pozemská stanica družicových spojov typu Molnija. Toho dňa sa i Československo pripojilo ku štátom, ktoré môžú přijímat diaľkový televizný signál týmto najmodernejším spôsobom. Kruhovitá budova má na vrchole nápadný dvanástmetrový parabolický reflektor, ktorý je vlastne anténou, spojujúcou stanicu s družicou. Dotiaľ existuje družicová stanica iba v SSSR, Mongolsku, na Kube a v ČSSR. Plánuje sa aj spojenie so západnými štátmi, ktoré sú v sieti Intelsatu. Profesor Karol Šiška, jehož syn Pavel zmizel před časem z čs. velvyslanectví v Londýně a požádal o politický azyl, byl ve funkci předsedy Slovenské akademie věd nahrazen Dr. Vladimírem Hajkem (Hajko). Informaci o personální změně přinesla ČTK, avšak ani slovem se nezmínila o aféře s Pavlem Šiškou. Federální shromážděni schválilo návrh zákona, podle něhož je čs. policie «spoluodpovědna za bezpečnost celého socialistického tábora» a povinna spolupracovat s policejními orgány bratrských států. Federální ministr vnitra Jaromír Obzina nezapomněl ovšem zdůraznit, že základním principem je samozřejmě vedoucí úloha KSČ a že hlavním úkolem každého příslušníka bezpečnosti je '’každodenní uplatňování politické linie strany». 9 [pageend11]Pod helvétským křížem Jak známo může ve Švýcarsku každá skupina obyvatelstva, pokud si opatří alespoň 50.000 podpisů, podávat přímo, to je bez prostřednictví parlamentu, návrhy na změnu ústavy. Vláda musí takovou ústavní iniciativu předložit ke hlasování všemu obyvatelstvu. Rubem této nesporně kladné stránky švýcarské přímé demokracie je, že tohoto nezadatelného práva mohou zneužívat nezodpovědné skupiny a podávat návrhy neuvážené, škodlivé, neproveditelné a absurdní. Tak charakterisovala Neue Zürcher Zeitung nedávno 3. Überfremdungsinitiative, kterou podala Nationale Aktion gegen die Überfremdung von Volk und Heimat pod vedením bernského poslance Valentina Oehena. Bude se o ní hlasovat 20. října 1974. Švýcarská vláda, obě komory parlamentu a všechny politické strany doporučily obyvatelstvu Überfremdungsinitiative Nationale Aktion 20. října zamítnout. Ale po zkušenostech s hlasováním o podobném návrhu poslance Dr. Schwarzenbacha před čtyřmi léty — přes zamítavé stanovisko vlády i všech politických stran byla tehdy Schwarzen- bachova iniciativa jen velmi těsně zamítnuta — je předpověď o výsledku hlasování nesmírně obtížná. Domníváme se, že vzhledem k absurdnosti iniciativy a k těžkým sporům, které nedávno vznikly mezi Nationale Aktion a republikánským hnutím Dr. Schwarzenbacha, iniciativa neprojde. Ale nikdo nemůže předem vyloučit nepříjemná překvapení. Švýcarské občanství pro Čechy a Slováky až koncem století? Iniciativa Nationale Aktion žádá za prvé — a to je nesmírně důležité pro posrpnové uprchlíky z Československa — aby do švýcarské ústavy bylo vzato ustanovení, že ročně smí uděleno jen 4.0000 cizinců švýcarské státní občanství. V posledních létech udělovalo Švýcarsko zhruba dvojnásobný počet. A teď si vezměte, milí čtenáři, tužku a papír a počítejte s námi: Většina posrpnových uprchlíků si může žádost o udělení švýcarského státního občanství podat po 12 létech pobytu, to je v roce 1980 nebo 1981. Kdyby iniciativa Nationale Aktion prošla, vstoupila by už v roce 1975 v platnost. Podle dosavadních zvyklostí by v létech 1975-1980 bylo uděleno zhruba 40.000 švýcarských občanství (5 x 8.000). Podle přání Nationale Aktion pouze 20.000 (5 x 4.000). Zbytek druhých 20.000 by tedy vyplnil léta 1980-1985. Jinými slovy: kdyby šlo všechno dobře, přišli by, kdyby 3. Überfremdungsinitiative prošla, posrpnoví uprchlíci nejdříve na řadu v roce 1986. Je nás ve Švýcarsku asi 14.000. Nelze předpokládat, že by švýcarské úřady mohly reservovat celý kontingent 4.000 občanství pouze pro uprchlíky z Československa. Kdyby pro nás určily polovičku, to je 2.000 občanství ročně, trvalo by to dalších 7 let, tedy do roku 1993, až by poslední žádost posprnových uprchlíků mohla být projednána. Kolik cizinců by muselo opustit Švýcarsko? Podle iniciativy Nationale Aktion tolik, aby koncem roku 1977 nepřesáhl počet cizinců v jednotlivých kantonech 12 % domácího obyvatelstva. Výjimku tvoří jen kantón Ženeva, kde by jich mohlo zůstat 25 %. Schweizerische Depeschenagentur uveřejnila nedávno tabulku, jak by se přijetí iniciativy Nationale Aktion projevilo v jednotlivých kantonech: Kanton švýcarští občané konec 1972 cizinci snížení ve smyslu iniciativy NA celkem v % celkem v % Zürich 911 800 205 600 22,5 109 100 53,1 Bern 889 800 97 400 10,9 11 500 11,8 Luzern 260 000 29 800 11,5 3 500 H,7 Uri 30 900 2 200 7,1 300 13,6 Schwyz 81 100 10 200 12,6 1 600 15,7 Obwalden 23 400 1 700 7,3 200 10,5 Nidwalden 23 900 1 900 7,9 200 10,5 10 [pageend12]Glarus 30 600 6 500 21,2 3 300 50,8 Zug 60 400 11 100 18,4 4 700 42,3 Freiburg 162 600 16 400 10,1 2 000 12,2 Solothurn 191 700 32 900 17,2 12 600 38,3 Basel-Stadt 183 100 41 300 20,3 21 900 53,0 Basel-Land. 178 600 36 200 20,3 17 400 48,1 Schaffhausen 58 600 13 500 23,0 7 300 54,1 Appenzell AR 41 600 6 700 16,1 2 300 34,3 Appenzell IR 12 700 1 000 7,9 200 20,0 St. Gallen 325 700 56 700 17,4 22 300 39,3 Graubünden 137 500 18 800 13,7 4 300 22,9 Aargau 362 200 76 300 21,1 37 900 49,7 Thurgau 149 700 32 200 21,5 16 300 50,6 Tessin 185 300 70 000 37,8 50 400 72,0 Waadt 401 000 115 300 28,8 72 900 63,2 Wallis 184 000 18 700 10,2 2 200 11,8 Neuenburg 133 900 35 000 26,1 20 800 59,4 Genf 216 600 114 900 53,0 67 100 58,4 Celkem 5 236 700 1 052 300 20,1 492 300 46,8 Mohl by odsun cizinců postihnout také uprchlíky? Na tuto otázku není lehká odpověď. V iniciativě totiž nenajdeme ani slovo o politických uprchlících s právem asylu. Také švýcarskými zákony zaručené právo trvalého pobytu (Niederlassung) jako kdyby pro Nationale Aktion neexistovalo. Kdyby iniciativa prošla, musely by švýcarské úřady řešit otázku, jak odhlasované snížení počtu cizinců provést. Zcela jistě by v prvé řadě prostě neobnovily dočasné právo pobytu (Aufenthaltsbewilligung). V těch kantonech, kde počet cizinců s Aufenthaltsbewilligung je nižší než počet, o který by stav cizinců bylo nutno snížit, musely by švýcarské úřady vyhostit i cizince s Niederlassung. Podle zprávy Švýcarského spolkového úřadu pro průmysl a práci (BIGA) by k tomu muselo dojít v kantónu Cu- rych (zhruba 9.000 cizinců s Niederlassung), v kantónu Schaffhausen (300), Waadt (14.000), Tessin (22.000), Neuenburg (4.000) a v kantónu Ženeva (24.000). A zde je zase zcela nejasné, jak by švýcarské úřady postupovaly. I když v iniciativě není ani slovo o výjimce pro politické uprchlíky s právem politického asylu, domníváme se, že případné vyhošťování by se jich netýkalo. Případným vyhoštěním uprchlíků by Švýcarsko porušilo nejenom vlastní zákony, ale také mezinárodní konvenci o právním postavení uprchlíků. Dále: humanitní tradice Švýcarska by tím nesmírně utrpěla. A konečně: německý nebo italský státní občan, který má ve Švýcarsku Niederlassung, i když by to pro něho byla osobní tragédie, má kam jít. Ale kam by švýcarské úřady, vyhošťovaly uprchlíky? Co mohou Čechoslováci dělat? Intervence u švýcarské vlády, poslanců a politických stran nemají veliký smysl, poněvadž jak vláda, tak všechny politické strany jsou proti iniciativě. Ale smysl má ovlivňovat švýcarské obyvatelstvo. To je možno především individuálně: ukazujte všem svým švýcarským přátelům, všem spolupracovníkům absurdnost iniciativy Nationale Aktion a vysvětlujte jim, co by přijetí znamenalo pro posrpnové uprchlíky z Československa. Snad by bylo dobré, posílat novinám a časopisům vhodná «zaslána», kde by se poukázalo na důsledky iniciativy pro uprchlíky. 20. října 1974 půjde o každý hlas!!! Svaz československých spolků ve Švýcarsku a další organisace Čechů a Slováků by se měly zabývat otázkou, zda by nebylo vhodné, obrátit se těsně před hlasováním na švýcarskou veřejnost a vysvětlit jí, jaké důsledky by mělo přijetí pro uprchlíky, které před 6 lety tak srdečně přijala a požádat švýcarské voliče, aby hlasovali proti iniciativě. A konečně — i když pevně doufáme, že iniciativa neprojde — je třeba připravit argumentaci pro případ, že by se odsun cizinců přece jen uskutečnil. V tom případě je třeba žádat: ani jeden uprchlík nesmí být ze Švýcarska vyhoštěn! J. T. Poznámka redakce: V posledním čísle Zpravodaje jsme postavili chystanou iniciativu KAB (Katholische Arbeitnehmer-Bewegung) do stejné řady s iniciativami Oehena a Schwarzenbacha. Je třeba opravit: iniciativa KAB je cizincům velmi příznivá. 11 [pageend13]Pozná váme Švýcarsko ŠVÝCARSKÝ BOUBÍN V Evropě se dnes vyskytuje prales, to je les, rostoucí bez zásahu lidských rukou, takřka jen vysoko na severu, npř. ve Finsku, nebo na východě, zvláště v Polsku nebo v Karpatech. Boubínský prales je opravdu vzácnou výjimkou. Ještě větší raritou je asi 50 hektarů neporušeného lesa u osady Derbo- rence. Tento div světa, nejvýše položený prales středních a západních Alp, je možno dosáhnout jakoustakous silničkou ze Siónu, kdežto z druhé strany, z Villar- su, němu vede jen stezka pro chodce. Derborenceský prales byl zachráněn před «civilizací» jen Švýcarským svazem pro ochranu přírody, který roku 1959 uspořádal akci, ve Švýcarsku nikterak nezvyklou: dal do prodeje čokoládové tolary, «schoggitaler» a ohlas byl ve veřejnosti takový, že Svaz mohl od obce Conthey koupit celý les a vyhlásit ho za přírodní rezervát. Tamní krajina zůstává zachována v původním stavu nejen zásluhou švýcarských ochránců přírody. Pastevci nepotřebovali dřevo stromů ze značně strmého, skalnatého a nepřístupného úbočí údolí, brali je ke stavbě z lesa, bližšího pastvinám. Ale příroda si i sama vytvořila ochranu. V raném létě roku 1714 «kouleli ledovcoví ďáblové zase jednou kuželky». Nepomohly proti nim ani svěcená voda a kadilo ardonského faráře. Proti erozi, vyvolávané neustálným mrznutím a roztáváním vody ve skalních trhlinách, nepomáhá totiž zaříkávání. Hluk se sice na čas utišil, ale 23. září téhož roku, bylo to v neděli, zřítila se jedna z mohutných věží v horské skupině Les Diablerets a sutina, obrovité kusy skály a poražené stromy se řítily mohutným proudem do údolí. Všechny pastviny na severním úbočí údolí byly zasypány, zahynulo 14 osob, celá stáda krav, koz, ovcí a prasat, na sto salaší zmizelo pod lavinou kamení. 1749 se katastrofa opakovala. Tentokrát vzalo za své 40 obydlí. Lidé mohli včas z ohroženého pásma utéci. Kameny však zahradily údolí ze severu úplně, vody řeky Derborence utvořily jezero, Lac de Derborence, ostatně nejmladší přirozené švýcarské jezero, velice malebné a členité. Skály se zřítily ještě dvakrát: r. 1881 a 1944, a takřka znemožnily přístup k lesu na severozápadním úbočí jezera. Kdo chce do pralesa vniknout, musí přejít dost nebezpečnou suť, posetou velikými balvany. Ale tato námaha se vyplatí. Les tvoří převážně jedle, mohutné, vysoké přes čtyřicet metrů a o průměru až půldruhého metru. Kromě jedlí smrky, tu a tam modříny a limby. Stromy rostou tak blízko sebe, že si jejich větve navzájem překážejí a jejich koruny vytvářejí tak hustý strop, že jim nepronikne takřka denní světlo. Proto se tu mohou udržet jen specializované druhy stromů. Ale tam, kde bouře několik stromů vyvrátila, najdeme bohatost světlomilných druhů. Za pár let je však zase větvový strop neprodyšný a les se omladí znovu jen přírodními katastrofami. Botanici si tedy přijdou na své právě tak jako or- nitologové. Žijí tu totiž dost vzácné druhy ptáků: orel skalní, parukářky, budníčci, uhelníčci, kosi turečtí, datel tříprstý, tetřívek, žluna černá a dokonce dnes už velmi vzácný výr. A z fauny je tu možno spatřit sviště a kamzíka. Dohromady tedy hluboký klid, vzduch, nezamořený automobilovými plyny, a pro toho, kdo si chce na chvíli odpočinout od lidí, samota, samota, samota . . . (Podle dr. U. Haldera) Daniel Strož: V EMIGRACI (podzim 1968) Nepřišli jsme plakat nad naším osudem Ani se radovat a těšit z práce jiných A netoužíme po darech Protože máme kus vlastní oblohy tam někde co navždycky budeme říkat DOMA A kam se ted nemůžeme vracet Leda srdcem a duší Den «D» ... před třiceti lety (pokračování z minulého čísla) «Francouzi, hodina osvobození nadešla,» prohlásil Eisenhower v rozhlasové výzvě krátce po vylodění Angloameričanů v Normandii. «Vaši bratři ve zbrani vstoupili na francouzskou půdu. Jsem hrdý, že velím též statečným francouzským vojákům, kteří tak dlouho čekali na den, kdy se budou moci zúčastnit osvobození vlasti!» Vylodění v Normandii byl začátek. Po tuhých bitvách s elitními pancéřovými jednotkami SS a wehrmachtu, podařilo se spojit jednotlivé invázni úseky 12 [pageend14]a anglo-kanadský sektor s americkým. Předmostí se rozšiřovalo. Poloostrov Cotentin byl vyčištěn, Cherbourg dobyt. Po úporných bojích osvobodili Spojenci Caen, padlo město Arromanches. Montgomery sevřel Němce do kleští u Falaise. Den co den se obloha černala roji spojeneckého letectva, stroje luftwaffe se na normandském nebi stávaly stále vzácnější. Německých «pantherù» a «tigrů» ubývalo. Nacistická obranná linie se zprohýbala a na mnohých místech byla proražena. Hitler vydával nesplnitelné rozkazy «neustoupit ani o píď», ale invázni sbory už směřovaly na Paříž, Antverpy, Siegfriedovu linii, Rýn. Hitler spoléhal na tajné zbraně, jeho vědci byli na stopě atomové bombě a v podzemních továrnách se konstruovaly rakety VI a V2. Ale masové bombardování německých průmyslových center ochromilo nacistický přísun a systematicky ničilo vojenský potenciál. Bylo zřejmé, že poslední bitva se odehraje v samotném srdci Říše. Ve vítězství už nevěřili ani Hitlerovi nejbližší generálové. «Blbci», prohlásil o nich vždy neomylný führer. Avšak i kolem vůdce se zatahovala síť zrady. 20. července 1944, 6 hodin ráno. Na letišti v Rangsdorf u, asi 50 km od Berlína, startuje heinkel a nabírá kurs na Rastenburg, kde má nyní Hitler svůj štáb. Na -palubě je plukovník hrabě von Stauffen- berg a jeho pobočník. V aktovce mezi papíry, pečlivě zabalena ve svazku prádla, je uložena časovaná bomba. Plukovníka von Stauffenberga nikdo nepodezírá: jen málo lidí ví, že hrdina africké fronty (kde přišel o jednu ruku a o oko) se už jednou pokusil o atentát. Tenkrát, také v Rastenbergu, měla bomba zabít najednou tři hlavní exponenty nacismu, Hitlera, Himmlera a Goebbelse, jenže šéf SS se nedostavil a plán atentátu byl v poslední chvíli odvolán. Dnes . . . dnes má explodovat v každém případě, jen když tam bude Hitler. Tři po zuby ozbrojené stráže střeží vstup do objektu, ale smluvené heslo a čerstvě podepsaná propustka postačí, von Stauffenberg prochází. Pospíchá, Hitlerova porada už začala. Když plukovník vchází do šatny, kde rychlým pohybem odjištuje bombu, maršál Keitel nevrle bručí cosi o zpoždění, a pak uvádí hraběte do sálu. Von Stauffenberg chvíli naslouchá výkladu o situaci na východní frontě, pak vrhne pohled na hodinky, pokládá aktovku k patě sloupu, asi půldruhého metru od Hitlera, a pod záminkou naléhavého telefonního hovoru s Berlínem se vzdaluje. Ke stolu přistupuje plukovník Brandt, chce nahlédnout do nějakého hlášení. Zakopne o aktovku. «K sakru, to ji nemůžou dát jinam?» zavrčí, sehne se a odstaví ji dál, za sloup . . . Tento mimoděčný pohyb, zdá se, zachránil fiihrera před jistou smrtí: exploze, která vzápětí otřásla budovou, zabila jednoho důstojníka a několik dalších těžce zranila. Hitler byl jen škrábnut a utrpěl lehké povrchní popáleniny . . . Plán «Walkýra», totiž obsazení strategických bodů v Berlíně jako Goebbelsova ministerstva, vysílačky, velitelství SS ... se měl uskutečnit hned po atentátu, ale byl špatně koordinován a nevyšel. Hitler, Himmler, Goebbels, generál Fromm a velitel gardy «Grossdeutschland» major Römer jednají rychleji než spiklenci. Plukovník von Stauffenberg a jeho druzi končí před popravčí četou. Svět však obdržel čerstvý a výmluvný důkaz, že mezi nacistickými špičkami není všechno v pořádku, jak tvrdila německá propaganda. (Pokrač. příště) Kolem zeměkoule Nedávno proběhla světovými tiskovými agenturami krátká zpráva, že v Británii se připravuje mezinárodní výprava, která letos v létě zopakuje plavbu po řece Kongu (Zairu), jak ji před sto lety podnikl slavný americký cestovatel Henry M. Stanley. Výpravy tvoří 140 osob, z nich 40 popluje po veletoku v domorodých pirogách, zbytek bude postupovat po souši, od Katangy až po ústí. . . Stanley si vysloužil vavříny nalezením skotského misionáře Davida Livingstona, který se na cestách po černé Africe «ztratil» a léta o něm znepokojená Anglie neslyšela. Stanley putoval ze Zanzibaru k Tanganickému jezeru ar. 1871 Skota objevil v osadě Udžidži v dnešní Tanzanii. Když Livingstone r. 1973 u jezera Bangweolo zahynul, úkol pátrat po pramenech Nilu — největší zeměpisné záhadě od Herodota po naši dobu — připadl Stanleyovi. S 356 muži vyrazil od Indického oceánu, prozkoumal Viktóriino jezero i řeku Lukugu, která spojuje Tanganiku s Kongem. Zjistil, že se vlévá do neznámého veletoku. Byl to snad tak dlouho hledaný horní Nil? Snažil se získat nějaké informace od domorodců u Bangweola: «Teče na sever,» řekli mu. «A pak?» — «Opět na sever.» — «Nu, a potom?» — «Stále na sever . . .» A varovali ho: «V pralese Ourregga žijí obrovští hadi, tak velcí, že se zavěšují ocasem do koruny a tělem omotají kořist pod stromem ... Je tam plno jedovatých pavouků, kteří útočí na člověka a štípají jak vosy ... hodně levhartů . . . a goril, ty přepadají lidi a mučí je, nežli je zabijí ... Kanibalové ... Ach, bwana, zlá je to končina!» Ale Stanley byl z lidí, kteří slovo «vzdát se» škrtli ze svého slovníku. Měl 150 svých lidí, k nimž přibylo ještě 400 nosičů 13 [pageend15]Devadesátky se 13. černa dožil předválečný primátor města Prahy dr. Petr Zenkl, žijící nyní ve Washingtoně. Přítel Karla Čapka a Masarykovy rodiny, dr. Karel Steinbach, známý ženský lékař a porodník, dovršil v New Yorku osmdesátku. A František Plá- nička, nejslavnější český brankář, který v slávistickém dresu sehrál přes sedm set zápasů a Československo reprezentoval čtyřia- sedmdesátkrát, oslavil v Praze sedmdesátku. Araba Tippu Tiba. Proslulá plavba po řece Kongu, od horní Lualaby po ústí, začala. Pochod po březích i sama plavba jsou nesmírné vyčerpávající. Tropický prales je bez mačet a sekyr neproniknutelný a jeho zelený strop je tak hustý, le zdola nelze rozeznat, svítí-li právě slunce či nikoli. Všechno je prosáklé vlhkem, rosa skapává se stromů, nohy se boří do zrádných močálů a v pra- lesním přítmí trouchnivějí padlé kmeny, obrostlé kapradinami. »Viděl jsem ul jiné pralesy,» píše Stanley, »ale ve srovnání s tímhle to vidy byla jen obyčejná mlází!» Pak posílá Arabovy nosiče zpět, jsou neukáznění a působí mu značné obtíle, dál pokračuje jen se svými muli. Domorodí informátoři měli pravdu: ze všeho nejhorší jsou lidé pralesa, pygmejské kmeny. Ütoci na výpravu ze skrytu, s neuvěřitelnou přesností vystřelují otrávené šípy a vrhají oštěpy, pouze pušky je vždy obrátí na útěk. Jednou na zaútočí Stanleyovu expedici flotila čty- řiapadesáti plavidel, avšak ručnice znovu zachraňují výpravu před pohromou. Také příroda se spikla proti odvážnému cestovateli. Nebezpečné peřeje a vodopády se musejí překonávat po souši. Nej- tělší je přenášení plavidel a jednou taková operace trvá 22 dní! A opět hovoří pušky a odrážejí útok pralesního kmene ... V proudu, který strhává lodě do víru, Stanley přichází o další mule, mezi nimi i o Franka Pockoka, svého posledního bílého druha. Nemoce, zejména průjmy a malárie, zle řádí a kosí jednoho po druhém. Pak docházejí zásoby potravin. Cestovatel poznamenává, le se jeho vlastní denní dávka skládá ze tří opečených banánů, hrsti burských oříšků a šálku kalné, zdaleka ne nezávadné vody. S domorodci počítat nemůle, chovají se nepřátelsky a výměnný obchod odmítají . . . Na pokraji zoufalství se Stanley doslechne, le »nedaleko u moře» prý bydlí bílí lidé . . . Vysílá spěšně posla s dopisem, datovaným 4, srpna 1877: Kterémukoli z anglických gentlemenů v Embomě . . . Vážený pane, přicházím ze Zanzibaru se 115 lidmi... Umíráme hlady. Domorodci s opovržením odmítají naše látky, perly, dráty ... Nemám čest Vás znát, ale doufám, že jako křesťan a jako gentleman moji prosbu neodmítnete. Jsme v zoufalé situaci! Potřebuji 300 sáhů bavlněné látky, abych měl čím obléci své muže, a hlavně potřebuji rýži, neboť smrt hladem mezi námi nemilosrdně řádí. Vše uhradím! H. M. Stanley, vedoucí anglo-americké výzkumné expedice. PS. Je možné, že Vám moje jméno nic neříká. Dodávám proto, že jsem v roce 1871 nalezl Livingstona ... Pomoc skutečně přišla. 9. srpna, přesně 999 dní po bdchodu ze Zanzibaru, připlul zbytek výpravy do Bomy na pobřelí Atlantiku .. .Ze 356 mulů zbylo Stanleyovi pouze 114 vyhublých, ustráda- ných lidí. Cestovatel sám je tél neobyčejně vysílený, přepadlý a bledý, jeho vlasy i vous zbělely .. . z cestopisné knihy S. M. Kříže o černé Africe, kterou připravuje nakladatelství Konfrontace.) Výzva Hlavním bodem IV. Naardenského Setkání, které se letos uskuteční, budou odpovědi na otázku «Proč jsme v exilu». Na první pohled by se zdálo, že je vše jasné a jednoznačné. Ale není tomu tak. Už proto ne, že motivy odchodů (či jen zůstání venku) u jednotlivců i skupin, zejména v 68. roce, byly různé. Jsou mezi námi «zûstalici», kteří už od všeho na světě chtějí mít pokoj a nejvíc «od politiky a od krajanů». Ale jsou mezi námi také lidé, kteří nezapomínají, že ne samým chlebem živ je člověk, a navíc palčivě cítí, že stále patří k jiné zemi, než kde vybalili své kufříky. Že jejich skutečný domov nežije svobodně. Ti se potom snaží sdružovat, a «organizovat akce» jednak proto, aby smutku v duši ubylo, jednak proto, aby mohli tomu často bezstarostnému, zkomercionalisovanému a blahobytem zhýčkanému světu připomínat, co je to nebýt svoboden a žebrat o tu léčivou bylinu svobody pro naší zem, všude kde se dá. Že už to je ohrané? Jak to, že pro nás je všechno naše ohrané, a jak to, že třeba u Angličanů ne? Ti stále opakují své «Sjednocení stojíme-rozděleni padáme» a jak čert kříže se bojí «rozštěpení národa».A že nejsou národovci?! Jen zkuste Angličanovi sáhnout na něco anglického. A stejné je to ve Francii a i jinde. Učme se být sví od té ciziny, které nás obklopuje! Řekněme si, jak to dělat, abychom byli v tomto směru takoví jako jiné národy! Sromážděme své poznatky, jak pěstovat sami sebe, a přivezme je na IV. Naardenské setkání do jihoněmeckého Sigma- ringendorfu ve dnech 19. — 21. července 1974. B. Kobliha, Londýn 14 [pageend16]Knižní novinky Až vás o dovolené omrzí koupat se v moři, putovat po horách, až už se vám nebude chtít chytat ryby nebo se dívat jen tak pánu- bohu do oken, až vám půjde na nervy křik ve stanových nebo campingových sídlištích, podívejte se, zda jste si náhodou nevzali s sebou českou knížku. Víme, že si i v exilu k smrti rádi kupujete knihy, a proto Vám dáme několik typů, abyste nebyli náhodou na rozpacích, kterou knížku si máte přibalit do batohu, kufru, loďá- ku anebo třebas i do piknikového koše. Nejdříve však vám povíme o jedné knížce, kterou si na prázdniny rozhodně neberte. Je totiž tak nádherně vypravená, že se hodí nejspíše do parádního pokoje, pro klidný večer doma, kdy z gramofonové desky zaznívá třeba Má vlast. To bude případný doprovod k této přepěkné bibiofilii, kterou vydalo letos z jara české exilové nakladatelství BIBLIO- SCADIA v Oslo, či spíše dva nadšenci L. Řezníček a Jan Kristofori. Nazvali ji prostě SMETANA a shromáždili v ní upomínky na leta, která skladatel Prodané a Libuše ztrávil ve Švédsku. Citáty z dopisů, trojjazyčné, faskimile původních partitur, plakátů, oznamujících Smetanovo dirigování, fotografie na zažloutlém papíře tvoří jedinečný celek, upomínající na stopadesáté výročí Smetanova narození. Stojí 30 franků nebo 45, když dáte přednost vzácnějšímu exempláři, číslovanému. Tu krásu si tedy nechte na doma, je ke vzpomínání, k nostalgii i k hrdosti, na něž dovolená není pravé místo. Rozhodně si ji však kupte, mohli byste ji propást. Vzpomínky docela jiného druhu vyvolá román NÁVRAT Z REKREACE, který vydalo kolínské nakadatelství INDEX jako svou 22. publikaci (D 5 Köln, Postfach 410511, BRD). Napsala ho Minka Rybáková, kterou známe jako vtipnou satirickú z Pegasiád, které dlouho vysílala Svobodná Evropa, a jako autorku vzácného románu o Diogenovi. Tentokrát se pustila na pevninu, o níž by se dalo předpokládat, že ji vůbec nezná: je totiž z «osmačtyři- cátníků» a píše o životě za dráty komunistických koncentráků, respektive o útěku z této ozdravovny. Ne, nemusíte mít strach, že by proto psala scestně; je obdivuhodné, jak prostředí, o němž se dozvěděla zřejmě jen z vyprávění, vystihla, jak pochopila bez jediného uklouznutí jeho absurditu. Mně při čtení nepřekvapilo ani to, jak dovedně vykreslila jednotlivé postavy vězňů a bachařů, znám její charakterizační umění dostatečně. Prokázala je i v NÁVRATU Z REKREACE, už tím, jak se vmyslila do výrazivá koncentráků, jak slovně dovedla rozlišit jednotlivé osoby. Ani o napínavost není v jejím románu nouze. Útěk z pracáku, několikrát nepovedený, ale nakonec přece jen úspěšný, být jiný než vzrušující. Obával jsem se, že to bude literátština. Když jsem dočetl, věděl jsem, že jsem se zmýlil. Velmi dobrý román, živý, působivý. A napínavý, akorát na dovolenou. Po této stránce si přijdete na své i ve zprávě Fish- mana a Huttona o SOUKROMÉM ŽIVOTÉ JOSEFA STALINA, která vyšla v mnichovském CCC Books, a kterou rozprodává O. Krause v Pfäffiko- nu (Stojí DM 17,50). Je to ovšem četba mnohem lehčí než dílo Minky Rybákové. Soustřeďuje se na zvláště křiklavé události ze života sovětského diktátora, na jeho milostné avantýry, kterých měl víc než pověstná Messalina, na vraždy vlastní rukou nebo příkazem, na jeho boj o vůdcovství, nelítostný a krvavý. Čtenář se tu dozví spoustu podrobností, i politických, o nichž neměl ani zdání, a příliš mu 15 [pageend17]asi nebude vadit, že nejsou jaksepatří doložené, jako například zkazka o diktátorově konci, k němuž prý přispěl Molotov jedem ve vodce. O této zprávě platí obměněné italské rčení: I když to třebas není všechno pravda, je to jistě napínavě vyprávěno. A ze svého dodávám: pobavíte se jako v krváku, jemuž se Sovětský svaz za Stalina na vlas podobal. Jen s tím rozdílem, že si vraždy nevymyslela autorova fantazie. Po této stránce se Huttonově a Fishmanově práci podobají MALÁ DOZNÁNÍ OKRESNÍHO SOUDCE, které pro torontské 68 Publishers upravil ze svého anglického originálu Otto Ulč. Ulč stál až do jara 1959 na straně «poškozovatelů», soudil jako okresní soudce ve Stříbře civilní spory. Nahlédl do zákulisí třídní justice a nyní o svých zkušenostech vypráví. Z jeho obsáhlého reportu se dozvíte, jak to bylo 1. a 2. června 1953 v Plzni, proč si Tomáš Frejka veřejně přál oprátku pro svého otce, jednoho z těch, kteří byli obžalovaní se Slánským, jak soudci musili plnit normy v počtu rozsouzených případů, jak se měřilo dvojím loktem i v manželských sporech, měla-li zájem strana. A čte se to jako detektivka, jeho výčet není suchopár, jak by se snad podle tématu mohlo zdát. Cituje o- všem také zákony, ale především vypráví drobné případy a na nich ilustruje obludnost socialistické zákonnosti. A nadto: není «zvířecky vážný», dovede i tragické případy okořenit humorem, převážně černým, který vyplývá jednak z absurdity režimu, jednak z Ulčova stylu, který se nebojí ani v drobných lidských katastrofách žertu. Život prožívaný na obou stranách soudních šraňků. Do soudní praxe dává nahlédnout i DRUHÝ DECH od Jana Beneše, který jako svou druhou publikaci vydala curyšská Konfrontace. Graham Green, známý anglický romanopisec, si Benešovy novely, kterou koupíte velmi pěkně vypravenou v celoplátěné vazbě za 15 franků, cení víc než Sol- ženicynova Ivana Denisoviče, který založil světovou slávu tohoto ruského spisovatele-exulanta. Je to píseň o solidaritě slušných lidí, slušných natolik, že zapomenou na své politické přesvědčení a utvoří jednu frontu proti bezpráví. Beneš hutně vypráví drobný, nespektakulární příběh, jakých se asi v komunistických koncentrácích udály stovky; svým uměním ho však povyšuje na ságu, kterou přečtete jedním dechem, aniž byť i na jediném místě zjistíte, že autor ke zvýšení napětí použil laciných prostředků. Benešovo vyprávění o tom, jak se z potenciálních nepřátel stávají tlakem událostí přátelé, je o- pravdu vzácný kus prózy, zabývající se životem muklů, próza bez patosu, bez velkých slov a snad právě proto tak působivá. Ve stejném nakladatelství se dokončuje reedice známého cyklu povídek Josefa Škvoreckého SEDMI- RAMENNŸ SVÍCEN a doufejme, že se dostane do rukou čtenářů včas, ještě před dovolenou. Námětem jsou životní příběhy židů za Protektorátu, vážné i humorné, které si vyprávějí Danny Smiřický, hrdina Zbabělců a jiných Škvoreckého prací, a Rebekka, jeho milá, židovské děvče, které se vrátilo z nacistických koncentráků a nemůže se s normálními poměry sžít. K této knížce, a snad i k ostatním, se vrátím na podzim obšírnějšími recenzemi. Dnes Vám ještě představím - podobně jako jsem začal — knížku, která se sice formátem hodí na dovolenou jako ušitá, nikoli však obsahem. Jsou to básně Jaroslava Shillinga JESTŘÁB, které bohatě ilustrovala Lucie Radová. Jednu z nich najdete v tomto čísle Zpravodaje. Shilling vyjadřuje své názory na život, okolní svět velmi subtilně. Pranic nepředstírá, jeho poezie je čirá, dost pesimistická, srozumitelná, i když obrazově velice bohatá, básník neskrývá své názory do šifer. Ilustrace jsou podstatně optimističtější, což udivuje, známe-li větší malířčiny práce. Perokresby a verše, půvabný celek, trochu drahý, vydalo jako první svůj svazek nakladatelství AKT v Gelterkinden (CH 4460) a ohlašuje svazky další. Držím tomuto velmi sympatickému, ale především odvážnému podniku palce. Doufejme, že najde jeho knižnice hodně čtenářů. Zaslouží si to. Pavel Řehoř. Háta Christýová: Smrt na objednávku Všichni se shodovali v tom, že život s Františkem se stal nemožným. Byl stále dotěrnější, násilí mu hledělo z očí. Nebylo divu, že se v mozku každého usazovala pozvolna, ale jistě myšlenka, že je nutno Františka sprovodit ze světa. Obtěžoval každého. Listonoš tvrdil, že jeho zrak je divoký. Řezník si stěžoval na jeho nevypočitatelné reakce, kluk s novinami se bál jeho hlasu, náhodní kolem jdoucí cizinci si naříkali, jak je František drzý a neurvalý. Že František musí zmizet se stávalo poznenáhlu utkvělou myšlenkou všech. Eva Lustigová: DOPAD Octnul se přede mnou obláček z nebe, ponořila jsem se v dřímotu. O světě víře v Boha, lásce k životu — k matce. Dřímala jsem dále. Tentokrát jsem již nezahlédla obláček, ani den ani hrající si dítě. Jen realitu. 16 [pageend18]Ale v tom okamžiku, kdy se rodina rada užuž u- snesla na Františkově konci, ukázalo se, že to nebude jednoduché. Vyrojila se totiž najednou spousta otázek Kdy? Jak? Kam s ním? Ale především: Kdo? Uškrtit? To rada okamžitě zavrhla, protože nikdo k tomu neměl žaludek. Představa zmítajícího se těla naháněla husí kůži. Také nůž a dýka byly okamžitě odmítnuty, hlavně proto, že je to neestetické a zanechává tratoliště krve na podlaze. Kromě toho nikdo pořádně nevěděl, kam bodnout, aby smrt byla rychlá a — pokud možno — bezbolestná. K tomu je zavazovalo dlouhé soužití s Františkem. Už není známo, kdy vyslovil heslo JED. Naráz tu bylo, vloudilo se do atmosféry a otrávilo ji. Rychlý jed, bez chuti, bez zápachu. Ano, to bude klidná nekomplikovaná smrt, taková, jakou si František bezpochyby zaslouží. Otázka byla, kdo podá Františkovi číši bolehlavu nebo čehosi podobného. Na koho padlo šéfovo oko, ten se mimoděk zachvěl, přivřel oči a pomalu, avšak rozhodně zakroutil hlavou. Ne, — — — každý by raději zaplatil nevím co . . . Zaplatil . . . to je nápad. Najme se, zaplatí se vrah a bude pokoj. Takoví lidé mají zkušenosti. Po delším telefonování se našel vhodný člověk. Byl ujednán termín. Všem se ulevilo, když padlo rozhodnutí. Jen František nic netušil. Na několik dní zavládl napjatý klid, jakési příměří, kdy se všechny Františkovy násilnické výpady snášely jako nutné zlo, které netrvá věčně, jako návštěva jedovaté tety, jejíž zavazadlo už stojí zapakováno v předsíni a čeká se jen na posluhu, který je odnese na nádraží. Ale smluvený den se blížil, schylovalo se k činu. V americkém luxusním autě přijel ten, na kterého se toužebně a přece s notnou dávkou obav a studu čekalo. Sportovně oblečený muž v jezdeckých holinkách, kufřík v ruce, bezvýrazný obličej profesionála, člověk, který své řemeslo dokonale ovládá. Pohrdavý úsměv mu zahrál kolem rtů, když viděl sýrové obličeje těch, kteří ho zjednali. Jako by byl doma, vyňal z baru láhev whisky a nalil každému pořádnou dávku. I sobě. Prý na uklidnění. Veškerou pomoc odmítl. Dal si ukázat místnost, kde František naštěstí po dobrém obědě spal a — vešel. V pokoji, kde byli shromážděni členové rodiny, bylo šílené ticho. Teta Marie, u jejíchž nohou František rád sedávával a hledívával oddaně do její tváře, upustila jehlu, která zazvonila jako umíráček o ústřední topení. Jinak všichni zarytě mlčeli, poslouchali napjatě, čekali na protest, křik nebo aspoň zaúpění. Nic. Ticho se protahovalo. Strýc Jan zhluboka vydechl a vypadalo to jako zasténání. Muž v holinkách pracoval tiše, byl to profesionál. Vrátil se tak klidně, jako předtím k Františkovi o- dešel. «Všechno v pořádku. Teď budete mít klid. Dejte mi nějaký pytel, vezmu ho hned s sebou,» řekl. A potom: «Dostanu 50 dolarů.» Vzal peníze, ve stoje vypil jednu whisky a odešel. Neteř Karolína zahlédla oknem, jak nacpal pytel do kufru auta a odjel. S Františkem, či spíše s tím, co z něho zůstalo. Příštím rokem nebylo nutno platit daň ze psa. Alexandr Solženicyn: Zatčení Mé zatčení bylo pravděpodobně nejlehčí, jaké si lze vůbec představit. Nevytrhlo mě z objetí mých blízkých, neodtrhlo mě od milovaného domácího života. V kalném evropském únoru mě zastihlo na na- šem úzkém klínu k Baltskému moři, kde nebylo jasné, zda jsme my obklíčili Němce nebo oni nás, a připravilo mě jen o dělostřelecký oddíl, na nějž jsem si zvykl, a o obraz posledních tří měsíců války. Velitel brigády mě povolal na velitelské Stanoviště, vyžádal si z jakéhosi důvodu mou pistoli, kterou jsem mu odevzdal, aniž jsem tušil nějaký úskok — a vtom vyskočili ze skupiny důstojníků, stojících napjatě a nehybně v koutě, dva kontrarozvědčíci, několika skoky přeběhli místnost, čtyřručně mi servali hvězdičku s čepice, nárameníky, opasek a polní brašnu a dramaticky zvolali: « Jste zatčen! !» Stál jsem, jako by mě blesk sežehl a proklál od hlavy až k patě, a nezmohl jsem se na nic chytřejšího než: «• Já? A za co??» Ačkoliv se na tuto otázku odpověd nedává, stal se div — já ji dostal! Stojí to za zmínku proto, že se to s načerni zvyklostmi příliš nesrovnává. Sotva mě kontrarozvědčíci docela očkubali, sebrali s brašnou mé písemné úvahy o politice, a vyvedeni z míry drnčením oken při výbuších německých granátů, strkali mě honem ke dveřím — a tu se ozval pevný hlas, který mě oslovil. Ano, přes hluchou propast mezi zůstávajícími a mnou, propast vyhloubenou těžkým dopadem slova «zatčen», přes morovou čáru, přes niž už nesměla proklouznout ani hláska, se překlenula nepředstavitelná, pohádková slova velitele brigády: 17 [pageend19]«Solženicyn! Zpět!» Prudkým otočením jsem se vytrhl z rukou kontra- rozvědčíků a vykročil zpět k veliteli. Znal jsem ho málo, nikdy se nesnižoval k obyčejným hovorům se mnou. Jeho obličej znamenal pro mne vždy jen rozkaz, povel nebo hněv. Ted se vsak zamyšleně vyjasnil — snad hanbou za nucenou účast na této špinavé záležitosti! Nebo snahou pozvednout se nad celoživotní ubohou podřízenost? Před deseti dny jsem z kotle, v němž zůstal jeho palebný oddíl s dvanácti těžkými děly, vyvedl téměř beze ztrát svou průzkumnou baterii — a ted se mě měl zříci kvůli cáru papíru s razítkem? »Máte přítele,» zeptal se důrazně, »na Prvním ukrajinském frontu?» »To je zakázáno! Na to nemáte právo!» zařvali na plukovníka kapitán a major kontrarozvědky. Štábní důstojníci se v koutě ustrašeně přikrčili, jako by se báli, aby část té velitelovy neslýchané opovážlivosti nepadla i na ně (a ti z politického oddělení se už připravovali podat o veliteli brigády materiál). Mně to ale už stačilo: hned jsem pochopil, že jsem byl zatčen kvůli korespondenci se svým bývalým spolužákem, a právě tak jsem pochopil, z které strany musím čekat nebezpečí. Kdyby se Zachar Georgijevič Travkin aspoň s tím spokojil! Ale ne! Ve snaze ještě víc se očistit a napřímit sám před sebou, zvedl se ze židle (v mém dřívějším životě nikdy kvůli mně nevstal!), podal mi přes morovou čáru ruku (dokud jsem byl na svobodě, nikdy mi ji nepodal!), a když jsme si k úděsu oněmělého štábu stiskli ruce, s vřelým výrazem ve své vždy přísné tváři řekl beze strachu a jasně: »Přeji vám ... hodně štěstí, kapitáne!» Nejenže jsem už nebyl kapitán, byl jsem odhalený nepřítel lidu (nebot u nás je každý zatčený už od prvního okamžiku i plně odhalen). Přál tedy štěstí — nepříteli? . . . Okna drnčela. Výbuchy německých granátů rozrý- valy zemi ve vzdálenosti dvou set metrů, připomínajíce, že něco takového by se nemohlo stát doma ve vnitrozemí, pod poklopem ustáleného bytí, ale jenom zde, pod dechem blízké a pro všechny stejné smrti. (Ze «Souostroví GULag») Pavel Kvasnička: Daň z myšlení Seděl jsem u psacího stolu, který jsem si nám zbast- loval, zábly mě nohy a najednou jsem pocítil neodolatelnou niternou potřebu myslet. Tím nechci říci, ze bych si tento požitek dopřával jen u psacího stolu, ale musím přiznat, ze tato nepohodlná poloha ve mně často vyburcuje netušené síly. Obvykle začne moje intelektuální činnost docela prozaicky. Pokouším se vytáhnout šuple a dostat se k poznámkovému bloku a k tužce. Pokaždé muším použít jiný trik, abych to zákeřné šuple přelstil. Při nejlepší vůli nemohu pro ně použít vznešené slovo zásuvka, protože to co já jsem vyrobil, je opravdu šuple. Po přestálé overtuře začne to pravé. Myšlení. A tak myslím a myslím, za chvíli to pro změnu zkusím s dumáním a někdy to prohodím uvažováním. A najednou cítím, jak ve mně moudrost narůstá, jak se vaří, bobtná, roztahuje se a naplňuje mě do posledního místečka. A když myslím moc intenzivně, tak se mi zahřejou i nohy. Posledně mě při tomto prostocviku přepadla děsivá myšlenka. Jaká by to byla katastrofa pro lidstvo, kdyby myšlení podléhalo berňáku. Představte si, že by se muselo vykazovat v daňovém přiznání místo výdělku, zda člověk myslel, kolikrát, jak dlouho a na co. Někteří skeptici by sice mohli namítnout, že by takový stát brzy udělal bankrot. Já jsem přesvědčen, že lidi myslí. Někdy až moc. Samozřejmě, že na lumpárny, ale myslí. Jak by asi vypadalo takové daňové přiznání? «Vážený berňáku, v prosinci t. r. jsem 30krát myslel na nemravnosti se sousedkou, jednou jsem přemýšlel o tom, že by bylo dobře trhnout toho holomka z přízemí mezi dveřmi, protože mi asi sekl kbelík na odpadky a lOOkrát jsem uvažoval, jak to udělat, abych se mohl flákat a mít se dobře.» Uznávám, ze tento příklad je spíš extrémní než typický, ale pro názornost velmi vhodný. Jak by asi odpověděl příslušný referent na berňáku? «Vážený pane Vopičko, 30 nemravností podle běžné sazby á 100,— Fr. = 3 000 Fr. Cena jednoho holomka trhnutého mezi dveřmi = 90 % jedné krávy. Zdůvodnění: Jak je všeobecně známo, lidi se sice dají dojit, ale jejich mléko není vhodné k výrobě másla ani sýrů. Tedy 900,— Fr. Flákání za účelem dobrého bydla = nekalá konkurence všem vládnoucím vrstvám. 10% daň ze světové nadhodnoty, vyrobené za účelem flákání mocných. Úhrnná suma za myšlení v měsíci prosinci činí Fr. 1 285 425,35. Poukažte laskavě tento obnos na naše běžné konto do třiceti dnů. Se srdečnými pozdravy atd. atd.» Mám dojem, že můžeme mluvit o štěstí, když nám zdaňují jen to, co vyděláme. V poměru k dani z myšlení je to zanedbatelná částka. A pro individuum práce se štítící, jako jsem já, je to vyloženě dobrý obchod. EKONOMIE PRO KAŽDÉHO Zpravodaj bude v této rubrice uveřejňovat zajímavé ekonomické tabulky, hodící se pro každého čtenáře a usnadňující mu jeho finanční rozhodování. Jako první tabulku uveřejňujeme pro čtenáře, kteří 18 [pageend20]budou trávit dovolenou za hranicemi Švýcarska, přepočítací tabulku cizích měn ke švýc. franku (kurs dne 12. 6. 1974). Doporučujeme ještě čtenářům, aby si vyhotovili podrobnější tabulku pro každého člena domácnosti a to pro měnu té země, kde budou převážně trávit svoji dovolenou. Ulehčíte si své rozhodnutí při koupi v cizině. Po dovolené uveřejníme další tabulky pro Vaši spekulaci. SFR NSR DM Franc Frc Ital Lir Rak. Sch. Špan. Pes. Port. Cs Hol. Guld. Belg. Fr. Švéd. Kr 1 —.83 1,60 234 6 18,5 7,7 —,87 12,9 1,43 10 8.30 16 2340 60 185 77 8,70 129 14,30 100 83.— 160 23400 600 1850 770 87 1290 143 SFR Recko Drach Jug- Din USA $ Anglie £ 1 9,40 4,8 —,32 ,14 10 94 48 3,20 1,40 100 940 480 32 14 kULTURNÍ zpravodajství CENA EGONA HOSŤOVSKÉHO Paní Regina Hostovská, vdova po známém českém spisovateli Egonu Hostovském, zemřelém 7. května 1973, založila nadaci, z níž bude každoročně udělována Cena Egona Hostovského ve výši $ 1,000.- za nejlepší prozaickou práci napsanou českým nebo slovenským spisovatelem v exilu. Dílo (sbírka povídek, novela, román) musí být napsáno česky nebo slovensky a autor musí žít mimo Československo. Vítěznou práci vybere porota, sestavená z literárních odborníků i čtenářů. Cena bude vyhlašována každoročně 23. dubna ve výroční den narození Egona Hostovského. Rukopisy (psané na stroji) nebo knihy vydané v roce předcházejícím vyhlášení ceny, musí porota obdržet do 31. prosince každého roku. Posílejte je na adresu : The Egon Hostovský Memorial Award Box 693, Postal Station «A» Toronto, Odtario MTW 1G2 Canada Populární herec Národního divadla zemřel 21. května ve věku 73 let v Praze. Tamtéž skonal 71ti- letý popularizátor V erneova díla Janatka, někdejší člen redakce Lidových novin, 42letý herec Městských divadel pražských a divadla Na zábradlí Jan Libíček, světoznámý filolog dr. Zdeněk Vančura a historik Fr. Roubík, dopisující člen ČSAV. V Plzni byl odhalen základní kámen k pomníku B. Smetany, který v tamějším gymnasiu — dnes už zrušeném — studoval tři roky. Liberec naproti tomu oslavil letošní 9. květen odhalením půlčtvrta- metrové sochy rudoarmějce, kterou vysochal Rudolf Svoboda. X V hudební soutěži Pražského jara zvétězili flétnista A. Majorov, hobojista R. E. Chisu, klarinetista B. Zahradník a trumpetista G. Madas. X Titulem «zasloužilý umělec» byli letos poctěni: sólistka Slovenské filharmonie Klára Havlíková, hlavní dirigent opery SND Z. Košler, hudební skladatelé O. Frenczy a Z. Mikula, básníci V. Reisel a J. Lenko, člen činohry divadla SNP v Martině Igor Hrabinský, akad, malíř J. Chován, architekt A. Krajčovič a réžisér bratislavské Nové scény J. Pálko. X Na periferii Moravského Krumlova byly vykopány zbytky kostry mamuta, pocházející z doby ledové. V obci Poniklá v okrese Semily poblíž Boz- kovských dolomitových jeskyň byla objeven nová rozsáhlá sít krápníkových jeskyní. 19 [pageend21]Vídeňský Tagebuch uveřejnil zprávu o tom, jak dnes žijí čs. novináři, kteří se podíleli na Pražském jaru; jako číšníci pracují rozhlasový komentátor Jeroným Janíček a televizní redaktoři Otká Bednářová a Z. Sobíšek. Jindra Sobíšková, kdysi v rozhlase, prodává v zoologické zahradě zmrzlinu, což dělala ještě nedávno i její kolegyně Jiřina Hrábko- vá, které se nyní podařilo dostat místo účetní. Na podobných místech pracují i rozhlasoví pracovníci Slavomír Vosecký, Jiří Kmoch a bývalý šéfredaktor Zemědělských novin Zdeněk Fořt, který předtím roznášel po dva roky pivo ve výletní restauraci. Redaktor týdeníku Reportér Jiří Hanák je sva- činářem, Čestmír Suchý a Rudolf Zeman z rozhlasu čistí okna. Jan Petránek a Richard Seemann pracují jako topiči, bývalý ministr kultury Miroslav Ga- luška je cestujícím závodu na výrobu zemědělských strojů, dřívější předseda pražského Svazu novinářů Jiří Ruml cestuje pro závod na stavební stroje, bývalý vedoucí kulturního oddělení ÜV KSČ Karel Kostrohun pracuje na stavbě podzemní dráhy. Jaroslav Šedivý ze zahraničního oddělení ÚV KSČ je čističem oken, Jiří Seydler (Reportér) a Jan Štern (Práce) jsou pracovníky vodohospodářství, Luděk Pacovský (tajemník Svazu filmových a televiz. umělců) a Miloš Fiala (Rudé právo) dělají taxikáře, Emil Šíp (zahraniční red. RP) a Ilja Šetlík (ČTK) jsou řidiči nákladních aut. Zdeněk Eis (předseda red. rady Reportéra) je ošetřovatelem na záchvtce pro alkoholiky, Zdena Zajoncová (Vlasta) je výpomocnou sestrou v kojeneckém ústavu. Miroslav Filip (Politika), Jar. Černý (Svob. slovo) a J. Brej- chová jsou pomocnými dělníky v tiskárnách. Mir. Jelínek (šéfred. Mladé fronty) je pokrývačem. Jiří Cutka (Nová mysl) je zedníkem, býv. ředitel Čs. televize Adolf Hradecký je zaměstnán ve stavebním družstvu, Věra Šťovíčková z rozhlasu je uklízečkou. Zdeněk Šikl (šéfred. Dějiny a součas.) je pomocníkem v nemocnici atd. (Hlas domova, Melbourne) X 9. června zemřel v Madridu guatemalský básník, spisovatel, novinář a bývalý diplomat Miguel Angel Asturias. Narodil se v r. 1899 v rodině 'španělského otce a indiánské matky, studoval na Sorboně, později se vrátil do vlasti. Bojoval proti všem formám sociálního bezpráví, střetl se s diktaturou a musel zem opět opustit. Žil dlouho v exilu ve Francii. V r. 1967 obdržel Nobelovu cenu za literaturu. X V Bad Krozingen nedaleko Basileje bylo poslední dubnovou neděli při příležitosti obnovení kom- turie Rytířského řádu sv. Lazara Jeruzalémského, zaniklé ve středověku, pasováno šest nových rytířů tohoto řádu, mezi nimi i náš krajan ze Slovenska, žijící ve Švýcarsku. Známý slovenský komponista Ján Cikker (opery Coriolanus, Beg Bajazid, Vzkříšení, Jánošík, Hra o lásce a smrti) si v časopise G 74 zapřemýšlel o národní zradě. «Odsuzuji každého, kdo opustí svůj národ,» pravil. Nepamatuje prý takový rozkvět na Slovensku, jaký tam nastal 25 let po únoru 48. Pobuřuje ho prý, že «ještě dnes je ve světě třeba zápasit o humanismus . . . Soužití lidí se musí zakládat na lidskosti a pořádku, bez porušování zákonnosti a ponižování lidské důstojnosti.» Svou politickou zpověď korunuje zjištěním, že «v Chile nebylo možno očekávat pomoc zvenku,... která by pomohla zachránit výdobytky pokroku, zabránit krveprolití, jako se tomu předešlo u nás v roce 1968 příchodem spojeneckých armád». Zároveň odmítá «každý projev násilí». Jeho názory jsou — mírně řečeno — mnohotvaré . . . X KDYŽ JSME 8. ČERVNA vstoupili do prostor Galerie Krause v Pfäffikonu, nespatřili jsme tentokrát — proti svému očekávání — obvyklé obrazy Jana Kristoforiho, plné sluncí beznaděje, marných lidských úsilí a někde snad i skrytých nadějí, vyvěrajících z přání. Na šňůrkách visely jako rentgenové snímky kristofóry v černobílých morbidně a precizně vypracovaných kresbách. Ne každý asi může v sobě zpracovat černý humor a proměnit ho v radostný smích, avšak absurdní možnosti, jež Kristofori čerpá z různých oblastí lidské činnosti, z hrůzných představ jsou beze stopy hororu. Jeho lidé s potěšením provlékají prst prázdnými očními důlky lebky. Z pacienta, od hlavy až k patě zafačovaného a ležícího na nemocničním lůžku, vylézají bezstarostně červi. Člověk drží na pahýlech amputovaných noh přadeno vlny, z něhož žena se spokojeným výrazem svíjí klubko. To jsou jenom namátkou zvolené syžety a nelze docenit fantazii námětů, které mnohdy skutečně existují, jenomže před nimi zavírá hrůza člověku oči. Kristofori domýšlí tyto hrůzy do posledních důsledků a snad je to opravdu lék homeopa- tický. Hrůzu je třeba domyslit do konce, pak se jí můžeme zbavit. Po prohlídce krutých fórů Kristoforiho, vcházeli zájemci, jejichž počet v Galerii Krause od výstavy k výstavě stoupá, do místnosti se hřbitovní atmosférou, kde byly vystaveny malířské prvotiny Jaroslava Shillinga. Uprostřed šálku byl naležato umístěn obraz s mohutným rámem ze surového dřeva, aranžovaný jako náhrobní kámen se strouch- nivělým věncem na úpatí. Podél stěn, ba i na stojanech byla upevněna umně opracovaná dřeva, surová i zbytky odložených, polámaných předmětů, do nichž umělec působivě vkomponoval malé i velké obrazy, malované na kamenech a silných špalících: převážně hlavy vousatých mužů či starců s nevi20 [pageend22]domýma očima, zahleděnýma do neurčitá; ženu s obličejem do poloviny zahaleným závojem. O- brázky neurčitého směru, bizarní, pokřivené tváře, avšak vcelku působivé a originální. V diváku zanechal pohled na Shillingovy práce příznivý dojem, uspořádání odpovídalo nezvyklostí malbám. Svérázné veselí obou malířů donutilo jistě návštěvníky k zamyšlení. A. S. T. X ALEXANDR SOLŽENICYN obdržel 31. května v Curychu cenu italského Svazu novinářů «Zlaté klišé», kterou byla poctěna roku 1969 také pražská mládež roku 1968. Solženicyn vzpomněl v děkovném proslovu těchto «důstojných a statečných lidí». Protože však nenapadl zem, která mu poskytuje pohostinství, Švýcarsko, a nelepal «nepořádky v ní», vyspílal mu v časopise Konzept švýcarský spisovatel Diggelmann, který zná marxismus v teorii, nikoli však v praxi. Mohl by se o ní, kdyby chtěl, poučit z článku, který napsal Solženicyn pro americký týdeník TIME a který názorně popisuje, jak sovětská tajná policie ohrožuje životy takzvaných disidentů: «R. 1972 zahájila KGB mým jménem korespondenci s Vasilijem Orěchovem, ředitelem Ruského národního svazu. To je malá exilová organizace, která má sídlo v Bruselu a zabývá se carskou vojenskou historií. Dopisy sepsala KGB a padělala v nich mé písmo. Zpočátku obsahovaly nevinné prosby o první světové válce. Potom přisel návrh, prý ode mne, aby Orěchov přijel do Prahy nebo tam poslal zástupce. Zpočátku posílala KGB tyto falšované dopisy z Prahy a používala přitom adresy známého spisovatele a psychiatra Josefa Nesvadby. Později je jakoby odesílal nějaký Ottokar Gorský, bydlící prý v Revoluční 1, kde mají kanceláře Čs. aerolinie a Čedok. Avšak Gorského telefonní číslo ukazovalo, že žije v jiné čtvrti, v níž čirou náhodou je sovětské velvyslanectví a estébé. Nevím, jak by se tato provokace byla rozšířila nebo jak by pokračovala, kdybych nebyl býval vyhnán ze Sovětského svazu. Jejím cílem bylo zřejmě zatknout některé ruské exulanty ze Západu, kteří by navštívili Prahu, a zkonstruovat kolem nich proces, který by ukázal, že jsem udržoval styky s exulantskými organizacemi. «Styky se zahraničím», to je oblíbená písnička sovětské propagandy ... Dá se očekávat, že podobných machinací použije sovětská propaganda znovu v nynější kampani, která má padělat mou minulost a zdiskreditovat mě. Poté, co jsem byl vyhoštěn, prohlásili mě za «byvšího člověka». Přesto KGB nijak neutlumila své akce proti mě a mým přátelům. Protože mě nemohli zničit, uspořádali kágébisté v den mého vyhoštění rej čarodějnic, při němž obřadně spálili šaty, které jsem měl na sobě, když mě zatkli. Pak mě oblékli do obnošených šatů. Příští den dostaly všechny knihovny důvěrný příkaz spálit všechny zbývající výtisky mých děl a úplně zničit všechny exempláře časopisu Novyj mir, které obsahovaly mé povídky. V den mého vyhoštění začaly prohlídky v bytech mých přátel. . . Kágébisté začali také vykonávat systematický nátlak na všechny lidi, kteří byli mými přáteli nebo mě pouze znali. . . I zde, v Curychu, pokračuje KGB v provokacích. Sovětští občané, kteří se nijak netají se svým původem, mi telefonují nebo přicházejí bez pozvání ke mně. Varují mě, abych dal pozor na své děti. První takovou výhrůžku jsem dostal před rokem v Moskvě v dopise, který mi psali jacísi tajemní sovětští gangsteři. Po zveřejnění Souostroví GULag začala taková varování přicházet od sovětských «vlastenců». Podle mých zkušeností pocházejí všichni tito gangsteři z jedné a téže organizace.» Náš rozhovor O rodinném podniku a jiných radostech . . . B: Nedávno vás pražský rozhlas poctil přízviskem rodinný podnik a patrně zcela nezávisle na pražském rozhlasu vás tak nazvali v jednom interview v torontském Novém domově. Cítíte se nějak dotčena? Z: Kdepak. Téměř každé slovo se dá použít jak v lichotivém, tak v nelichotivém smyslu; já to slovo «rodinný» beru ve smyslu lichotivém. Ostatně na to interview reagovalo několik našich čtenářů a jeden z nich mi napsal: «... opírám se právě o ten fakt, že jste rodinný podnik. Pro mne je to přednost, ne pomluva! Tím nevylučuji, že stejné označení může použít jiný a myslet tím zcela něco rozdílného. Ale to vám přece může být fuk!» Takže je mi to fuk. Ale není mi fuk, když se v novinách naznačuje, že někdo, kdo pracuje ve stejném oboru, je podezřelý člověk, a jiný pokládá sám sebe vzhledem k ostatním od stejného fochu za «nepříjemnou konkurenci». Slyšel jste někdy spojení slov jako příjemná konkurence? A postavit větu tak, že já, protože jsem tak skvělý, jsem pro druhého konkurence, a nedopovědět, že ten druhý je konkurence taky pro mne, je podle mého logika, jakou používá tisk doma. Když někdy trochu pravdy, tak ale ne víc než půl. A já tomu říkám demagogie. B: Řekněte ale upřímně: Ohrožuje vás konkurence? Z: Jeden druhého bychom měli ohrožovat pouze kvalitou. Já vyznávám staré dobré živnostnické heslo «Žij a nech žít» a dovolím si v této souvislosti parafrázovat geniální větu Bohumila Hrabala, kterou vyslovil po tom, co ho Jarmila Glazarová kriti21 [pageend23]zovala za způsob, jakým píše o našem lidu: «My si tančíme po svém prkně, CCC Books si tančí po svém prkně, Konfrontace, Kalex, Unie Jirků, Galerie Krause, Libri prohibiti si tančí po svém prkně, důstojní páni v Křesťanské Akademii i otcové Jezuiti v Galtu si už tolik let a krásně tančí po svém prkně, každý ať si pěkně tančí po svém. Jedině tak vytvoříme škálu barev a z ní pak vějíř, jímž se budeme moci společně ovívat.» Já nejsem vyznavač kolektivního nadšení, mám s ním své zkušenosti a nevěřím na ně. Dobrovolné kolektivní nadšení je věc tak vzácná a tak snadno zneužitelná. Nejsem pro sjednocení publikační činnosti, nejsem pro společnou tiskárnu a nejsem pro nic společného v podnikání. Společnou nám budiž pouze slušnost. Ze společného podniku, byť na počátku naplněného ideály, by dříve nebo později vznikl podnik více méně národní, kde by nakonec jedni poroučeli, co se má a nemá vydat, a druzí dělali. Já dělám ráda, ale nerada to, co se mi poroučí, takže je mi jasné, že v takovém podniku bych se ani neohřála. A vůbec. Lidi mají rádi, jak se v osmašedesátém říkalo, pluralitu, rozmanitost, sériovým botkám už odrostli, a já si myslím, že je reálná naděje na to, že exiloví čtenáři uživí víc než jedno, dvě nakladatelství. Nejsem prostě pro kolektivní činnost. V tomhle jsem vyznavač individualismu, třebaže vím a upřímně věřím, že v jednotě je síla. Ale ta jednota se musí projevovat jinak než tím, že bychom si dali jednu společnou nálepku. B: Prý jste všichni na vydávání knih šíleně zbohatli, pořídili si domy, paláce u moře . . . Z: Tohle slyším ze všeho nejraději, na mou duši. Občas taky zaslechnu velevětu: «Nojo, voni si chtěj namastit kapsu, tak si halt vodevřeli nakladatelství.» Zajímavé je, že jsem podobný výrok nikdy neslyšela třeba o místním řezníkovi, pekaři, restauratérovi či majiteli cestovní kanceláře. Copak je na tom něco špatného, chtít vydělávat? My pochopitelně chceme vydělávat jako každý jiný, protože chceme vydat ještě hodně dobrých knih a jenom krásnými řečičkami o obětavosti a nezištnosti tiskárnu nezaplatíte. Živit se tímhle povoláním nemohu, třebaže bych chtěla, a bylo by na tom něco špatného? Je to podivná logika. B: Dostáváte hodně dopisů? Z: Ano. A snažím se na všecky odpovídat. Jenomže to nikdy nestihnu. Někdy se dopisy ani netýkají nakladatelství. Někdo je prostě v daleké zemi sám a stýská se mu, tak nám napíše. To se mi líbí. Většinou se ale dopisy týkají nakladatelství. Kdybych měla citovat, asi bychom nikdy neskončili. Ale přece: Je to pro mne tady jediná radost, dostanu-li zásilku tiskařskou černí doopravdy vonících knih, které jsou napsány tím nejkrásnějším jazykem na světě, češtinou. Navíc češtinou svobodnou . . . nebo vy to děláte moc dobře a dík za to ... nebo ... obdivuji se vaší aktivitě a výsledkům, vypracovali jste se skvěle . . . Nejraději mám drobné vzkazy na objednacích kartách. Někteří čtenáři mi malují kytičky a k našemu trademarku, té Steigerově postavičce v dešti s knihou nad hlavou, píší ... at vám takhle prší penízky. To mi pokaždé zvedne náladu a zapomenu na všecky úzkosti a nejistoty a říkám si, lidi jsou přece jen prima. B : Co je vaše nejúspěšnější publikace? Z: Tankový prapor. Z mnohatisícového nákladu už mám ve skladě poslední stovku. Benešovo Na místě je zcela rozebráno. Mirákl, Honzlová, rozebráno. Náklad těchto titulů jsme poněkud podcenili. Pak jsou to, marná sláva, knížky Škvoreckého. Reedice, vlastně jediné reedice, které děláme, protože nás finančně drží. Mám výhodu. Autor nechce honorář. B: Jinak honoráře platíte? Z: Samozřejmě. Snažíme se i v tomhle o profesionalitu. Vše podle smlouvy. Platíme málo, ale zato přesně, jak říká Honza Beneš. B: Proč nevydáte Vaculíka a jiné, kteří žijí doma, česky? Z: Mohli bychom. Víme o dvou způsobech jak obejít bernskou konvenci. Nikterak by nás to neohrozilo. Ale nechci vidět, co by to mohlo způsobit těm autorům doma. To, že bychom jejich knihy vydávali celí diví, to vám snad nemusím říkat. Máme dokonce skoro všechny rukopisy. Jsou to vynikající romány a moje nakladatelské i české srdce krvácí, že prostě nemohu. To, že vyšly v překladech, je výsledek smluv, které tito autoři podepsali v době, kdy to bylo v Československu ještě možné. Snažili jsme se získat souhlas autorů s českým vydáním, ale máme přesné zprávy, že s českým vydáním ostře nesouhlasí, poněvadž by je doma, jak si snadno dovedete představit, velmi ohrozilo. Snažíme se tedy alespoň distribuovat překlady. Daří se to velmi pěkně. Něco jiného je ovšem, když nám autor žijící doma dá výslovné svolení. V takovém případě samozřejmě knihu vydáme přednostně, jako na př. román Divné podobnosti (bude mít jiný titul, do poslední chvíle chceme utajit jméno knihy i autora), který vyjde v létě. B: Jak dlouho myslíte, že budete nakladatelovat, a co potom? Z: Tak dlouho, dokud budou dobré rukopisy a dokud budou po světě ti dobří čtenáři, kteří knihy kupují. A taky tak dlouho, dokud budu mít sílu. Pak toho nechám a půjdu pracovat do nějaké veterinární instituce. To je můj sen. Trávit většinu života mezi zvířaty, u nichž víte přesně, co od nich můžete očekávat. Protože neznají pýchu, nemají mindráky ani ctižádosti a žijí podle zákonů, které jim dal Pánbůh. Se Zdenou Škvoreckou, českou nakladatelkou z Toronta, rozmlouval Vladimír Bonaventura. 22 [pageend24]Jan Beneš: Jest to krásnej muskej (Pokračování z předminulého čísla) Kdopak ví, jak by se svět utvářel, kdyby byla bývala byla prababička Nejedlýmu vyhověla? Leč napravit se to už nedá, a tak sáhněme k další epické story, jež souvisí, i nejsme-li právě dialektickými materialisty, s Egonem Hostovským právě jen tím (či přinejmenším), že vzhledem k tomu, že dědeček Nejedlý ministruje, nikoli v kostele, ale v lidově- demokratické vládě, Egon Hostovský mění své diplomatické kufry za kufry exilové. Tož, rád bych se zmínil o tom, jak došlo k odložení slavnostního otevření Musea Aloise Jiráska. Neboť, jak praví Jiří Voskovec, všichni jsme dali cosi světu. Němci Hitlera, Rusové Stalina a Češi holt Jiráska. Studentík jest povolán, aby slavnostnímu otevření Musea Mistra dodal potřebou stafáž jásajcího lidu, a nutno říci, že to vcelku vítá, protože otevření se koná namísto vyučování. Studentík oděje se tedy v určený den v bílou košilku a spolu s jinými studentíky, neboť celá škola je vybrána k tomu, aby tvořila stafáž, odebéře se střežen pedagogy do letohrádku Hvězda, střeženého už pány v kožeňácích i pány v uniformě, jakož i vybranými zástupci dělnické třídy v montérkách praskajících novotou. Vše jest ve slavnostním očekávání ministerského kmeta, a všichni přítomní obouvají v předsálí filcové bačkory, neboť v letohrádku jsou parkety z dob, kdy ještě parkety byly parketami, a pro tuto příležitost jsou zvlášť pečlivě nablejskány. Filmový týdeník zaměřuje reflektory, pedagogové napomínají dítka ke klidu a všichni jsou prodchnuti radostným očekáváním, že se příští týden uvidí v biografu, jakož i toho, že se účastní dějinného okamihu. (O slití ze školy nemluvě). A hle, duchovní papá Jednotné školy a jiných výdobytků, a autor četných, leč pohříchu většinou, díky třídnímu zápasu, jenž kmeta zaneprázdňuje, nedokončených, vědeckých prací přichází. Mladý jest každý komunista, praví módní šlágr doby, a také kmet jest zřejmě ducha mladého (jen reakcionář by mohl tvrdit cosi o infantilitě). Kmet jest ducha mladého a zatouží po rozkoši zapovídané po celou dobu čekání studentíkům, a bujaře se sklouzne, neb filcové bačkory a sklovitě vyleštěné parkety k tomu svádějí. Leč tělo zradí starého komunistu, tělo zvetšelé v bojích o lepší příští dělnické třídy i pracující inteligence, jakož i malého a středního rolnictva, tělo neudrží balanc, jehož je ke klouzání zapotřebí (podobně jako jest dělnické třídě zapotřebí vedení stranou nového typu, aby konečně držela hubu a krok, a pilně šroubujíc, nepletla se do věcí, jež přísluší řešiti jen jejímu bojovému předvoji), tělo uklouzne a děd se kácí a zřítí, dříve než stačí pohotoví muži k tomu určení přiskočit. Takže s dědem uhání sanitka do špitálu a otevření Musea Aloise Jiráska jenst odloženo. Ptáte se, co to prokristapána má společného s Egonem Hostovským? Nuže přinejmenším, kromě shora uvedeného, jistě tolik, že zajisté lituje, že u toho nebyl. Tož studentík je spokojen neb se i tak ulil, ale jelikož už na rozum bere, záhy zjistí, že se mu z učebnic vytratilo cosi autorů, kterých má doma půl knihovny. Leč doba je taková, že se netáže pedagoga, a ten jest tomu rád. A tak vlastně lze za státní tajemství svého druhu považovati i existenci Egona Hostovského, o kterém se (byť nejenom o něm) mlčí rovněž. Leč písemnictví má tu podivuhodnou vlastnost, že z něho lze sice libovolně a halasně vylučovati, ale nikoli právě vyloučiti. České písemnictví a Egon Hostovský pak zvláště, jsou v tom až tradiční. Ale tak jako zůstal přes přečetné protesty Victora Huga ve francouzské literatuře Emil Zola, zůstává Egon Hostovský českým spisovatelem i tehdy, když ho opomíjejí ouředně schválené učebnice a ouředně schválená scripta a nakladatelské plány. Soudím ostatně, že autor jest autorem zejména tehdy, je-li čten, nikoli slabikují-li ho žáčkové v čítankách, či potí-li se nad ním studentíci v období zkoušek. A pracně doma přeťukaná kopie DOBROČINNÉHO VEČÍRKU, kterou jsem měl v Československu, kde neexistují xeroxy, v ruce, věru dodává Hostovské- mu vícero cti než kulturní podčárník, jenž by mu chtěl v Rudém Právu věnovat, dejme tomu Vojtěch Cách. Časy doznávají změn, a tak s časem studentík cosi (ale věru dost málo) rozumu pobral, svoji první knížku vydal, a protože nerozumu zůstalo více, domníval se, že doba nazrála k tomu by se tázal. I tázal se, nejprve soukromně. A zasloužilý soudruh, tolikrát z řad rodné strany vyražený a přece vždy v srdci s ní srostlý, — o pár let později zasloužilý reformátor, jenž již zcela odvrhl bádání o Jiráskovi a bádá výhradně na téma Kafka a nesmrtelnost chrousta, praví: «Je to složitá otázka, ale už za války v Anglii jsme tušili, že Hostovský stojí na nesprávné straně barikády. Svým útěkem z funkce diplomata v Oslo to jen prokázal!» «On žije?» otázal jsem se, neboť, buď mi to prominuto, neměl jsem o tom ani tuchu. Muž soustředěně pokývl hlavou (jako by mu to dělalo starosti) a pravil: «To je jeho dcera.» A ukázal na děvu, jež svou přítomností zdobila redakci, kde se debata odehrávala. Budiž tedy k dobru a chvále o Egonu Hostovském rovněž připočtena skutečnost, že má dceru. (Dokončení příště) 23 [pageend25]Sokolstvo v zahraničí Vzhledem k tomu, že jsem se často setkala s neinformovaností o organizaci Čs. Sokolstva v zahraničí, považuji za svou povinnost napsati Vám tyto řádky — zvláště nyní, kdy komunisté vydali v Československu knížku o 116ti stránkách «Sto deset let Sokola 1862-1972», propagovanou hlavně v zahraničí. Tato kniha je psána tak, aby vzbuzovala dojem, že komunisté měli vždy kladný poměr k Sokolstvu a že dnešní sokolské hnutí krajanů v zahraničí organizuje a podporuje «Výbor pro zahraniční Sokol», který byl založen při ČOS v Praze roku 1957. Zde je třeba zdůraznit, že se tento Výbor za všechna léta svého trvání až do dnešního dne mohl pochlubit pouze třemi sokolskými jednotami a to ve Vídni, které působily za okupace Rakouska v jeho sovětské okupační zóně. Kromě nich nezískal ani jedinou další jednotu — naopak jednu ztratil (Sokol Vídeň II. se vrátil v roce 1973 do Sokolské župy Vídeňské, která patří k Ústředí Čs. Sokolstva v zahraničí, v němž se sdružují také všechny ostatní sokolské jednoty v záp. Evropě.) Jsou tedy v zahraničí pouze 2 sok. jednoty, které spolupracují s Prahou, Sokol Vídeň I./V. a Sokol Vídeň X. Jak to tedy se Sokolstvem v zahraničí dnes vypadá ? ? ? ? ? Předně existuje velmi početná A.O.S. (Amer. Obec. Sok.), která v příštím roce oslaví 110 let svého trvání (pův. vznikla v St. Louis v roce 1865). Pak je to Slovenský Sokol v USA; vznikl roku 1892 v Chicagu. V Paříži a v USA je též samostatně organizován Jugoslávský Sokol, založený v Lublani roku 1863. Dnešní Ústředí Čs. Sokolstva v zahraničí vzniklo po roce 1948 ze zbytků jednot, které kdysi náležely Praze (t. zv. Župa zahraniční) ; pak se po zrušení okupace Rakouska přidala Vídeň a postupně se sdružovaly jednoty, jak vznikaly po příchodu uprchlíků z ČSR. Dnes se skládá ze tří žup a čtyř vzdálených jednot: 1.) Nejstarší je Sok. župa Vídeňská, která sdružuje 8 jednot (11., 111., XI., Xll., XV., XVI.,XX., a XXL). 2.) Sok. župa Západoevropská, ve které jsou sdruženy jednoty Brusel, Delft, Londýn, Mnichov, Paříž, Stockholm a Wiesbaden. Tato župa má zvl. Švýcarský okrsek s jednotami: Baden, Basilej, Bern, Curych, Lucern, Solothurn a Winterthur a připravuje se založení jednoty v Lausanne. 3.) Sok. župa Kanadská má 4 jednoty — Montreal, Ottawa, Toronto a Vancouver a připravuje se založení jednoty v Edmontonu. 4.) Čtyřmi vzdálenými jednotami Ústředí, které nejsou sdruženy v župách, jsou: v Austrálii Sydney a Brisbane v Argentině Sokol Villa Dominica v Jižní Africe Sokol Johannesburg. Je tedy možno říci, že Čs. Sokolstvo v zahraničí je dnes jednou z nejsilnějších čs. organizací ve svobodném světě, která byla vybudována bez jakékoliv podpory z jakékoli strany — hlavně sokolskou obětavostí, nadšením a nezištnou prací svých příslušníků a která spojuje sokolské bratry a sestry po celém svobodném světě, bez rozdílu jejich příslušnosti naáboženské a politické. Proto tedy týznam Sokolstva se ani po třiceti letech nezmenšuje; naopak rok od roku stále vzrůstá. Marie Komárková Právní hlídka PRÁVA A POVINNOSTI V POJIŠŤOVACÍM POMĚRU Informační a nahlašovací povinnost Při uzavírání pojišťovací smlouvy musí ten, kdo se chce dát pojistit, pravdivě a úplně zodpovědět všechny otázky pojišťovny, uvedené v návrhu smlouvy. To proto, že pojišťovna posuzuje riziko pojistky právě na podkladě těchto informací. Ne- odpovídají-li uvedené informace skutečnosti — zamlčí-li např. někdo při uzavírání životní pojistky nějakou svoji nemoc —, pak může pojišťovna vypovědět smlouvu do 4 týdnů po odhalení nepravdivých údajů, aniž musí zaplacené prémie vyplatit pojištěnému zpět. Stal-li se již pojištěný případ, pak může pojišťovna odmítnout i náhradu pojištěné škody. Kdo uzavírá pojišťovací smlouvu, neměl by proto jednoduše věřit jistým pojišťovacím agentům, kteří ve svém zájmu uzavření pojistky ujišťují podpisujícího, že nemoci, překonané v dávné době, není třeba ve smlouvě uvádět. V takových případech bude pojištěný později asi sotva moci dokázat ujištění agenta. Po vzniku pojištěného případu musí ho pojištěnec ohlásit své pojišťovně, a to způsobem uvedeným ve smlouvě. V případě úmrtí se většinou vyžaduje telegrafická zpráva, aby pojišťovna mohla včas objasnit příčinu a okolnosti úmrtí. Opomenutí těchto povinností může vést ke zkrácení nebo odmítnutí nároků pojištěnce. Krácení nároků z hrubé vlastní viny Přivodí-li některý pojištěnec škodu sice neúmyslně, avšak z hrubé nedbalosti, může pojišťovna jeho nároky zkrátit dle míry hrubé nedbalosti pojištěnce. Jako hrubá nedbalost se označuje jednání, při kterém pojištěný opomenul dodržet elementární opatření opatrnosti, které by použil každý rozumný člověk. Hrubou nedbalostí je např. spáchání škody v podnapilém stavu. Lehká nedbalost proti tomu nevede ke krácení nároku pojištěnce u pojišťovny. 24 [pageend26]Nároky poškozeného Nároky pojištěnce je třeba odlišit od nároků poškozeného. Poškozenou je např. osoba kousnutá psem, který je ve vlastnictví pojištěnce. V principu uplatňuje poškozený své nároky vždy u pojištěnce a nikoliv u jeho pojišťovny. To proto, že s jeho pojišťovnou není v přímém právním vztahu. Platí zde však jedna výjimka, a to při uplatňovaní nároků vůči držitelům motorových vozidel. V tomto případě může poškozený vymáhat svůj nárok buď přímo u držitele motorového vozidla nebo u jeho pojišťovny, a to v místě, kde škoda vznikla. Promlčovací Ihůta pro vymáhání nároků v tomto případě jsou 2 roky. Pouhé ústní nebo písemné upo- mínání plynutí této promlčovací Ihůty nepřeruší. Přeruší ji pouze úřední vymáhání nebo podání žaloby poškozeným nebo uznání jeho nároku způ- sobitelem škody, nebo — existuje-li přímý vztah mezi ním a pojišťovnou způsobitele škody — pojišťovnou. J. K. SPORT Ve švýcarském tisku jsme četli tuto zprávu: V národní tenisové B - lize se utkal LTC Winterthur s Allmend Luzern. Po napínavém boji zvítězil LTC Winterthur, i přestože v řadách Lucernu hrál mistr středního Švýcarska — Vlastimil Špatný —, který v tomto utkání porazil předního hráče LTC Win- terthuru — Milana Haaka. Tedy také jedna ryze «švýcarská» záležitost. X EHC Olten, který hraje ve švýcarské hokejové B- lize, trénuje již letos čtvrtou sezónu Jiří Pleticha, bývalý hráč a člen čs. národního B mužstva. Jeho syn je ve stjeném klubu zase úspěšným brankářem. Jiří Pleticha je architektem, a tréningu věnuje veškerý svůj volný čas. X Moskva chce stůj co stůj získat pořadatelství letních olympijských her v roce 1980. Přestože se o místě konání rozhodne teprve na podzim tohoto roku, staví se již dnes v Moskvě zařízení pro Olympiádu. Podle mluvčího sov. olymp. výboru se nemusí žádný závodník, žádný novinář ani divák obávat jakýchkoliv represálií nebo omezování. Moskva se také všemi možnými způsoby snaží získat potřebný počet hlasů pro hlasování o místo uspořádání. Tak na př. působí v Iránu řada sportovních instruktorů a poradců — možná že tam jsou i jiní poradci než sportovní — aby si tak zavázala Irán. Cena za tyto poradce není ropa, nýbrž jeden další hlas pro hlasování. X O mistrovství světa v gymnastice se bude jednat na 29. valném shromáždění OSN! R. 1970 rozhodla mezinárodní federace pověřit uspořádáním MS v roce 1974 Bulharsko. Jelikož ale Bulhaři z politických důvodů odmítli pozvat na toto MS JAR, zrušila mezinárodní federace své rozhodnutí. Bulhaři si prostřednictvím svého stálého zástupce v OSN stěžovali přímo u generálního tajemníka. X Na zasedání EAA které se konalo v římském Collegia Musica, poblíže olympijského stadionu, bylo jednomyslně odhlasováno, pověřit Prahu uspořádáním mistrovství Evropy v lehké atletice roku 1978. Toto rozhodnutí sdělil předseda EAA pan Adrian Paule čs. delegaci ve které byl mj. dřívější vynikající český atlet dr. Václav Kantůrek. X Volejbalisté Zbrojovky Brno, pod vedením trenéra Lázničky, získali letos již po šesté titul mistra republiky. X V posledním čísle Zpravodaji si zahrál tiskařský šotek na proroka, když označil již Duklu Jihlava za vítěze hokejové ligy 1974/75. Nebude ale asi daleko od pravdy, jelikož letos po ukončeném 44. kole hokejové ligy se stala mistrem Dukla Jihlava, následovaná Spartou a Teslou Pardubice. 27. ročník cyklistického závodu Varšava-Berlín- Praha skončil 22. května v Praze. Start letošního závodu byl 8.5 ve Varšavě. Ve 14 etapách ujeli závodníci z 19 národů celkem 1810 km. Vítězem v kategorii jednotlivců se stal Polák Szozda. První čs. jezdec byl na 3. místě Hrazdíra. V družstvech rovněž zvítězilo Polsko a Československo bylo opět na 3. místě. V mezistátním rugbyovém utkání o postup do A — skupiny poháru FIRA remizovalo Československo v Hannoveru před 2500 diváky s týmem NSR 6 : 6. Touto remízou si čs. hráči zajistili postup do A-sku- piny. 25 [pageend27]Jedním z nejstarších veslařských závodů v Evropě jsou bezesporu «Primátorky». Zároveň s «Primátorkami» se jede nejstarší veslařský závod vůbec, a to «Jarní skulerský závod Rösslera — Ořovského». K letošnímu již 61. ročníku o primátorský štít, na němž je vyryto «Silné mládeži — opoře vlasti», se přihlásilo 21 lodí. K letošnímu jubilejnímu již 75. ročníku «Jarního skulerského» se přihlásilo dokonce 47 skifařů! Primátorský štít pro tento rok zůstane v držení závodního společenství Tatry Smíchov Praha a Lokomotivy Olomouc. Vítěznou osmu stro- koval olomucký Zapletal. «Jarní skulerský» se stal kořistí Laciny z Dukly. Zároveň s Primatrokami se jel 2. ročník veteránských osmiveslic. Zvítězil Slavoj Vyšehrad v sestavě: Čermák, Věntus, Mrvík, Svoboda, Mlčoch, Rubeška, Čihák a Mejzlík. X Tenitstovi Kodešovi vyslovil čs. tenisový svaz důtku s výstrahou. Na turnaji v Římě došlo k nedorozumění při rozhodujícím míči, zda byl v autu nebo nikoliv. V zápalu diskuse strčil Kodeš do hlavního rozhodčího a byl zato diskvalifikován. Rozhodčí na čáře označil míč jako správný, ale hlavní rozhodčí tento výrok opravil na nesprávný. X Trenérem hokejistů ZKL Brno se stal jako nástupce Bubníka ing. F. Vaněk. Čs. úřady nepovolily Vaňkovi další trenérskou činnost ve Švýcarsku a tak převzal místo v Brně. Do Brna ná také namířeno V. Nedomanský. X Na lehkoatletických závodech v Ostravě, které se konaly začátkem června za nepříznivého počasí bylo dosaženo několika zajímavých výsledků: Muži 200 m — Matoušek 20,8, 400 m Kodelš 50,2, 4 x 100 m 40,1. Ženy: Koule Fibingerová 21,3 m! 4 x 100 m 46,2. X V květnu odstartoval v Praze na cestu kolem západní Evropy pražský číšník pan Vašek Hošek, a to na koloběžce! Pro svou váhu, 103 kg, si dal v závodě ESCA zhotovit specielní koloběžk, která je vybavena sedlem, brzdou a nosiči na zavazadla. Za den ujede asi 250 km Takovou pouť na koloběžce podniká už čtvrtý rok. Procestoval značný kus světa. Letos jede přes Rakousko do NSR a dále přes Švýcarsko, Francii a Španělsko do Portugalska a zpět. Příští rok se chystá do Austrálie. Jen jednou se dosud dal svézt autem. Bylo to na hranici mezi Kanadou a Spojenými státy u Niagarských vodopádů. Zde je možno dostat se z jedné zemi do druhé jen po dálnici. A koloběžky po dálnici nesmějí. Tak policie musela koloběžku spolu s panem Hoškem naložit do auta a převézt na druhou stranu. Přesto že touto cestou dělá určitou propagaci pro socialistický stát, dal mu tento stát jen 4 $ na den. X Who is who aneb čs. sportovci ve svobodném světě? Milan Haak, tenista a hokejista, je dnes — ve svých 39 letech — několikanásobným tenisovým mistrem Winterthuru a oporou tenisového družstva LTC Winterthur. Začal pěstovat tenis jako žák v LTC Praha. Po několika letech připojil k tenisu hokej. Hrál za Tatru Smíchov. Později přešel do Sparty a hrál v A-mužstvu v první lize. Kromě tenisu a hokeje provozoval ještě jiné sporty, jako lyžování, kanoistiku a rugby. Než přišel 1968 do Švýcarska, nehrál už několik let ani hokej ani tenis, a tak své největší úspěchy získal až v cizině. Začal hrát hokej za Rot-Weiss Winterthur, později za Effretikon, kde také působil jako trenér mimo své řádné zaměstnání. Pod jeho vedením se Effretikonští dostali z konce tabulky na dobré páté místo. Ačkoliv byla z tohoto nesporného úspěchu mezi tamními sportovci radost, Haak brzo odešel, protože se «domácím» přestaly líbit tvrdé tréningové metody «ausländera». Lépe se Milanu Haakovi daří v tenisovém klubu LTC WINTERTHUR. Získal už několikrát titul mistra Winterthuru a je svému klubu velikou oporou v zápasech tenisové ligy. I tu se však s nelibostí nese, že «cizinec» vítězí nad «domorodci». stránka pro čs. spolky POZVÁNÍ na manifestační shromáždění Čechů a Slováků k ŠESTÉMU VÝROČÍ OKUPACE ČESKOSLOVENSKA, které se koná VE STŘEDU, 21. SRPNA 1974 VE 20 HOD. NA BÜRKLIPLATZU v CURYCHU (mezi Paradeplatzem a jezerem). Promluví: Šachový velmistr ČSSR Luděk Pachman a jiní řečníci. Vyzýváme k hojné účasti a prosíme: přiveďte své známé na toto shromáždění. Dokažte tím, že jste dosud na osud své vlasti nezapomněli! Za Svaz čs. spolků ve Švýcarsku, Ing. Jaroslav Hájek, předseda. Letošní zasedání delgátů Čsl. svazu křesťanských pracujících Švýcarska — ČSKP — se konalo 15. června v sále CARITAS v Curychu. Místní skupiny je obeslaly 25ti zástupci, kteří po živé diskusi vyslovili jednomyslně souhlas s činností a hospodařením své organisace v uplynulém období. Zejména kladně bylo posuzováno svědomité poskytování základních služeb (ochrana zájmů na pra- Kupujte u našich inzerentů 26 [pageend28]covišti a v případě pracovních sporů, právní porady, pojišťování). Členům starším 65ti let bylo rozhodnuto snížit členské příspěvky. Nejdéle diskutovaným bodem rozpravy byla otázka, jak získat spolupracovníky pro různé organizační úkoly. Zasedání se zúčastnili zástupci švýcarské všeodbo- rové křesťanské federace, jejímž je československý ČSKP řádným členem. A. Vonlanthen z CMV u- pozornil na doposud nevyužité možnosti spolupráce s ostatními švýcarskými křesťanskými odborovými svazy. Přítomný předseda federace D. G. Ca- setti připomněl na závěr jednání několik důležitých problémů, s nimiž je dnes křesťanské odborové hnutí konfrontováno: V celosvětovém měřítku je to otázka t. zv. «nové levice» — ve Švýcarsku pak zejména nepříznivý vliv inflačního zvyšování cen na sociálně politické klima a nutnost změny organizačních struktur. KRAJANSKÉ SETKANÍ V PŘÍRODĚ na terase hotelu «Hochwacht» na kopci Pfannenstiel mezi Zürichsee a Greifensee uspořádá ve větším rozsahu a s ještě bohatším programem nežli vloni Československý svaz křestanských pracujících v sobotu 17. srpna. Celé odpoledne bude patřit dětem, večer dospělým. Podrobnosti na pozvánkách. TRADIČNÍ SVATOVÁCLAVSKÉ POSVÍCENÍ pořádá TJ SOKOL Winterthur dne 7. záři 1974 v hotelu VOLKSHAUS (u nádraží). Již od 18 hod. můžete ochutnávat pravé české a slovenské speciality jako: domáci koláče, pečenou husu-knedlík-zelí, jaterničky, ovar, špekáčky s naší hořčicí, znojemské okurky, kapustnice, spišské klobásy, plzeňské pivo, slivovici. Domáci hudba od 20 hod. do 02 a to opět pod heslem «Čí je posvícení — naše!!!!!» Vstupné 6 fr. Rezerv, vstupenek na tel. č. 052 - 29 05 31 a 052 - 28 27 10 TJ SOKOL Winterthur konala dne 24. května výroční členskou schůzi. Kromě organizačních záležitostí nabídla překvapivě početnému publiku velmi hezký večer s promítáním dia z cvičitelské školy v Engelbergu, vedené sestrou Provazníkovou a přednášku br. Dr. Tichého s promítáním dia o vysokohorské turistice. V těchto hezkých večerech bude jednota pokračovat od podzimu. TJ SOKOL Winterthur ukončila letošní cvičební sezónu dne 24. června při kuželkářských přeborech a občerstvení a začne opět novou sezónu od 2. září 1974 ve dvou tělocvičnách školy Heiligberg. Cvičí se každé pondělí takto: dorost: — volejbal 18 — 19 hod., ostatní cvičenci od 18,15 do 20 hod. Zveme mezi nás další zájemce jak o cvičení, tak i volejbal, kuželky a nácvik na 4. slet zahraničního sokolstva v roce 1976, který se bude konat v Curychu. Pro Vaši informaci: Krajanské středisko v Curychu (Československá beseda Sv. Čech) je ve Freizeitanlage, Curych-Wipkingen, Amperestrasse 4, tramvaj č. 13 stanice Wipkingen, nebo autobus č. 33 a 72. Znovu upozorňujeme, že hlavní zápis do Československé doplňovací školy v Curychu bude v sobotu 15. června od 15,00 — 17,00 hodin v budově školy — Schulhaus Riedtlistrasse 41, Zürich. Budova je v blízkosti Schaffhauserplatz — bus č. 33, stanice Kinkelstrasse a tram č. 7, 11, 14, 15 a 22. Další informace Vám podá ředitelka školy, pí. Valerie Machulková, každou sobotu od 15,00 hodin, nebo telefonicky na č. 01 - 48 50 72. Jako každého roku se koná i letos pietni zájezd do Kostnice k Husovu-Jeronýmovu kameni v neděli 7. července 1974. Sraz u Husova kamene o 10.45 hodině. Shromáždění zahájí Přemysl Pitter z Curychu. Letošní sjezd je zvláště významný, neboť při něm vzpomeneme též šestistého výročí úmrtí předchůdce Husova, Jana Milice z Kroměříže. O jeho působení a významu pro dobu dnešní promluví Štěpán Pavlinec z Bernu. Při deštivém počasí bude se slavnost konat v síni Evangelisches Gemeindehaus, Schulstrasse 13. Muzeum v Husově domě v Hussenstrasse bude otevřeno od 2. do 4. hodiny. Dóm, v němž byl Hus odsouzen, je otevřen od 3. hodiny. Krajané, kteří mají švýcarský pas nebo Reiseaus- weis pro uprchlíky, nepotřebují německé vízum. Máte-li jen švýcarský «Ausländerausweis», požádejte na celnici o jednodenní propustku. S československým pasem bez německého zpátečního víza vás do Kostnice nevpustí. Zájezd pořádá Československá beseda «Svatopluk Čech» v Curychu a Husův sbor Čechů a Slováků ve Švýcarsku, pod záštitou Svazu čs. spolků ve Švýcarsku. ČESKOSLOVENSKÁ ŠKOLA V BERNU. «Mateřštině by se mělo říkat druhá matka . . .» Kdo z nás by se po celodenní únavě, práci, starostech i radostech nepodíval s chutí do své oblíbené české knihy? Hudba českého slova nás doprovází v rodině, v písemném styku s našimi drahými ve vlasti... Ovládáme již cizí jazyk, rovněž tak naše děti. Ty především podaly důkaz své inteligence dobrými výsledky ve škole. Prožívala jsem poslední týdny starosti se sháněním 27 [pageend29]povolení a místa pro čs. doplňovací školu. Starosti, ale také vnitřní pocit hrdosti. Bernské školské úřady nám vycházejí nesmírně vstříc. Pan dr. Stricker projevil mimořádný zájem o náš záměr a dal mi s radostí osobní souhlas k doplňovací výuce češtiny a slovenštiny a čs. dějin. Cituji jeho slova: «Víte, my jsme byli překvapeni, jak dobře se české děti zapojily do švýcarského školství. Všechno šlo hladce a bez velikých problémů.» Podobně se vyjádřil pan profesor Fliickiger z bernské university. On, vynikající linguista, byl nadšen myšlenkou uskutečnit v Bernu výuku češtiny. Nabídl svou pomoc a členství ve výboru této školy. R. 1938 navštívil v Praze Všesokolský slet. Napsal tehdy své zážitky do jednoho z čs. časopisů a dodnes rád na tento slet vzpomíná. Velice ho potěšilo, že se právě Sokol ujal mé iniciativy založit v Bernu čs. doplňovací školu. Tyto sympatie švýcarských "skotských odborníků a jiných občanů nás zavazují. Především k tomu, abychom náš jazyk horlivě pěstovali a abychom umožnili našim dětem naučit se mateřštině. S vyučováním chceme začít v 2. polovině srpna nebo po podzimních prázdninách. Podařilo se mi sehnat školu ve středu města, ve Speichergasse. Na práci s našemi dětmi se opravdu těším. Vaše Eva Cymannová, učitelka českého jazyka. s o k o l s k á ž u pa v íd e ň s k á pořádá osadu sokolského žactva a dorostu Evropské oblasti v době od 28. 7. do 18. 8. 1974 v hotelu Fölz ve štýrském městečku Aflenz. Denní poplatek: při třítýdenním pobytu 95 schillingů; je do něho započítán celodenní výlet, koupání v koupeli Aflenz a veškerá vydání spojená s vedením osady. Doprava do osady, které se může zúčastnit žactvo od 6 do 14 let a dorost od 14 do 18 let, na vlastní útraty. Přihlášky řiďte co nejdříve na Františka Siona, Postfach 19 A-1152 WIEN a zároveň s nimi poukažte na konto č. 80094 / Zweck Osada, Verband der Wiener Sokolverbände u Wiener Genossenschaftsbank, Franz Josefs-Kai 13, 1010 Wien, zálohu 600 schillingů. VŘELE DOPORUČUJEME ! Malý oznamovatel ■ Vývozní společnost v Curychu hledá k polodennímu zaměstnání důchodce či důchodkyni obeznámené s účetní evidencí a obchodní administrativou. Značka: «Pište česky». B Prodám novější gauč a křeslo. Levně. Tel. večer: 01 -87 95 31. B Hledám podnájem v Zůrichu asi na 1 rok pokud možno blíže nádraží. Není však podmínkou. Značka «Technik». ■ Československé časopisy a knihy «Prodám» PRVNÍ ČESKÉ ŘEZNICTVÍ A UZENÁŘSTVÍ oznamuje ctěným zákazníkům, že od 11. do 31. srpna má podnikovou dovolenou. Před a po tomto datu rádi posloužíme širokým sortimentem českých specialit. Upozorňujeme na naše osvědčené konzervy «vepřové ve vlastní šťávě», vlastní výroby, vhodné pro piknik a dovolenou pod stanem. Pravé znojemské okurky v malém i velkém balení stále na skladě. Posíláme po celém Švýcarsku. Václav Černý, Sonnenbergstrasse 13, 5400 Ennetbaden, Tel.:056-22 85 26 B Pozemky na stavbu r. domku, chaty, 30 automin. od ZH, ZG, LU (Lindenberg) 38.- Fr./M2. Informace na tel. 041 / 45 46 31 (večer). B Hladám pre svoju osamelú sestru-akademičku, nie vlastnou vinou rozvedenú, vhodného a dobrého životného partnera 52-60 ročného. Značka «Fotografia vítaná». B HI-FI soupravy, všechny značky, 25% rabat, 1 rok záruka, tel. 041 - 44 51 12 (20—21 hod.). B Prodám skoro nové letní a zimní pánské obleky vel. 52. Délka kalhot cca 106 cm, objem pasu 90 cm, krok 80 cm. Různé boty vel. č. 42. Pláště do deště béž, modrý a hnědý «šusxák». Různé kalhoty. Lumberjacket oboustranně nositelný, béž po- pelín a letní plátěný. Klobouky i slamněný 57 vel. Kožich-vnitřně medvídky, prvotřídní střih a jiné různé věci. Pérová matrace 90 x 190. Skříňka do předsíně. Lehátko do růz. posic k posunování s gumovou měkkou podložkou. Značka «Qualitni-levné». MUDr Jaroslav Jung, odborný lékař pro nemoci ženské a porodnictví oznamuje, že otevřel od 1. 7. 1974 svoji praxi v Zürichu-Enge, Schulhausstrasse 5 Telefonické přihlášky pacientek na č. 01 - 25 64 40. ■ Rád se seznámím s asi 40 letou štíhlou partnerkou bez závazků, sportovnějšího založení, pokud možno též vysokoškoláčkou. Zn. «V kant. Zürich» V tomto dvojčísle najdete vplatní lístek, který jsme Vám slibovali už minu- a který zůstal «viset» někde u úřadů. Jestliže jste nezaplatili dosud předplatné na letošek, použijte této složenky, pomůžete nám udržet Zpravodaj, který — opakujeme znovu —- nedostává odnikud finanční podporu a je proto nezávislý. Redakční poštu (příspěvky, kritiky — ale i pochvalu) posílejte do Obstaldenu, věci, týkající se administrace, do Feldbrunnen, inzerci má na starosti krajan Karel Havelka v Bachenbülach ZH, Bächli- wies 42, na kterého posílejte i nabídky na inzeráty v Malém oznamovateli. Uzávěrka příštího čísla je 15. srpna, vyjde počátkem září. Všem svým čtenářům nerušenou a hezkou dovolenou přeje redakce Toto číslo vyšlo 6. července 1974. Kresbami přispěli: Lucie Radová, Ivan z Prahy, Jiří Long a s laskavým svolením časopisu Nebelspalter Ivan Steiger. 28 [pageend30]GAUGER Nemyslíte, že změna místa je pro Vás výhodná? Právě Vy, jako pilný a iniciativní pracovník byste měl poznati naši zajímavou nabídku. Hledáme spolupracovníky v oboru: MONTÉR k o nst r uk č ní zá meč ník STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 -57 88 50. GAUGER & CO. AG., 8046 ZÜRICH, Mühlackerstrasse 19 Nervy — oběh krevní — únava — žlázy reumatismus — chron. rýma — horečka angina — srdce atd všestranné NEMÁ SCHÁZET V ŽÁDNÉ DOMÁCÍ LÉKÁRNIČCE ! I ! K dostání: BELLEVUE-APOTHEKE 8001 Zürich, Theaterplatz 14 Tel.: 01 -24 44 11 BIOLOGISCH-NATURWISSENSCHAFTLICHES FORSCHUNGSLABOR 8006 ZÜRICH, Möhrlistrasse 90, Tel Ot - 60 35 16 Majitel František A. Némec 501 [pageend31]A. Z. 8021 Zürich 1 Postretouren an: Administration Zpravodaj Postfach 36, 4532 Feldbrunnen zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 7. ročník: celý ročník půl ročníku Řídí J. Strnad s redakční radou Adresa redakce 8875 Obstalden GL ve Švýcarsku v ostatní Evropě v zámoří (letecky) SFr. 24.— SFr. 30.— SFr. 39.- SFr. 13.— SFr. 16- SFr. 20.- OFICIÁLNÍ ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Hedingen, Tel.: 01 - 99 37 85 Color TWIN ŠPIČKA & BORSOS Comand. Spol. Fotografie technická, reportážní, portrétní, reprodukce. Tonbildschau. Vlastní KODAK — Barevná fotolaboratoř (amat. a profes.) Barevné KODAK zvětšeniny zpracováváme přístrojem — prvním svého druhu ve Švýcarsku. Positivní barevné kopie z diapositivů. Opravy fotopřístrojů všeho druhu. 8045 Zürich, Uetilbergstrasse 40, Tel.: 01 -33 50 25 — 01 -85 9015 Soudobé československé umění J. Hanna, R. Svoboda, J. Grus F. Muzika, M. Medek. A.Smetana. J. Paderlík, I. Sedliský, K. S. Hájková, J. Kilian, N. Lubomírský, A. Hudeček, J. Preisler, F. Jiroudek, V. Solta, S. Ježek, F. Emler, E. Pryl, V. Nowak, V. Beneš, E. Tomanová, E. Weidlich, P- šimák, R. Kolar, V. Špála, F. Tichý, M. Kotková aj. Otevřeno: pondělí-pátek: 9—12 + 15—18.30 sobota: 10—12 + 14—16 h. [pageend32]