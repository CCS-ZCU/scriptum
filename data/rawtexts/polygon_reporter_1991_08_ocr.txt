ČESKÝ ZAHRANIČNÍ ČASOPIS Ročník 8 Curych, 20. prosince 1991 8 POLYGON reportér Jan Kristofori [pageend1]Občanskou povinností nás všech je aktivně se podílet na dalším procesu vývoje kvality demokracie bez jakéhokoliv vylepšovacího adjektiva. Tím naléhavěji je toho třeba, čím trpčí jsou zkušenosti naší generace s pseudodemo- kraciemi, ať už se honosily adjektivy jako lidová či socialistická. Té nejlepší, která prý už stála (podle ujišťování všech praporečníků pokroku, počínaje Stalinem, přes Chruščova až po Novotného) takřka na prahu ideální společnosti komunistické, nás zbavila t. zv. sametová revoluce. Zmizela tedy ze starého kšeftu stará vývěsní tabule, aby jiná hlásala založení nové firmy. Ale kam se podělo osazenstvo staré firmy, které ji přivedlo k bankrotu? Kde jsou dnes oni naoko uhlazení diplomaté, prodavači sociálních idejí na světovém trhu? Kde jsou všichni ti konstruktéři duše socialistického člověka, ať už působili jako indoktrinátoři ve službách režimistického školství a nebo i jako vychovatelé v aparátu ministerstva vnitra, včetně jeho nápravných zařízení, vybavených různými technickými vymoženostmi, včetně šibenice? Právě minulých více než 40 let jim dalo dostatek času i možností, aby se poučili z dějin - ale bohužel ne z dějin takových, jejichž běh nám popsal František Palacký, nýbrž z dějin jako literatury, nesoucí název „Dějiny VKS(b)“, doplněných o konstruktivní poznatky doby novější. A v tom to právě vězí. Když si uvědomíme, že komunistům stačily od vstupu SSSR do války pouhé 4 roky k tomu, aby si do konkurenčních politických stran nasadili manipulovatelné zkompromitovance typu Fierlingera, Plojhara či Šlechty, pak by bylo naprostou politickou debilnosti pochybovat o tom, že si za více než čtyřicetiletého intensivního a brutálního lámání lidských charakterů, i v případech mnohých špičkových vzdělanců, pořídili celou armádu manipulovatelných zkompromitovanců, kteří se dnes musí třást strachy, aby nepromluvily jejich osobní složky, „záhadně“ zmizelé z evidence agentů StB - právě ony složky, které jsou bezpochyby deponovány kdesi v trezorech principálů, řídících celou komedii, jejíž první dějství se nazývá „Sametová revoluce“. Její druhé dějství se jmenuje „Svobodné volby 1990“, třetí akt má nést název „Svobodné volby 1992“. Stojíme tedy před volbami za zdánlivě nově vzniklých okolností. Říkám zdánlivě, protože mnohé z toho, co se děje na současné čs. politické scéně, může pamětníka poválečných let maně svést k porovnávání určitých paralel s okolnostmi, které se vryly do paměti letitých současníků, spatřujících v historii jak v dávné, tak i nedávné, velice důležitý faktor, který J. A. Komenský nazýval „Magistra vitae“. Z přečetných paralel, jako třeba kult osobnosti presidenta, manipulace psychologického klimatu voličských mas, úroveň politické inteligence průměrného voliče (která působila starosti T. G. Masarykovi už před 100 léty) a její příčiny, chytračení politikářů v zájmu partajního sobectví atd., bych zde chtěl především poukázat na vzájemné vazby mezi legislativou a exekutivou, které vzešly ze „svobodných voleb“: 1) pod záminkou utužení národní jednoty vznikla t. zv. „Národní fronta“ jako trojský kůň komunismu, 2) v roce 1946 se konstituoval parlament nesoucí název „Ustavodámé národní shromáždění“ (ÚNS), jehož funkční období bylo jen dvouleté - a jehož úkolem bylo dát státu demokratickou ústavu. Přesto, že komunisté disponovali v ÚNS nejsilnější poslaneckou frakcí, neměli šanci prosadit takové znění ústavy, kterým by bylo možno nasadit občanům socialistický chomout takového typu, aby jim umožnil monopolní mocenské postavení. Proto záměrně vyvolali krisi v exekutivě, „vládní krisi“, která vyvrcholila 1948 únorovým pučem, majícím přímý vliv na kvalitativní změny v legislativě, t. j. v parlamentě, čímž byla uvolněna cesta k přijetí t. zv. „Ústavy 9. května“. Tato „taky-ústava“ umožnila pučem dosažený totalitní režim učinit „salonfähig“ na půdě OSN, jakož i ve všech diplomatických kruzích nejenom k násilí mlčících velmocí. Skutečnost, že president Beneš odmítl podepsat tento dokument, který byl cynickým výsměchem všem lidským právům, nemůže vyvážit negativní vliv jeho dřívějších projevů, v nichž zdůrazňoval, že „u nás nebude vláda bez komunistů“, - negativní v tom smyslu, že snížil bdělost průměrných voličských mas vůči propagandě agentů Komintemy, o níž jako vysoce kvalifikovaný politik musel vědět, že se jedná o lstivé praktiky v zájmu bolševické světové revoluce. A jak vypadá čs. politická situace dnes? Během „sametové revoluce“ bylo vyvoláno v život - rovněž pod rouškou utužení národní jednoty -1. zv. „Občanské fórum“ jako jakási obdoba navenek „růžové“ NF roku 1945, tentokráte však v „bleděmodrém“ provedení. Stejně, jako se pres. Beneš v roce 1946 vyjadřoval ve prospěch NF, i pres. Havel vyzval voliče, aby nevolili politické strany - t. j. programy na formu státního zřízení -, nýbrž osobnosti, což v praxi znamenalo členy Charty 77, v níž vrchu nabyli bývalí členové KSČ, kteří včas zahodih partajní legitimaci, ale nikoliv komunistické myšlení. Z nich se nyní skládá nový zákonodárný sbor se stejným úkolem: během dvou let vypracovat solidní demokratickou ústavu. Nejsou si však jisti, že by získali dvoutřetinovou většinu parlamentu, potřebnou pro přijetí jejich narudlého návrhu. Protože si více slibují od parlamentu, který má vzejít z příštích voleb, do něhož by se jim podařilo infiltrovat do všech politických stran více morálního odporu, snaží se v principu o totéž, co učinili jejich učitelé a vzory z roku 1948. Kvalitativní rozdíl ve variantě z roku 1992 má zřejmě spočívat v tom, že zatímco tenkrát příčinou změny v legislativě byla krise v exekutivě, tentokrát, zdá se, má vyjít kriše přímo z parlamentu samého. Že by tomu tak mohlo být, tomu nasvědčuje nedávná výzva presidenta Havla, adresovaná občanům ČSFR, v níž žádá, aby mu pomohli apelováním na své zvolené poslance zvýšit jejich politickou morálku a smysl pro zodpovědnost za další utváření politického vývoje ve státě tím, že mu odhlasují právo vyhlásit referendum a právo rozpustit parlament. Mám dojem, že právě u tohoto rozpuštění se spíše jedná o vypuštění. Vlastně o vypuštění kočky z pytle. Pan president by totiž z důvodu nedisciplinovanosti mnohých poslanců, notorických i příležitostných absentérů, rozpustil parlament před splněním úkolu, jímž je vypracování a přijetí řádné ústavy. Tím by došlo k tomu, o co komunisté vlastně usilují: k předsunutým volbám. Jejich volební kalkulace je zřejmě následující: a) Z minulých voleb mají bezpochyby jistých 13% voličů. b) Díky soustavnému praktikování politiky podle zásady „čím hůř - tím lip“, kterou komunisté prosazovali a až dodnes prosazují podle receptu Komintemy ve všech demokratických státech včetně současné ČSFR, pak s pomocí propagandy argumentující poukazem na chaos v cenové politice, drasticky stoupající životní náklady, nezaměstnanost a v neposlední řadě na neustále rostoucí kriminalitu, podaří se jim zviklat i určité procento z řad „sametovou revolucí“ zklamaných nespokojenců, říkajících, že za vlády komunistů byl aspoň větší pořádek jak v cenách, tak i v bezpečnosti občanů před obecnými zločinci. c) Značné procento přesvědčených antikomunistů dá výraz svému zklamání neúčastí na volbách (podobně jako v Polsku), což by v ČSFR mohlo dosáhnout asi 30%. d) Podíl na rozdílení hlasů odevzdaných pro politické strany, které nedosáhnou předepsaných 5% pro vstup do parlamentu, bude další plus především pro KSČM. Všechny zde vytčené faktory by mohly vynést jenom komunistům samotným asi 25% mandátů, čímž by se bezpochyby stali nejsilnější parlamentní frakcí, takže by president republiky musel jejich reprezentanta pověřit sestavením vlády. Oficiální podpory by se jim bezpochyby dostalo od sociální demokracie, která je členskou stranou SI. Infiltrované elementy v nemarxistických stranách by se pak už zasloužily o to, aby dvoutřetinová většina parlamentu byla zajištěna. A pak už se může před světovou veřejností demokratickou formou a bez ozbrojené lůzy v ulicích á la únor 1948 - v základním zákoně státu zakotvit znovu třeba i vedoucí úloha komunistické strany. A svět tomu uvěří! Jsme přesvědčeni, že pan prezident to myslí se svou nedávnou výzvou k národu dobře a upřímně. Otázkou však zůstává, zda je schopen či zda mu jeho „přátelé-spolubojovníci“ z Charty 77 dovolí si uvědomit, jakou „službu“ by mohl předčasným rozpuštěním parlamentu z návodu politických komediantů demokracii a naší vlasti prokázat. Jaroslav Lambert Z OBSAHU TOHOTO ČÍSLA: Vladimír Valenta: Komentáře 1991 (str. 3) Jaroslav Bohanes: Život v našich republikách (str. 7) Jan Beneš: Československo positivní (str. 10) Milena Wah lenová: Cui bono? (str. 13) Alexej Žák: Kdo kalí vodu? Otevřený dopis premiéru Pithartovi (str. 16) Dušan Novák: Čtvrtá cesta čs. ekonomie (str. 18) Jindřich Stikarovský: Hovory jihoafrické (str. 19) Josef Koláček: Na ztracené vartě (str. 20) Helena Kosková: Malin (str. 21) Vlastimil Radkovický: Manipulace (str. 22) Pavel Stiller: Zmobilizujme rozum proti emocím! (str. 23) Ota Ulč: Násilí a záliba intelektuálů (str. 26) Jan Schovanec: O migraci a politické emigraci (str. 28) Číslo 1/92 vyjde 14.2.1992 a jeho redakční uzávěrka je 5.2.1992. 2 - POLYGON 8/91 [pageend2]1991 KOMENTÁŘE Vladimír Valenta „Myslím, že Sovětský svaz, jak jsme jej znali, už neexistuje. “ J. Baker, státní sekretář USA, 8.12.91. „Nebudu se podílet na rozbití Sovětského svazu. Účastním se na jeho reformě. “ M. Gorbačov, president SSSR, 6.12.91. O zahraniční politice hovořil s novináři asistent prezidenta Alexandr Vondra. Uvedl, Že prezident míní respektovat výsledky referenda na Ukrajině a proto se domnívá, že by Československo mělo zahájit kroky k ustavení normálních vztahů mezi dvěma státy včetně vztahů diplomatických. To však nikterak nevylučuje uzavření smlouvy mezi ČSFR a nově se utvářejícím svazem suverénních států. Je pravděpodobné, že M. Gorbačov přijede do Československa ještě v prosinci. (Lidové noviny, 3. prosince 1991.) „Se Sovětským svazem na věčné časy!“ Komu z nás to dosud nezní v uších jako prokletí dědičného hříchu? Ale nyní už víme, kde končí věčnost. Skončila 8. prosince 1991 v Minsku. My všichni, kteří čteme tyto řádky, si můžeme s úlevou, s jakýmsi uspokojením, říci: .Zblbli nám život, ale přežili jsme je!“ Nevím, jestli stačí k životnímu uspokojení v jediném životě přežít jak >Říši tisíciletou <. tak tu >na věčné časy<, ale cítím se dobře. Žijeme v epoše převratných událostí, které občas, jako právě nyní, dostávají vrcholně dramatický spád. Je nám, jako bychom byli v automobilu řítícím se stopadesátikilometrovou rychlostí po autostrádě a my se pokoušeli přečíst všechny ukazatele před křižovatkou. Pochybuji, že to stačíme a nic nepřehlédneme. V čelo světových událostí se 1. prosince postavila Ukrajina. Plebiscit, jehož výsledek se dal dávno očekávat, pouze udivil ty, kteří měli stále vsazeno na politicky vyřízeného Gorbačova. Samostatná a nezávislá Ukrajina je velkým soustem i pro západní Evropu. Kdekdo proto radil, aby se opět nějak připoutala k Rusku a Gorbačovově sirotčí organisa- ci SSSR v likvidaci. Dopadlo to jinak. Utvořilo se společenství slovanských republik Ruska, Běloruska a Ukrajiny s hlavním městem Minskem. Vše- svazová nomenklaturní byrokracie v Moskvě se může jít klouzat. Jen za to si Jelcin zaslouží náš obdiv. Ale Ukrajinci hledí k Západu a nedají se dobrovolně zatlačit tam, kam byli násilím před sedmdesáti roky nahnáni, když vítězná Dohoda neměla pro ně v Evropě místo a raději je vhodila do tlamy genocidního bolševis- mu. Dnes opět se dějí pokusy to opakovat. Nukleární odzbrojení nebožtíka SSSR má k tomu posloužit. V tom duchu se letos na jaře pokoušel i president Bush v Kyjevě Ukrajincům touhu po svobodném státě rozmluvit. Stále nechápu, proč USA a další jsou ochotni více věřit rudým generálům už neexistujícího SSSR, než politikům, jejichž moc plyne z demokratické volby jejich občanů. I kanadský ministerský předseda, který snad první uznal nezávislou Ukrajinu - Kanada má generálního guvernéra, zástupce britské královny, Hnatyshyna rodem Ukrajince z provincie Saskatchewan, náměstka předsedy vlády a ministra financí Ukrajince Mazankow- ského z Alberty a miliony věrných Ukrajinců rozseté po celé zemi - si také klade za podmínku pro rozvíjení vzájemných styků likvidaci nukleárních zbraní vývozem z Ukrajiny do Ruska. Namísto, aby požadoval jejich likvidaci na místě pod dohledem NATO nebo podobné západní organisace. Vždyť v Dně- propetrovsku jsou největší sklady nukleárních bomb v celém bývalém SSSR. Dnes společenství slovanských republik neznamená mnoho. Jen trochu uklidňuje svět, že zítra snad nevyletí celá zeměkoule do povětří, že nukleární zbraně nebudou použity a že snad ani nedojde ke rvačce jugoslávského stylu. Jinak Ukrajina se už nedívá na Moskvu, ani se nebude dívat na Minsk, kam a jak se orientovat ve světě. Není tedy třeba se moc divit, jestliže ukrajinská vláda bude raději jednat podle vlastní úvahy. Samotná Ukrajina se nedočkala jednoznačného přijetí. President, kterého si Ukrajinci zvolili, je prvním důvodem, abychom byli opatrní se svými sympatiemi. Jeho „bývalý komunismu“ se ocitá v každé větě komentátorů, kteří naopak berou Gorbačovovo demokratické přesvědčení jako hotovou věc. Tím spíše my si nemyslíme, že to je v pořádku, když národ po sedmdesáti létech bol- ševismu si nakonec postaví do čela polepšeného bolševika. I když chápeme, že za tu dobu mohl tento národ stěží si vypěstovat inteligenci demokratickou. Ovšem, na druhou stranu je nutno chápat, že „bývalý komunismus“ Jelcinův i Kravčukův, neznajících demokracii a nikdy v ní nežijících a vyrostlých mimo demokratický svět, je omluvitelnější, než „bývalý komunismus“ našich „bývalých“. Komunismus, který vedl české a slovenské dnešní „bývalé komunisty“ ke spoluúčasti na zničení existujícího demokratického státu. Také historicky nešťastná orientace ukrajinské politiky na Německo v obou světových válkách byla a bude připomínána. Tady nemáme pro to omluvu, jen vysvětlení, že k této orientaci vždy docházelo v okamžiku zoufalé válečné situace. Ale právě proto považuji za nutné předejít obdobné situaci a pomoci Ukrajině co nejrychleji se integrovat do demokratického světa. Československo má dosud otevřenou problematiku s Ukrajinou: Podkarpatskou Rus. Opuštění československých občanů, obyvatel Podkarpatské Rusi, a uznání podvodného, ne- representativního „plebiscitu“ zorganisova- ného několika komunisty na konci druhé světové války, nebylo statečným činem československého parlamentu. A je jednou z morálních skvrn politiky presidenta Beneše. Realita dnešní dává příležitost k omluvě i k uznání demokratické vůle, kterou ve volbách projevili i občané Podkarpatské Rusi. (To se ovšem jen domnívám, nemáme o tom žádné informace. Ale pak by to měla být pro čs. vládu pohnutka k protestu.) Jsme v situaci, která je odlišná od r. 1918, kdy president Masaryk poskytl československé přístřeší zemi, která by jinak zůstala v Maďarsku. Možná, že jsou jiná reálná řešení. Jaká, to je právě tou otázkou, která by měla být nyní diskutována. Stojí také za to připomenout dobu první republiky, kdy Praha byla sídlem ukrajinské university, když předtím diplomaticky uznala nezávislou Ukrajinu, s níž nás spojovalo i to, že československé legie byly založeny právě v Kyjevě. V Ukrajině vyroste i nám nebezpečný ekonomický konkurent. V době před první světovou válkou se rozvíjela velmi dynamicky. Podíl mezinárodních investic, především francouzských, způsobil, že rychlost rozvoje předstihovala růst GNP (hrubá domácí výroba)) Spojených států. Obrovské nerostné bohatství a průmyslový potenciál potřebují především zkušené manažery, kterých má ukrajinský národ na Západě dostatek. Jde jen o to, aby Ukrajina neměla tak neprozřetelnou politiku vůči svým zahraničním krajanům, jakou má československá vláda v Praze. Také ukrajinské zemědělství, především obilnářství, bude ohrožovat protekcionářský trh se zemědělskými výrobky v Evropě. Pro československé zemědělství v dnešní „velkovýrobní“ kolchozní podobě to může být v krátké době tržní katastrofa, nedojde-li k rozdělení úloh. Pro stát, který nese odpovědnost za svůj váhavý a neumělý postoj k zemědělské reformě, to bude neúnosné břemeno. Především proto měla čs. vláda už včera hledat příležitost k harmonisaci svých hospodářských zájmů s Ukrajinou. Jak víme, nehledala. * * * Dnes jsme na historické křižovatce. Volíme svůj další směr. A to vyžaduje úvahy vskutku komplexní. Nestačí znát pouze dopravní předpisy, přijímat je za své a učit se jim. Musíme jasně pochopit, kde stojíme, jaké vlastnosti má lokomotiva, kterou máme v tuto chvíli k dispozici, jaká nebezpečí číhají na té či oné trati. Toto je tedy můj názor. Jsem „kryptosocia- lista“? Nevím. Ale pochybuji o tom. Utvrzují mne POLYGON 8/91 - 3 [pageend3]v tom dokonce hovory s různými západními státníky, jel opravdu nelze podezírat ze socialistických sklonů, kteří se nejednou diví, le se příliš brzy vzdáváme - jako stát - vlivu na konkrétní ekonomický profil země. Nemyslím, le je tomu tak. Václav Havel: LETNÍ PŘEMÍTÁNÍ (zre- digováno koncem srpna 1991) „Socialisté vůbec neudělali pokrok v sociální spravedlnosti. “ Bývalý francouzský president Giscard ďEstaing, 30.11.1991. Ve svém nedávném rozhlasovém rozhovoru z Lán president Havel prohlásil, že se nebrání kritice a že se jisté dopustil chyb. Řekl to v souvislosti s posledním trudným vývojem státoprávního uspořádání republiky v polovině listopadu, tedy právě v době druhého výročí vítězství sametové revoluce. Patřím k těm, kteří věří, že Václav Havel byl pro republiku nezbytnou osobností, která patří do presidentského úřadu. Havel byl prostě bez konkurence. A nejen proto. Úvažujeme-li, kdo jiný se mohl stát před Novým rokem 1990 presidentem, pak to býval byl pouze Alexander Dubček, kdo by byl mohl přicházet v úvahu. Dnes vím, že president Havel má politické názory, o nichž by byl nerad, kdyby byly považovány za „kryptosocialistické“. Nevím, proč by se měl o to starat. T. G. Masaryk se považoval za socialistu a nevadilo to. Dokud chtěl, byl volen presidentem všemi demokraty. Otázkou je, jak oddělit úřad presidenta od osobního politického názoru. Jak uplatňovat svůj vliv a přitom nezneužít funkce. TGM jako president republiky nikdy nezneužil tento úřad v zájmu svého politického přesvědčení. A nevěřím, že by to učinil nebo učiní Václav Havel. Úřad presidenta umožňuje presidentovi neuplatňovat vlastní stranicko-politické přesvědčení aniž se musí cítit vinen vůči vlastnímu svědomí. President republiky nevládne, je hlavou státu. Stojí, a je povinen stát, nad stra- nicko-politickými spory. Masaryk jistě ze zákulisí mnohé řídil a hlavně ovlivňoval jmenování osob do důležitých státních funkcí. I když na počátku republiky to byli sociální demokraté, kteří stáli v čele vlády. Masaryk si uměl vybírat pro službu republice lidi bez ohledu na to, zda jsou nebo nejsou socialisty. Antonín Švehla, předseda agrárníků, se mu stal nepostradatelným spolupracovníkem a to, co dodnes vzýváme z oné první republiky, je jejich společné dílo. A jakkoli je spojovalo osobní přátelství, Švehla rozhodně nebyl „kejvalem“ a neváhal se opřít Masarykovu názoru i v zásadních otázkách. Jednou z nich, pro příklad, byl jeho odlišný názor na rozluku církve od státu. Jeho stanovisko se prosadilo i v ústavě republiky z r. 1920. Jaký byl názor TGM, snadno nalezneme v Prohlášení nezávislosti, vydaném v říjnu 1918 T. G. Masarykem ve Washingtonu. Václav Havel šel jinou cestou. Zřejmě brzo pochopil, že jeho politický vliv na chod vlády bude dán jeho osobou a vůdcovstvím sametové revoluce spíše, než jeho úřadem. Politicky mnohem nezkušenější než Masaryk se vyzbrojil skupinou poradců, kteří dodnes v mnohém ovlivňují chod vlády. Vznikla nezbytná duplicita, ale osoba dnešního předsedy vlády (z vůle presidenta Havla) dodnes nedodává vládě velkou morální a politickou autoritu. Ministerský předseda, o jehož schopnostech není třeba pochybovat, je spíše prvním úředníkem, než předsedou vlády. Což je komunistické pojetí. Porovnejme, jak kdysi dávno slovenský agrárník, ministerský předseda dr. Milan Hodža, se exponoval v sudetoně- mecké krisi po boku presidenta Beneše, a jak téměř neviditelným je pan Čalfa v současné, pro republiku stejně smrtelné, slovenské krisi. Jako by on representoval onu bájnou slovenskou „mlčící většinu“, která si dnes nezadá s blanickými rytíři - nikdy se neobjeví, když je národu nejhůř. President Havel tedy, nejen díky svým poradcům, ale i díky tomu, že republika nemá chlapa-politika v čele vlády, se zamotává do denní politiky. Namísto, aby zůstal nad ní. Před dvěma roky bylo mnoho okolností nám nejasných, které stále nedovolují pronášet konečný soud. Okolností, které se mstí a vlastně už tenkrát rozhodly o dnešním vývoji. Sametová revoluce si mohla nadiktovat, jakou ústavou se bude řídit stát. Právníci, bývalí komunisté, zmanipulovali akceptování bolševické okupační ústavy s tím, že bude jednodušší ji přetočit na nástroj demokratické vlády. Byla to. intelektuálsko-politická sabotáž nebo neschopnost? Jiné vysvětlení není a president doplácí na to, že uvěřil této radě. Dokonce si myslím, že sám nevěděl, nebo nehledal, jiné řešení. I v jeho „Letním přemítání“ mne zaráží jeho přehlížení významu positivních hodnot minulosti pro současný život státu a jeho národů. Mluví o významu mravních a kulturních hodnot, ale nezakotvuje je v dějinách československé společnosti. Takže se lze spíše jen domnívat, jak to autor myslí. Proto teprve dnes shledává, kousek po kousku, že to, co vytvořili Masaryk se Šveh- lou, by se mu hodilo, kdyby to bylo v platnosti. Přinejmenším by to republiku mnohem bezpečněji přivedlo k nové ústavě, která je presidentovým politickým cílem. Je téměř nepochopitelné, že přívlastek revoluce, „sametová“, byl vzat doslova nejen pokud se týče odpuštění viníkům, ale pokud se týče stranicko-politické ideologie. Pravda, byly postupně odbourávány iy nejočividnější komunistické nesmysly, ale podstata řízení vlády i právního řádu zůstala v bolševickém duchu. Ministři - a dokonce i president - si myslí, že budou hospodářský život řídit nějakým vládním plánem. Že touto metodou vybudují jakýsi ideální kapitalismus neignorují- cí řád a věří tomu jako malé dítě, že ho přinesl čáp. V justici je to ještě zjevnější: zatímco zločiny bolševiků jsou promlčeny a prý není třeba je připomínat, odsuzování popravených a hanobení jejich hrdinství a památky současnou československou justicí je ostuda celého státu (ovšem, připouštím, že nemám vůbec žádné informace o tom, jak probíhají restituce bývalých politických vězňů na Slovensku.) Smutnější je to o to více, že bývalí komunisté - disidenti minulých dvaceti let - si monopo- lisují i na mezinárodní scéně právo representovat národní utrpení, k němuž sami v prvním dvacetiletí komunistické vlády vydatně přispívali. To je ovšem jen počátek. Až dostane justice příležitost např. v oblasti majetkoprávních sporů, uvidíme mnohem více. Všude se mstí šetrnost, s jakou se odbourával starý režim a to, že president Havel nevyužil přfleži- tosti své maximální autority k tomu, aby jednou ranou odboural všechny nesmysly. Stojí za úvahu, zda Václav Havel měl nějaký politický plán předtím, než se ujal svého úřadu, který by se zabýval těmito otázkami, nebo to ponechával náhodnému vývoji. O tom se dozvíme málo. Jen knížka Jiřího Dienstbiera „Sen o Evropě“ dokumentuje chartistické myšlení jeho, a presidentovo, o zahraniční politice. A to je zcela protichůdné tomu, o co oba dnes v zahraniční politice usilují. Byli tenkrát opatrní i ve svém myšlení, nebo je realita přivedla nakonec tam, kde jsou dnes? Nezdá se mi, že to je podstatné samo o sobě, ale zneklidňuje mne, že vlastně nevíme, kde československou zahraniční politiku tvoří tlak mezinárodní situace, a kde je za jednáním presidenta a ministra zahraničí jejich promyšlená koncepce, kterou bychom měli alespoň v hlavních obrysech znát. Nejmarkantnější je to zajisté v českoslo- vensko-německých vztazích. Skoro nic nevíme, jak je to s našimi vztahy k sousedům: Polsku, Maďarsku i Ukrajině. Něco se můžeme domnívat, ale mnoho konkrétního bychom se o tom nikde nedočetli. President píše: „Různéprůzkumy veřejného mínění ukazují, le veřejnost naší dnešní zahraniční politiku podporuje a le ji hodnotí příznivě.“ (Letní přemítání) Je jednou z národních tragedií téměř za celou dobu mého života, že československá veřejnost věděla hanebně málo o skutečných silách, které ovlivňovaly nejen československou zahraniční politiku, ale rozhodovaly i o osudu státu a nakonec doslova o vlastních životech občanů. Naši zahraniční ministři jsou nápadně mlčenliví, když právě nevypadají v očích národa jako ten svalnatec Arnold Schwarzenegger. Nepřístupnost k informacím v celé šíři však nikdy nebránila, aby „veřejnost naši zahraniční politiku nepodporovala a nehodnotila ji příznivě“, abych parafrázoval shora uvedený citát. To platí jak o roku 1938, 1945 a 1948, tak i o roku 1968. Neboť tragedie těch dob se odehrávaly ve stejných neznalostech o skutečné situaci naší země a za účasti stejných iluzí naší veřejnosti o československé zahraniční politice. Jde o to, že veřejnost, která žila čtyřicet let se zavázanýma očima vůči okolnímu světu, je stěží autoritou pro posouzení správnosti československé zahraniční politiky. Tím spíše ne, že ti, kdo provozují zahraničně politickou práci, málokdy umožňují, aby se na veřejnosti o mezinárodně politické koncepci státu mluvilo a oni sami obohatili diskusi svými informacemi. V demokratických zemích to bývá obvyklé. I když často je to díky profesionalitě žurnalistů, nikoli politiků, kteří však jsou ochotni veřejnosti zasvěceně odpovídat na otázky. Presidentova politika měla také svoje úspěchy. A my, o nichž si mnozí mylně myslí, že nechceme nechat na tom, co se stalo v těchto dvou létech, jedinou nitku suchou, jasně vidíme, co Václav Havel dokázal. Prvním z těch úspěchů je úspěšné zakončení odsunu okupačních vojsk. 4 - POLYGON 8/91 [pageend4]Jiným důkazem presidentova politického talentu je jeho snaha o vybudování nového vztahu k Německu. Ovšem, stále větší vnitřní rozervanost Československa zeslabuje autoritu státu natolik, že tento pokus se může obrátit proti zájmům českého národa. Kdy slova presidentova o ostudném uskutečňování poválečného odsunu, která vycházela tolik vstříc německým citům, nebudou oplacena se stejnou velkorysostí z německé strany. To se ještě uvidí. Ne ve chvíli, kdy bude českosloven- sko-německá smlouva ratifikována v parlamentě, ale mnohem později v následném politickém procesu. Možná, že president chce napravit jen menší zlo, ale domyšleno do důsledku, jeho poznámka do rozhlasu by měla vyřešit jeden z nejobtížnějších problémů republiky: Setkal jsem se též s představiteli tří maďarských stran... uvědomil jsem si, že mezi všemi otevřenými problémy, s nimiž se utkáváme, je i problém našich menšin, který se ocitá tak trošku ve stínu těch problémů ostatních. Například zcela shodně mě příslušníci a představitelé maďarských stran upozorňovali na problém důsledku Košického vládního programu a presidentových poválečných dekretů pro příslušníky menšin. Jde hlavně o příslušníky maďarské a německé menšiny, kteří zůstali v naší republice. Přitom byli po válce na principu kolektivní viny zbaveni majetku. Dnes už Žijí většinou jejich potomci. Dosti těžce nesou, že v éře tak velkorysého restituování vlastně na ně pamatováno není... Restituce jako takové z mnoha a mnoha důvodů nemohou jít před rok 1948, nicméně přesto na tuto specifickou problematiku by mělo být upřeno pozorné oko... (Václav Havel, HOVORY Z LÁN, 2.12.1991.) Pomineme-li konstatování, že nelze jít za tok 1948 v restitucích - dosud jsem se nikde nedočetl o těch „mnoha a mnoha důvodech“, které to jsou a jaké jsou, abychom mohli jejich platnost uznat a nepovažovali všechno jen za vytáčku - víme, že řešení menšinových problémů je naléhavou otázkou. Československo odsunulo Němce z trestu, že jako občané republiky se zpronevěřili svým občanským povinnostem a spojili se s nepřítelem, který však byl stejné národnosti jako oni. Čeští Němci v historii nestáli před tímto problémem poprvé. Například v r. 1866 při vpádu Prusů nezradili císaře Franze Josefa. Proč tak učinili v r. 1938 a spojili se s Německou říší, kam nikdy nepatřili, bylo proto, že Československá republika neměla čas vyřešit jejich občanský problém. Československé občanství bylo pro ně zkrachované rakouské dědictví, kterého se toužili zbavit. Jestliže chce republika ospravedlnit odsun, a ne jen proto, pak musí dát svým občanům menšinových národností něco více než nějaký lepší menšinový status. Jestliže bude republika v budoucnu požadovat od svých občanů jakékoli národnosti stejnou loyalitu jako od Čechů a Slováků, bude se muset zabývat celým rozsáhlým problémem národního státu. Bude muset uvážit, zda to lze jinak řešit než tím, že pojem slova Čechoslovák je označením občana republiky jakékoli národnosti. A národnost sama je v podstatě kulturním faktem, který nezasahuje do každodenní politiky státu. Státu, který není jen výrazem existence dvou největších národů ve státě, ale všech patnácti milionů rovnoprávných občanů bez ohledu na národnost. Hospodářská reforma, nebo ještě spíše, že k ní došlo v takovém rozsahu, je rovněž úspěchem těchto dvou let demokratické obnovy. Ještě tu nejsou opravdu výrazné výsledky, ale skutečnost, že reforma došla ve svých záměrech a v příslušných zákonech tak daleko, je dobrým znamením. To, co bylo čtyřicet let budováno komunisty s tím, že „zpátky ni krok“, leží za necelé dva roky v troskách. A to nemluvím o kupónové privatizaci, která není jen ekonomickým jevem, ale může být i nevídaným sociálním činem, protože jde o rozdělení národního majetku mezi všechny občany, pokud mají zájem. Ministr Klaus i jeho strana ODS se vymkli z presidentovy kontroly. Jakkoli to zdaleka není dokonalé, představují v nové demokracii politický faktor, který jde za představy architektů sametové revoluce. Jako nejsilnější strana pravicového tábora teprve v budoucnu ukáže, zda je schopna harmonisovat i ostatní politický vývoj. Ten je zatím ponecháván v rukách presidenta. Jeho přátelé ve vládách, sněmovnách a radách v té hlavní otázce - slovenské - dokázali, bohužel, své politické neumění. Proto musil president několikrát veřejně vystoupit, což jej uvrhává do ústavně obtížných situací. Nejde o to, že jednal nesprávně, naopak jeho jednání přineslo vždy žádoucí úlevu pro ty, kdo dosud chovají naději, že se republika udrží. President se vždy projevil jako energický politik a osvědčil svou autoritu. Nebylo možno nesouhlasit a na několik dnů se vždy probudila naděje v srdcích Čechoslováků; bez pomlčky nebo s ní. Jde o nedokonalost systému. Václav Havel netouží po moci a také o ni neusiluje. Proto jeho vystoupení nejsou následována činem a tím trpí autorita jeho úřadu a nadšení opadá. Zakopávání o parlamentní překážky, které si nadělala sametová revoluce sama, nakonec všechno zastavuje. Když letos v září Pavel Tignd se stal iniciátorem podpisové akce za referendum, jež podporovala skoro umlčený presidentův návrh na referendum, zase vzplála naděje. Milion podpisů, tři miliony domácností rozsvěcují žárovky, aby bylo vidět, co chce národ. A opět to vypadá, že něco nehraje. President jede do parlamentu, na pozvání předsednictva, předsednictvu něco vysvětlit. Že není diktátorem a že jím nechce být. Že je demokratem. Ať o tom noviny píšou jak chtějí, vyvolává to dojem, že si ho pozvali na kobereček. Je to trošku zvrácená situace. Podle toho, co by chtěl národ, měl si president pozvat předsednictvo na Hrad a ne oni jeho do parlamentu. Ustavní činitelé dokazují svou lásku k demokracii svojí silou, s níž jsou schopni ji uhájit, nikoli laskavostí a slušností, kterou by bylo možno si vysvětlovat jako slabost. A tak se mohla v Bratislavě klidně dostavět staronová ideová osa Tiso - Husák. Na Husákův pohřeb přišel slovenský premiér Čamogurský a postavil se mezi truchlícího Jakeše, zloděje obrazů Colotku a krejčího na pensi Bifaka. Předtím pan Čarnogurský ještě postavil do haptáku k minutě ticha celou Slovenskou národní radu, aby bylo jasné, kdo je na Slovensku pánem. V každém demokratickém státě by něco takového vedlo k demisi. V každém demokratickém státě by už president republiky dotyčnému ruku nepodal. Ján Čamogurský často mluvívá o tom, že Slovensko chce mít v budoucí Evropě svou vlastní hvězdičku či stoličku. Evropské nebe je velké a já nevidím důvod, proč by na něm nemohly být dvě samostatné hvězdičky, česká a slovenská, byť by třeba z dálky vypadaly jako dvojhvězda. (Letní přemítání) Já ten důvod vidím. Samostatnost republiky, kterou Masaryk nemohl dosáhnout pro Čechy samotné, ale jedině proto, že spojil je osudově se Slováky do jediného státu, je příliš vážná věc, aby se riskovala sporem o hvězdy s představiteli ideologie s totalitní minulostí. Navíc státy, které mají zlaté hvězdy na evropském modrém praporu, berou symboly svých států právem příliš vážně, než aby dovolily tak lehkovážné rozdávání hvězd. Jestli pan Čamogurský chce tak riskovat, že se jednou bude muset Slovensko spokojit s jedním cípem hvězdy uherské, Češi toho natolik dostatečně znají o své zemi z dějepisu, aby tak lehkovážní nebyli a neriskovali to, že se stanou na evropském praporu jen cípem hvězdy ať rakouské, německé nebo polské. V čase, kdy pro mocné tohoto světa přestává platit strategicko-politická úvaha tvůrců Ver- sailleské a Trianonské smlouvy natolik, že bez zájmu nechávají krvácet a vraždit jihoslo- vanské obyvatelstvo komunistickou jugoslávskou armádou, jen sebevrazi mohou zacházet s československou státní samostatností tak, jako to dělají dnešní vládnoucí slovenští Tisovi a Husákovi sirotci. „Na základě těchto předběžných diskusí o přibližných děleních rozpočtových příjmů by Česká republika odevzdala na Slovensko 21 miliard. My jsme poté postupovali obráceně. Probírali jsme jednotlivé rozpočtové kapitoly českého rozpočtu a ukázalo se, že potřebujeme nutně ještě 5,4 miliard. To znamená, Že z těch 21 miliard chceme dát na Slovensko pouze 16... Přestože je rozpočet federace živen téměř beze zbytku z prostředků ČR, chceme dále o této věci jednat... Ochota k velkým transferům na Slovensko je zadržována proto, Že slovenský rozpočet je z hlediska českého velmi štědrý například v případě podpor v nezaměstnanosti.“ (Tomáš Ježek, ministr pro správu národního majetku a privatizaci CR, LN, 3.12.1991.) Už od dvacátých let se nepovažovalo za způsobné uvádět v číslicích, kolik korun se každoročně posílá na Slovensko. Když Gus- táv Husák se dostal k moci, prohlásil, že z Prahy půjde všechno na slovenskou průmyslovou výstavbu a Čechům že dá jednou za rok pořádně nažrat a ti budou potom zticha. Ale o číslech se zase nemluvilo. Také s těmi kompetencemi je to divné. Ono se to vládne „po našem“, když tu sociální velkorysost platí někdo jiný. Nejde mi o to, aby se zastavily dotace na Slovensko, ale o to, že mlčení o tom není účinné a způsobuje škodu, ne užitek. Nacionalističtí demagogové a separatisté mají lehčí práci. V Bratislavě dobře vědí dvě věci: že si nemohou dovolit samostatně žít bez českého „korunovodu“ a že president Havel a jeho přátelé, kteří se po celé dva roky nechávali zamotávat do nekonečných tahanic o kompetence, opět ustoupí před zablokovaným parlamentem a slovenskými požadavky. POLYGON 8/91 - 5 [pageend5]Nevím, čeho se v Praze bojí, když mají v ruce stále jedno řešení: rozpustit „Českou“ republiku a podřídit veškerou samosprávu na jejím území přímo vládě Československé republiky. A vyhlásit návrat k československé ústavě z r. 1920. Pak se uvidí, kam půjde pan Čamogurský, ale celkem to nebude zajímavé. Těch více jak půl milionu Slováků, kteří žijí v českých zemích, se přihlásí k unitárnímu státu spíše, než aby utíkali do Bratislavy. Jestli nepřijde do Prahy pan Čamogurský hned, mnoho se nestane. Snad promluví konečně i ta „mlčící většina“, na kterou bych však nesázel. Spíše se budou slovenští občané pár let „radovat“ ze svého farsko-komunistického státu, než toho budou mít dost a vrátí se do Československa, kde budou mít dveře stále otevřeny k jednání o skutečné federaci. Republika je totiž už roztržena dávno, to nečekalo na pana Čarnogurského. Už v roce 1945 od ní odtrhli Podkarpatskou Rus, pamatujete? A přece žije. Žije proto, že my Čechoslováci, ne Češi, ji máme ve svých srdcích. A bude žít tak dlouho, jak dlouho my budeme chtít. Také chléb je možno rozdělit na kusy, ale už nikdy ne na mouku, sůl, droždí a vodu. Nadchází doba, kdy je třeba si říci o tom, co je podstatné. Už jednou se Slovensko „utrhlo“, ale my jsme zůstali Čechoslováky. Československá republika přetrvá, ať budou její východní hranice dočasně kdekoli. Masarykova republika dosud neskončila a neskončí. Ovšem chápu, že se nesnáší s ideologií pana Čarnogurského, kterému jde více o skutečné zájmy Slováků o ideologicky „čistý“ stát. * * * V Praze byla udělena řada Masarykových řádů. Od počátku vlády komunistů udělování řádů nahrávalo choutkám komunistických plebejců po povýšení do šlechtického stavu, který Československá republika, především z iniciativy T. G. Masaryka, zrušila. Proto také udělování jakýchkoli řádů jako narušování rovnosti občanů vláda Československé republiky nikdy nezavedla a vyloučila z udělování jediného československého řádu, řádu Bílého lva, československé občany. Většinou neznám a nic nevím o občanech a jejich zásluhách, kterým byl Masarykův řád udělen. Ale považuji za ostudu, jakým způsobem bylo zneužito Masarykovo jméno pro zpronevěření se jedné z jeho nejzákladnějších revolučních zásad demokracie: rovnosti všech občanů před zákonem i ve společnosti. * * * Americká domácí i zahraniční politika je už definitivně poznamenána ohledy na presi- dentské Volby v listopadu 1992. Až do nedávná byly volby brány republikány na lehkou váhu. Presidentu Bushovi se dařilo především v zahraniční politice. Nejen, že sklízel žeň ve východní Evropě, kterou zašil Ronald Reagan, ale i zdárná likvidace irácké okupace Kuvajtu jej vynesla na vrchol slávy a popularity. Zbylo pouze několik mráčků. President Bush neuměl zakončit válku, jak tu studenou, tak i tu horkou, se stejným zdarem, s jakým sváděl bitvy diplomatické i válečné. V Evropě z obavy, aby nevyfoukal nový oheň z doutnajícího bolševismu, čekal president Bush nekonečně dlouho, zda se zbankrotovaný SSSR přece jen nezreformuje. Tak nejen ochladil sympatie osvobozovaných národů, které toho očekávaly od USA víc, ale ani nedokázal, aby byly USA ve střední a východní Evropě schopny uplatňovat svoji autoritu tam, kde už v r. 1918 prosadily určitý řád, který se bez jejich intervence zřejmě zhroutí. Na Středním východě v obavě před mnohaletým vtažením USA do regionálních konfliktů, které by nakonec přinesly protiameric- kou radikalisaci arabského světa, tedy před reprisou vietnamského debaklu, president Bush nedovolil armádám OSN vtrhnout do Bagdadu a dorazit iráckého Husseina. To se už vymstilo a byli to především Kurdové, kteří na to tvrdě doplatili. Také ostatní svět bude mít nespavé noci, protože se stále neví, a ani v budoucnu bez likvidace Husseinova režimu se nebude vědět, zda Irák má či nemá atomové zbraně. Co mohlo být snadno vyřešeno při první příležitosti, se potáhne celé roky. A těžko se dá věřit tomu, že by president Bush dal v zájmu pozvednutí své popularity příkaz k Husseinově likvidaci. Spíše naopak. Těžiště Bushových nesnází je však v domácí problematice. Studená válka předkládá své účty: Obrovské státní zadlužení - vzrůstající deficit trilionevé kvality, způsobený závodem ve zbrojení, který sice uštval sovětského medvěda, ale Američané za to platí úroky ztrátou starého blahobytu. Skandál spořitelen a záložen, kde stát je povinen kompensovat vkladatele, což hltá desítky miliard dolarů - padesát dávno nebude stačit. Technologická zaostalost amerických výrobků denní potřeby za japonskými i evropskými. Japonci „dělají“ miliardy na průmyslovém uplatnění amerických vynálezů, pro které neměli američtí výrobci ani dost peněz, ani dost pochopení se jimi zabývat, a z toho vyplývá krise domácí průmyslové výroby. Nezaměstnanost způsobená především tím, že se zastavuje vojenský průmysl. Ekonomická deprese veškerého obyvatelstva, které musí myslet na zlé časy a přestává nakupovat. Tím se ještě rychleji tyto časy přibližují. Nedostatečné zdravotnické zaopatření finančně oslabeného obyvatelstva, které volá po všeobecném zdravotním pojištění, ale nebude chtít za ně platit ani zvýšením daní ani sníženou kvalitou lékařské péče. To všechno se vevalilo do blížící se volební kampaně. Amerika nebyla v minulosti právě nejlépe přijímána v Evropě a jsou miliony voličů, kteří se na to pamatují. I proto vzrůstá pocit, že by bylo nejlépe se odtáhnout od evropských problémů, když od těch na Středním východě se odtáhnout nemohou, protože tam jsou zdroje levné nafty a je tam národ, stát Izrael, za jehož osud neoddiskutovatelně nesou USA odpovědnost. Kandidáti na presidenta USA začnou růst jako houby po dešti a president Bush, aby zastavil politickou erosi, se bude muset rozhodnout pro mnohem sobečtější, isolacionis- tičtější politiku USA, aby uspokojil obavy občanů, že si USA už nemohou dovolit celosvětovou politiku, z níž nic neplyne, leda obtížné závazky. Proto USA se budou vzdalovat evropskému světu, s výjimkou států, které mají atlantické pobřeží. Vyhrály sice studenou válku, ale namísto kořisti od poražených se jim dostává upomínek, aby investovaly peníze do bolševiky beznadějně zničené ekonomiky a dělaly něco pro to, aby se obyvatelům včerejšího SSSR líbilo žít v demokracii. Každý totiž snadno zapomíná, že USA vedly studenou válku na obranu proti plánovanému komunistickému přepadu západních demokracií, ne proto, aby někde v komunistických státech vyhrávala demokracie. Nebo proto, že by někomu něco Američané slibovali, kdo by chtěl žít v demokratickém systému. Západní Evropa, sdružená v Evropském společenství, je na váhách, kterým směrem se vydat. Má nejdříve provést další ekonomickou i státní integraci členských států a pak být účinnější ve své pomoci státům střední a východní Evropy, nebo riskovat rozmělnění svého blahobytu okamžitě? Jak velká ta východní Evropa vlastně je? Rusové ovšem hlásí, že Evropa končí až ve Vladivostoku a že „euroasijský“ prostor je nedělitelný. Hlavně v dobách, kdy se má něco rozdělovat. A Němci, kteří téměř jediní na to mají a jsou rozhodujícím faktorem pro hospodářské zvelebení této části světa, jsou v podezření, ať dělají co chtějí, že jde o starou germánskou politiku. Přitom pro pomoc celé střední a východní Evropě je deprimující barbarské jugoslávské vzájemné vraždění. Po bratislavském vajíčkovém bombardování je mi srozumitelnější, jaké pomatené mozky velí jugoslávské armádě. Jsou pesimistické a optimistické prognózy. Je pravidlo, že když může jít něco nakřivo, tak že to jde. O tom se přesvědčujeme i v evropské mezinárodní politice. Je dobře se na to připravit především budováním silné střední Evropy, pokusit se sjednocovat v ní ty státy, které postihl stejný osud. Tak, jak se vzdaluje vidina rychlé integrace se západní Evropou, bude pohasínat i slovenský separatistický elán. Ale pro západního Evropana touha udělat tlustou čáru od Terstu přes Marktredwitz po Štětin vzrůstá. V západní Evropě se ozývají hlasy těch, kteří se bojí a doporučují střední Evropě obnovu jakéhosi RVHP a Ukrajině prodávat obilí nikoli na Západě, „kde by mohli způsobit sociální neshody“, ale dovážet je do Ruska, jako to museli dělat až dosud. Vtip je ovšem v tom, za kolik a za co. Střední Evropa se nesmí nechat uchovávat jako museum nepovedeného socialismu, ale naopak musí uplatňovat tvrdé zásady kapitalismu, bu- de-li se kdy chtít vymotat ze současného marasmu. Jedině tak se podaří vybudovat rovnocenný trh se Západem. Protože taková dynamika bude působit i jako magnet pro stále chtivý kapitál. Neříkám, že úsilí ve směru k integraci se západní Evropou by mělo ustat, jen nejsem přesvědčen, že povede k cíli. Rozpad SSSR udělal současnou středovýchodně evropskou problematiku tak neřešitelnou, že teď jde opravdu do tuhého. Edmonton 11. prosince 1991. ■ 6 - POLYGON 8/91 [pageend6]Život v našich republikách 1. - 27.11.1991 Jaroslav Bohanes 1. VZTAH ČECHŮ A SLOVÁKŮ Podpisová akce ke konci října přinesla přes milion podpisů ve prospěch referenda o státoprávním uspořádání. Z toho bylo přes 170 000 na Slovensku. Archy s podpisy byly předány Federálnímu shromáždění. V říjnu byl také proveden další průzkum veřejného mínění, jehož výsledky, zveřejněné počátkem listopadu, ukázaly, že většina občanů obou republik byla stále pro společný stát. V České republice 88%, ve Slovenské 80%. Dva samostatné státy si přálo v České republice 8%, ve Slovenské 15%. Připočteme-li k tomu ještě 250 000 podpisů na Slovensku, odevzdaných dosud Výzvě za spoločný Stát, jsou to dohromady pozoruhodná čísla. Ve srovnání s nimi vzbuzují výsledky dlouhého a stále marného vyjednávání české a slovenské reprezentace dojem, vlastně přesvědčení, že se politikové svým postupem vzdalují názorům a přáním svých voličů. Ještě se jedná, ale naděje ubývá V listopadu se vnitropolitický vývoj soustředil na jednání o státoprávním uspořádání. Prezident republiky znovu pozval předsedy všech tří parlamentů a předsedy dvou vlád s jejich místopředsedy do své chalupy v Hrádečku. Jednalo se o přípravě setkání národních rad. Přijali osmibodový plán prezidenta, který obsahoval: 1. vytvořit redakční komisi pro vypracování návrhu státní smlouvy, • 2. předložit tento návrh předsednictvu národních rad, • 3. společný návrh předsednictev předložit plénům národních rad tak, aby mohl být přijat do konce listopadu 1991, • 4. počátkem prosince předsedové obou národních rad předloží společný návrh Federálnímu shromáždění jako zákonodárnou iniciativu, • 5. v průběhu zimy projednají všechny tři parlamenty nové ústavy ve shodě s touto smlouvou, • 6. na jaře 1992 přijme Federální shromáždění ústavu, • 7. po přijetí federální ústavy ji budou národní rady ratifikovat, • 8. všechny dokumenty vstoupí v platnost současně, nejpozději do 1. května 1992. Vedla se i řada dalších jednání a rostl tlak slovenských nacionalistických sil. 4. listopadu jednala SNR o prohlášení svrchovanosti Slovenska. Po bouřlivé debatě bylo toto prohlášení odmítnuto rozdílem jediného hlasu. Plánované setkání předsednictev na 11. listopad vyvolávalo růst nervozity. Federální vláda se rozhodla podílet se více na celém procesu. Ohlásila 7 základních podmínek pro existenci společného státu: 1. přímé volby Federálního shromáždění, • 2. mezinárodní právní subjektivitu federace, • 3. společnou federální ústavu, • 4. plné kompetence v oblastech nezbytných pro fungující stát, • 5. jednotný hospodářský systém, trh, měnu, ekonomickou legislativu, • 6. jednotnou sociální politiku a • 7. federální financování důležitých ekonomických a ekologických projektů. Vyslovila také požadavek, aby smlouva mezi republikami nabyla platnosti až po rozhodnutí federálního parlamentu. Neklidná situace patrně přiměla Federální shromáždění k přijetí zákona o referendu 6. listopadu. Za několik dní se však nedohodlo na formulaci otázky pro referendum a tím konání referenda znemožnilo. Nové napětí Na zasedání SNR byl znovu podán návrh na prohlášení svrchovanosti Slovenska, tentokrát členem vládního KDH Antonem Hykischem. Předsednictvu se znovu podařilo dosáhnout zamítnutí a přerušit schůzi SNR až do setkání národních rad v Častej- Papiemičke a po celostátním sněmu KDH. V této napjaté atmosféře vystoupil 9.11. český premiér v televizi s projevem ke slovenskému národu. Kriticky zhodnotil celou českou politiku vůči Slovákům od roku 1918 a uvedl svou koncepci státu jako „dvojdomku“ ve smyslu minima společných věcí. Celkově byl jeho projev poznamenán skepsí, nevírou v možnost zachovat společný stát, která se u něj stala v poslední době typická. V českých zemích se jeho projev setkal s odmítnutím. Ministr školství Vopěnka a po něm i Václav Klaus kritizovali premiéra, odmítli celý jeho přístup a Klaus upozornil, že současná situace opravdu ohrožuje nejen ekonomickou reformu, ale i přeměnu celé společnosti. K této kritice se přidaly další politické strany. Na Slovensku naopak se Pithartův projev setkal s příznivým ohlasem a sympatiemi. Celostátní sněm KDH v Žilině se velikou většinou vyslovil pro konfederaci. Předsedou byl znovu zvolen J. Čarnogur- ský, který ve svém projevu formuloval program hnutí asi takto: nejprve dosáhnout plné rovnoprávnosti Slovenska v rámci ČSFR, potom získat rovnocenné postavení v menších mezinárodních integračních seskupeních a nakonec získat „osobité členství Slovenska v celoevropských integračních institucích s mezinárodně právní subjektivitou“ - se souhlasem všech občanů Slovenska. Předsednictva národních rad v Častej-Papierničke Po dvou dnech tvrdého jednání 11. a 12. listopadu se v rozhodujících bodech nepo- kročilo ani o krok kupředu. Komuniké říká, že byly všechny otázky otevřeně projednány. Z 88 bodů se dosáhlo shody u 66, u 15 má výhrady slovenská, u 5 česká strana a u dvou bodů mají výhrady obě. Hlavním problémem je procedura přijímání smlouvy i její charakter. Slovenská strana vidí ve smlouvě trvalý právní dokument, česká strana jen zákonodárnou iniciativu pro federální parlament. Neshody se týkají ještě dalších zásadních problémů v oblasti zahraniční politiky, financí, bank, nejvyššího soudu a j. Obě strany se zavázaly pokračovat v jednání asi za tři týdny, ale datum ani místo nebyly dohodnuty. Obě strany také chtějí zachovat ústavní postup. I když si veřejnost už zvykla, že jednání předsednictev končí bez výsledků, byl výsledek v Častej-Papiemičke tak málo povzbudivý, že se zklamání občanů projevilo v širší míře než dosud. Podle mluvčích obou stran se situace vyjasnila, ale bohužel v tom smyslu, že se rozdíly v názorech na zásadní problémy ukázaly jasněji a současně se ukázala i neochota obou stran jakkoliv změnit vlastní stanovisko. Také se otevřeně přiznalo, že dohoda v tom nejdůležitějším bodě, jak chápat státní smlouvu, není v dohledu. V polovině listopadu znovu vystoupila federální vláda s oznámením, že zpracuje vlastní návrh zásad nového uspořádání státu, výkonu moci zákonodárné i výkonné a předloží jej všem parlamentům i republikovým vládám. Dne 27. listopadu chce na své schůzi tuto otázku podrobně projednat a svůj návrh předat příslušným institucím. 17. listopadu odpověděl slovenský premiér na televizní projev českého premiéra. Jeho vystoupení odpovídalo umírněným tónem smířlivému projevu P. Pitharta. Omluvil se českému národu za vyhnání Čechů ze Slovenska po roce 1939. Uznal historické důvody, které vedly zakladatele Československé republiky ke spojení obou národů v jednom státě a v závěru citoval projev prezidenta Beneše z roku 1933: „Čech musí v tomto sjednocovacím procesu dát Slovákovi svou způsobilost organizační, svou metodičnost v práci, svou západoevropskou schopnost chápat celý život racionálně, svou vytrvalost a solidnost v denní činnosti, svou aktivitu a průbojnost v podnikání. Slovák musí dát českému životu nový kontakt s původnější lidovou kulturou po stránce biologicko-sociální, musí dát citovou korekturu českému racionalismu a huPOLYGON 8/91 - 7 [pageend7]manizovat jej, musí mu dát novou zásobu biologických a citových prvků pro tvorbu nových kulturních hodnot.“ Projev Čarno- gurského však nezakrýval odlišný přístup k uspořádání státu v současné době a opakoval, že trvá na státní smlouvě jako trvalém právním aktu. Prezidentova iniciativa Od 11. listopadu pobýval prezident celý týden na Slovensku. Kromě Castej-Papier- ničky navštívil východní Slovensko, Košice, Michalovce a jiná místa, kde byl velice srdečně přijat. Lze se domnívat, že zážitky z této cesty přispěly k jeho rozhodnutí ujmout se znovu iniciativy. Ještě na Slovensku oznámil, že chce vystoupit v televizi se zásadním projevem. Učinil tak 17. listopadu. Vyzval občany, aby podpořili jeho iniciativu, s níž se obrací na Federální shromáždění i na republikové rady a všechny tři vlády. Oznámil, že předloží pět návrhů ústavních zákonů: novelu k zákonu o referendu, zákon o čs. federaci, zákon o rozpuštění Federálního shromáždění, zákon o nové struktuře Federálního shromáždění a volební zákon. Jeho projev pochopitelně vyvolal obrovskou vlnu reakcí od prostých občanů přes politické strany až k poslancům a vedoucím činitelům státu. Občané v České republice reagovali převážně kladně a podpořili prezidenta na různých shromážděních, podpisovými akcemi, dopisy a pod. Politické strany reagovaly různě, české opoziční většinou příznivě, i když s připomínkami. Vládní strany byly opatrné, souhlasily s menšími nebo i velkými výhradami. Na Slovensku reagovaly opoziční strany velmi kriticky a odmítavě. Mečiar např. označil prezidenta za spoluviníka krachu dosavadního postupu jednání. Vládní slovenské strany ODU-VPN a MNI prezidenta podpořily, stejně tak Demokratická strana. KDH sice iniciativu prezidenta neodmítla přímo, ale vyjádřila řadu výhrad. Celkově lze reakce všech shrnout asi takto: je to chvályhodná snaha dostat politické řešení ze slepé uličky; je to však také postup, který skrývá nebezpečí. Především může vést k obcházení parlamentů, tedy k oslabení parlamentní demokracie. Mohl by vést k vytvoření podmínek pro režim silného prezidenta, což směřuje rovněž k oslabení parlamentní demokracie. Třetí, snad nejzávažnější námitka spočívá v tom, že navrhovaná změna struktury federálního parlamentu - federální rada - vede přímo k oslabení federace, kterou chce posílit, znamená vytvoření zdroje stálých potíží v samotném parlamentu. A konečně návrh volebního zákona neodpovídá současnému stavu a možnostem demokratického režimu v Československu. Federální parlament odmítl zpochybnění svého postavení, k němuž by mohla Havlova iniciativa vést. Na schůzi předsednictva. kam byl prezident pozván, vysvětloval a obhajoval svoje úmysly. Plně přitom uznal legitimitu Federálního shromáždění a zdůraznil, že jeho návrhy nesměřují proti parlamentům, ale naopak k posílení jejich významu. Překvapení ze Slovenska Slovenská vláda přijala 19. listopadu usnesení, v němž vyslovila nespokojenost s dosavadním vývojem jednání mezi předsednictvy obou národních rad. Překvapily důvody této nespokojenosti. Vláda vyjádřila jasně vůli zachovat federativni stát a názor, že by federaci měly být svěřeny mimo jiné i kompetence v oblasti práce a mzdové politiky, sociálních věcí, ochrany soutěže, dále pošty, telekomunikace, železnice a měna. Považuje také za nesprávné zpochybňovat trvalost federativního státu. Nutno ovšem dodat, že toto usnesení přijala vláda 12 hlasy ministrů ODU-VPN, Dem. strany a MNI proti 8 hlasům KDH. Pod dojmem tohoto usnesení slovenské vlády se konala v příštích dnech tak zvaná malá finanční rada, jednání tří ministrů financí za přítomnosti ředitele Státní banky o rozpočtech na rok 1992. Původně uložila Česká národní rada svému ministru financí Špačkovi, aby prosadil zvýšení podílu přerozdělovaných prostředků pro ČR ze 40 na 45%. Vzhledem k uvedenému profederál- nímu postoji slovenské vlády však od toho ustoupila a dosažení dohody bylo snazší. Výsledné podíly 41.5% pro ČR a 23.5% pro SR byl kompromis přijatelný pro obě strany. Boj o společný stát pokračuje Čeští a slovenští vysokoškoláci navrhli „žárovkové referendum“. Konalo se 24. listopadu v 19.40 večer po televizním zpravodajství. Rozsvícením dvou sto wattových žárovek měli občané vyjádřit souhlas s re- ferendem, jehož otázka by zněla: jste pro společný federativni demokratický stát dvou rovnoprávných republik? Centrální dispečink zaznamenal vzrůst spotřeby energie o 550 MW, což odpovídá 2.7 mil. domácností, a to se rovná asi 8.1 mil. občanů. Den nato oznámil však slovenský dispečink ve Zvolenu, že na Slovensku došlo k poklesu spotřeby o 217 MW. Protože 127 MW připadá na výpadek u velkoodběratelů, týká se snížení u domácností zhrub^ 90 MW, což odpovídá 450 000 domácností. Celkový výsledek tedy nutně vzbuzuje řadu otázek. Rozdílné přístupy Rozdíly v celkovém přístupu k politickému vývoji a k některým skutečnostem veřejného života, odlišné smýšlení alespoň části slovenské veřejnosti i politické reprezentace ukazuje vztah k představitelům bývalého komunistického režimu, jde-li o Slováky. Premiér Čamogurský poslal G. Husákovi děkovný list za záchranu pozdně barokního oltáře palácové kaple na bratislavském hradě. Krátce nato Gustáv Husák zemřel. Předsednictvo Slovenské národní rady jej uctí minutou ticha a premiér se ve slovenském rozhlase vyjádří o zemřelém prezidentovi-normaiizátorovi jako o významném slovenském politikovi, který má zajištěno místo v historii. Tato gesta lze jistě chápat jako velkorysost vítěze vůči poraženému. Je však možno chápat je jako nedostatek úcty a piety k tisícům obětí režimu, jehož byl Gustáv Husák nejvyšším a aktivním funkcionářem. A nelze také nevnímat nacionální zabarvení tohoto přístupu. Z podobného základního postoje lze také chápat žádost, s níž se 22. listopadu obrací skupina 26 poslanců SNR a FS za slovenské strany na OSN, „aby vyslala svoje pozorovatele, kteří by zabezpečili objektivní, nezprostředkované a nezmanipulované informace mezinárodního společenství o vývoji politické situace v ČSFR se zřetelem na Slovensko“ ... proti kampani, „která deformuje obraz Slovenska a kterou lze označit za záměrně organizovaný pokus o morální genocidu Slováků v očích světové veřejnosti.“ Mezi podepsanými jsou poslanci Prokeš, Anděl, Hrnko, Kvietik, Miškovský, Brňák a Kňažko. Ivan Čamogurský označil tuto žádost za pokračování ve stupňování národnostního napětí ve státě. Ministr pro mezinárodní vztahy SR Demeš ji odmítl jako nevčasnou a škodlivou. Vzhledem k tomu, že informace o Slovensku v zahraničí jsou dílem především zahraničních dopisovatelů v Československu, je tato žádost slovenských poslanců obviněním značné části zahraničního tisku z vědomého dezin- formování. 22. listopadu zasedala tripartitní rada a řešila stížnost slovenských odborových svazů na porušení generální dohody na pokles reálných mezd a životní úrovně ve větším rozsahu než bylo přislíbeno. Vláda na této poradě neuspokojila představitele odborů, kteří vyhlásili jednohodinovou výstražnou stávku na 25. listopad. České odborové svazy se sice stávky nezúčastnily, ale vyslovily svou solidaritu. Během stávky došlo k černým projevům, v nichž se hovořilo také o konci sociálního smíru. Jde nesporně o novou nebezpečnou událost, o to nebezpečnější, že je opět spojena se slovenskou částí společného státu a není proto prosta národnostního momentu. Zamyšlení nad Havlovou iniciativou Silné osobnosti s morální autoritou mají jistě být v demokracii slyšeny a mohou svým vlivem působit na veřejné mínění a jejím prostřednictvím i na politické dění ve státě. Otázka je, zda a do jaké múry mohou ohrožovat a zeslabovat fungování parlamentní, tedy zastupitelské demokracie. 8 - POLYGON 8/91 [pageend8]Svět poznal nebezpečí tzv. přímé demokracie. od které je blízko k řízené demokracii a od ní přímo k totalitě. Proto je dnes tak zdůrazňována parlamentní demokracie. Na konkrétní postup silných osobností v určitých situacích mohou být zásadně odlišné názory. Jedni mohou vítat nebo aspoň připustit usměrňující vliv takové osobnosti ve prospěch zachování parlamentní demokracie a tolerovat až do krajní meze únosnou míru takového v podstatě neparlament- ního postupu. Jiní takovou možnost zásadně odmítají jako příliš nebezpečnou. Ve skutečném životě rozhodne faktický vliv, politická síla, co nebo kdo je v dané chvíli silnější, zda se silná osobnost prosadí, nebo bude odmítnuta. Před podobné rozhodování nebývají stavěny stabilizované demokracie. Nebývají však toho ušetřeny demokracie, které se rodí a které ještě nemají vytvořeny a zažity potřebné obranné mechanismy. Není pochyb o tom, že zase jednou stojíme na rozcestí a že bohužel dnes jsou kořeny naší demokracie mnohem slabší než byly v roce 1918. 2. VNITROPOLITICKÝ VÝVOJ Podobně jako v říjnu byl zájem politických stran i v listopadu soustředěn na řešení životního problému Československa - zachování společného státu, přijetí ústav a rozdělení kompetencí. O další měsíc se však přiblížily volby a tato okolnost začala viditelně působit. Strany si zřejmě uvědomily, že množství malých politických stran, které je neblahým důsledkem rozpadu totalitního režimu, by se mohlo snadno proměnit v nebezpečné ohrožení nejen demokratických přeměn společnosti, ale i existence samotných politických stran. Příklad atomizace polské politické scény, jak vzešla z prvních svobodných voleb, varuje. Nezůstalo to bez odezvy. Nejdříve si to pochopitelně uvědomily malé mimopar- lamentní strany. Snaží se získat spojence a vytvářet koalice. Je zajímavé a nadějné z hlediska budoucnosti společného státu, že se tyto snahy neomezily jen na potenciální partnery ve vlastní republice, ale že překračují česko-slovenskou hranici. Užší vztahy navázaly česká a slovenská sociální demokracie. Hlavní oponent Václava Klause a jeho reformy, W. Komárek, absolvoval velmi úspěšné turné po Slovensku a při něm jej doprovázel předseda slovenské sociální demokracie Žala. Slovenská sociální demokracie se kromě toho snaží o sblížení s A. Dubčekem a zdá se, že s úspěchem. Dubčekova popularita na Slovensku je stále vysoká a jeho spojení se sociální demokracií by tuto stranu na Slovensku nesporně posílilo. I když je v České republice Komárkova „hospodářská opozice“ proti ekonomické reformě odmítána především pravicovými stranami, je na Slovensku přijímána s velikými sympatiemi. Jejím prostřednictvím nepochybně dochází k růstu vzájemnosti české a slovenské sociální demokracie a vytváří se tak základna pro celostátní československou politickou sílu, která by na levicové polovině politického života mohla sehrát významnou roli v zápase o společný stát. V této souvislosti je nutno uvést i příznaky drobící se jednoty Mečiarova HZDS. Toto hnutí oslabuje nejen rozchod mezi Mečiarem a Dubčekem, ale také nesouhlas předního představitele Filkuse s politikou V. Mečiara, M. Kňažka a M. Húsky. Je-li pravda, že se Mečiar mamě snažil získat spojenectví západoně- meckých sociálních demokratů a Socialistické internacionály, měla by tato skutečnost posílit naději o sblížení české a slovenské poloviny strany až do konce. Sbližovací snahy probíhají úspěšně i na pravici. K integračním jevům patří především dohoda mezi Občanskou demokratickou aliancí a Občanskou demokratickou unií - VPN. Tato koalice již byla uzavřena podepsáním dohody mezi předsedou ODU- VPN Porubjakem a předsedou ODA Bra- tinkou a jeho partnerem, ministrem Dlouhým. Také tato koalice má česko-slovenský charakter. Ale i v tzv. středu se dostaly věci do pohybu. Již existující Liberálně-sociální unie Československé socialistické strany a Zemědělské strany vzrostla o stranu Zelených. Jde o tři malé strany, které by však při společném postupu ve volbách mohly překročit limit 5% a získat zastoupení v parlamentě. Je to však zatím koalice jen v hranicích České republiky. Konečně je třeba také vidět, že i největší česká strana, Klausova ODS, začíná přibírat spojence. Uzavřela volební koalici s Křesťansko-demokratickou stranou a stojí patrně před dohodou s KAN. Přitom ještě lze očekávat, že k tomuto politickému seskupení přistoupí v dohledné době další menší strany příbuzného zaměření. Není ani vyloučeno, že dojde ne-li k dohodě, tedy alespoň k blízkému partnerství s existující koalicí ODU-VPN - ODA. Tím by vznikl veliký blok pravicových stran, který by měl rovněž celostátní federální rozměry. První celostátní kongres ODS, který se konal 22. a 23. listopadu v Plzni, tyto naděje podpořil. Občanská demokratická strana bude v nejbližší době registrována i na Slovensku, takže proti rodící se federální sociální demokracii bude stát i federální ODS. Všechny tyto probíhající procesy mezi- stranických jednání jsou zatím překrývány paralelně vedeným zápasem o státoprávní uspořádání. Mohou být výsledkem tohoto zápasu ohroženy nebo dokonce paralyzovány, dojde-li k rozpadu státu. Jsou to však reálné kameny, které by se mohly stát základními prvky pro výstavbu sociální společné budovy bez dělící stěny uprostřed „státního dvojdomku“. Ať tak či onak, tato jednání patří k těm málo početným pozitivním jevům v současném Československu, zmítaném národnostními problémy. Dokazují, že politické strany mohou přes všechny nectnosti, které jsou jim přičítány různými odpůrci, ve svém vlastním stranickém zájmu sehrát velice pozitivní roli pro zachování nejen demokracie, ale i státotvornou roli při záchraně společného státu. ■ POLYGON 8/91 - 9 [pageend9]Československo positivní Jan Beneš Návraty jsou věc ošidná. Podobají se hledání ztraceného času a odešlého mládí. Návraty do rodné země, jejíž hranice se po pádu komunismu otevřely i pro „izměniki vlasti“, kteří si neupravili vztahy, aniž považovali až do pádu komunismu za mravné i jen žádat úřady, před jejichž vrchnostenskou zvůlí uprchli, o visum, samozřejmě atribut onoho hledání ztraceného času nesou také. Sledovat vývoj věcí československých od Pacifiku přináší určité problémy. Spektrum veřejného života se v nových poměrech nebývalé rozšířilo. Zesovětizovaná země i duše národa pochopitelně přináší nepředpokládané plody, a umět mezi nimi rozlišovat, pokládám takořka za nemožné. Výstavba demokratického systému v situaci, kdy je legislativa i exekutiva, nemluvě o moci soudní, přečasto identická (poslanci jsou nejen ministr, ale i soudci a prokurátory) neodpovídá těm principům demokracie, které jsme si zvykli pokládat za správné, konstantní a jedině pracující. Může však odpovídat, doufejme, že ne trvale, momentálním podmínkám československým. Ztracené momentum Nepřeji si být generálem, který rozhoduje bitvu až po skončené válce, ale doufám, že mám právo ukončenou válku hodnotit. Pád komunismu se prý předvídal již nejméně dva roky. Dodejme, že určitý politický pohyb v sovětské satelitní Evropě byl pozorován a zaznamenatelný, ale konkluse pádu tak totálního nikdo nepředpokládal. Zdá se však, že s ním kalkulovali sami komunisté a byli na něj posléze zřejmě lépe připraveni než jejich oponenti. KSČ tak dokázala přejít do nových poměrů celkem konsolidované a takořka beze ztrát. Dokonce tato strana, ač nositelkou brutální a ilegální moci po více jak čtyřicet let, dokázala zachovat svou vlastní legalitu. Koncem listopadu a v prosinci 1989 byla promarněna příležitost zničit kořeny totalitní moci. Všecky sloupy totality měly tehdy v kalhotech, oposice se dosud nerozštěpila na stovky frakcí a komunisté, a opory jejich moci, by se byli spokojili prostě s tím, že je hněv populace nevyzvedne na lucerny. (Za to, že nedošlo k násilnostem, budiž ovšem chvála.) O měsíc později, jisti si beztrestností za čtyřicetiletou trestnou činnost, se už otřepali a byla zahájena vleklá rétorika vedoucí od ničeho k ničemu, stejně jako leckterá aktivita nových organisátorů moci, která přinášela a přináší i věci napadnutelné. Jisté pořekadlo praví, že každý národ má takovou vládu, jakou si zaslouží, a v těch nekonečných debatách, proč, jak a jestli, které se vedly v exilu, se obyčejně dodávalo, že občan československý má horší vládu než zasluhuje. Jaksi jako výjimku potvrzující pravidlo. V létě 1991 už existuje názor, žeje tomu právě naopak. Že tato země má lepší vládu než zasluhuje. Pro čtenáře, který se pozastavil nad termínem občan československý, pak nemohu dodat než to, že tento stát vznikl jako Republika československá, s původní zkratkou RČS. O tento stát určití lidé bojovali, jakož i za něj umírali. Po dvacet let jsme se v exilu scházívali 28. října, vzpomínali republiky jako slušného státu. Nemohu si vzpomenout na nikoho, kdo by vzpomínal, a kdo by byl ochoten bojovat za státnost ČSSR, aniž v impériu naleznu nějakých činů udatenství v boji za Českou republiku. O Slovenské republice z let 1939 až 1945 se to tak docela říci nedá, a zde možná kořen dnešních nedorozumění. Zánik národa československého se datuje z vůle KSČ jarem 1945. KSČ ovšem měla své, najmě vnitropolitické, důvody. Že tyto důvody jsou dosud platné, budiž odvozeno ze skutečnosti právě proběhlého sčítání lidu československého, které připouštělo národnost moravskou..., ale československou nikoli. Což k positivům, slíbeným v titulu, přičísti nemohu. Protože to nepřipomíná evoluční snahu po národnostním porozumění, ke které evolucí musily dospět vyspělé demokracie světa (s exekutivou, legislativou a justicí přísně oddělenou), ale mnohem spíše starou bolševickou mánii vymyslit perpetuum mobile, vymezit úředně a s neodvolatelným zaškatulková- ním kdo je kdo a kam s ním. Osobně jsem se celý život cítil Čechoslovákem - a rozhodně nemohu mít za to, že jsem jediný toho druhu. Rozhodně s tím také nemíním skončit. Duše národa Pamatuji se, že kdesi mezi Churchillový- mi projevy je také ten, zmiňující se v souvislosti s přepadením Finska Sovětským svazem roku 1939 a se zdrcujícími porážkami, které tam Rudá armáda (o rok dříve údajně ochotná přijít na pomoc Československu) utrpěla, že to byl tento Churchill, který tyto porážky komentoval jako adekvátní devastaci duše národa pod komunismem. Dědictví první republiky přetrvávalo, i u části komunistů, natolik, že jsme mohli životní podmínky v SSSR, které jsme z nedostatku jiných cestovatelských možností poznávali v letech šedesátých, přijímat jako věc směšnou a směšnosti hodnou. Nakolik postupovala devastace po roce 1969, jsem nezažil, ale pád byl zřejmě pomalý pro ty, kdo ho prožívali. Nikoli pro mne, když jsem tak rychle, jak to šlo, po 24. listopadu 1989, po více jak dvou dekádách, překročil opět československé hranice. Nej trpčí pocity vyvolávala část země mezi Rozvadovem a Plzní. Doslova jsme úpěli pod tíhou dojmů, že takhle lidé žijí. Země připomínala území, kterým se právě přehnala válka. Nejen pro protitankové překážky rozestavené tu a tam kolem silnice, ale kvůli zanedbanosti lidských obydlí a dušepustoty míst. Viděli jsme pak honosně výstavná místa na Moravě, zvláště jižní, ale drtivost onoho území mezi Rozvadovem a Plzní to nepřekrylo. V květnu 1990, v souvislosti s oslavami osvobození, zmizela za překližkovými panely alespoň přímo dantovská hrůza železničního podjezdu v Plzni, jen o kousek dál ovšem stále zdobila město mírně olezlá standarta zvěstující cosi o spojení odborářů v úsilí o mír a socialismus. V prosinci 1990 byla ponurost podjezdu vybetonována a do května 1991 nepřibyl v Plzni ani metr výpadovky, ale přibylo viditelně prací na budoucí dálnici (jejího prodloužení za Beroun) a ovšem, a hlavně, hlavní: naprostá většina nemovitostí od hranic až k Plzni se skví novou omítkou či novou střechou; pokud se neskví, lešení a hemžící se pracující dávají vědět, že brzy se skvět budou. Ponurost městečka Stříbro, bez ohledu na hrbolatou dlažbu, na kterou computer trakce jeepa signalisoval, že by bylo dobré zapojit přední náhon, ta tam. Zde Ují lidé, a nikoli poddaní, zněl signál. Střecha chrámu svítila novou mědí. U čerpací stanice v Plzni pak malý, ale výrazný panel upozorňoval na možnost klempířských prací soukromníka XY, opět se vzorky vyvedenými v mědi. Pro člověka, který v této zemi v letech 1966 až 1968 budoval obydlí a po mědi mohl jen prahnout, to bylo znamení toho, že duše národa dosud nezemřela. Pravíte-li, že dělám úsudky příliš vážné z podnětů spíše nicotných, nemyslím, že s vámi mohu souhlasit. Neboť země bude žít tehdy, bu- dou-li její lidé dělat cosi pro to, aby žili v důstojnosti lidské. Tento stav nemůže nastolit žádná vláda, zákon, usnesení, ale pouze lidé samotní. Do Evropy vstoupili jsme tentokrát návštěvou pláží v Normandii. Však právě bylo výročí in vase. Tam vlna československých cestovatelů dosud nedorazila. Ale blíže Notre Dame nás zaujal autobus beznadějně blokující dopravu s nápisem JZD VITMANOV a zavařovačky plné škvarko- vého sádla, kterými se (doposud ještě) chudí cestovatelé na cestu do země Francouzů zaopatřili. Cestou z Paříže k německým hranicím jsme pak předjeli 40 československých autobusů. Od čísla 40 jsme přestali počítat. 10 - POLYGON 8/91 [pageend10]A reakce cestovatelů, od dcery věhlasného pražského chirurga - blíže Vítězného oblouku - až po moravského zemědělce kdesi na odpočívámě blíže Nancy, byla shodná: „Teprve teď jsme se na bolševika nakrk- li. Teprve teď totiž vidíme, oě nás připravili.“ A tuším, že nastávající úpravnost Stříbra, Lokte či Velkých Dvorců s tím má co společného, právě tak jako možný výjezd do úpravných vsí a městeček Bavorska má. - A to je positivno. Podobné positivno budiž přičteno i podniku Benzina, kde ve Spálené ulici číslo 5 trvalo zhruba právě jen asi tak třicet vteřin, dle momentální jazykové úpravy třicet sekund, než mi bylo vystaveno povolení k nákupu benzinu za československou měnu. Zvídavý cestovatel byl zároveň poinformován, že vládní nařízení o nákupu benzinu devizovými cizinci za tzv. talóny navrhuje Benzina několikrát do roku zrušit. Leč vláda má jiné starosti, a tudíž předpis platí. Benzin ovšem dostanete, prakticky všude, i bez ždaného potvrzení, a za nižší cenu než třeba v USA (nemluvě o Německu či Itálii), platíte-li valutou. Z čehož plyne, že nesmyslnost vládních konání není omezena vládnutím vlády jedné strany, jakož i to, že tvůrčí síly populace se z komunismu jsou schopny vzpamatovat rychleji a regenerovat směrem k normálu existence, než struktury vládní. Bytí iniciativní V prosinci 1989 jsme nebyli jediní, kteří se pídili vjezdu do Československa. K tomu bylo ovšem tehdy zapotřebí jakýchsi fotografií, a předepsaný formát, kterému fotografie z USA nevyhovovaly, nemohl naplnit automat v Rozvadově, který samozřejmě nefungoval. I vyjeli jsme zpět do Němec, a ejhle, hned za čárou stál skříňový VW a dvě dívenky, sotva škole odrostlé, tam za osm marek za kus polaroidem vystřihly ždané fotografie na počkání. Před VW stála tehdy fronta, a co osoba, to osm DM. Podle mého odhadu v těch časných hodinách ranních, a s třemi kamerami v akci, tak kolem 500 DM za hodinu. 0 které arciť přišlo Československo. Situace obdobná platí dodnes v oblasti pohostinství. Ve skupině dvou Angličanů a jednoho Holanďana jsme uháněli od náklaďáky ucpaného přechodu do nitra země. V bláhové důvěře jsem sliboval teplou krmi v motorestu kousek za Rokycany. (Snad Kařez.) Chyba lávky. Teplá krmě nebyla - a nebyla nikde až do Prahy, kde nás naštěstí nikoli oprsklý vrchní přijal na přístavišti parníků do hostince a dal nám krmi. Takže čest vlasti byla obhájena. Ale jinak nebylo mezi Rozvadovem a Prahou kde pojíst. Být ty dvě škole odrostlé dívenky Z VW Čechoslovačky, zajisté že by někde podávaly alespoň špekbuřta. - Cestou jsme měli možnost nakoupit sklo, slivovici, pivo, ba i becherovku, limonádu a zmrzlinu, ale krmi nikoli. Chyba a škoda. Leč o nějaký den později jsem se v tisku dočetl, že místní autority brání vydání oprávnění k hostinské živnosti osobám, které postrádají patřičný výuční list. Samozřejmě jsem zastáncem názoru, že k tomu, aby někdo mohl člověku operovat slepé střevo, je zapotřebí doktorátu věd lékařských. Přestože mnoho slepých střev už bylo operováno osobami, které ten doktorát neměly, a pacient rovněž nezemřel. Nesoudím však, že k prodeji špekáčku či hovězí polévky je podobné odbornosti zapotřebí. Do jisté míry obdoba situace zažité jen o málo později, když jsem si přál cosi nafilmovat v Tatrách a místní autorita si žádala potvrzení toho, kdo mě k filmování autorisoval... Společný jmenovatel všech příhod, jako tato, je směs neschopnosti, neznalosti - a někdy i asi nedobré vůle ne dosti zkušeného bolševika. Služby bankovní i jiné Zákazník, nucen i faktem, že jako cizozemec nemůže v této zemi bez lokálního korunového konta dostat povolení k nákupu pohonných hmot za domácí měnu, otevře si konto, v předmětném případě u Živ- nobanky v Praze. Tam se ovšem nikdo neobtěžuje poinformovat zákazníka o tom, že takové konto, ač s číslem, vůbec plátci nestačí. Majitel konta může tudíž jen zírat, když se - potřeben měny - dostaví do banky a měna na kontě není, ač dlužníci a plátci poslali. Neboř k tomu, aby banka zákazníkovy peníze uložila k jeho potřebám, což úkolem bank všude na světě jest (s výjimkou Diirrenmattových Franků), je nutno vykonat následující úřední úkony: Platby na Kčs-účet dev. cizozemce u Živnostenské banky směrujte na sběrný účet 398004/0400. Variabilní symbol: číslo Kčs-účtu u ŽB Konstantní symbol: 558 Ke každé platbě je nutné vždy zaslat avizo obsahující tyto údaje: - příjmení a jméno majitele Kčs-účtu u ŽB - úplná adresa majitele Kčs-účtu u ŽB - číslo Kčs-účtu u ŽB, je-li majitelem toto číslo plátci sděleno Nezbývá mi než soudit, zajisté poněkud neuctivě, že kdyby byl bankovní management ŽB, případně orgány tento systém mu nařizující, odpovědné za správu pražských záchodků, populace zahyne na puklé měchýře. Řekl bych, že obdobně tomu bude s ekonomickým převratem. Podnikavost profese vexlácké totiž služby bankovní prostě převyšuje a obvyklé nádherné zdůvodnění, kterých se k brachiálnímu násilí směřujícímu (přímo neodvratně) dostává zákazníku, který není schopen operovat svými penězi, zdůvodnění, kterého se mu dostává, my to jinak neděláme, to jinak nejde, nepokládám za sdostatečné. Všude v zemích, do kterých mě osud zanesl, to jinak jde. Všude také výplata z konta netrvá dvě a čtvrt hodiny, nikde netrvá tak dlouho a ve většině zemí není třeba předkládat při výměně valut pas. Nutno dodat, že od prosince 1990 interiér Živnobanky prokoukl, je uklizen, mosaz nablýskaná, skla vyčištěná a personál nějaký hodnější a laskavější. Všichni ti dobří lidé ovšem úpí pod nánosem naprosto nedostatečného technického vybavení (verifikace úvěrové karty provádí se telefonicky do Londýna) a většina těch vyčištěných okének je zavřena a osamělá zaměstnankyně tam zvládá nápor jen vypětím vůle zuřivosti se zdržujících zákazníků, zatímco v pozadí nepřehledné řady jiných zaměstnanců ponořeni jsou v papírech a další nepřehledné řady tak konají v četných úředních místnostech mnoha pater instituce. V kancelářích špatně větraných, nevlídných a přecpaných, dodejme. Tento systém pak vlastní je dosud celému Československu. Prostá úřední formalita, obchodní schůzka, mění se v martyrium přinášející stále nové a dosud neznámé problémy. Předpisy se vzájemně kontrují, jsou doplňovány a je prostě technicky nemožné je zvládnout. Doplňte o špatně fungující telefony (V prosinci a lednu 1990 čs. tisk oznámil, že telefonisace země, resp. modemisace této, ujímá se Frank Zappa; zatím se k tomu, zřejmě pro vládně sponso- rované koncerty, nedostal.), přečastou nepřítomnost na pracovišti, a jste v situaci, kdy Čechoslovák sice nemůže, ale člověk zahraniční má jen jediný pocit. Se vším švenknout a odebrat se někam, kde mu věci obecné půjdou méně na nervy. Pláč za Horu Sv. Šebestiána Positivní jest, že město, či to, co z něj zbylo, zachovalo si dosud v názvu Sv. - které v rámci boje za vědecký světový názor vymizelo z Liptovského Mikuláše, Martina, Kříže nad Váhom a obdobně, v zemi slovenské. Jinak ovšem zůstalo málo. Přibyla nová silnice a hraniční přechod, který, na rozdíl od těch do Bavorska, zeje prázdnotou, jen se ocitnete u Sasíků zvíte ovšem proč. Beze stop zmizel kostel (býval tam obraz samého Bosche, kdepak je mu asi konec?). Dosud stojí kolem 30 domů a funguje báječná a dobře vyvařující soukromá hospoda. Výroba hraček ta tam, ko- šikářství to tam, po nějaké zemědělské produkci ani stopa, neexistuje pekárna ani nádraží. Co horšího: neexistuje ani les, kde jsem trávil kdysi prázdniny, jen hrubě za- orané pařezy, zničená meliorace, a jezírko, u kterého kdysi býval v letech 1946 a 1947 tábor Sokola Praha Dejvice n. I po 44 letech tam ovšem dosud je skákací prkno, které vybudoval u výpusti hráze dorostenec Kratochvíle. Tak jediná dojemnost. Městská vodárna, kterou druhdy opodál skrýval stoletý bor, ční do pustiny, zničené melio- rační strouhy (řekl bych zaoráváním pařezů) změnily zbytek v močál naplňující žaPOLYGON 8/91 -11 [pageend11]lostí, vůči které je St. Louis Blues úplná selanka. „Tady to ještě máme dobré,“ tvrdí domorodec. „Jeďte se podívat k Sokolovu, či Ústí!“ Nejel jsem. Naplněn pocitem, že za tuto bezútěšnost měl by být přinejmenším kdosi zavřen, či představitelé režimu, kteří jsou za ni odpovědni soudním rozhodnutím donuceni trávit zbytek svých dnů v oblastech, v nichž devastaci způsobili. Tolik by snad měl dokázat i samet. Že demokracii takto nelze? A nechat cosi takového bez trestu lze? Proč? Řidič, který někoho přejede, je volán k odpovědnosti za špatné řízení automobilu. Za špatné řízení země není nikdo odpovědný? A jeho následky mají trpět jen ti, kteří špatná rozhodování neměli možnost ovlivnit? Proč? Má-li nové vedení země ke „starým strukturám“ jakési závazky obecně neznámé, - třeba jsou pochopitelné, ale sem s nimi, přátelé a kamarádi. Třeba jsou důvodné. Ale musí být známé! Jak dlouho bude trvat, než Krušné hory budou opět Krušnými horami? Sto let? Pět set? Nikdy? MY TO JINAK NEDĚLÁME? TO JINAK NEJDE? Smutná perspektiva. Tato pustota není odstranitelná lidskou aktivitou, jaká nastala mezi Rozvadovem a Plzní. Komíny kolem Chomutova dosud chrlí své jedy. Vznik- nou-li kolem Hory Sv. Šebestiána podmínky slušné životní existence, jistě i městečko se zvedne a časem bude třeba vybudován i nový chrám, pocítí-li obyvatelé jeho potřebu. Pravda, zajisté bez Boschova obrazu, ale i to lze oželet. Umění celých civi- lisací už bylo ztraceno a není obecně postrádáno. Ale kdy vyroste les? Že ho ti, kdož ho nezažili, nebudou postrádat? Inu, i to může být pravda, ale Matka Země věru bude postrádat kyslík, který ten les vyráběl, a budou ho postrádat i ti, kteří si opticky zvyknou na jeho neexistenci. Bude se jim o to hůře dýchat, že? A bylo by jen spravedlivé, a spravedlnost musí být záměrem každé slušné společenské existence, kdyby jeho nedostatek pociťovaly i osoby, které věc způsobily, přátelé a kamarádi. Pravdu, nic než pravdu a celou pravdu Titulek je soudní formule, kterou je třeba v Americe s rukou k přísaze zdviženou odříkali svědku. Pátý ústavní dodatek dává možnost se svědectví vyhnout, ale nedodržení přísahy, t. j. lež co opak pravdy, dofa- bulovaná tvrzení a polopravdy, tedy pravdy nikoli celé, netrestají se jen nějakým plácnutím přes ruku. Platí ostatně i v oblasti obchodní. Jakékoliv zboží lze docela samozřejmě a za plnou úhradu vrátit, a zboží, které neodpovídá nabídce reklamy, rovněž, a to i po použití. Špatně fungujícím automobilům říká se „lemon“, čili citron, a tak také existuje i „citrónový zákon“, který výrobce i prodavače nutí k fair play. Vychází z předpokladu, že zákazník musil své peníze získat poctivě a má tudíž nárok na poctivé zboží. Zákazník, který je během prvního kalendářního roku zbaven možnosti zboží, za které řádně zaplatil, používat po více než 30 dnů (třebas odstavením vozu ad vocem bezplatných záručních oprav), má právo nedobrý výrobek vrátit. - Takto vymizely z amerického trhu fiaty a renaultky, mimochodem, nemluvě o vozu Yugo, který byl svou lácí vskutku šlágr. Zásada týká se rovněž politiků: dobrodružství s prostitutkou, dokázané šizení při zkouškách na universitě, - kdysi v minulosti, obchodní podnikání politika placeného za to, aby se věnoval zájmům voličů, použití narkotik, použití politické funkce k soukromému účelu (cesta k zubaři vládním letadlem - například) značí konec politické kariéry, nezřídka soud a následné opatření, mnohdy pykání. Politikovo soukromí totiž nepatří jemu, ale jeho voličům a JE VĚCÍ VEŘEJNOU! Stejná zásada pak určuje i postih nepotis- mu, čili osazování příbuzných a známých do veřejných a z poplatníkova peníze placených úřadů. Samosebou nejen veřejných. Když např. president banky (druhé největší v USA) XY pojal po rozvodu za choť svou sekretářku, musila nová manželka zcela automaticky opustit své zaměstnání v bance. Aniž tam mohla nastoupit na místo jiné. Nikoli pak proto, aby dala další sekretářce možnost ulovit presidenta, že? Věcí veřejnou jsou samosebou i platy kohokoli, kdo je placen z veřejných - státních - peněz. Od vojína až po generála a presidenta země. Ta poslední zásada už byla v Československu uplatněna - positivům značné, ale nikoli obecně kladně přijaté (snad časem) - řeč o tom „za co to ti v parlamentě berou“ pronikla poněkud necivilisovaně i na stránky tisku. Jak jsem se přesvědčil, nemá ale poslanec československý ani zlomek procenta možností zástupce lidu v USA a jinde. K disposici nemá knihovnu ani štáb pomahačů, kteří např. do knihovny zaskočí a potřebný pramen či dokument, informaci, vyhledají, upraví, doručí. Tyto poslíčkov- ské služby ostatně v Americe většinou vykonávají studenti ve velice částečném pracovním úvazku, spíše ve snaze politickému životu a praktikám přivyknout. Manželku samozřejmě zaměstná ve svém podniku pekař, či majitel železářství, zatím co fungi nový majitel živnosti v Československu má spíše zájem působit dojmem velkopodnikatele. Zde bych doporučoval, co povinnou četbu, skvělou Cekoto- vu knihu Geniální podnikatel Tomáš Baťa. Obsahuje totiž episodu z doby před první světovou válkou, kdy sourozenci Baťovi založili „továrnu na obuv“ - tehdy věru v uvozovkách - a měli za to, že mezi povinnosti „továrníkovy“ nepatří přiložit osobně ruku k dílu ševcovskému, ale spíše pozorovat hemžení od kavárenského stolku. Velice jsem si na tuto episodu vzpomenul, když jsem se seznámil s novopečeným majitelem obchodu v Praze, který hledal čtyři prodavačky, dvě na dopoledne, dvě na odpoledne, ale mezi svou obchodnickou činností vůbec nepředpokládal nutnost sám se postavit za pult. Mohu se mýlit, ale řekl bych, že mnohou pomoc Boží, ne-li přímo zázrak, bude tento obchodník potřebovat, přeje-li si obchodníkem zůstat. Nu - a teď už opravdu nezbývá než kousnout do jablka nejkyselejšího a vrátit se k citátu titulku této pasáže. Neboť autorem výroku, který není možno považovat za celou pravdu, pravdu a nic než pravdu, je člověk, kterého bych si vážit chtěl a ke kterému pociůiji i jakýsi mravní závazek. Oznámila hlava státu své populaci, že nikdo z jeho blízkých spolupracovníků (i. e. z veřejných prostředků placených zaměstnanců) neměl potíže projít sítem lustrací. Celá pravda je, že řada těchto zaměstnanců penízem poplatníkovým vyplácených, se lustraci vyhnula tím, že ze služeb státních nakvap odešla. Nikomu, pravda, nebývá dáno býti prorokem na svém vlastním dvorku, ale axiom, skončit s vychcaností, měl by jím zůstat za všech okolností. Pokud ho nedokáže dodržet disident, kterého právě tato zásada povznesla k úřadu nejvyššímu, nedělá mi to radost. Populace československá, která si přeje mít svého nového svátého, přičítá veškerá negativa rádcům. Cosi mi brání přijmout tuto zásadu. Cosi mi ovšem, z důvodů již uvedených, brání také popřít ji. Posiliva jako posiliva Positivům jako positivům je především skutečnost toho, že okovy totality byly rozbity, že bolševik šel od válu, že skončila vláda jedné strany. Formulováno zajisté poněkud patheticky. Odcházející moc se ovšem, pravda, jaksi příliš nebránila, takže nastupující nová elita asi jen těžko se dohodne na tom, kdo měl na věci vlastně zásluhu. O promarněném momentu už byla řeč, nakolik pramenilo z rozpačitosti a nedostatku koncepce, nakolik bylo záměrem, se už asi těžko kdy dozvíme, či dozvíme přesně. Takže jsem si onehdá přečetl (Reportér 15/91) citový výlev jakéhosi pana Sedláka, který se snaží, bah, loptně, dokázat, že za pád komunismu vlastně přísluší zásluha „štrougalovcům“ a jiným podobným, vpravdě paznehtíkům z aparátu KSČ, kteří odvážně promlouvali třeba s velvyslancem USA v dobách nejhroznější normalizace. Vůbec, zájemců o přiznání zásluh a potažmo prebendy poskytnuté vděčnou vlastí, zdá se být řada takořka nepřehledná. Zatímco snahy o „národní čistotu“ na mou duši zapomínají, že režim do roku 1989 korumpoval takořka celou populaci a mnohost služebníků policejních i v řadách di- sentu samozřejmě obecnou korumpovanost 12-POLYGON 8/91 [pageend12]neomlouvá. Problém je v tom, že je málokdo schopen si ji přiznat. Některé věci na sebe lidé prostě obecně neradi přiznávají, či se jim o nich přinejmenším nevolně hovoří, žít je nutno a za pravdu bylo lehko umřít tak nanejvýš Janu Husovi, neboť dotyčný neživil rodinu, jak říkával Pavel Buksa. Positivům Československa se šancí přiblížit se své versaillské podobě a tehdy získané pověsti je ovšem zde, a konec konců je nemohou zničit ani břicholezecké, a opět bah, nedobře sepsané pajány, byť promptně vydávané v překladech. Lidská blbost a vzývatelsko-pámbíčkářské vlohy existovaly ostatně už ke stařičkému mocnáři, tatíčku Masarykovi, našemu Klémovi, takže proč by si je měl zakazovat Václav Havel. Projevy lidské malosti jsou ovšem zapo- menutelné, tak jako čas zahrne špatné osobní vlastnosti autorovy, zůstanou-li po něm dobré knihy, a tudíž největším positivem je, že duše národa nebyla zcela zničena a pracovní hemžení, zvláště ta západočeská, budiž mi důkazem předmětného tvrzení. Vychází-li či nevychází česká verse Playboye, není totiž tak důležité, jako to, stará-li či nestará se populace o zjev svého obydlí, města a místa, o funkci své společnosti. Tohle totiž nakonec nemůže zařídit žádná vláda, ani žádná nařízení, či akce ’Pražané svému městu’, ale jeden každý na svém kousku písečku. V Praze to zatím sice nenastalo, ale ledaskde po zemi československé tedy ano. V čemž vězí jistota naděje na lepší příští. Vlády i volení zástupci lidu totiž mohou, a zajisté i budou konati věci lidské a jiným lidem nevonící, či jen zcela obecně hloupé, ale odpovědné občanství spočívá v tom, že nečekáme, až nám vláda umyje okna či předloží sociální jistoty a jiné, tak zvané výdobytky, ale v tom, že se začneme mrskat. Takové mrskání je pak obvykle dobrým příkladem, stejně jako legitimním zdůvodněním uhánět vládu, aby také ta se mrskala, tak řečeno smysluplně. Takže positivům by tu bylo. A aby bylo jasno, hovořilo se o Československu, nikoli o sice hektické, ale méně obdivuhodné aktivitě jeho vlád. Třeba ovšem připustit, že jsem se nesprávně díval. Poučit, ba poučovat o tom, kterak pozorovali správně, však nepovažuji za správné. Ve zkratce, na úrovni vládní, tak či onak, nese vývoj dosud neklamné znaky operety. Občanstvo však, připadá mi, moudře neočekává od vlády něco, co od žádné vlády na světě očekávat nelze. A to je to úplně nejsprávnější positivno. Pozn. redakce: Jan Beneš zaslal mezitím pokračování k tomuto článku, nazvané „Jablka a hrušky“. Zveřejníme je příště. ■ Cui bono? Milena Wahlenová Takzvaná sametová neboli něžná revoluce přinesla mnoho převratných změn, i když jsou bohužel věci, s nimiž asi nehne. Ale dokonce i svoboda tisku se nám rozlézá po včera ještě rudé gubernii, se všemi nebezpečími, která v sobě každá svoboda od přírody nese; tak hned například rozdílnost interpretace. Trojí noviny popisují náhodou stejnou osobu, osobu mně zcela neznámou. Osobu mně ihned nesympatickou: tato osoba zastřelila totiž psa. Daklíčka. Informuje o tom deník odborářů >Práce< (27.11.91). Pes byl zřejmě vzteklý. Co dodává osvícený deník k osobě dále? Je to policista, který použil zbraň proti skupině rómských mladíků, z nichž jednoho zastřelil a tři zranil. O okolnostech tohoto strašlivého činu sice ani slovo, zato snad dva tisíce slov o pachateli události, jíž~„žye doslova celý jihomoravský region “. Jak říkají jeho kolegové, v článku blíže nespecifikovaní, je to „člověk s horou problémů“, dále dokonce „konfliktní člověk, který měl vždycky problémy s kolegy a nadřízenými“. Tady ovšem zavětřím. Vím sice, že ideální zaměstnanec je loyální s každým nadřízeným, vím však též, že člověk všeho schopný (v daném případě vraždy jezevčíka a vraždy občana-Róma) většinou problémy s nadřízenými nemíval. Dále čtu, že pachatel měl „v minulosti problémy také s policejní inspekcí, která ho sedmkrát vyšetřovala z podezření použití neúměrného násilí... nic mu však neprokázala“. Kdyby asi bylo co, našeptává čertík nedůvěřivosti ve mně, však ona by byla prokázala, vždyť prokázávala i jiné věci! A sama používáva- la neúměrného násilí... Však dále: výpověď policistů (též blíže nespecifikovaných): „Je svobodný, nepije, nekouří, ale je to podivín a kverulant. “ Inu, svobodný nepiják a nekuřák nemusí snad unbedingt být i podivín? - Ještě je tu tajuplná poznámka o jeho hobby-entomologii v souvislosti s KGB. Na konci prapodivného článku už jen tučně vytištěná výzva, že svědci události se mají přihlásit na čísle... Nebýt neopatrné zmínky, že pachatel - kpt. Baránek - byl „důvěrný přítel" kpt. Žáka, nenapadlo by čtenáře ani slovo s kpt. Žákem úzce spojené, totiž SLUŠOVICE. V článku >Metropolitanu< (21.11.91) „Muž určený k likvidaci“ dostanou nelogická obvinění z >Práce< jakési kontury: i Baránek totiž náleží mezi občany ohrožené mafií komunistů, je však (viz >Práce<) svobodný. Nemusí se tedy bát o děti, jako Žák. >Metropolitan<: „V září 89 byl obviněn vojenskou prokuraturou... z ublížení na zdraví s následkem smrti, když se na kamaráda zřítilo lešení... nepomohlo, že Baránek tam v onu dobu nebyl... 13.11.89 byl odsouzen za urážku a pomluvu vedení StB v Brně. Odvolal se a pak to spadlo do amnestie. Odmítl, chtěl být rehabilitován, protože se necítil vinen. Dodnes nebyl rehabilitován. Vždycky, když se připomene, uslyší stejnou odpověď: Drž hubu, nebo tě zlikvidujeme!“ - Vrah a násilník, který navíc nepije, nekouří a má odjakživa potíže s vedením, nabývá dalších barev. Ten chlap nemá dokonce ani běžné „opilecké nebo úplatkářské aféry“ (>Metropolitan<)! Jeho chyba! A dokonce kritizuje nové, obrozené, reformované, sametové vedení starých soudruhů, kteří ještě včera inscenovali procesy s nevinnými a dnes zastávají vysoké funkce krajských prokurátorů! A Baránek to, zdá se, kritizuje nahlas! Celou lidskou mozaiku tohoto „konfliktního člověka" (>Práce<) vkusně doplňuje >Mladá fronta dnes< (26.11.91), kde se dočteme, že „Muž určený k likvidaci" (>Me- tropolitan<) vypovídá, že byl napaden skupinou občanů-Rómů, kteří se pokoušeli shodit ho s mostu do Dyje (nelze nevzpomenout na stejnou technologii, za temných časů starých struktur použitou proti disidentu Landovskému; tehdy šlo o Most legií a o Vltavu). Baránkovi byl způsoben otřes mozku a četné zhmožděniny (dodnes je ve stavu pracovní neschopnosti). Skupina občanů-Rómů vypověděla, že začal střílet proto, že mu neukázali občanské průkazy... Upřímně řečeno, takto by policista nejednal. Takto jednající policista by nepřežil ani týden, kdyby přitom kritizoval nadřízené. Na celé příhodě cosi nesedí, jakkoli mě blbost některých novinářů poněkud rozveseluje. Za komunistické peníze se očividně stále ještě dá tisknout leccos. Netvor a mor- dýř jezevčíka, který zabil občana-Róma, však dostal právě i díky žurnalistům, podceňujícím čtenáře, lidskou tvář. Lidskou tvář, za jejímž nejnovějším tragickým, neboť krvavým konfliktem tušíme přítomnost čehosi, čemu se tak sametově a něžně říká STARÉ STRUKTURY. Jsou různé druhy revolucí. Revoluce jsou většinou velmi ošklivé. Zdá se, že se mezi ně zařadila i ta poslední, která začala jako údajně sametová a něžná a jíž dnes naděje našeho národa trpce říká revoluce ukradená. Katarze se totiž nekonala - řekl by dra- matik-profesionál. ■ POLYGON 8/91 -13 [pageend13]Kdo kalí vodu? Alexej Žák Ministr české vlády dr. Jaroslav Šabata zaujal v deníku Práce ze dne 25.9.91 určitá stanoviska k mému rozhovoru pro tentýž deník, a uvádí, že tzy. svědectví Alexeje Žáka zasluhuje zvláštní pozornost. Taky proto, že o Žákovi jsem se zmínil, když jsem kritizoval ministra Kubáta. Netvrdím, že Alexej Žák musí být nutně hercem v dlouhodobě rozvržené zpravodajské hře. Může hrát docela dobře i na svou vlastní pěst jako člověk, který má příliš velké oči a kterému dělá dobře, když může kalit vodu. V každém případě trpí „slušovickým syndromem“, jímž zdaleka není zasažen sám. Slušovicím se přikládá daleko větší politický a ekonomický význam, než ve skutečnosti mají. To může vést k neodpovědným politickým rozhodnutím... Tolik slova bývalého ideologického tajemníka KV KSČ v Brně a nyní horkého aspiranta na moravského markraběte. Mimochodem, soudruh Šabata při tomto rozhovoru zřejmě ztratil svou di- sidentskou ostražitost použitím termínu „kalit vodu“, který byl typický pro komunistickou frazeologii v 50. letech a byl používán proti těm, kteří kritizovali činnost KSČ v časech stranického mládí soudruha Šabaty, což je důkazem toho, jak hluboko se mu tyto poučky dostaly pod kůži a jsou mu vlastní. Podívejme se tedy blíže na to, kdo z nás dvou se snaží „kalit vodu“ a jak je to ve skutečnosti s tzv. slušovickým syndromem. Musíme se zaměřit na ekonomickou oblast, která je v konkrétním případě stěžejní a velice úzce souvisí i s neschopností, resp. nechutí policie a kompetentních úřadů něco z úniků státního a družstevního majetku do nově vznikajících soukromých společností objasnit, protože mnoho lidí z těchto úřadů je s novou vrstvou socialistických zlatokopů, nazývaných podnikateli, nezřídka provázeno různými vztahy, třeba tak, že spolu seděli v lavicích VUMLu (Večerní universita marxismu-leninismu). Všechno totiž nasvědčuje tomu, že se v daném případě jednalo o dlouhodobě a velice pečlivě připravovaný postup politických a hospodářských funkcionářů, včetně jejich přátel z policie a státní správy, k moci, a to právě přes oblast ekonomiky, která je nosným pilířem politiky, což jsme se učili v politické ekonomii na VŠ SNB i na střední škole v Holešově. To je totiž nejzřetelněji vidět právě na Moravě, odkud s. Šabata vyskočil do křesla ministra bez ministerstva v úřadu české vlády a kde rozvíjí svou činnost JZD AK - nyní DAK Slušovice. Je to také jediné JZD, které spolupracovalo s I. správou SNB t. j. rozvěd- kou. Kontakt s ní byl navázán díky býv. ministru ing. Františku Kinclovi (FMV) a ved. 13. odd. ÚV KSČ s. Hegenbartovi v r. 1988, kdy se připravuje scénář k vytvoření nové, lepší společnosti, ale pokud možno se starými a osvědčenými kádry. Na základě toho a dalších styků na ÚV KSČ a u obou vlád (ČSFR a ČR) obdrželo JZD AK Slušovice - jako jediné - povolení ke zřízení vlastního, zcela samostatného podniku zahraničního obchodu s názvem „Slušovice-Export“ se sídlem v Bratislavě, který zahajuje činnost k 1.7.1988. Dále - opět jako jediné JZD - dostává povolení účtovat a přijímat platby ve valutách od devizových cizinců ve svém hotelu v obci Všemina (takové povolení ještě v roce 1990 nemohly získat ani interhotely v Praze), a to vše bez jakékoliv protekce, jak nestydatě tvrdí František Čuba. Bývalý ministr FMZO Andrej Barcák, dnes gen. ředitel General Motors se sídlem v Bratislavě (Američané mají zájem jenom o odborníky, kteří mají potřebné kontakty a znalosti o trhu východoevropských zemí, což splňují pouze vyvolení bývalého režimu) přiznal, že jeho ministerstvo udělilo (5.9.1989) tomuto pozoruhodnému JZD povolení k vývozu 500 ks speciální pásové techniky, tedy tanků, za volnou měnu. V daném případě se jednalo o povolení k vývozu celé tankové divize!! Jak to vypadá, tak i tuto „bumážku“ dostaly Slušovice asi bez protekce. Kdyby o stejný papír požádal předseda JZD Kotěhůlky, tak ho taky dostal, pokud by ovšem nebyl líný, ale pracovitý jako nomenklaturní kádr Čuba, jelikož protekce mezi nomenklaturními kádry KSČ nikdy neexistovala. Taje označována za buržoazni propagandu a pomluvu, která je podle čs. práva trestná. V plánech vedoucích funkcionářů DAK Slušovice, úzce svázanými se špičkou FMV, ÚV KSČ a vlády ČSFR, hrálo Brno velmi důležitou úlohu, neboť mu předurčili roli moravského Hongkongu. Jeho poloha byla přímo ideální. Disponovalo značnou koncentrací průmyslu a kvalifikovaným dělnictvem, je zde známé výstaviště, křižovatka evropské dálniční sítě, letiště a také dostatečný mozkový potenciál funkcionářů KSČ, věrných pracovníků StB, jejich agentura a v případě potřeby i loajální disidenti, mezi které lze směle zařadit i s. ministra Jaroslava Sabatu. Moravský Hongkong měl vzniknout tak, že nejdřív Fr. Čuba s malou skupinkou nejvěmějších podnikl v roce 1988 cestu do jihovýchodní Asie. Nevynechal ani Hongkong, kde jednal s představiteli tzv. podnikatelské špičky. Někteří z těchto špičkových podnikatelů nejsou žádoucí z jistých důvodů v jiných zemích. Snaží se včas utéci i se svým kapitálem před Čínou, protože rok 1997 se kvapem blíží. F. Čuba má u nich dobré reference už jako úspěšný producent špičkové „čs.“ výpočetní techniky, kterou ve skutečnosti pašuje s pomocí FMV do ČSFR právě z této oblasti. V Hongkongu jsou Čubou nadšeni a plán dostává zelenou. Nic nebrání tomu, aby společně s.vůdčí- mi brněnskými osobnostmi mohli rozvinout nebývalou a skutečně nevídanou podnikatelskou aktivitu v socialistickém stylu ve prospěch utiskované Moravy, což byl známý slogan představitelů HSD-SMS, reprezentovaného již zesnulým Boleslavem Bártou. Je mi nesmírně líto, ale musím zde říci, že i on, stejně jako nedávno odstoupivší místopředseda vlády ČSFR Václav VALEŠ, byl agentem StB. To je prostě fakt a každý se s tím musí vyrovnat. Hnutí za samosprávnou demokracii - Společnost pro Moravu a Slezsko (HSD- SMS) mělo hrát v těchto plánech důležitou úlohu a není radno tuto skutečnost podceňovat. O setkáních Bárty s Čubou by mohli referovat pracovníci FBIS, pokud by jim to bylo povoleno. Stejně tak i o následných jednáních Bártových a Sabatových s expremiérem p. Mečiarem na Slovensku, ale to už předbíhám událostem. S nástupem tzv. sametové revoluce, která vůbec nebyla spontánní, jak se někteří politici snaží tvrdit, začaly probíhat jak v Brně, tak i ve Slušovicích zajímavé věci (při převodu státního majetku do soukromých společností), které byly na obou stranách plně synchronizovány. Ve stručnosti uvedu příklady. Asi 14 dní před 17. listopadem byl v Brně podán návrh na územní rozhodnutí k pozemku pro stavbu hotelu Baron Trenek a již 23.11.1989 vydal ONV Brno I územní rozhodnutí v této věci. Bez tohoto rozhodnutí by nebylo možné uskutečnit převod práv hospodaření k tomuto pozemku. Věc měla však háček. V této době totiž společnost pro stavbu hotelu ještě vůbec neexistovala, protože ta byla zaregistrována pod názvem Intercom a. s. až dne 29.1.1990! V daném případě se tedy jednalo o převod práv v té době neexistujícímu partnerovi, což je v naprostém rozporu se zákonem! Neděje se však nic. Jak ze strany kompetentních orgánů státní správy, zocelených sametovou revolucí, tak i policie a prokuratury. V pozadí této - lidově řečeno „průserové“ - akce totiž stojí dva důležití lidé a současně spřízněnci s. Šabaty: Ing. Josef PERNICA, dříve gen. ředitel Tesly Brno, později až do února 1990 primátor města Brna, t. č. člen představenstva Federálního shromáždění a poslanec za KSČ. Ivan TUŽINSKÝ, dříve vedoucí odboru odbytu v Tesle Brno, kde šéfoval Pernica jako gen. ředitel, později, od února 1989, vedoucí podnikatelského odboru ve Stavebním podniku města Brna a současně 14 - POLYGON 8/91 [pageend14]zmocněnec tehdejšího primátora Pernici, do 23.2.1991 sekretář městského výboru HSD-SMS a současně prezident a. s. Intercom. Neuvěřitelná souhra náhod, když si navíc uvědomíme, že pozemek na stavbu hotelu Baron Trenek v nejatraktivnější části města - přímo uprostřed městské památkové rezervace - získala a. s. Intercom za pakatel od Stavebního podniku města Brna! V obou organizacích figuruje jedna a tatáž osoba se svými soukmenovci, přesně dle slušovického receptu. Věc zasluhuje zvláštní pozornosti, jak říká dr. Šabata, protože zahraničním partnerem a. s. Intercom je rakouská stavební firma Warimpex, která si pořádně namastila kapsu k tíži čs. státu při stavbě hotelu Forum v Praze, apod. Tuto stavbu, jakož i jiné, prováděla a. s. Hotelinvest, t. j. Čedok a Warimpex, kdy bývalý ředitel této společnosti získal místo ve slušovické odnoži „Výrobní družstvo BETA Zlín“, kde šéfuje Petr Blahyn- ka, do 10.12.1990 náměstek předsedy D AK Slušovice. Ten zase jako bývalý náměstek pro výstavbu a investiční akce řídil stavební práce na motelu v Průhonicích u Prahy, společně s odnoží fy Warimpex - Plan und Bau, a tato stavba rovněž skončila velkou ztrátou k tíži čs. partnera, t. j. DAK Slušovice. Podivuhodné, když si uvědomíme, že toto JZD odjakživa podvádělo a okrádalo ty druhé. Co asi za tím vězí? Ve stejnou dobu, kdy se kují pikle v Brně kolem a. s. Intercom, vyhlašuje předseda DAK Slušovice Čuba vznik a. s. MO- RAGRO Slušovice, která se má stát mozkovým trustem a poskytovat informační servis a zprostředkovatelské služby všem družstvům. Tato společnost zakládá 12 nomenklaturních kádrů a funkcionářů, každý s vkladem 100 000 Kčs, ale akcie vypsány nebyly. Slušovičtí mají dublované členství v DAKu Slušovice a jiných akciovkách, jako např. NIKA a. s. Slušovice, TRICAMO a podobně. Jedná se o Fr. Čubu a jeho bratra Josefa, ing. Kováříka (náměstek pro zahraniční obchod), JUDr. Koláče (veď. právního útvaru), ing. Fmku (náměstek pro kybernetiku / pašování počítačů z jihovýchodní Asie), doc. ing. Hurtu (ekonomický náměstek / současně spolupracovník I. správy StB), Pavla Drhu (současný gen. ředitel DAK MOVA), ing. Miroslava Zajíce (tajemník ÚV KSČ pro zemědělství) apod. Generálním ředitelem této společnosti se stal bývalý předseda KSČ v družstvu, s. Čmelík. Jejich jedinou starostí bylo, jak lehce, na úkor DAKu Slušovice, přijít k penězům. Provedlo se to následovně: Počítače ze Singapuru, které byly původně určeny pro DAK a kalkulovalo se s nimi v plánu zisku družstva, byly nasměrovány do a. s. MO- RAGRO a hlavní díl odpovědnosti na tomto podvodu vůči vlastnímu družstvu nesou všichni výše uvedení funkcionáři DAKu. Ing. Horoščák, ředitel závodu Slušovi- ce-Export v Bratislavě, vystavil na příkaz svého nadřízeného ing. Kovaříka fakturu na částku cca 15 mil. Kčs za dodávku počítačů do a. s. MOR AGRO Slušovice, ing. Horký, ředitel a. s. TESSEK Bmo, jinak dříve pracovník DAK Slušovice a podřízený ing. Kovaříka, vystavil objednávku na odběr počítačů z a. s. MORAG- RO ve výši cca 90 mil. Kčs, vč. hospodářské smlouvy. S těmito doklady, t. j. fakturou, objednávkou a hospodářskou smlouvou, šli funkcionáři a. s. MORAGRO do Komerční banky Zlín a na jejich základě obdrželi od ing. Veselé úvěr ve výši 30 mil. Kčs na nákup počítačů. Ten však k tomuto účelu, t. j. k nákupu počítačů od DAKu, nepoužili, jak v bance blafovali, ale peníze použili na nákup původní administrativní budovy DAKu (kterou viděli televizní diváci v programu „Sondy“) za směšnou částku 5.3 mil. Kčs včetně zařízení. Znalecký posudek vypracoval člen DAKu ing. Filipec, což je v rozporu se zákonem, a za to jej udělali předsedou DAK START Slušovice. Dále koupili závod SOLO Lipník a založili konta svým odnožím v Ružomberku, Ostravě, Prostějově, Havlíčkově Brodě aj., takže jim už žádné peníze na nákup počítačů nezbyly. To je však nemohlo vyvést z rovnováhy, protože počítače ve skutečnosti za akc. spol. MORAGRO zaplatil někdo jiný. František Čuba nařídil fakturu z DAKu stornovat a objednávka vč. hospodářské smlouvy z a. s. TESSEK Bmo se ztratila při „vloupání“ do objektu a. s. MORAGRO společně s dalšími dokumenty vč. razítek. Pro zloděje to musel být lup jako hrom, když navíc do objektu vniknul jediným nezajištěným oknem. Jako naschvál, to muselo být opravdu k zlosti! 1) Počítače ve skutečnosti za akc. spol. MORAGRO uhradil v částce 1 406 000 DM PZO Chemapol (přes který dříve vyvážely Slušovice kapalná hnojivá) do rakouské banky Länderbank Wien. Tím byla počítačům otevřena cesta do ČSFR a teprve půl roku po této úhradě, v rozporu s platnými předpisy, vystavil PZO Chemapol fakturu v tvrdé měně a. s. MORAGRO. Z toho plyne, že mimo jiné porušení poskytl této soukromé společnosti i bezúročný úvěr. 2) MORAGRO je ihned po zaplacení počítačů rakouské bance prodalo za 87 mil. Kčs do ZZN Bmo, což je státní podnik, který má vůči DAKu Slušovice pohledávky ve výši sta milionů Kčs! Tento obchod zajistil ing. Zajíc ve spolupráci s bývalým náměstkem ministra zemědělství ČR s. Stanislavem Procházkou, členem DAKu Slušovice, kterého po svém nástupu do úřadu za tyto praktiky vykopnul ministr Bohumil Kubát k nelibosti Pithartově, jenž mu začal vyčítat, že likviduje „odborníky“. 3) Slušovičtí současně uzavírají velký byznys se Střední skupinou vojsk SA v Milovicích, kde nakupují ohromné množství nafty in natura v podzemních zásobnících, jejíž skutečné množství nelze zjistit. Na tom ostatně nemá zájem ani jedna strana. Proč taky? Čuba je přítelem mnoha vysokých důstojníků KGB, které hostil společně se s. Hegenbartem a vrána vráně oko ne- vyklove. 4) Sověti odebírají za „odprodanou“ naftu z DAKu vysokozdvižné vozíky a Vapex (chemickou látku na pohlcování ropných produktů). Protože se jedná o zahraničního partnera, platby se musí řídit dle jasně stanovených pravidel MF a FMZO. Je podivuhodné, že tento výměnný obchod, který se udál v roce 1990, nebyl vzájemně pro- účtován ani v době mého odvolání z případu, t. j. v měsíci dubnu 1991. To mělo proběhnout přes ministerstvo národní obrany. 5) MORAGRO a. s. odváží část nafty do Slovnaftu v Bratislavě a současně vystavuje fakturu znějící na tvrdou měnu PZO Chemapol a dodávku nafty, kterou tak uhrazuje svůj dluh za počítače. To je další renons, protože náš devizový zákon neumožňuje tuzemským organizacím provádět mezi sebou účtování a platby ve valutách. Neděje se však pochopitelně nic. 6) Stejným způsobem prodává MORAGRO další naftu podniku PETRIMEX, tedy opět za valuty. Další machinace, prováděné těmito podnikateli oslavovanými na Slovensku, popisovat nebudu. Pro objasnění praktik tohle stačí. Co mě však zaráží, je přímo skandální neschopnost speciálního vyšetřovacího týmu ministra Sokola se s těmito darebáky vypořádat. Ministr Sokol, který kdysi jako městský prokurátor prohlásil, že postaví KSČ mimo zákon, za což jej lid nadšeně oslavoval a provolával mu slávu, zatím nic nedokázal a v boji s organizovaným zločinem, na kterém se podílí i samotná nomenklatura KSČ, nemá žádné výsledky. Kromě jednoho, když opětovně prohlásil, tentokrát na mou adresu, že pokud se ze Švýcarska nevrátím dobrovolně, tak mě přivede v železech. Něco k tomu dodávat je - myslím - zbytečné. Kromě uvedených akciových společností vznikají v r. 1990 ve Slušovicích a Brně další, naprosto stejným způsobem. Důležitá je a. s. Moravia Free Zone (MFZ), kdy zakladatelskou smlouvu podepsal bez nezbytného souhlasu pléna bývalý brněnský primátor Pavel Podsedník dne 12.11.1990 a dne 19.11.1990 tak obdobným způsobem učinil bývalý předseda KNV Zdeněk Přikryl, který se později stal rovněž předsedou likvidační komise KNV a zároveň předsedou Regionálního fondu, jenž spravoval převáděný majetek. 20.11.1990 byla a. s. MFZ založena a 21.11.1990 zaregistrována u Městského soudu v Brně. Prezidentem této akciovky se stal ing. Stanislav Bělehrádek - místopředseda KNV, kde působil společně s Přikrylem, a současně člen předsednictva ČNR za KDU. Ze zakladatelské smlouvy této společnosti, která je k dispozici na podnikovém rejstříku Městského soudu v Brně, je zřejmé, že bylo vyPOLYGON 8/91 -15 [pageend15]psáno celkem 641 akcií po 100 000 Kčs a z těch mělo jednu (jednu) město Brno. Je nutné k tomu něco dodávat, když tato společnost, stejně jako a. s. Intercom dle původních tvrzení, měla být pro město zlatým dolem? I laikovi teď musí být jasné, že to není pravda a nemůže být pravda. Ve Slušovicích vznikají různé akciové a jiné společnosti jako houby po dešti, zakládané vedoucími funkcionáři DAKu na úkor majetku družstva. Jen Čubův rodinný klan takto založil 12 společností. Celkem jich vzniklo asi 150 a jsou mezi sebou propojeny různými vazbami. Ve většině figurují stále stejní lidé. Tihle socialističtí bossové se úporně snaží zlikvidovat DAK do konce roku 1990. Důvody jsou zřejmé. DAKu byly doměřeny daně z nepovolené činnosti včetně pokut ve výši 246 mil. Kčs, které mají zaplatit do 31.12.1990. Dne 29.12.1990 provádí JUDr. Kaláč v podnikovém rejstříku výmaz DAKu Slušovice a 1.1.1991 spatřuje světlo světa DAK MOVA. To je perlička Co na tom, 1.1. je svátek - Nový rok a nikde se nepracuje. Ve Slušovicích mají usnesení Městského soudu, že se zde toho dne řádně registrovali. Jejich nezákonná registrace, která nesplnila základní hmotně-právní podmínky, byla nakonec v měsíci květnu rozhodnutím Krajského soudu v Brně s definitivní platností zrušena. To byla velká rána, protože ve Slušovicích i v Brně již byla na návštěvě skupina hongkongských podnikatelů a tímto zásahem plán slušovických byl nabourán. Zájem cizinců byl rovněž orientován i do Bratislavy. Když jsem zde byl zajišťovat doklady v PZO Slušovice-Export, kde dnes sídlí DAK MOVA, tak od bratislavských kolegů, kteří zde zrovna vyšetřovali jedno ze záhadných „vloupání“ (kdy si pachatel před mou ohlášenou návštěvou odemknul objekt klíčem a odcizil z trezoru jeden milion Kčs na hotovosti, který zde byl uložen přes vánoční svátky v rozpory s předpisy, dále doklady a rodinné šperky ing. Horoš- čáka v údajné hodnotě půl milionu Kčs) jsem se dozvěděl, že při jednáních v Bratislavě jako zprostředkovatel hongkongských podnikatelů zde vystupoval jeden z nejznámějších slovenských separatistů v Kanadě, reverend Dušan TOTH, coby zástupce kanadské firmy Asian Charter Company. Jedno je již naprosto jasné; Čuba utekl na Slovensko proto, jelikož jej tlačil čas, a aby mohl po registraci uvést do činnosti Moravskou banku ve Slušovicích, kam chtěl převést nelegálně uložené peníze v cizině a hongkongský kapitál pod rouškou výhodných úvěrů. Tyto peníze by mu umožnily naprostou kontrolu potravinář- sko-zemědělskébo komplexu ze strany DAK MOVA, prakticky by zlikvidovali soukromé zemědělce mimo sféru jejich vlivu a určovali by tak ceny potravin v ČSFR a diktovali podmínky. To by byla poslední fáze tzv. sametové revoluce, která by tak splnila svůj účel, t. j. převést státní a družstevní majetek do soukromých rukou bývalé nomenklatury KSČ a opětovně z ekonomických pozic diktovat a určovat směr další politiky. Tuhle praxi plně, umožnili svou činností odpovědní vládní činitelé jako s. Čalfa, Valeš, Rychetský, Kořínková, Pit- hart ad. Soudruha Šabatu proto důrazně varuji před zjevnou bagatelizací činnosti- slušo- vické mafie, protože čas, jako vždy, ukáže pravou podstatu celé věci. Pro ten okamžik pravdy bych proto s. Šabatovi doporučoval, aby se nad sebou zamyslel a místo kritiky ministra Kubáta, se kterým se po morální stránce nemůže srovnávat, raději společně se svými přáteli odešel z politické scény. Na závěr jednu zajímavost. Soudruh Ša- bata po svém těžkém pádu z ÚV KSČ, kam byl zvolen na sjezdu ve Vysočanech, se v roce 1971 spolupodílel na rozšiřování letáků, které vyzývaly občany, aby nešli k volbám, ale jeho dcera Anička se o tom pochlubila v hospodě a tak byl s. Šabata zatčen. Pustili jej až v prosinci 1976. Hned na to podepsal Čhartu 77 a stal se jedním z mluvčích chartistů. Každá akce, které se tento soudruh zúčastnil, byla vždy prozrazena a příslušníci StB bývalé X. správy StB o něm říkali zajímavé věci a mohu zde prohlásit, že to žádné desinformace nebyly. Proto se snažil hned po listopadu nacpat do Úřadu na ochranu ústavy a demokracie co nejvíc svých lidí. Ale to už je jiná kapitola. Curych 24. října 1991 ■ Otevřený dopis premiéru Pithartovi Motto: „Myslím, žeje povinností každého politika, pokud může, vyhnout se situacím, kdy jedná pod tlakem ultimáta.“ Petr Pithart, LN 17.7.1991 Vážený pane premiére, pan B. Kubát nastoupil do funkce ministra ihned po loňských volbách. Má tedy za sebou zhruba rok činnosti za podivných a nezáviděníhodných podmínek k práci. Sotva se ve své funkci „rozkouká“, což netrvá nijak dlouho, hrozí mu první odvolání z funkce. Pokud Vám paměť slouží, jistě víte, že tomu tak bylo v listopadu loňského roku, po Vaší „první návštěvě Slušovic“. Tehdy jste tam byl, jak jste tvrdil, na pozvání,,řidiče Rapanta“. Dnes víme, že to bylo na pozvání vedení Slušovic. Druhé odvolání je ve sdělovacích prostředcích probíráno začátkem května t. r. (5.5.1991). Tehdy byl sice již DAK MOVA v čele s panem docentem Čubou s definitivní platností krajským soudem v Brně zamítnut (30.4.1991), ale přesto tiskové konzorcium MOVY pořádá 13.5.1991 v Praze tiskovou konferenci, která měla vyznít jako kampaň ve prospěch této instituce. Podotýkám, že v tu dobu nebylo rozhodnutí soudu o neexistenci MOVY veřejnosti známo, bylo však známo vedení Slušovic. Třetí odvolání následuje v pátek 12. července, tedy hned po jednání prezidenta s generálním prokurátorem o věci registrace DAK MOVA v Bratislavě. Náhoda? Je náhoda, že jste se svým požadavkem na ministra Kubáta nepředstoupil dejme tomu už ve čtvrtek před ČNR? Že jste neuvedl žádný konkrétní důvod (mimo to, že jste vystrašený stávkami zemědělců)? Uvedený výčet „permanentního odvolávání“ vyjadřuje, že prakticky každý třetí měsíc jste žádal odstoupení ministra Kubáta a tím jste mu vlastně znemožňoval práci. Jste snad přesvědčen, že za takových okolností se dá koncepčně tvořit? Že se mohl obklopit potřebnými odborníky? Máte tedy plnou pravdu, když řeknete, že MZ dobře nefunguje. Dodáváme ale, že tak tomu je díky Vám! Že je to především Vaše vina, že toto ministerstvo nemůže pracovat. A není to jediné ministerstvo, které ve Vámi vedené vládě není v pořádku. Nefunguje Vám toho víc! Co si máme myslet o ministerstvu vnitra, když Vy sám konstatujete, že pro boj s mafií se angažuje ministr zemědělství? Zajímá Vás názor na další ministerstvo? Co si myslíte o tom, že jste ministerstvo kontroly, podle Vás asi málo důležité, obsadil ministrem až po roce? Víte, jak katastrofální je situace ve zdravotnictví? Či snad jste spokojen s otázkou životního prostředí u nás? Nebo snad s ministerstvem obchodu? Schází Vám koncepce (říkáte, že pro zemědělství, ale v ostatních resortech je to podobné), chaos a rozvrat ve státě se prohlubuje, zelenou mají různé mafie a veksláci, zahraničí na nás pohlíží s rozpaky, a Vás se to netýká? Jste zodpovědný i za jednání se zahraničními partnery. I za jednání s panem Baťou, která jsou z naší strany vleklá a navíc naším tiskem probíhá proti němu pomlouvačná kampaň. Jako premiér vlády jste zodpovědný za celkový 16 - POLYGON 8/91 [pageend16]stav v české zemi a opravdu nemáte důvod podlehnout sebeuspokojení. Řekl jste také, že „ministr Kubát si musí uvědomit, že neřídí ministerstvo pro boj se slušovickou mafií“. Nezlobte se, ale to nám připadá, jako byste před národem chtěl zdůrazňovat, že Vy k nim nepatříte. Proč? Spojoval Vás s nimi někdo? Svými neustálými pokusy o odvolání jste se stal premiérem pro boj s ministrem Kubátem. Rok pracuje ministr Kubát pod tlakem Vašich ultimát. Rok se snažíte a realizujete destrukci jeho pozice. Jestliže Vaše dobře míněná slova (viz Motto) mají platit pro ministry, věříme, že platí i pro Vás! Pokud se těmito slovy řídíte, pak ani ultimáta slovenských zemědělců (či koho jiného) nejsou tím pravým důvodem, proč má ministr Kubát odejít z funkce. Jste zřejmě příliš zaujat svým soubojem s tímto ministrem, takže Vám uniká celková situace. Tedy nejen ve vládě. Tak Vám zřejmě unikl i postoj našich kanadských krajanů k Vaší osobě v čele vlády, jak byl publikován p. Zdeňkem Slavíkem v článku „Cesta do Evropy“. Vy jste postoj našich krajanů bohužel zjistil až při své návštěvě Kanady. Uznáváme, že nemůžete za pověst svého otce. Jste ale zodpovědný za celkový stav v ČR a spoluvinen za personální obsazení českých ministerstev. Nastupoval jste do funkce sice za OF, ale svoje sliby jste nedodržel. Svým jednáním jste prokázal, že Vaší koncepcije, aby se všude na důležitých místech udržely struktury minulého režimu. Struktur)', které nemohou mít zájem ani na změnách, ani na tom,, aby to u nás po revoluci fungovalo. Je tedy jasné, že obavy krajanů z Vaší osoby jsou na místě! Obdivujeme ministra Kubáta, že v takových podmínkách může ještě vůbec pracovat. A tak nás ani nepřekvapí, když se pří-, slušné jednání o jeho osobě „náhodou“ uskuteční v takové době, kdy se nebudou moci zúčastnit ti, kteří svůj hlas dávají ve prospěch p. Kubáta. Připomněli jsme si v souvislosti s Vámi výrok nestora českých umělců, p. Miloše Kopeckého, který totalitním vladařům pravil: „Odejděte! Odejděte dokud je čas! Odejděte, dokud můžete odejít se ctí!“ Oni neodešli, protože nepochopili. Byli si až příliš jistí a přestali vidět kolem sebe... Těší nás, že se čas Vašeho volebního období chýlí ke konci. Členové pro Spravedlivé rozdělení DAK Slušovice umělců,p.Miloše Kopeckého,který totalitním vladařům pravil: "Odejdete.Odejděte dokud je cas.Odejděte,dokud můžete odejít se ctí.” Oni neodešli,protože nepochopili.Byli si až příliš jistí a přestali vidět kolem sebe... Těší nás,že se čas Vašeho volebního období chýlí ke konci. 23.7.1991 Členové pro Spravedlivé rozdělení DAK Slušovice. DODATEK Místopředseda vlády ČSFR Pavel RYCHETSKÝ, který je zároveň místopředsedou Občanského hnutí, v nedávné době kandidoval na funkci soudce Ústavního soudu, jehož činnost má být zahájena 1.1.1992. Jako federální úředník měl být volen Federálním shromážděním. Když zjistil, že by ve Federálním shromáždění neprošel, stáhnul svou kandidaturu s odůvodněním, že tato funkce je neslučitelná s výkonem funkce místopředsedy vlády. V současné době kandiduje opět na tutéž funkci v Ústavním soudu, ale na půdě ČNR! Zde máme jasný důkaz o charakteru tohoto pilíře nové demokracie a budovatele právního státu. Že by se takovému úskočnému jednání naučil v disentu? V ČNR totiž úřadují jako kolegové stejných kvalit, jako s. ŠABATA a PITHART. Lze jenom doufat, že panu Rychetskému někdo připomene jeho „omluvný dopis FS“ a jeho dřívější názor - zcela správný, o neslučitelnosti výkonu obou funkcí. Žít v demokracii a v pravdě není jen tak jednoduché, že ano?! Alexej Žák POLYGON 8/91 -17 [pageend17]Čtvrtá cesta československé ekonomie? Dušan Novák Menší pokles - nálada tlumená Hospodářský vývoj v říjnu se téměř neliší od několika předešlých měsíců. Spotřebitelské ceny zůstávají na 149.4% prosince 1990. Index však ještě neobsahuje zvýšení cen elektrické energie, také pohyb cen potravin chybí. Teprve po 1.11., kdy skončila cenová regulace, se zvýšily ceny mléčných a masných výrobků i vajec, podle předběžných šetření o 7-40% dle místních poměrů. Celkový prodej v maloobchodě činil za říjen 30 mid. Kčs, což je pokles proti stejnému měsíci 1990 o 13.5%, od začátku roku však činí téměř 300 mid. Kčs, jen o 1.5% méně než 1990. (V říjnu 1990 začaly nákupy do zásoby před očekávaným zvýšením cen.) Nezaměstnaných bylo koncem 10/1991 474 tisíc, čili 6% z celkového počtu pracovních sil, v ČR 3.9%, ale v SR 10.3% (konec září ČR 3.7%, SR 9.5%). Vláda předložila parlamentu analýzu vývoje ekonomiky za 1. pololetí. Jako příznivé jevy zpráva uvádí, že od dubna stoupají opět úspory obyvatelstva, export se zvyšuje a hrubá zadluženost v konvertibilních měnách vzrostla jen o 0.7 mid. US$, méně, než se očekávalo, a k 30.6. činila 8.8 mid. $. Mezi nepříjemné veličiny patří nízký příliv zahraničního kapitálu, pokles vytvořeného čistého národního produktu a zvyšující se nezaměstnanost. Z toho pak vyplývá značné zpomalení tvorby zisku i řetězový nárůst platební neschopnosti. Pro zbytek vláda odhaduje, že křivka výroby se bude pohybovat kolem současné úrovně a počet nezaměstnaných ke konci roku nepřekročí 700 000, tj. v ČR 7% a v SR 12%. Pro rok 1992 očekává vláda, že do poloviny roku bude výroba mírně klesat, nejvýše však na 70% dřívějších měsíčních průměrů, a tak dosáhne hospodářství nejnižšího bodu. Index spotřebitelských cen asi nepřekročí 115% konce roku 1991. Počet nezaměstnaných se do prosince 1992 zvýší až o milion osob, tj. 14%. Velkou neznámou je osud podniků po privatizaci. Někteří noví vlastníci budou požadovat rychlé vyplácení dividend a nebudou investovat. Rovněž je možné, že inovované vedení racionalizací sníží počet pracovních sil. Na další vývoj rovněž nepříznivě působí odklad velké kupónové privatizace, která měla začít již v lednu 1992. Ministr ČR Ježek žádal o prodloužení lhůty pro podávání a posouzení privatizačních projektů, které podniky předkládají, takže akce začne nejdříve 1.3.1992. Ministerstvo pro privatizaci musí posoudit téměř 1500 projektů, popřípadě i další konkurenční návrhy. Ministr Klaus toto posunutí termínu velmi kritizoval, údajně v tomto období vlastnické nejistoty hrozí organizacím rozklad. Registrační střediska zahájila svou činnost od 1.11.1991. Podle předběžných hlášení si do konce měsíce jen malý počet občanů koupil známku za 1000 Kčs a přihlásil kupónovou knížku do evidence. Jak aktivizovat podniky? Zpráva vlády o vývoji ekonomiky v prvním pololetí 1991 a předpověď vývoje pro rok 1992 se staly podnětem pro bouřlivé diskuse v parlamentě i v tisku. Ze všech posuzovaných veličin a průvodních jevů je základem kritiky i obavy pokles objemu průmyslové výroby: v posledních měsících o 30% ve srovnání se stejným obdobím minulého roku. Opozice, zvláště levicově zaměření politici trvají na svém názoru, že restriktivní politika vlády byla předávkována. Vedoucí kandidát do voleb ČSSD Komárek: „Vycházím z prostých faktů, a to: jestliže ceny na rok 1992 vzrostou proti roku 1989 o 100%, tak se mzdy a důchody mají zvýšit také o 100%.“ (Haló noviny 9.11.) Jiní ekonomové varují před obecným zvyšováním mezd, které povede k inflaci a doporučují pouze liberalizaci ziskových, tj. prémiových mezd. Další odborníci navrhují zmírnit úvěrovou restrikci snížením úrokové míry a valorizovat některé výdaje státního rozpočtu. Pesimisté se však obávají, že zvýšené příjmy obyvatelstva sice oživí poptávku, ale ta se obrátí k dovezenému zboží, které je přitažlivější. Proto žádají ochranu domácího trhu na 3 - 5 let, aby tuzemské podniky měly čas se přizpůsobit světovým standardům, zejména u technicky náročné výroby. Podle různých připomínek nejsou poplatky, tj. clo a dovozní přirážka, dostatečně vysoké, zvláště při nákupech občanů v cizině a také u některých obchodních dovozů. Zpráva vlády upozorňuje na hluboký pokles investiční aktivity v průmyslu, zemědělství i v terciální sféře. Také poptávka veřejného sektoru je minimální, neboť rozpočtové výdaje všech státních orgánů se snižují. Technická a ekonomická úroveň čs. základních fondů silně zaostává za evropskou úrovní, ale nabídka domácích výrobců vesměs neodpovídá potřebám modernizace popř. zcela nových investic. Proto se poptávka čs. podniků po strojovém vybavení obrací na zahraniční firmy. Z této situace však vyplývá, že vylepšení průběhu reformy nezávisí pouze na zvýšení poptávky pomocí monetárních či jiných opatření, ale především na podnicích samotných, jak se přizpůsobí novým tržním poměrům. Zpráva vlády konstatuje, že „nedochází ke změnám technologií a k výraznějším inovacím nabídky domácího podnikatelského sektoru, kromě některých oblastí služeb.“ (Lidové noviny 13.11.) Podniky neomezují rozsah výroby zboží, které nenachází odbyt, neuvolňují kapacity pro perspektivnější činnost a udržují umělou zaměstnanost. Levicoví ekonomové zastávají názor, že úspěšné hospodaření závisí především na schopném vedení, které pracuje ve prospěch podniku. Ministerstvo průmyslu ČR však oznámilo, že odvolalo anebo na vlastní žádost propustilo dvanáct ředitelů a předsedů představenstev, poněvadž jednali proti zájmům vlastního podniku. V současné době se dostávají do rozporů ředitelé podniků, kteří předkládají privatizační projekty pro zachování dosavadní struktury. Ředitelé závodů sestavují konkurenční návrhy pro osamostatnění jejich organizační jednotky. Pak zpravidla mocnější podnikový ředitel odvolá svého podřízeného ředitele závodu, ale zaměstnanci protestují. Tak se stalo např. v Tesle a. s. Třinec, ve Státním plemenářském závodu Alberto- vice (Lidové noviny 9.11.). Pravicoví politikové, kteří kladou důraz především na soukromé vlastnictví, shledávají, že privatizace probíhá velmi pomalu. V mnohých městech se projevuje pouze prodejem Stánků PNS (Poštovní novinové služby), ve kterých pak noví majitelé prodávají úzký sortiment spotřebního zboží. Státní podniky se privatizaci úporně brání a chtějí zachovat dosavadní stav. Benzina vyčlenila pro aukční prodej pouze čerpací stanice, které vyžadují nákladnou rekonstrukci, lepší si ponechala. Jako monopolní dodavatel poskytuje novým soukromým majitelům pouze nízký rabat 30 haléřů z litru benzinu (Lidová demokracie 12.11.). Pro každého politika či ekonoma je velmi snadné navrhnout a odhlasovat zvýšení mezd, schválit rozpočet s velkorysou sociální pomocí atd. Je však otázka, zda tato opatření rozřeší základní problém reformy. Jak docílit, aby podniky přešly na výrobu zboží, které najde odbyt doma i za hranicemi. Výrobní zařízení je v mnoha případech nevyhovující, domácí a zvláště zahraniční trhy jsou přeplněné konkurenčními výrobky. Z toho hlediska je nutné posuzovat kritické připomínky a návrhy k vylepšení reformy. ■ 18 - POLYGON 8/91 [pageend18]Hovory jihoafrické Jindřich Stikarovský Je prosinec a budou vánoce. Budou asi pěkně vypečené, protože peníz nemá svít nijak nazbyt a když nemá svít, nemá ani človíček, co po tom světí leze a čeká, jaké další pohromy přijdou. Vánoce, čas míru a pokoje, čas lásky dokonce... V Jugoslávii si rozstříleli Dubrovnik. V životě jsem tam nebyl, ale vyprávěla mi o něm maminka, která tam s babičkou Annou jezdívala k máři. Byly tam nóbl hotely a nóbl společnost, na korze vyhrávala vojenská kapela a běhali tam kluci-obchodníčci, snědí a hnědoocí a volali: „Kup bratko kudlu!" Dneska jsou tam mrtví a secesní pensiony a hotely na maděru. Jsem zvědav, až je to šílení přejde, jak dlouho bude trvat, než to dají do pořádku. Totéž jsem zvědav v našem, v československém případě, kdy se už také ti naši svobodně zvolení zástupci přestanou dohadovat a začnou se zabývat věcmi vážnými a důstojnými. Třeba novou ústavou a novými zákony. A vůbec, věcmi obecnými a národu prospěšnými. Protože to, co zatím dělají, je to staré známé „malá domů“ a národ jim globálně může být ukradený. Když tak přemýšlím nad nadcházejícími volbami, říkám si v duchu, koho si ti lidé zase zvolej a budou-li mít z čeho volit, protože zatím se pořád do čela tribun a řečnických pulpitů rvou sami gau- neři a vychcánkové a ti slušní mlčí a čekají, co bude dál. A taky přemýšlím, jak to udělat, aby se ti slušní už konečně namíchli a ty darebáky poslali, kam už dávno patří. Kdosi kdysi pronesl strašně moudrou pravdu. Že demokracii se musíme všichni učit. Tady v Jižní Africe si místní černoši, příslušně hecovaní lokálními odbory a marxistickými partajemi, představují demokracii taky všelijak. Jedni očekávají, že se budou celý den válet a nová - „jejich" - vláda, vláda demokratická a neapartheidní, je bude živit, i s jejich třemi manželkami a patnácti dětmi. Jiní zase dumají, že první, co bude, seženou si „plastikkartu“ a pak si budou žít. Představa, žeji vrazí do mašiny, zmáčknou pár knoflíčků a pak už jen budou chytat padající padesátirandovky, je přímo fascinující. Ti chytřejší, takřka koumesové, neplýtvají čas naivitami a drží se staré soudruž- ské poučky - co neukradneš, nemáš! Jejich recept je skoro 70 let starý, ale zase ne tak starý, aby se nechali odradit. Jsou to vesměs lidé „zocelení v boji", takže je neodradí naprosto nic. Minulý týden měli konečně sjezd, veřejný a slavný, po 40 letech, takže se jich tam sešlo skoro dvě stě duší a docela kltdně se dohodli, že půjdou tou starou a osvědčenou marxleninskou cestou. Když se dohodli, ukončili svoje sedění povstáním, čímž myslím, že vstali, zaťali pěstičky a zapěli internacionálu. Bylo to opravdu veselé. Koukal jsem na televizi do jejich řad a zjistil jsem, že jsou mezi nimi i bílé kádry. Ten nejbělejší byl soudruh Slovo, neboť kromě pleti má též bílé kučery a transparentní obroučky na brýlích. Potom tam byl ještě jeden, nějaký Fišl, jak jsem se později doslechl, akorát nevím, jestli je to ten Fišl z Čommisioner ulice od firmy Fišl & Rosenbaum, co jedou ty kůže, nebo ten druhý Fišl, co exportuje herinky. Jestli je na té televizi viděl tatínek, musel mít náramnou radost. Ještě veselejší bylo potom interview s nově zvoleným prvním tajemníkem soudruhem Chrisem Hani. Diskusi vedl známý politický komentátor pan Bishop a bylo radost se koukat. Odpovědi pana Flaniho byly tak zmatené, že v první chvíli nebylo zřejmé, o co jde. Lišák, říkal jsem si, dialekt icky zocelený kádr, chce určitě Bishopa zblbnout. Po několika minutách jsem však zjistil, že blbne sám, nahlas a naprosto suverénně. Na dotaz, proč se se svým spolkem drží tak sveřepě názvu „Komunistická strana Jižní Afriky", když celý svět včetně země budování a míru, která tuhle zrůdičku porodila, při jméně komunismus dostává křeče, náš milý přítel Hani prohlásil, že jihoafričtí komunisté po hloubkové analýze identifikovali stalinistické deformace a nastoupí novou cestu, kde deformací nebude. Když byl dotázán, jak se hodlají jihoafričtí soudruzi vypořádat s deformacemi leninskými, odvětil naivně, že o takových nikdy neslyšel. Dále se nechal slyšet, ze znárodňovat se rozhodně bude a na otázku, jak se to technicky provede, upřel zrak do dálek a přesvědčivě odvětil: „Bohatým se bude brát a chudým dávat. Naším cílem je vyrovnat sociální rozdíly a napravit to, co po sobě zanechal kapitalistický systém...“ Napovídal toho ještě celou fůru a mělo to ráz janošíkovské balady říznuté kmenovými tradicemi transkeiského lidu Xhosů. Diskuse byla zakončena vervním prohlášením, že náboženství rozhodně není opiátem lidstva, neboť on sám v Boha nevěří, ale jako hoch chodil na roráty. Čímž se dostal do dějin, neboť byl marxista-leninista, svým neopatrným popřením Leninovy these o církvi a neodpustitelnou benevolencí k rorátům se vydal na vratkou cestu revi- sionismu. Takže mi napadlo, kdo na něj právě zakládá osobní svazek... Jako dodatek možno prozradit, že stav komunistického členstva je 25.000 soudruhů, což hrdě konstatoval odstupující první tajemník Slovo. Jak je to s placením příspěvků, to jsme se nedověděli. A taky jsme se nedověděli, kdo tuhle partu financuje v těchto, pro rodnou stranu těžkých dobách. Představa, že by to mohli být znovu oni „blbí kapitalisté", kteří si opětovně začnou kupovat onen pověstný špagát, na kterém je jednou soudruzi pověsí, se zdá být obludnou. Nikoli však nemožnou při zjištění finančního debaklu bývalého „mírového tábora“. Dál už se tady nedělo nic moc, kromě toho, že dorazili nějací ANC exulanti, kteří žili skoro deset let v Tanzanii a teď se s velkou slávou vrátili. Postupně se budou vracet další a celkově jich má být kolem 40.000. Jihoafrická vláda se pochopitelně musí postarat o jejich bydlení, pracovní zařazení a zdravotní péči. Mají štěstí, že nejsou československými exulanty. Byli by překlasifikováni na „emigranty" či „valutové cizozemce“ a měli by po ptákách. Abych si polepšil kádrový profil, oznamuji, že poslouchám Moskvu. Ladil jsem si včera Československo, lačen novinek. Leč obého nebylo. A mám na to komunikáč, žádnou dvoulampovku! Naladil jsem však radio Moskva a jaký požitek! Zprávy od rána do večera, dokonce i pokusy o moderní hudbu, která je přitom melodická. A co hlavního, novinky jsou podávány objektivně a pravdivě. Takže mám už chuť zvolat: po vzoru mátušky Rossiji! Mají tam jinak šílený zmatek, zima na krku a v obchodech vymeteno, ale tak se mi nějak zdá, že snaha řešit problémy je víc než viditelná. Pan Gorbačov je sice trochu rozmrzelý, ale jak situace ukazuje, i on začíná chápat, že čas se nedá zastavit. Lépe řečeno, je natolik inteligentní, že zbytečně nevyskakuje. Kéž by Bůh dal a osvítil i ty ostatní, jak v nešťastné Jugoslávii tak v doposud štastném Československu, ty, jejichž dějinný čas dávno vypršel, aby si to uvědomili a tiše odešli. Byla by to rozhodně největší služba národu a celému lidstvu. A bylo by to nóbl. Jako za starých časů, když maminka s babičkou jezdily do Dubrovniku, který ještě nebyl rozstřílený. Zbytečně a nesmyslně, zbytečnými a hloupými lidmi, ať již patří do .kteréhokoliv tábora či nácie. Kdyby si uvědomili, že jejich děti budou jednou soudit všechnu tu zlobu a malost a nepředstavitelnou pýchu a že je nemilosrdně odsoudí, snad by se zamysleli a podali si ruce. Především v těchto dnech. Ve dnech pokoje, míru a hlavně naděje, kterou j>řed mnoha a mnoha stoletími přinesl Bozi syn oné prapodivné specii, která si říká člověk. Nechci se rouhat, ale musela to být obrovská láska, když se pak rozhodl vykoupit tuto nenapravitelnou verbež svým životem. Pro mnohé budou tyto letošní vánoce chudé a těžké. Měly by být však tím radostnější. Radostnější poznáním, že naděje je stále přítomná a čím dříve pochopíme Jeho velikost a svoji naprostou nicotnost a pomíjivost, tím dříve si začneme pomáhat a mít se rádi. Aby se to stalo co nejdřív, to přeju vám, co tohle, čtete, a taky sobě. Neboť teprve potom budeme moci s důvěrou a jistotou začít něco pořádného. Johannesburg, 13. prosince 1991 ■ POLYGON 8/91 -19 [pageend19]Na ztracené vartě Josef Koláček „Rosu dejte, nebesa, shůry, a oblakové dštěte spravedlivého. Otevři se země a vypuč Spasitele. “ První slovo této latinské antifony „Rorate caeli desuper...“ dalo podnět naší krásné mateřštině, aby vytvořilo prosincově hřejivé slovo „roráty“. Ani jako malým školákům nám nebylo zatěžko vstávat o pěti hodinách ráno, abychom zavčas doběhli - tma netma, závěje nezávěje či plískanice ne- plískanice - ,41a rorec“, jak jsme si zkracovali liturgicky vznešený název rorátů, tedy adventní mše svaté, u nás v Bystrci v šest hodin ráno. A tam v kostele v blikání mnoha svic sálala po staletí neotřelá krása adventních písní z doby Karla IV. Neodlučitelným dvojčetem každého adventu bylo pro nás kluky výnosné roznášení zabíjačky. Až jako dospělý jsem v tom objevil malý příklad sousedské solidarity a lidsky krásné řešení nedostatku ledniček. Tehdy měl u nás ve vsi lednici jen řezník anebo hospodský, kteří chladili ledem; nasekali ho ledaři na zamrzlé řece nebo na jezeře. Většinou už se stmívalo nebo i za tmy jsem chodíval s konvičkou trdelnice a s kabelou jitrnic, jelit, kus ovaru či masa s hrstí, ale pořádnou, škvarků ode dveří ke dveřím a všude něco káplo. Někde pěta- dvacetník, jinde padesátník. Kapka ke kapce, takže nakonec jsem měl dost na koupení baterky, jejíž světelný kužel dosvítil až na věžní hodiny. A to bylo pro mne tehdy něco! V poslední době dostávám hodně dopisů (Zdislavina anketa dosáhla od dubna do adventu 8201 účastníků) a v mnoha z nich jsou pěkná, někdy až k slzám úchvatná svědectví; tedy žádný šesták či padesátník od cesty! Žiji v Římě v meluzíně zpráv a hlášení tiskových agentur, brodím se závějemi ; všemožných i nemožných informací a mívám někdy pocit, že vnímám svět více přes terminal kompjútru, titulky novin či přes televizní obrazovku než vlastním prožitkem, vlastníma očima. A právě tahle svědectví mi dávají možnost vstoupit do života našich doma, jako bych nikdy nemusel odtud odejít. Čirý epik z Drahanské vysočiny, otec Jan, mě osvěžil (musel jsem potají utírat slzičky radosti při čtení) touto kapkou rosy. „V novém školním roce začalo náboženství. Mám těch malých capartů na naší malotřídce pětatřicet. Ti větší jezdí do Ostrova, jak jsme říkávali >do měšťankyc Tam jich mám sedmadvacet. Dojíždí tam pan kaplan z Jedovnic. A ten hned první hodinu dal děckám jakýsi písemný test, kde byly otázky: jak se jmenuješ, kdy ses narodil, kolik máš sourozenců, proč chodíš do náboženství, čím bys chtěl být a jaký je tvůj vzor či hrdina. U té poslední říká: Kluci, to může být třeba Vinetou. A vy, děvčata, můžete klidně napsat Lutka nebo Merta a podobně. - Přiznám se, že jsem byl trochu naměkko, když jsem se dověděl, že ti naši psali převážně: Tatínek a pan farář. Jiní: Otec Jan. - Kolikrát jsem je v duchu nazval >bandou< a oni jsou schopni udělat člověku dobře u jeho sešívaného srdce. A tak si říkávám: Že by to přece jen nebyla taková banda?“ Někdy cítím až hlodavou potřebu dovědět se něco kladného, něco na potěšení. Kdysi jsem se uchyloval ke čtení pohádek. Už to nestačí. Mívám stále víc za zlé režisérům, filmařům, kameramanům, dramatikům, že pod záminkou pravdy v umění či informace se brodí a čvachtají jen v tom špinavém a odporném, jehož je v lidském životě až až. Proto mi bylo po setkání s novinářem na ravenském biskupském stolci, Ersiliem Toninim, jako bych si pořádně lokl elixíru života. První housle při oné neformální výměně názorů v novinářském klubu hrál titulek na první straně Corriere della Sera - ’Zavraždila rodiče’. Bravo! Jsi naším hrdinou. -Uhýbal jsem, ale neuhnul. 120 učitelů svolaných do Montechia di Crosara, městečka nedaleko Verony, bylo konsternováno, když se dovídali, že Pietro Maso, 191etý vrah svých rodičů, dostává ve vězení mnoho dopisů od svých vrstevníků a od dívek i nabídky k sňatku. Jednotlivé detaily té historie se podobají projektilům, jež sviští kolem uší. Zhýčkanému synáčkovi nestačilo, že mu rodiče plnili téměř všechna přání. Chtěl mít všechen jejich majetek, a to hned, aby mohl žít na vysoké noze. 17. dubna večer, za pomoci svých kumpánů Giorgia Carbonina a Paola Ca- vazzy, utloukl železnou tyčí otce i matku a pak s klidem Angličana odjeli do diskotéky protančit celou noc. Když je policie zatýkala, byli náramně udiveni. Vůbec je nenapadlo, že by to mohlo mít takové následky. Dvojnásobný vrah Pietro to potvrdil otřesným výrokem po palbě otázek vyšetřovatelů: „No tak dobrá, udělal jsem strašnou pitomost!“ - ovšem použil brutálního výrazu, čtrnáctikarátové sprostoty. Veškeré mravní hodnoty - vygumováno! Basa tvrdí muziku. A tento part převzala zpráva z Osaky: V pátek 22. listopadu zemřela po osmidenní agónii studentka Sawa Mizumoto, kterou dva spolužáci a dvě spolužačky tak zběsile bili na dvoře Toynaka Junior High School, že jí rozbili lebku. A nikdo se té ubohé nezaslal. Žádný z učitelů ani dohližitelů si toho nevšimnul. Až ti čtyři útočníci utekli, našli zkrvácenou Sa- wu ležet na zemi. I když byla ihned dopravena do nemocnice, nebylo pro ni záchrany. Upadla do agónie, z níž se už neprohrála. Obviněný ředitel školy se udiveně bránil: „Neuvědomoval jsem si, že by ta dívka měla potíže, že by si na ní ostatní zchlazo- vali žáhu!“ A já se nemohl ani zaštítit obvyklým tahem: „Něco takového není u nás doma možné!“ Jako sýček houkala vzpomínka na dopis mého přítele Edy: „Až uhrančivě se mi vryl do paměti obrázek z autobusového nádraží v H. B. Dva mladíci v černém, jeden se všemi insigniemi ’satanisty’, druhý byl oděn méně nápadně, asi provázel toho, snad svého učitele. Použil jsem žehnání - v noci jsem pak prožíval malé peklo, úděsné sny. Říkal jsem si, jaká je sfla toho ’šaj- tana’. Tu jistě nepomůže jen chodit do kostela; tomuto vládci temnot lze čelit jen čistým srdcem, s Kristem v eucharistii, a s pomocí naší nebeské Matky. Kdesi jsem četl, že podstata těch největších lotrů, zločinců, despotů, je nevyznaný, zamlčený hřích...“ Nepřiložil žádné statistické údaje na dotvrzení svého výkladu, ale nedávná informace kardinála Tomáška o šířícím se satanismu v našich zemích leccos napovídá. I v tom novinářském klubu jeden kolega dal k lepšímu požadavek P. Amortha, který se obrátil na italskou biskupskou konferenci, aby ustavila národní sekci pro výchovu a koordinaci exorcistů. „Žádostí o exorcis- my je tolik, že na ně nestačí těch několik kněží, kteří jsou tím pověřeni. Poplašným znamením je bujení satanistických sekt, jejich sadistických ’černých mší’, bujení okultismu a esoterismu. V Itálii se více než 12 milionů lidí obrací na černé mágy, chodí ke kartářkám nebo se zúčastňuje spiritistic- kých sedánek. A to vše oslabuje obranu člověka proti zlu. Vždyť kde chybí živá víra, tam se zahnízdí zlý duch. Od spiritismu je k němu jen krůček.“ Mons Tonini se tvářil, jako by neposlouchal. To nevydržela jedna kolegyně a vytáhla na něj celý seznam moderních hříchů, aby jí určil, které je největší pokušení současného člověka. Vypočítávala mu na prstech: Je to zneužívání drog, korupce, mlčení ke zločinům, závist, bezuzdná chtivost peněz, povýšenectví, kariérismus, znečišťování prostředí, daňové podvody, rasismus? Odpověděl jí svým konejšivým otcovským hlasem: „První a nejzhoubnější pokušení je - zoufalství. Přichází na každého. Stačí nějaká těžkost či nemoc a zoufalství už číhá a doslova hypnotizuje duši.“ A nejrozšířenější moderní hřích?, vytřeštila půvabná kolegyně. - „Nedostatek lásky. Působit bližnímu zlo, působit mu utrpení, využívat ho pro své cíle, pohrdat jím, odsuzovat ho - to je hřích s Kainovým znamením. Což toho nejsou plné noviny? Konstruují se uměle procesy bez důkazů a bez odvolání, dělají se demagogické apely na veřejné mínění, aby se zničila dobrá pověst nějaké osoby, použije se k tomu státní televize, aby ji odsoudil celý národ. V němčině existuje přesný výraz ’der Rufmörder’ - vrah 20 - POLYGON 8/91 [pageend20]dobré pověsti. Kolik takových vrahů s televizní kamerou nebo perem mezi námi chodí!“ Ta půvabná kolegyni až syčivé formulovala všeobecný pocit většiny lidí. Svět je zlý. zkažený, prohnilý, krutý, nespravedlivý, sadistický, prostě se v něm už nedá ani dýchat, natož žít! Mons Tonini zvedl obočí, u kořene nosu se mu prohloubila vráska a přes své jinak konejšivé brejličky vystřelil bojovný pohled: „Vůbec ne! Běda nám, kdybychom opakovali do nekonečna, že to jsou všeobecné úbytě. Ve světě je víc ctnosti a dobra než hříchu a zda, vždyť právě kvůli tomu ještě základy světa a života v něm odolávají. Kdyby bylo zlo mnohem více rozšířeno než dobro, bylo by senzací, kdyby třeba televizní noviny přinesly reportáž, jak matka kojí své dítě, a ne, jako dnes, kdy vybub- nuje s otřesnou chladnokrevností, že matka opustila své dítě; už ne, že je zabila ve svém lůně. To je pro objektivní informaci tabu. - Když mě můj biskup posílal do Salsomaggiore jako faráře, dával mi radu: “Podívej se vždycky na rub medaile! - Můj optimismus se nazývá křesťanská naděje.,, Ilustroval jsem to příběhem otce Jana: “Bylo to v pátém ročníku, po jáhenském svěcení, když nás rektor mons Poul poslal vyřídit nějakou věc do Ústí nad Labem. Spolubratr Jenda Tampír, bývalý pekař a řidič z povolání, měl tehdy na zahradě semináře auto sester premonstránek ze Skalice; ve volném čase je opravoval. Vzali jsme tedy auto na zkušební jízdu. Vše jsme vyřídili a jeli z města zpět. Ve Střekově nás stopoval nějaký vlasatec. Jenda zastavil a ptá se: „Kam to potřebuješ?“ „Do Litoměřic,“ řekl. „My tam taky jedem, ale běž se nejdříve dát ostříhat!“, a šlápl na plyn a byli jsme pryč. „Brácho, udělals chybu,“ říkám mu. „Máme oba kolárky, ten kluk vidí, že jsme faráři. Možná to bylo poprvé v životě, kdy se setkal s knězem. A ty ho takhle odbudeš!“ .Když mně je z těch vlasatců nanic.“ usrkl. „Abys je někdy nepotřeboval!“ „To bych rád věděl, kde?“, sekl po mně. Po vysvěcení nastoupil Jenda jako kaplan do Klatov a excurrendo spravoval Bez- děkov. Pustil se tam do opravy kostela. Když jsem ho tam navštívil, ukazoval mi hrdě opravený chrám a povídá: „Víš, kdo mi tu s celou střechou a pak i s fasádou pomáhal? Vlasatci! Sami přišli, sami se nabídli, že tu nedaleko trampují, že mívají dost času. Odvedli kus pěkné práce a nic si za to nevzali. Mockrát jsem si vzpomněl na toho stopaře a v duchu jsem se mu moc omlouval...“ (Řím, 24. listopadu 1991) ■ Malin anebo Brána historie se otvírá Helena Kosková „Brána historie se otvírá Vstupují, kdo chtějí vidět Vystupuje to, co bylo..." Verše Harry Martinsona, švédského básníka a nositele Nobelovy ceny, jsou inspirovány monumentálními vraty vchodu Historického musea ve Stockholmu, jež jsou dílem sochaře Bror Marklunda. V průběhu roku 1991 se dvakrát tyto dveře otevřely, aby na krátký okamžik magií silného uměleckého zážitku umožnily návštěvníkům vstoupit do světa, ve kterém neplatí omezené časové a národní hranice. Poprvé to byl v květnu svět Jiřího Koláře, jehož soubornou výstavu v prostorách Historického musea zahájil pan president - podruhé v srpnu významná událost stockholmské operní sezóny, premiéra opery Malin aneb Brána historie se otvírá. Setkání Václava Havla, jehož - jak sám řekl - „osud zavál do Stockholmu v roli presidenta“, s Jiřím Kolářem, kterému v zahajovací řeči poděkoval za všechno, co pro něj osobně a pro celou českou kulturu znamenal, bylo náhodné. Výstava i den zahájení byla plánována dlouho před tím, než byl stanoven termín presidentovy návštěvy. Nebyla to však jen šťastná náhoda, že před návštěvníky, „kteří chtěli vidět, vystoupilo to, co bylo“ v posledních desítiletích jednou z významných součástí české kultury. V pozadí této šťastné náhody bylo mnoho nadšení a obětavé práce, kterou dobře ilustruje téměř „kolářovská“ historie opery „Malin“. Jejím prvním nepřímým podnětem bylo rozhodnutí šéfa Historického musea, Olle Isakssona, poskytnout skladateli Yorstenu Nilssonovi prostory musea pro koncertní činnost. V roce 1983 se zrodila myšlenka na spolupráci mezi Státním historickým museem a Královským dramatickým divadlem, Operou ve Stockholmu, která by umožnila uskutečnit operní představení v Historickém museu. Byla utvořena pracovní skupina, skládající se z dvou pracovníků musea, českého architekta a scenáristy Jana Poláška a jeho ženy, Zuzany Poláškové, autorky libreta, režiséra Jana Zetter- berga a skladatele Torstena Nilssona. Libreto je inspirováno Marklundovými vraty vchodu Historického musea, která znázorňují nordickou historii od pravěku do dnešní doby. Tematicky obsahují dva hlavní celky - část pohanskou s centrální figurou boha Oděna a část křesťanskou s mnichem Ansgarem a prvním křesťanským kostelem. Jednotlivé, volně zvolené obrazy z reliéfových polí jsou inspiračním základem děje opery: desetiletá dívka Malin je jimi tak zaujata, že zapomene na své okolí a jednotlivé výjevy prožívá ve své fantazii. Zúčastní se rituální oslavy Boha plodnosti - Boha slunce, denního života vikingských bojovníků, středověkého trhu, prožívá hrůzu nebezpečí blížící se války, prochází historií, aby se opět navrátila do přítomnosti. Zcela nekonvenční je forma opery, která slučuje různé větve umění: poesii, hudbu, výtvarné umění současné s uměním minulosti, s archeologií, historií a mýtem K jednotlivým dějstvím je použito různých prostředí Historického musea, a to jak interiérů budovy a exponátů, tak i prostoru před vchodem s pozadím vstupních vrat a prostředí musejního dvora. Účinkující v dobových kostýmech, vyrobených pro toto představení podle původních předloh, putují společně s návštěvníky místnostmi a prostředím Historického musea, putují dějem opery, putují historií. Torsten Nilsson ve své komposici používá současných hudebních nástrojů společně s kopiemi hudebních nástrojů historických dob a zvukových nástrojů prehistorických. Jeho základním principem je sloučit hudební řeč historických hudebních nástrojů a zvukových prehistorických efektů s hudební řečí současné moderní vážné hudby. Kromě dvacetičlenného orchestru a sólistů má v díle důležitou roli sbor. Premiéra 30. srpna 1991 v režii Conny- ho Borga a šest představení, která následovala, byla kritikou označena za unikátní a fascinující zážitek, za jeden z nejdůležitějších projektů Stockholmské opery. Můžeme jen doufat, že umělecká originalita a scénická náročnost, vyžadující velké provozní náklady, nebudou překážkou, ale spíše důvodem k tomu, aby byl tento náročný projekt brzy znovu uskutečněn. Českým návštěvníkům Stockholmu lze každopádně vřele doporučit návštěvu Historického musea, kde manželé Poláškovi jsou jedni z těch mnoha Čechů ve světě, kteří se významným způsobem podílejí na kulturním životě země, ve které žijí a kterou obohacují ze zdrojů české kultury. ■ POLYGON 8/91 - 21 Malin anebo Brána historie se otvírá Helena Kosková [pageend21]MANIPULACE Vlastimil Radkovický Manipulace ve smyslu společenském je jev, při kterém dochází ke zneužívání síly, nadřízenosti, moci a vlivu na jedince, skupiny i celé národy, se záměrem dosáhnout nepřímého prospěchu manipulátorů, případně získat jiné ne příliš čestné a mravní cíle. Manipulace vytvářejí předstupeň pro vydírání, teror a další formy využívání a zneužívání manipulovaných. S manipulacemi se můžeme setkat v rodinách, ve školách, na pracovištích, v obcích, v politických hnutích, ale i v národních a státních útvarech. Všeobecně známá nemorálnost manipulací nutí manipulátory - alespoň v úvodních fázích - skrývat úmysl a finální záměr. Stupně a formy skrývání mají velmi rozmanité podoby, nezřídka důmyslně rafinované. Úspěšnost manipulací je značně závislá na intelektuální úrovni manipulovaných, správném odhadu stávající situace, stejně tak i na úrovni a možnostech manipulátorů. Jednotlivé formy i fáze manipulací lze řadit do kategorií významových, dů- sledkových, situačních, skupinových, právních, politických, časových apod. Velmi žádoucí je včas prohlédnout formy manipulací, tedy nejenom je zpětně analyzovat, ale odhalit je v době, kdy ještě nevznikly významnější škody. Zabraňovat manipulacím by mělo být morálně i právně stejně samozřejmé jako zabraňovat zakládání požárů, únosům, padělání peněz a jiným podobným negativním společenským jevům. Nejzávažnější formou manipulací jsou manipulace politické, protože v následných důsledkových vazbách postihují velké skupiny občanů i celé národy a vedou často až ke katastrofám. Lze připomenout jak éru vzniku a nástupu nacismu, stejně tak „lido- vlády“ v SSSR, za pozornost ovšem stojí i návazné manipulace v nedávných podru- čenských zemích a státech SSSR. Už proto, že se s výsledky předchozích manipulací setkáváme dodnes - a také je na ně i v současnosti přímo navazováno. Návaznost lze pozorovat jak v přebírání osvědčených metod, tak i v jejich „tvůrčím“ doplňování a zdokonalování. K zaštítění manipulačních záměrů se nejlépe hodí ušlechtilé idee ve formě programů: sociální spravedlnost (Lenin, Gottwald...), blaho národa nebo rasy (Hitler, Mandela...), posílení nebo naplnění náboženského cíle (Křižácké války, okupace Kuvajtu...) atd. Nejúspěšnějších manipulačních výsledků bylo dosaženo především v údobích velkých změn, kdy bylo mnoho lidí nuceno snášet různé formy strádání nebo utrpení, jako byly např. situace po první i druhé světové válce, po velké vlně krize v třicátých létech, ovšem i jaká je i nyní po totálním krachu reálného socialismu. Náhlé negativní změny, které se projevují v životě mnoha jedinců, mají obvykle silně gradované a širší příčiny, jejichž souhrn ve všech vzniklých vazbách není pro většinu postižených k pochopení. Tím vzniká obrovský prostor pro aplikace mnohých manipulací. Charakteristickým rysem všech manipulací je především používání polopravd a poloargumentů, nejčastěji ještě řazených a seskupovaných do pseudologických celků. Manipulátoři propojují idee a programy s variacemi polopravd a poloargumentů v takových kombinacích, které takticky navazují na nejsoučasnější situaci a sféry nejpalčivějších problémů. Používají k tomu hlavně veřejné sdělovací prostředky, bez nichž by se účinky manipulací projevily až za velmi dlouhou dobu, a navíc by ztratily strategicky důležité časové a situační působení. Nejideálnější pro manipulátory ovšem je osobní účast (nebo alespoň významný vliv) v politických sférách s přímou návazností na parlament a vládu. V současném Československu jsou klasickým příkladem manipulací - a zasahují velkou část národa - snahy některých slovenských politiků o vytvoření samostatného Slovenska. Ušlechtilá a většině Slováků lichotivá idea o plném uplatnění národa je ale pouze pseudoargumentem, protože tvrdošíjně odmítá zohlednit všechny existující i perspektivní faktory a vazby vnitrostátní i mezinárodní. Ignorace politických, ekonomických i dějinných poznatků, i mnohých varovných hlasů významných světových kapacit, včetně již se projevujících negativních dopadů na stát ve formě ztráty prestiže a nechuti zahraničního kapitálu k investicím, se výkřiky ,My to chceme, af si říká kdo chce co chce, af to stojí co to stojí!“ povážlivě blíží lacinému hospodskému furiantství. Přesto jsou formy manipulací úspěšné, protože v obtížné situaci jsou masy náchylné věřit čemukoliv, co má charakter slibu na rychlou změnu k lepšímu - bez významnější snahy cokoliv domýšlet. Infikovaná „spásná idea“ vyřazuje důslednou logiku jako nežádoucí až škodlivý element, emociální složky mají rozhodující vliv. Rafinované politické projevy programově počítají s národním cítěním a hrdostí, proto tu více, tam méně - ale vždy! - obsahují i prvky odporu až nenávisti k národům jiným. Samozřejmě ne vždy přímo a útočně, ale v náznacích všem zcela srozumitelných. Proto za potíže na Slovensku mohou především „nadřízení“ Češi v Praze, federace není dobré státní uspořádání, podívejte se, kolik špatného nám za ta léta přinesla, vždy jsme trpěli a byli utlačováni centralistickým systémem, nejsvětlejší stránkou historie Slovenska je údobí samostatnosti v čele s dr. J. Tisem, atd. Slovenské hromadné sdělovací prostředky (především tisk) tyto tendence patřičně umocňují a v mnoha variacích je denně servírují celému Slovensku. Je to velmi spolehlivá metoda, jak pro ideu získat nejširší podporu lidu, ovšem se stejně spolehlivým následným negativním dopadem především na tento lid, jak nám mnohé obdobné příklady minulosti varovně připomínají. Manipulace s lidem se odehrávají i v jiných polohách. Lid je přesvědčován, že z ekonomických, politických i taktických důvodů bylo třeba do renovace a privatizace hospodářské sféry zapojit naplno i úspory obyvatelstva. Nejde ovšem o pár desítek tisíc korun drobného střádala, u mnohých jedinců jde o statisíce a miliony korun, získaných dlouholetým okrádáním spotřebitelů a zákazníků, o příjmy korupční, odměny za aktivní práci a spolupráci s totalitním režimem, např. i o úspory z platů bývalých ministrů, tajemníků ÚV KSČ, důstojníků StB a jiných špičkových nomenklaturních pracovníků, nebo o úspory ze závratných honorářů servilních bezpáteřních národních a jiných umělců. Legalizací těchto „špičkových" peněz byl legalizován i způsob jejich nabytí. Tedy zloději, podvodníci, cyničtí usurpátoři moci, bezcharakterní jedinci až se zločineckými znaky, ti všichni dostávají šanci - a také jí patřičně využívají - stát se váženými a významnými podnikateli nebo vlastníky významných majetkových hodnot. A tak mnozí vstupují do sféry podnikání s hluboce zafixovanými nečestnými a nemorálními návyky i způsoby, které se jim v nedávné minulosti tolik osvědčily - ale které nemají se seriosním podnikáním nic společného! Tito podnikatelé budou zaměstnávat „lid“, který se v minulosti neodhodlal krást, podvádět a „podnikat“ na takové úrovni, jako oni... nebo své spoluobčany udávat, soudit, věznit. I touto sametovou manipulací byl lid podveden ve své víře ve spravedlivé súčto- vání s totalitní minulostí a se vším neřádstvem z totality vyrostlým. Na velmi dobré úrovni se odehrává manipulace s emigranty ve frašce nazývané mimosoudní rehabilitace. Základní fakt, že všichni ti, kteří opustili zem komunistického nelidského režimu, byli také tímto režimem o své majetky pseudozákonem okradeni, je zatlačován do pozadí cynickou argumentací, že „stát na odškodnění nemá prostředky“, případně i „však emigranti zbohatli jinde“ apod. Toto pojetí práva je v zemích s demokratickým zřízením celosvětovým unikátem! Už proto, že se zákon o mimosoudních rehabilitacích ani nenamáhá zohlednit skutečnost, že mnozí emig22 - POLYGON 8/91 [pageend22]ranti jsou občany ČSFR! Stát vědomě trestá podruhé tuto velkou skupinu vlastních občanů tím, žeje vyčleňuje z rehabilitačního procesu, čímž z nich vytváří druhou kategorii občanů, občanů druhořadých. K diskriminační manipulaci posloužila krajně nedemokratická a ostudná obezlička, nadřazující místo pobytu občana nad jeho státní příslušnost. Naprostá většina obyvatel ČSFR je k tomuto nehoráznému pošlapávání práv zcela lhostejná, protože zápasí s problémy jinými, které ji daleko více zatěžují. A mnohým dokonce „šlápnutí“ na emigranty velice vyhovuje, ať z ideologických důvodů, nebo že užívají majetků po emigrantech výhodně získaných, případně i jen ze škodolibé radosti z toho, že na ty „frajery s pěknými auty“ někdo šlápnul. Lhostejnost k bezpráví a k manipulacím, jak si mohl každý dospělý občan ČSFR vícekrát ověřit, je lhostejností velice ošidnou a hlavně nesmírně krátkozrakou. Buď existují a fungují zásady demokracie a tím i práva trvale a pro všechny - nebo jsou demokracie a tím i práva jen předstírány. Se všemi důsledky i pro lhostejného občana! Lhostejnost v tomto směru není nepodobná lhostejnosti a pasivitě při požáru nebo vážné dopravní nehodě, protože dnešní lhostejný divák se může stát zítra jejich obětí jen pro lhostejnost a pasivitu jiných. Velmi zajímavé a poučné manipulace probíhají v souvislosti s bývalými komunistickými organisacemi KSČ, KSS a SSM. Rozhodnutí o navrácení majetku těchto mafiosních organi sací (kradeného desítky let ze státních rozpočtů) je provázeno náhle vzniklými a téměř neřešitelnými majetkoprávními problémy: tu byl významný objekt převeden rafinovaně na „nezávadnou“ organisaci, tam se ztratí protokolárně evidovaný (!) archiv celého oddělení bývalého ÚV KSČ, zahraniční devizová konta se „nevysvětlitelnými“ procesy scvrknou ze statisícových hodnot na bezvýznamné desítkové symbolické položky, atd. Velkoryse poskytnuté dvouleté období pro manipulace a machinace přináší ovoce... Komunistické hnutí v ČSFR ale pilně působí i v oblasti manipulací s nemateriál- ními hodnotami. Silná stařecká členská základna, jejíž mnozí členové už před 40 léty pod vedením tajemníků organisovali podpisové akce za vynesení trestů smrti pro zrádnou bandu Slánského, jsou nyní opět stranou formováni k přijetí a prosazování nových programů. Dokonce i takových programů, ve kterých komunistická strana není vedoucí silou ve státě (ale mohla by být, když se zase sjednotíme!), výrobní prostředky nemusejí být nutně zespolečen- štěny (to spraví jeden dekret, jak dobře víme!), podnikatelé a bankéři USA i BRD přestali být kapitalistickými vydřiduchy dělnické třídy (to je přechodná forma!), president USA už není imperialistickým zločincem ohrožujícím světový mír (i jednání je forma boje za „naši věc“!). Komunistické hnutí se profesionální manipulací sebevědomě zařazuje do staronové role ochránkyně práv dělnické třídy (kterou už tolikrát úspěšně podvedlo a zneužilo), bojuje proti úniku čs. majetku do rukou cizinců (zásadově: ať zrádný emigrant nedostane zpět ani jemu ukradenou zahrádku s altánkem, tu ať dále užívá dělnická třída prostřednictvím svého dříve „svobodně“ zvoleného zástupce, nyní na zaslouženém odpočinku!), komunistické hnutí navrhuje velkorysý program sociálních jistot (aniž se zajímá o vznik finančních zdrojů pro tyto jistoty), atd. Faktem ale zůstává, že komunisté mají mnoho sympatií zejména těch občanů, kteří jsou schopni politické dění vidět a posuzovat výhradně „železnou logikou“ svého životního rozhledu a stylu: „Za vlády komunistů nám bylo lip!“ A není jich málo! Tato vrstva obyvatelstva je ideálním „materiálem“ pro manipulace, zejména při volbách všeho druhu. Druhé výročí „sametové“ revoluce především připomíná, že rozpor mezi sametem a revolucí nejen nadále trvá, ale s přibývajícím časem prokazuje stále výraznější úbytek hodnot, pro které revoluce vzplála. Podstatná většina obyvatelstva je politikařením a průvodními manipulacemi zcela znechucena (což varovně signalisovaly už komunální volby), ztrácí chuť k aktivní účasti na politickém životě - a tím ponechává prostor pro další formy manipulací nezodpovědných a rozhádaných politiků. To není nejpříjemnější bilance - pokud siji ovšem nenecháme překrýt manipulačním výčtem „převažujících kladů“. ■ Zmobilizujme rozum proti emocím! Pavel Stiller Dva roky po nádherné euforii sametové revoluce přepadla oba stále ještě churavějící národní organismy nová horečka a nový strach: prudký zápal slovenského nacionalismu a nutkavá obava z rozpadu společného státu. Traumatické zážitky české politiky ze zářijové katastrofy 1938, neblahé existence Slovenského štátu a sovětskou okupací nedořešené, asymetrické federace 1968 vyplavaly znovu na povrch každodenního politického klání. Po čtvrté během 70 let samostatnosti se slovenská otázka stala pro Čechy noční můrou, téměř neřešitelným problémem, politickou hrozbou a výzvou. Slovensko se dnes jeví mnoha lidem jako faktor nejistoty, nespolehlivý bratr, v rozhodující chvíli potíže dělající partner. Ačkoliv si česká politická reprezentace se stále novými slovenskými požadavky pomalu neví rady a ztrácí pevnou půdu pod nohama, nezdá se nastalá situace nestranným pozorovatelům ani beznadějná, ani zvláště překvapující. Politikové a jůristé obou táborů jsou příliš zakousnuti do státoprávní problematiky a kluzkých kliček budoucích paragrafů, než aby pro stromy viděli les, totiž národ. A slovenský národ, jak další analýza ještě ukáže, nechce a ani nemůže chtít rozpad československého státu, zánik federace a úplné osamostatnění. Nekonečné a málo plodné spory politiků nastolují automaticky otázku, co si vlastně přejí oba národy, co si myslí jejich tzv. mlčící většiny. Jestliže se slovenští politikové jakékoli barvy, konkrétně rodina Čamogurských a pan Mečiar, odvažují příliš daleko a pře- střelují svůj jinak pochopitelný cíl, jestliže se v dramaticky přihrocené situaci chovají nerozumně a nerealisticky, je třeba se přes jejich hlavy přímo obrátit ke slovenskému národu, k jeho mlčící a mezitím dost zděšené většině. Organicky a funkčně uspořádaná federace je maximální hranicí, za kterou česká politika jít nemůže. Slovenský požadavek plné státní suverenity s jejími atributy, jako je vlastní měna, armáda a zahraniční zastoupení, ústí do systému konfederace neboli dvoustátí, který v této formě ještě nikdy nikde neexistoval, natož fungoval. Zato spolkový systém zemí, kantonů, provincií či nesuverénních států, jaký byl zaveden např. v Německu, Rakousku, Švýcarsku, Indii, Brazílii, Kanadě, Austrálii a USA, je příkladný, praktický a finančně úsporný, i když ne bez problémů. Nejsou-li slovenští představitelé o státoprávní problematice dostatečně informováni, ať se podívají za domácí humna a poučí z dlouhodobých zkušeností západní Evropy. Tam nikdo netrpí komplexem přehnané samostatnosti, ačkoli např. BavoPOLYGON 8/91 - 23 [pageend23]ři a Sasové jsou velmi hrdí na svůj „Freistaat“. V životě jsou důležitější reálné a fungující obsahy než prázdné právnické formulky. K lepšímu pochopení česko-sloven- ských vztahů a psychologických vazeb se nelze vyhnout malému exkursu do historie. V současné době se z dějinné paměti zase vynořuje duch Clevelandské úmluvy z října 1915 a především Pittsburské dohody z května 1918, ve které se Masaryk se zástupci českých a slovenských organizací v Americe domluvil na široké autonomii Slovenska v budoucím čs. státě. TGM mínil - česká politika za první republiky měnila. Masarykův princip konsensu národů stejně jako další ideální představy a dobře míněná předsevzetí zahraničního odboje narazily v mladičké ČSR při praktickém řešení slovenské a německé otázky na značné obtíže, na objektivní a subjektivní překážky. Nevyvinuté struktury v oblasti hospodářství, státní správy a školství na Slovensku, jakož i vysoký stupeň industrializace a nadměrné zastoupení německého úřednictva v Sudetech (severní Čechy, Slezsko a Ostravsko) si po roce 1918 vynutily korekturu ze strany českého průměru, preferenci českého živlu. Potřebné „chirurgické“ zásahy vyvolaly v obou národních skupinách u postižených nebo nespokojených osob nelibost, řevnivost a pocit křivdy. Jako vládnoucí národ se Češi každému nezavděčili. Protože se mezi dobrým personálem samozřejmě našel také špatný, ozývala se co chvíli hořká kritika. Český pošťák, učitel a policajt „voněl“ halt jen někomu, ať to bylo v pohraničí nebo na Slovensku. Krátkozraká provinčnost a lokální egoismus velké části českých, slovenských a německých politiků předválečné éry stály naopak v cestě rozumnému kompromisu, velkorysé a dlouhodeché úpravě národnostních problémů ve smyslu ekonomické a kulturní autonomie. Mnozí čeští politiko- , vé, vyrostlí v Rakousku minulého století, měli ještě ve 20. letech tendenci opakovat chyby Habsburků, dělat stejně neperspektivní menšinovou politiku, jen s opačným znaménkem. Masarykem propagované „odrakouštění“ si vykládal každý po svém, podle svých partikulárních zájmů. Výhybky k dnešnímu česko-slovenské mu konfliktu byly však postaveny podstatně dříve, v rakousko-uherském „vyrovná- ní“ 1867. Prusko svévolně rozbilo řád střední Evropy, vyrostlý po 301eté válce: svou neodpovědnou a kořistnickou politikou vyboxovalo Rakousko z Německého spolku a po porážce u Hradce Králové 1866 ho nutilo následovat dobrodružný kurs císařského Německa, ústící do 1. světové války. Oslabená podunajská monarchie se zalekla spravedlivého uspořádání ve vícestranné federaci a hledala záchranu v sebevražedném imperialismu podle klasické zásady „rozděl a panuj!“. Nouzová konstrukce rakousko-uherské- ho dualismu byla namířena proti slovanským národům a speciálně proti zemím České koruny a jejich „bohmským“ zájmům. Kulturně neobyčejně plodná a hospodářsky neméně úspěšná symbióza Čechů, Němců a Židů v Čechách, na Moravě a ve Slezsku nebyla do jednostranného „vyrovnání* zahrnuta. Pod vídeňským centralismem trpěli v „Česku“ jak Češi, tak Němci, i když „bohmští** Němci dost profitovali z vládnoucího postavení německé „menšiny“ v rakouské části monarchie, která tam tvořila jen třetinu obyvatelstva. Proti chybné orientaci habsburského domu mamě protestoval korunní princ Rudolf. Nevida východiska ze zaslepené politiky svého otce, spáchal 1889 sebevraždu. Dynastické uspořádání na úkor třetího, diskriminující České země jako hospodářsky a kulturně nej vy vinutější část monarchie, mohlo skončit jen tak, jak skončilo: válečnou katastrofou a rozpadem Rakous- ka-Uherska. Slováci, zrazeni Vídní, na tom byli podstatně hůř než Češi. Uherský stát byl okolo r. 1867 dost zaostalým útvarem. Také později odmítal demokratizaci, kterou prodělalo osvícenější Rakousko: ponechal si autoritativní režim, brzdil přirozený sociální vývoj, nepřipustil všeobecné volební právo a prováděl ostrou maďarizační politiku. V roce 1913 byli Slováci bez vlastního průmyslu a bank, bez gymnázií a národního divadla, tedy bez národní infrastruktury, kterouž si Češi mohli v bohaté míře vybudovat. Do nové republiky vstupovalo Slovensko bez demokratických tradic a s nezkušenými politiky. Do r. 1938 byly na Slovensku s vydatnou českou pomocí položeny základy demokratické společnosti s fungujícím hospodářstvím a svéráznou kulturou. Nebýt nacistického Německa, byla by slovenská autonomie pouhou otázkou času. Agresivní postup Třetí říše a slabost českých politiků, kteří na nacistického obra zírali jako králík na zmiji, posílily separatistické hnutí na Slovensku. Po mnichovském diktátu a vytvoření českomoravského „protentokrátu“ se - tak říkajíc zadními vrátky -- ustavil samostatný Slovenský štát z milosti nacistů. Na prahu možného rozkvětu se tak 1939 v Bratislavě etabloval totalitní systém, jenž své počáteční úspěchy brzy prohospodařil v diskriminačních zákonech, válečném dobrodružství, v poklonkování nacistům a v židovských transportech. Režim, odmítnutý velkou částí Slováků v povstání 1944, zmizel v propadlišti dějin. Krátké údobí demokratického vývoje, kdy se převážně katolické Slovensko s úspěchem bránilo prvnímu náporu komunismu, skončilo 1947 infámní likvidací Demokratické strany. Nechutnému divadlu české ne- komunistické strany jen trpně přihlížely, aniž si uvědomily ztrátu důležitého spojence. Od té doby se Slováci opět nacházeli v područí totalitní diktatury, tentokrát komunistické, která nemilosrdně zglajchšal- tovala vše, co se jí postavilo do cesty. Po protislovenských eskapádách Novotného nebylo během Pražského jara 1968 překvapením, že Slováci volali spíše po federali- zaci než po demokratizaci, aby si konečně zajistili nerušený národní vývoj. Českou státnost na čas ohrozili nacisté ze Sudet a hitlerovského Německa, jinak stále existovala, i za komunistů. Slováci naproti tomu měli svou státnost dosud převážně jen na papíre a jako touhu ve svém vědomí. Češi se proto musí naučit chápat odlišné historické důvody slovenských postojů a respektovat zvláštnosti slovenské identity. Ačkoliv Slovensko po r. 1948 z přerozdělování republikových finančních prostředků celkově značně získalo, trpělo po celou dobu nadvlády komunistů traumatem neexistence vlastního státu, komplexem méněcennosti vůči Čechům, kteří byli stále jakoby vpředu. Eklatantni chyby KSČ v národnostní politice, odkoukané od ruský šovinistických bolševiků, vidiny „buržoaz- nflio“ nacionalismu a „odnárodňovací“ vliv komunistického pragocentrismu na Slováky, přišedší do pražské centrály moci, prohloubily příkop mezi oběma národy. Krutá normalizace, prováděná Husákovým vedením, postihla Čechy nepoměrně více než Slováky, což je ale nesporně „zásluhou“ českých komunistů, ne slovenských. Česká inteligence se během Pražského jara silně angažovala ve prospěch demokratizace a humanizace nelidského režimu a „musela“ být proto pomstychtivou totalitní mocí více potrestána, více decimována. Prořídlé řady jí však neubraly na kvalitě a bojovnosti: hnutí Charty 77 ji rehabilitovalo doma, ve východní Evropě a na celém světě. Mladá česká generace - studenti, divadelníci a písničkáři - zahájila sametovou revoluci a povolala „do zbraně“ podobně morálně silnou „starou gardu“ disidentů a jiných odpůrců neschopného systému. Slováci se sice rychle připojili a byli také odvážní a radikální, ale stejně rychle propadli svému tradičnímu dilematu federali- zace až do odtržení, nebo důsledná demokratizace bez nenávisti, šovinismu, luďá- ctví a demagogie. V Čechách a na Moravě se tyto „zbytečné“, ale průvodní jevy každé moderní demokracie rovněž vyskytují, ale v mnohem menší, „civilizovanější“ míře. Hovoří-li dnes např. Pavel Tigrid o „vydírání“ českých politiků některými vedoucími Slováky, má pro to určitě své dobré důvody. Skutečně to vypadá tak, že se část Slováků snaží z dočasného růstu nacionalismu jako dědictví komunismu a z nejisté situace na Balkáně a v SSSR vytřískat co se dá. Zda se přitom nerozbije víc než jen ten řečený porcelán a nenapravitelně ne- otráví celá česko-slovenská atmosféra, zda si tím slovenská politická reprezentace proti vůli vlastního národa sama nezkazí svou cestu do Evropy, je opravdu důležitá otáz24 - POLYGON 8/91 [pageend24]ka. Je-li tomu tak, je povinností české politiky vůči oběma národům zaujmout v jednání tvrdou linii, neustupovat do nekonečna, pravdivě vysvětlit všechna pro a proti a obrátit se referendem přímo na slovenský národ. Ten je dnes dostatečně vzdělaný, aby sám věděl, co mu dělá dobře a co škodí. Pro mlčící většinu na Slovensku, jejíž mínění zatím nikoho nezajímá, by bylo principiální vyjádření vůle k společnému státu psychologicky rozhodující: obnovilo by veřejnou důvěru, vrátilo existenciální jistotu, posílilo všeobecné morální hodnoty a stmelilo slovensko-české bratrství. Tak by se znovu vytvořil pevný rámec, v němž se slovenská mlčící většina může národně zcela vyžít. Detaily rámce je možno svěřit politikům a juristům bez obav, že poškodí podstatu federace. Zkušenosti západních demokracií ukazují, že politikové všech barev jednají rozumně jen pod tlakem národa nebo ze strachu z nadcházejících voleb. Velká část minulostí poučených českých politiků je dnes schopna legitimní potřeby Slovenska rozpoznat a bez vytáček uspokojit. Aby mohla aktivně jednat, musí se zbavit zděděného strachu z demagogů a diletantů a opřít o rozumné složky lidu. Neodpovědní nacionalisté, šovinisté a jiní političtí konjunkturalisté, lovící v kalných vodách emocí, rychle ztratí své průhledné a chatrné argumenty, jsou-li vystaveni zkoušce reality, pravdy a lidem vysvětlených souvislostí. Jejich strach z prohraného referenda je beztak už dnes očividný. Nedostatečná informovanost na Slovensku však způsobuje, že mlčící většina je vystavena mučivým pochybám a nejistotě o správnosti svých závěrů. Politická Bratislava včetně jazykově nacionalistických poblouzněnců v maticovém Martině a jinde nereprezentují celé Slovensko. Samostatně myslící mlčící většina, znalá svých zkušeností a historických tradic, má v zemi pod Tatrami dostatek středisek a základen. Není třeba se bát ji mobilizovat a zapojit do služby rozumné věci. K mlčící většině patří na Slovensku všechny národnostní menšiny, které nechtějí žít v separátním slovenském státě, dominovaném krátkozrakými a věčně včerejšími nacionalisty. Statisíce Maďarů, Rómů, Rusínů a zbytky karpatských Němců mají zájem na politicky otevřeném, národnostně tolerantním a regionálně spravedlivém zemském zřízení, ve kterém by se mohli svobodně a nerušeně vyvíjet. Prakticky celé východní Slovensko se necítí bratislavským centralismem dostatečně zastoupeno. Zářným příkladem jsou stotisícové Košice s jejich tradičním modelem snášenlivé pospolitosti Slováků, Maďarů, Rusínů, Židů a Němců. Mnoho starých i přivandrovalých Košičanů je dnes rozhořčeno skutečností, že emocionální část slovenské politiky jim maří jejich racionální úsilí a ničí tak těžce vybudovaný model národnostní rovnováhy a porozumění. Rovněž velká oblast Spišská s národním poutním místem Levočou a bývalým střediskem pilných Němců Kežmarkem vykazuje odlišné sociální tradice. Ani střední Slovensko s povstaleckou Banskou Bystrici a zkušeností slovensko- německé průmyslové a obchodní spolupráce v Kremnici a Prievidzi nejásá nad bratislavskými politickými kotrmelci a macešským zacházením. Na západním Slovensku přinejmenším staroslavná Nitra ve funkci pramene křesťanské víry a světové lázně Piešťany silně trpí eventuálním „odpojením“ a osamostatněním (=osamocením) země. Sama Bratislava má předlouhou kosmopolitní tradici. Až do r. 1939, do znásilnění fašistoidními šovinisty a potom komunisty, nebyla nikdy jednostranně nacio- nální. Jako centrum Horních Uher na rozhraní čtyř kultur (slovenské, maďarské, německé a židovské) měla vždy mezinárodní význam a přitažlivost. Obrovské hospodářské problémy, jež jsou výsledkem 40 let vandalských praktik stranických nedouků, se dají stěží zvládnout ve dvou, natož osamoceně. Normální občan obou republik není hloupý, dobře si urní spočítat, odkud mohou přijít investiční injekce, a ví, že hlavně z Německa, Rakouska, Ameriky a od mezinárodních institucí. Slovensko jako malá a skoro neznámá země uprostřed Evropy nemá velkou šanci získat samo a bez záruk potřebný startovní kapitál. Odstrašující příklad občanské války v Jugoslávii a nerozhodnost Západu při uznání nezávislosti Slovinska a Chorvatska zde mluví jasnou řečí. Na Slovensku, zejména v určitých katolických kruzích, se v poslední době množí náznaky neochoty hledat cestu do údajně málo křesťanské, přehnaným materialismem „zkažené a dekadentní Evropy“. Objevují se tendence opřít se „v nouzi“ raději o politicky zcela roztříštěné, ale věřící Polsko či dokonce o pravoslavné Rusko, hladové a zbídačelé. Svatá prostoto! Tady je zmatek v hlavách, stále ještě zamořených totalitním myšlením, úplný. Jako by smutné zkušenosti se slavjanofilskými „poutěmi na Rus“ k hosudaru a trapnými komunistickými plány na „Slovenskou sovětskou republiku“ nestačily. Drive byli Slováci nuceně napojeni na zaostalou Budapešť, potom přechodně na Hitlera. Že by se teď chtěli obrátit na nemocný Kijev nebo na Moskvu v posledním tažení? Ke slovenským zvláštnostem vždy patřilo, že část kléru a fundamentalisticky posedlá menšina věřících byla na štíru s realistickou politikou. Ani západoslovanský papež Jan Pavel H. nemá z takových pobloudilých oveček příliš velkou radost. Věřící, kteří se hlásí k mlčící většině, jsou realisté. Provází je naděje, aby se všechny složky slovenské mlčící většiny vyjádřily, aby se jim v referendu dala možnost nekompromisně se přihlásit ke společnému federálnímu státu, v jehož prospěch mluví uvedené argumenty politické, hospodářské a kulturní. Jde o budoucnost sloven-, ského národa a jeho orientaci na západní civilizaci. Obrovský potenciál západní Evropy se bude brzy důsledně regionalizo- vat, a to v přímé opozici k jakýmkoliv nacionalismům. Heslem dne je úzká spolupráce na nejnižších úrovních pokud možno bez zásahů státu a přes hranice existujících států, regionální kooperace bez nesmyslného „osamostatňování“ a zbytečné byrokracie. Idea národního státu je v období výstavby evropských nadnacionálních struktur naprostým anachronismem a bezbřehým provincialismem. Není možno dále ignorovat vůli voličů, vyjádřenou více než milionem podpisů, ani ty početné delegace slovenských mužů a žen na Pražském hradě, žádajících se slzami v očích jednotu obou národů, jeden federativni stát. Česká politika nemá právo nechat rozumné Slováky ve štychu. Opakování minulých pošetilostí nemůže před dějinami odůvodnit. Proto se v případě nutnosti musí ubírat neortodoxní cestou: zahájit na Slovensku rozsáhlou vysvětlovači kampaň za pomoci masových médií, učitelů, umělců atd., vejít v přímý dialog se slovenským lidem, mobilizovat rozum proti emocím. B POLYGON 8/91 - 25 [pageend25]Násilí a záliba intelektuálů Ota Ulč „To jsou přece blbci, primitivové,“ často jsme hořekovali nad stavem mozkového vybavení vládnoucích soudruhů - oněch lidí zvláštního typu, jak sami se rádi charakterizovali. Naši lamentaci pak doprovázel předpoklad, že vzdělání a znalosti humanizují, zlidšťují, že poskytují širší pohled o více dimenzích. Za ověřením této premisy se vydejme do vysokých kopců naší planety, totiž do And. Končina Huancayo v Peru, větrné antipla- no, bez stromů, chudičké baráky z kamene, pocit ztracenosti. Sem tak dostat - být učitelem- umístěnku na obecnou školu, musel bych se zbláznit - ocenil jsem na místě stav věcí. Nebo bych se nezbláznil a dal se k revolucionářům, kteří tam - a nejenom tam - v těchto dnech řádí. Hnutí Sendero Luminoso neboli ’Zářící cesta* sílí. Jeho vůdcem je Abimael Guzman, profesor filosofie, puritán a prosazovatel rekordně krutého násilí na kontinentě, nikoliv proslulém přílišnou mírumilovností. Zbožněn svými následovníky jako ’Filosof - vojevůdce* se on sám pokládá za ’čtvrtý meč marxismu*: Marx, Lenin, Mao a Guzman, jediný zbylý opravdový komunista. Všechny ostatní soudruhy světa, včetně Castra, zatracuje jako hanebné revizionisty. Násilí je porodní bábou dějin, je všeobecné, univerzální, bez výjimky - tvrdí pan profesor a též i prosazuje. Obalit kachničku třaskavinami a přivést ji k explozi, až se odbatolí na poštu, naplněnou lidmi. Nebo ji raději strčit na pekáč a rolí výbušniny pověřit batole - metoda zvaná niňo- bomba. Nepodařilo se mi zjistit, zda si k tomu vybírá děcka až po bedlivém prověření jejich třídního profilu. Vesničané jsou nuceni chodit na ideologické školení, a s liknavci, jakož i s kým- , koli podezřelým z nepravostí, se naloží přísně řízně - někdy i doslova. Jednou z metod této tzv. výběrové likvidace je nepohodlné osobě uříznout hlavu a pak jí ji zase přišít - jenže obráceně. Agitace naše práce - příklad názorného odstrašování. Něco takového aby dovedla vymyslet zvlášť perverzně přemýšlivá hlava. ♦ ♦ * Mezi četné Marxovy omyly patří jeho víra o tom, jak kapitalismus bude zdrojem svého vlastního zničení, uskutečněného vykořisťovanými proletáři. O tento zánik ale usilují někteří intelektuálové s vizí o novém uspořádání světa, v němž oni, elita, budou lidu vládnout - jménem toho lidu, ovšem. Fascinováni představou moci, na metodách pak nezáleží. Britský historik Paul Johnson ve své vynikající knize >Intellectuals< (1988) upozorňuje, jak velikánské množství intelektuálů podporovalo Mussoliniho. Nikdo se v Německu do Hitlera nezamiloval víc než universitní studenti. Snad většina československých spisovatelů a básníků se za první republiky zamilovala do komunismu a jejich nadšení pro Stalina v mnohých případech neutuchalo ani v pozdější době, kdy o krutostech jeho režimu už věděli i žáci v pomocných školách. Kolem Himmlera, šéfa všech esesáků a koncentráků, se hemžilo množství mocí fascinovaných intelektuálů. Universitní profesor a dvojnásobný doktor Otto Ohlendorf se stal komandantem vyhlazovací ’Einsatzgruppe D*. Zmasakroval 90.000 lidských tvorů, přiznal bez uzardění. Corneliu Condreanu, šéf mordýřské Železné gardy v Rumunsku, posbíral doktoráty tři (Berlín, Grenoble, Kluž). Pol Pot, velkořez- ník z nejznamenitějších, si prý ducha rovněž zjemňoval vzděláním ve Francii. Doma v Kambodži s představou úchylných utopických vizí před očima pak uspořádal au- togenocidu národa, včetně vyvražďování všech brýlatých - tedy asi gramotných, třeba i přemýšlivých, nebezpečných, podvratných. I tomuto Pol Potoví nadšeně na Západě tleskali mnozí, v buržoaznim pohodlí si hovící intelektuálové. Zbožňovali a místy ještě zbožňují Mao Tse-tunga (ač tedy za velkého skoku vpřed v roce 1958 a pak za kulturní revoluce v r. 1966 zavinil smrt většího množství lidí než má Československo, několik takových Československ), zbožňují Castra (ač tedy neposlušné zamyká do smrdutých kobek na doživotí a přes 10% poddaných už z ostrova uteklo). Hned vedle mne v kanceláři má americký kolega velký portrét Lenina. Ještě většího Vladimíra Iljiče (s textem „Lenin žil, žije, bude žít“ ruský v azbuce) máme ve společenské místnosti. Když jsem jednomu z leninistů připomněl, že jeho idol doporučoval odstřelovat tvory jeho typu - totiž homosexuály -, značně se na mě nakvasil. Ona fascinace mocí, pohrdání obyčejným člověkem, elistické pohrdání demokracií: příkladem nám poslouží Herbert Marcuse, židovský uprchlík před Hitlerem, o revoluci horující a za větrem ve slunné Kalifornii si hovící. Jeho osobně nejrevolučnějším činem prý bylo předplatit si »Peking Review* s donáškou domů do vily. Účastenství na násilí doporučoval jiným. * * * Násilí rovněž fascinuje. Norman Mailer, slavný spisovatel, byť autor jen jedné skutečně kvalitní knihy (román »Nazí a mrtví*), pochází ze solidní brooklynské rodiny s panovačnou matkou. Vzorné dítě, perfektní primus, už jako šestnáctiletý byl přijat na Harvard. Stejně jako Jindřich VDI. se oženil šestkrát a zatímco Jindřich přikázal setnout hlavu své druhé manželce Anně, Mailer svou druhou manželku Adé- lu vlastnoručně probodal nožem. A též stvořil báseň s veršem ’Dokud používáš nože, všechna láska ještě není ztracena*. Strůjce násilí hoden odměny své: Mailer se osobně zaručil za propuštění vraha, na jehož jméno si teď nevzpomínám. Jen co byl venku, znovu zavraždil. Na otázku masmedií, zda se necítí ani trošičku spolu- zodpovědný za to, co se stalo. Mailer odmítl jednoznačně odpovědět. Wagnerián- ský leitmotiv o magnetismu násilí přetrvává. Dobrá, Mailer není zcela typický, je to potrhlík, který se serve i na talk show v televizním studiu. Podívejme se na veleslavného filosofa, nositele Nobelovy ceny, kterou ale odmítl nosit, vyznavatele tzv. přímé akce - neboli násilí: Jean-Paul Sartre, též kolosální egocentrik, jedináček z lepší buržoazni rodiny, maminkou zbožněný prcek metr padesát, s vadným zrakem a pozoruhodným mozkem. Filosof, prosazující premisu, že charakter a význam člověka rozhodují jeho činy, nikoliv jeho názory. Sartrovy činy se soustřeďovaly jen na jedno: na vlastní kariéru. Ecce existencialista (termín, který ale on nevymyslel.) Za druhé světové války si v nacisty okupované Francii počínal méně než obdivuhodně. Nepohnul prstem pomoci aspoň jednomu z židovských přátel. Sartrovy hry prošly bez obtíží německou cenzurou, Sartre též psal pro kolaborantský časopis >Co- moedia*. „Nikdy jsme nebyli tak svobodní jako za německé okupace,“ vyjádřil se tento glorifikovaný myslitel v roce 1945 (článek vyšel v anglickém překladu v »Situations*, Londýn, 1965). Učaroval mu též stalinismus. V roce 1952, tedy v době, kdy řada méně slavných osobností již prohlédla, Sartre se zcela vrhl v náruč komunistické strany. V prosinci, zrovna když věšeli Slánského a ostatní spřežence, Sartre byl hvězdou na stalinském kongresu Světové rady míru. Rok 1968, pařížské rebelie - duch ’přímé akce“ se stal miláčkem všech usilovate- lů o lepší příští. Osobně nikdy se přímo neangažující intelektuál propagoval též násilí v globálním rozsahu. Kdo že nepodporuje Černé pardály, je vinen vraždou Černých pardálů, tvrdil tento filosof. (Pro zapomnětlivé či příliš mladé: »Black Panthers* byla černošská rasistická, též teroristická organizace v USA.) 26 - POLYGON 8/91 [pageend26]* * * V již zmíněné knize autor Paul Johnson poskytuje portréty několika historických osobností. Mezi nimi jako vyloženě nejod- pomější typ mi připadal Karel Marx, zlý intolerantní parazit, pijavice, podvodník a lhář, jemuž nešlo o pravdu, aby se k ní dopátral. Za pravdu vyhlásil svá dogmata, jim přizpůsoboval své zdůvodňování a nevhodná fakta ignoroval, tento nevědec. Byl fascinován násilím, s hladem po moci a zejména se sklony zneužívat, vykořisťovat kohokoliv. Ač žil z jiných, zejména z Engelse, a též zdědil značné jmění, prokazoval Marx totální neschopnost hospodařit s penězi. „Kdyby náš Karel místo psaní o kapitálu raději nějaký kapitál nashromáždil,“ prý si stěžovala jeho matka. Tedy měl aspoň tuto lidskou, zlidšťující slabůstku. S penězi rozhodně dovedl zacházet Bertold Brecht, ještě méně atraktivní než Karel Marx: >Srdce z ledu< je titul kapitoly v Johnsonově knize. Ač se narodil v solidně buržoazni augsburské rodině, maminčin mazánek, vydával se Brecht za dítě chudého rolnického původu. V řeči při převzetí Stalinovy ceny míru lživě tvrdil, že se zúčastnil bavorské bolševické revoluce v roce 1918, zvolen že byl za poslance vojáků. Tento zakladatel propagandistického divadla 20. století byl víc oportunista než ideolog. V kariéře šel přes mrtvoly, do komunistické strany vstoupil v roce 1930, ne-li dřív, a nápady kradl kde se jen dalo. „Patrně žádný jiný autor nedocílil tolik proslulosti s tak málem vlastních zásluh,“ tvrdí Johnson (str. 187). Téma své slavné Trigrošové opery převzal z Gayovy Žebrácké opery a text místy zcela doslova převzal čili ukradl z K. L. Ammersova překladu Francoise Villona. Autor politických kusů (Gallileo, Soud Lucullův, Matka kuráž) do Moskvy vždy zaskočil jen na pár dní. K dlouhodobému pobytu se za války odstěhoval do Hollywoodu. Perfektně využíval a zneužíval kdekoho: v tom byl ještě větší marxista než sám Marx. Když Margarete Steffin, jedna z jeho mnohých milenek, umírala na tuberkulózu, Brecht zareagoval s popuzením, co že si to dovoluje, když pn ji ted’ zrovna potřebuje. Údajnému bojovníku za práva lidu vůbec nezáleželo ani na blahu lidí jemu nej- bližších. Odíval se do jakoby proletářské uniformy od nejlepšího krejčího. Pod uniformou prádlo z hedvábí. Zásadně obhajoval všechny Stalinovy činy a tedy i zločiny. Na velké čistky a moskevské procesy reagoval slovy „Čím víc jsou nevinní, tím víc si zaslouží být zastřeleni“. Velmi se rozezlil nad výsledky 20. sjezdu a nad Chruščovovou řečí. Po návratu z Hollywoodu se Brecht zařídil perfektně: 1) Obstaral si občanství rakouské - tedy pohodlně neutrální. 2) Výlučnou smlouvu autorskou pode- psal s kapitalisty - frankfurtským nakladatelstvím Suhrkampf. 3) Ve východním Berlíně dostal od komunistů vlastní divadlo (Berlin Ensemble). Odtud se ale jezdil léčit do západního Berlína a odtud též trval na zasílání všech honorářů ve valutách do Frankfurtu. 4) Všechny peníze pak putovaly na konto ve Švýcarsku. „Co je vám do toho, že lidé umírají hlady?“, obořil se novodobý revolucionář a perfektní manipulátor Brecht na jakéhosi idealistického blouda. Nejeden příslušník československé umělecké noblesy normalizátorů aby byl záviděl. Takhle dobře se nepovedlo ani jednomu z nich. * * * Při porovnání k Brechtovi a tvorům ne-li jeho kalibru, tak aspoň jeho aspirací, aby pak pan profesor v peruánských Andách vyzněl téměř sympaticky. Jemu jde též o odstranění hladu - prý, možná, pravděpodobně. Nebo nepravděpodobně, jak u těchto elitistů bývá. A i když by to mysleli doopravdy, při uvádění svých úchylných utopií do praxe způsobí zpravidla víc hladomoru, než ho bylo předtím. Ovšem moci, onoho nejmocnějšího afrodiziaka, budou mít víc, než kdykoliv dřív, a za to přece stojí námaha s utínáním hlav a jejich přišíváním opačně, vzad, směrem k barbarskému pravěku. ••• Pohřeb Ladka Parmová I takoví jsou lidé mezi námi... Před časem jsem dostala pohled od dlouholetého spolupracovníka. Najednou slabým roztřeseným písmem napsal pozdrav z nemocnice se zprávou o svém zhoršeném zdravotním stavu. Nechyběla však naděje na naše brzké setkání. Psali jsme si několik let z Čech na Moravu. Sám se přihlásil k naší literárně historické práci. Dodával mně poštou informace přesně, svědomitě a rychle. Jako dobře sehrané housle v orchestru, tak zněla naše souhra na společném díle. Věnoval se mu se zápalem. Snad jako člověk, který nalézá někoho a něco, co v životě postrádá nebo ztratil... Uváděli jsme v kontextu jména mnoha lidí. Jedna z připomínek mého spolupracovníka se týkala akademických titulů. Přál si, abychom je zcela vynechali u všech! Překvapilo mě to, podivila jsem se, ale nesouhlasila. On sám se podepisoval vždy a všude jménem a příjmením. Dlouho jsme se osobně neznali. Uviděli jsme se a sešli jen jedenkrát, a to bylo již po naší sametové revoluci. Psal mně dál, snad méně, jako by ho cosi svázalo, ale zřejmě rád. A nyní byl jeho podpis na pohledu téměř nečitelný. Jak těžko vedl pero na nemocničním lůžku po dvou infarktech. Přesně za týden na to zemřel. Došlo mi smuteční oznámení s velkými černými písmeny. Žasla jsem: docent, doktor filozofie, kandidát věd atd. Přijela jsem a dostavila se do krematoria k poslednímu rozloučení s člověkem, kterého jsem až dosud tak málo znala uvnitř i vně. Jediná žena z velké rodiny vyjádřila nad mou přítomností nemilý údiv a podala mi chladně špičky sirých prstů. Nic víc, nic méně a nikdo jiný. Obřadní síň byla velkolepá. Vyzdobená obrovskými věnci z rudých květin s rudými stuhami. Mezi nimi leželo vzácně několik prostých kytiček. Vysoká elita snad stovky perfektně oděných účastníků, zástupci unwersity v talárech. Zněla hudba, proslovy, zpěv. Patetická slova přehnané chvály. A zase pompa, hudba a fráze. Nebyl to příjemný poslech pro náš nový politický čas. Bylo to rozloučení velké komunistické společnosti se svým členem. Pro zemřelého nemělo cenu a já jsem se nezbavila dojmu, že by jím nebyl potěšen, kdyby žil. Na konci obřadu zazněla lidová píseň, jistě ta jeho: „Sedí sokol na javori, probírá si drobné peri. Prišel k němu starý jagár,já ta sokol zastřelit'mám." Jako pohled do jiné duše. Snad kdysi nastoupil do vlaku, z něhož už nikdy nemohl vyjít. Snad ho tam přivedla láska. Byl ale demokratem a vlastencem ve vězení vlastního okolí. Srdce se zlomilo. Nikdo se se mnou neloučil, ani se neozval dodatečně. Nepatřila jsem mezi ně. Se vzpřímenou šíjí a s pokorným srdcem jsem odešla sama.. ■ POLYGON 8/91 - 27 [pageend27]O migraci a politické emigraci Jan Schovanec Otázka emigrace, jejího významu historického i významu pro nerušený a rychlý rozvoj země je v ČSFR nevyřešena, částečně nepochopena a částečně záměrně potlačována. Proto je možná dobré si definovat, co to vlastně ta emigrace je. Začněme základem slova - migrací. Znamená pohyb, něco, co nepochybně patří k životu. Migrací je. též nazýváno stěhování se lidí za prací, např. z EHS, kde Turci, Italové a Španělé se kvůli výhodnějším pracovním podmínkám stěhují do Německa či Švýcarska. Migrace je spojená s opuštěním známého okolí, často též nastává život v prostředí, kde se mluví jinou řečí než mateřštinou, kde lépe placená práce je spojena s horším zacházením, se zařazením do nejnižší oblasti společenského žebříčku, až s otázkou nad skutečností, zda se vlastně ještě jedná o lidi. Turci v Německu o tom mohou zpívat svou písničku. Lidé s t. zv. „migračním fenoménem“ mají mnohem častěji dvanáctemíkový vřed než stejně staré osoby „domorodců“ bez migračního fenoménu. Proč, je psychologicky dobře vysvětlitelné: musí častěji snášet nespravedlnost, mají méně práv, dokážou se - též díky jazykovým obtížím - jen nedostatečně bránit, problémy polykají - a proto tedy ty dvanáctemíkové vředy. Ukázaly to švýcarské gastroenterologické práce naprosto přesvědčivě. Takže: Migrace je stěhování, věc naprosto přirozená, v regionálním a nadre- gionálním měřítku v západní Evropě naprosto běžná. Flexibilita pracovního trhu vyžaduje flexibilitu lidí, stěhujících se za prací. Jen málokdo se dnes narodí ve městečku, kde vyroste, dotáhne to na starostu a po smrti tomuto rodáku postaví na náměstí pomník. Emigrace je též pohyb, jenže většinou irreversibilní, je to stěhování odněkud, vystěhování, většinou bez předpokladů na brzký návrat. Jako veškerý pohyb, tak i tento pohyb zevnitř ven patří k životu,Je věcí přirozenou. Je tak stará jako lidstvo samo. Již Adam s Evou, definitivně vyhnáni z ráje, byli prvními emigranty. Všichni bílí Američané jsou potomci emigrantů z Evropy. A Češi? Všichni do jednoho jsou potomci emigrantů - při stěhování národů přišli pod vedením praotce Čecha, tohoto emi- grantského vůdce, který se na Řípu rozhodl usídlit se v Čechách... V Čechách má slovo emigrace negativní význam, vštěpený komunistickou ideologií. Emigrace je chápána jako zrada vlasti, útěk, něco, co se nedělá. Všichni známe ty veršíky: „Opustíš-li mě, nezahynu; opustíš- li mě, zahyneš.“ Jak tragicky se komunisté mýlili. Z vlasti udělali vězení, obehnané ostnatými dráty. Místo přirozené migrace byl přes hranice možný jen jediný pohyb: irreversibilní útěk, emigrace, útěk z vězení. V Americe slovo emigrace vůbec neznají. Zato imigraci, neboli přistěhování. Český emigrant se tudíž překročením velké louže stane imigrantem, tedy dalším novým Kanaďanem či Američanem. Politická emigrace je tak stará, jako je stará špatná státní politika. Již starověký filosof Aristoteles musel z Atén emigrovat, pakliže nechtěl, jako Sokrates, za své celoživotní dílo být k smrti odsouzen. Ne všichni mají tu odvahu - a chuf - říci státu pravdu přímo do očí s tím, že je neodradí ani vlastní smrt, jak to dokázal Sokrates či Jan Hus. A přesto: také Aristoteles či Komenský, další významný politický emigrant, patří k nejlepším synům svého národa a celého lidstva. Je nepopiratelné, že každý prolhaný a nespravedlivý režim pronásleduje nejprve ty, kteří stojí ve službách pravdy a spravedlnosti. Nejinak tomu bylo i v komunistickém režimu Československa, který během 41 let „působnosti“ zapříčinil dokonce dvě velké vlny politické emigrace. Tu prvou, hned po převzetí moci komunisty v roce 1948. S ní odešla valná část neko- munistické inteligence, osobnosti jako dirigent Rafael Kubelik či podnikatel Tomáš Bafa a mnoho, mnoho dalších. Druhá vlna následovala v roce 1968, když veškerá naděje na demokratický vývoj byla pohřbena pod pásy komunistických tanků. Mnozí spravedliví zůstali doma, jako Havel, Vaculík či jeden z nejvýznamnějších českých filosofů, Jan Patočka. Jiní emigrovali, jako Radok, Škvorecký, Kun- dera či Forman. Ti spravedliví doma se spojili v Chartě 77, jejich přirození spojenci byli emigranti. Emigrantska nakladatelství byla jedinou publikační možností pro tyto spravedlivé doma. Jak se dívali obyčejní lidé v Čechách na „chartisty“? Podobně, jako se v nespravedlivých režimech na spravedlivé hledí i jinde. Hledělo se na ně jako na lidi, co žijí úplně mimo „normální život“. Téměř jako „lidoví svati“, kteří tak či tak nestojí nohama na zemi. A kdo byli a jsou - oni výše zmínění političtí emigranti z let 1948 a 1968? Havla znali a obdivovali již léta před tím, než se stal presidentem. Komunisté o nich psali jako o odpadu národa, který utekl z vlasti za lepším bydlem, kvůli penězům - a teď provokují jako bohatí příbuzní nebohý český a slovenský pracující lid. Spravedliví z lidu byli jak doma, tak mezi politickými emigranty. Ne všichni emigranti patří k těm zmíněným spravedlivým - stejně jako není domácí lid totožný s Václavem Havlem a členy Charty 77. Moc nemůže vyčítat a vypočítávat, zda bylo procentuálně víc lhářů, kariéristů a lidí bez charakteru mezi emigranty či mezi „domácím lidem“. A přesto: Politická emigrace let 1948 a 1968 je významnou součástí dějin českého a slovenského lidu. Příklad za všechny: Z naší třídy gymnasia, která dělala v roce 1966 maturitu, emigrovalo 15 lidí. 17 zůstalo, z toho jeden byl členem Charty 77. Tento příklad se samosebou nedá zobecnit, jinak by emigrovala téměř polovina Československa. Naše gymnasium byla ovšem výjimka - patřilo k nejstarším, uprostřed Prahy. Zde chodili do školy Neruda, Smetana, Jungmann a mnozí další. Také nynější ministr zdravotnictví či světoznámý jazzový pianista Jan Hammer, žijící v Americe, chodili s námi do této školy. Nepochybně jsme patřili k inteligenci našeho lidu. A inteligence to byla, co mezi politickými emigranty byla zcela nadpro- porcionálně zastoupena. To by nynější spravedlivý režim neměl zapomenout. Během nádherných dnů „sametové“ revoluce se všichni emigranti sjížděli do staré vlasti - a se slzami v očích mrzli na Václavském náměstí a křičeli „Havel na Hrad!“ Nový režim má mnoho obtíží, které zdědil po komunistech, a má a musí je v krátkosti vyřešit. Ne vše se daří tak, jak bychom si to v duchu přáli. Starý národnostní konflikt mezi Čechy a Slováky propukl v celé své blbosti a kontraproduktivitě. Konflikty, které jsme u nás v západní sjednocující se Evropě znali už jen z dějepisu. Důležitá otázka politické emigrace byla zato zasunuta do postranní uličky, političtí emigranti jsou všem ukradení... Zákony o napravení křivd, spáchaných komunistickým režimem, o návratu komunisty zabaveného majetku se vztahují pouze na občany, kteří mají trvalé bydliště v ČSFR. Tím jsou političtí emigranti zbaveni nároku na spravedlnost, aniž by ovšem byli výslovně jmenováni. Na takovéto perfidity jsme byli zvyklí u komunistů. Nyní posuzují mnozí emigranti na podkladě těchto „emigrant- ských zákonů“, jak dalece se nový režim liší od starého, komunistického - či lépe: kolik ze starého režimu se díky příliš sametové revoluci nenápadně přehlouplo do režimu nového. Taková je tedy emigrant- ská optika. Abychom tuto optiku lépe pochopili, uvedu konkrétní případ: Muž, jehož osobně znám, strávil po roce 1948 šest let v komunistických vězeních a lágrech za svou politickou činnost sekretáře nekomunistické politické strany. V roce 1968 odešel 28 - POLYGON 8/91 [pageend28]z ČSSR, tehdy byl zbaven občanství, jako mnozí další, kteří se usilovně snažili o zachování české kultury alespoň v zahraničí. Jiný muž, jehož též osobně znám: bývalý komunista, který vystoupil ze strany v prosinci 1989, člen StB, jak všichni kolem něho tvrdí. Dva muži, dva osudy. Emigrantům je navráceno občanství. Jinak nic. Žádné vyrovnání křivd v komunistických žalářích. Žádné navrácení zabaveného majetku. Proč? No proto, že nemá trvalé bydliště v ČSFR. A nyní k tomu druhému: ten zůstal se svým lidem jako věrně sloužící člen StB. Nyní bude opět velice bohatý. Budou mu navráceny nemovitosti, které jeho otci zabrali komunisté. Je to zřejmě lepší člověk, protože má trvalé bydliště v ČSFR. Je pochopitelné, že pod touto optikou budou emigranti stále méně ochotni své staré vlasti nadále pomáhat. A je to škoda pro tu vlast. Tomáš Baťa a další schopní podnikatelé již mohli své navrácené podniky zmodemisovat, hospodářství mohlo být dva roky po pádu komunistů již mnohem dál. Díky zákonu o „trvalém pobytu v ČSFR“ se ale ani na tomto poli neděje moc. Přestože by se mezi politickými emigranty našli mnozí investoři, ochotní přes velké risiko do staré vlasti investovat víc, než kdokoli jiný. Jako „občani druhé třídy“, se všemi povinnostmi, ale bez práv těch, co mají trvalé bydliště v ČSFR - tak takhle ne, říkají mnozí. Nám, politickým emigrantům, se občanství vůbec nemělo vracet, říká můj přítel s trvalým bydlištěm v Praze. Naopak - všem, co nemají trvalé bydliště v ČSFR, by se občanství mělo odebrat. Pak by byly zákony s hlavou a patou a spravedlnost by byla spravedlností - říká můj přítel s trvalým bydlištěm v ČSFR. Ačkoliv - mohl bych se klidně přihlásit k trvalému pobytu do jeho bytu a přihlásit se o majetek, který komunisté naší rodině ukradli. Tak bych mohl ten „emigrantský zákon“ docela elegantně obejít - a zas bych ovšem musel lhát, jako dřív, za mého dětství, kdy jsem musel říkat ve škole, že u nás v Československu je blahobyt a nad námi svítí „slunéčko Stalin“ - ačkoliv jsem doma slyšel jinou variantu. Ne, toho lhaní už bylo dost. Pravda musí být opět pravdou - a právo právem. Pokusme se ale pochopit i onu druhou stranu. Stranu zákonodárce, který tyto „emigrantské zákony“ vytvořil. Jeho optika nemusí být nutně optikou pomstychtivého kryptokomunisty, jak to vidí někteří emigranti. Může za tím být i docela jiný motiv - ekonomický -, jak můj přítel s trvalým bydlištěm v Praze říká. Ano, je to pravda, že se nám všem, nebo téměř všem, co jsme emigrovali na Západ, ekonomicky vede mnohem lip, než všem - anebo téměř všem - v ČSFR. Samosebou jsou i výjimky. Jako moje známá z Jižní Ameriky, žijící v zemi s enormní inflací a která celoživotní úspory ztratila a je na tom ekonomicky mnohem hůř než většina v ČSFR. Jinou výjimku tvoří milionáři ze Slušovic, všechno bývalí komunisté, s trvalým bydlištěm v ČSFR. V přepočtu na koruny dostane každý švýcarský občan, bez ohledu na výši penze, pojištění atp., svůj příjem pokladnou své obce doplněn na životní minimum, což je 30.000 Kčs měsíčně (neboli 1500 franků). Samozřejmě nakoupíte ve Švýcarsku za 1500 franků mnohem méně než za 30.000 Kčs v Československu. Nevede se nám ve Švýcarsku průměrně 20x lip, ale možná 5 až 8krát, než občanům v ČSFR. Můžeme za to? Máme si nechat podstrčit argument (komunistický), že jsme utekli kvůli penězům, když jsme v roce 1968 nešli někam, ale odněkud, totiž ze země plné tanků a nesnesitelného politického ovzduší. Ovšem, snad díky závisti, snad ze setrvačnosti, žije komunistická ideologie v mnohých případech dál. Komunisté a další „dobří“ loupežníci ohromili lid ideologií „těm bohatým brát a chudým dávat“. V civilizovaných zemích přebírá sociální úkoly stát. Podle zákonů a přesných předpisů platí každý občan daně. Ale ne, jako lupiči či komunisti. Ti kradou zcela otevřeně, nejvíc pro sebe a něco málo pak dostane ten ubohý pracující lid - pokud je z lupu ještě co rozdávat. A tento lid se učil ve škole, že bohatý je totéž co špatný, a chudý totéž co poctivý a dobrý. A z toho též plyne, že třeba Švýcaři či čeští a slovenští emigranti jsou horší, než lidé s trvalým bydlištěm v ČSFR. A proto nemají emigranti žádné právo na navrácení ukradeného majetku, cti a náhradu za utrpěné násilí. Neboť právo a pravdu mají jen ti dobří, ti chudí, ne ti bohatí, ti špatní. Přitom Švýcarsko nebylo vždy tak bohaté, jako dnes. Před druhou světovou válkou měla většina rodin jen jednou za týden maso. Švýcarští honci krav odcházeli za lepším výdělkem do ČSR. A nyní? Kam přivedli naši zem dobří loupežníci-komunisté? Stát na 10. místě nej vyspělejších zemí světa, ČSR, se díky periodě ČSSR dostal do stadia rozvojové země, ČSFR má nejisté šance dalšího rozvoje. * * * Závěrečné poznatky: 1) Nespravedlivé a prolhané režimy pronásledují vždy jako první inteligenci. Tím se snaží eliminovat výkvět národa. Pomoci bezpráví, teroru a lži. Část inteligence končí v žalářích, jiná v politické emigraci. Tzv. „prostý lid“ je již ve škole vychováván k nenávisti vůči inteligenci a emigraci. 2) Političtí emigranti jsou přirození spojenci spravedlivých doma, kteří seděli dříve v žaláři, nyní na Pražském hradě. 3) Političtí emigranti by mohli převzít důležitou roli při obnově státu. Mají dlouholeté zkušenosti se životem v demokracii, s tržním hospodářstvím, a jsou v podstatě motivováni a schopni staré vlasti poskytnout účinnou pomoc. 4) Nový režim v ČSFR by měl komplexní otázku emigrace vážně řešit. Pakliže jsou emigranti uznáni za občany ČSFR, pak by měli být uznáni bez dalších háčků, čárek a výjimek „trvalého bydliště“, se všemi právy a povinnostmi a především s právem na nápravu křivd stejně, jako všichni ostatní. Jinak se může stát, že se emigranti od své vlasti odvrátí a tím ČSFR přijde definitivně o své občany, žijící v zahraničí. (Autor tohoto příspěvku je občanem ČSFR s trvalým bydlištěm ve Švýcarsku.) POLYGON 8/91 - 29 Tento slovnk české frazeologie a idiomatiky a jejich ekvivalentů v angličtině vychází vstříc především požadavkům a potřebám uživatelů aktivních, to jest těch, kteří anglicky píší, překládají, studují. Je to první dio tohoto druhu, jež dosud v naší linguistické literatuře neexistovalo, ba ani ne v zemích s daleko přízni- vějšími publikačními schopnostmi. V předmluvě slovnku zdůrazňuje prof. dr. Ant. Měšťan, jak velkou úlohu má dnes v praktické výuce jazyků frazeologie. Bez dvoujazyčných idiomatických slovníků je ovšem takový učební proces obtížný, ne-li nemožný. Pro emigranty je znalost idiomatické angličtiny existenčně důležitá, kromě toho pomůže do značné m fy odstranit emocionální trauma a pocit isolace či odcizení, vznikající následkem nedostatečné znalosti jazyka. Po této stránce je slovnk zdrojem informací, které je velmi těžké najít jinde. Vychází jen v omezeném nákladu, ale ti, kteří mají Anglicko-čes- ký slovník idiomů a ustálených rčení, mají jeho dodání zajištěno, neboť je jeho podrobným rejstříkem. Cena včetně poštovného: US$40.00. Objednávku vyřizuje obratem (po zaslání příslušné částky - money order): B. Kroulk 30 Teesdale Place 2008 SCARBOROUGH, Ont., Canada M 1L1L2 [pageend29]••••••••••••••• Chviličku, z pozarohu, pozorovala jeviště, měřila úhly k hledišti, reflektory na obličej. „Prosím pěkně,“ už z podia, „ty reflektory jsou dobře, ale ztlumit!“ „TO NEJDE!!“ „Sláva! A jsem mezi svými i za hranicemi. To je u nás zaklínadlo! S tím se asi protlučeme i velkou privatizací!“ A už byla v tom nejlepším tempu entertej- na, který vzal na sebe celý večer za své nedostavivší se kolegyně, neopomněvši připomenout, že i ty tři honoráře bere s radostí k tomu svému. To vše jedním dechem, ve svých 78 letech, LJUBA HERMANOVÁ (s křestním jménem slovanským, znamenajícím lásku, a druhým židovským, po tátovi), v úvodu svého vystoupení v divadélku IL VAGABONDO u Curychu. Vystupovala pouze se svým pianistou dr. Vladimírem TRUCEM. Do pěkného rozjímání nás dostala staro- pražskými písničkami. Málem jsme s ní museli dokončit gymnasium a už jsme byli v Osvobozeném divadle. Začala v 18 letech a vypadala starší, proto asi ta pověst o jejím věku. Moc stará není. Neb v 78 si dát nohu nad hlavu, na deseticentimetrových kramflíčcích..., no pánové, která z vašich...? „Honzíkovi jsem to vysvětlila šalamounsky ... kdybys měl tak o pár kil méně. A když šlo do tuhého s Voskovcem, tak jsem to obrátila. ... kdybys měl tak o kileč- ko více.“ Odyseu u Osvobozeného zakončila málo známými písničkami, s kterými tam začínala. A pak už nás provázela uměleckým a soukromým životem Ljuby Hermanové snad celým stoletím. Co ta toho ví, a pamatuje, a vůbec se to nestydí říct! Se sklenkou bílého, cigaretou v ruce a osma- sedmdesátkou přede dveřmi, se s ní můžete bavit jako s osmnáctiletou. Na mnoho dotazů odpovídala až na konci svého vystoupení. Já jako Brňák jsem se dověděl, že v Brně byla celých deset let! Také přiznala, že se tam málem vdala. Vdaná byla čtyřikrát. „Když odpočítáme první a poslední, tak dvakrát vdaná?, no pánové, na Heřmánku to není moc, že?“ S několika „oponami“, které divadélko II Vagabondo sice nemá, ale každý je vytuší, jsme se s Ljubou Hermanovou rozloučili. Ne všichni. Po představení jsem chtěl být vtipný a zeptal se pana doktora, co hrál na piáno, jak se mu hrálo na našem rozladěném piáně, „Dobře,“ odpověděl, „přejel jsem si klávesy od shora dolů a zpět, zapamatoval jsem si rozladěné - a hrál vedle nich.“ Na toto vysvětlení jsem jen polkl. S pověstným V + W: „Kdyby bylo tak na jedno deci, nebo na dvě deci a nebo NA TŘI LITRY...“, tak s těmi jsme tento překrásný večer s Ljubou Hermanovou skončili. Milan Cimburek KAN píše krajanům: Vážení přátelé, s blížícím se termínem parlamentních voleb se situace v Československu značně vy- ostřuje. Čím dál více sílí obranný val těch politiků, kteří se cítí ohroženi přijatým lust- račním zákonem a čím dál častěji slyšíme podivnou argumentaci, že debolševizaci společnosti prosazují nejvíce ti, kteří celých čtyřicet let mlčeli. Tato argumentace je používána především representací Občanského hnutí (premiér Pithart), ale v posledních Hovorech z Lán ji použil i Václav Havel. Považujeme tuto argumentaci za naprosto zavádějící, protože uráží nejen přes dvěstě tisíc politických vězňů, ale také celou československou emigraci Záměrně teď vynecháváme ty členy KAN, kteří po okupaci v roce 1968 neemigrovali a stali se první obětí čistek začínající normalizace, když je ze zaměstnání vyhazovali i ti, kteří se později stali obětí vzájemného komunistického sebepožírání. Domníváme se, že úloha československé emigrace, která po celou dobu totality bojovala za demokracii v Československu, úloha Svobodné Evropy a dalších demokratických institucije záměrně zamlčována ve prospěch domácího disentu, především pak Charty 77, jejíž představitelé se dnes stylizují do role jediných autorizovaných vykladačů demokracie. Klub angažovaných nestraníků, který usiluje o maximální integraci pravicových demokratických sil, je zatím jediný, který požaduje novelizaci volebního zákona v tom smyslu, aby se voleb mohli účastnit také naši exulanti prostřednictvím našich velvyslanectví. V petici, zaslané Federálnímu shromáždění již 23. února 1991, požadujeme rovněž možnost aktivního volebního práva pro český exil. Při připravované volební koalici ODS, KAN a KDS, která by měla být dále rozšířena, počítá KAN i s kandidaturou našich exulantů. Domníváme se, že právě mezi vámi jsou stovky a tisíce odborníků, které tato země tolik potřebuje. Kdo jiný, než vy, kteří žijete ve svobodném světě již řadu let, by měl vést Československo do Evropy. Je logické, že ti političtí i-epresentanti, kteří chtějí u nás znovu budovat socialismus, vás, české a slovenské exulanty, všemi dostupnými prostředky vyřazují ze hry. Jedině aktivní účast našich občanů, žijících v zahraničí, může v příštích parlamentních volbách jejich současné postavení změnit. V novém parlamentu musí být lidé, kteří detailně znají problematiku krajanů, protože málokdo v dnešním Československu je si vůbec vědom obrovských křivd, které byly na československém exilu spáchány nejen za komunistické totality, ale i za uplynulé dva roky. Nezbytně potřebujeme vaši pomoc při přípravě novelizovaných zákonů, ať se jedná o otázky restitucí, důchodů, uznání třetího odboje a zaručení všech občanských a lidských práv našich krajanů v zahraničí. O mnohých zločinech a křivdách, které na vás byly v průběhu let spáchány, není naše veřejnost vůbec informována, takže se stává obětí desinformací ze stran odpůrců spravedlivé nápravy křivd na vás spáchaných. Klub angažovaných nestraníků proto vyzývá všechny krajanské organizace a jednotlivce, aby se jako kandidáti KAN aktivně účastnili příštích voleb. Své návrhy zasílejte laskavě na níže uvedenou adresu včetně základních životopisných údajů i s uvedením kraje, respektive místa, kde byste chtěli kandidovat. Uvítáme i veškeré vaše podněty k příštím parlamentním volbám, případně vám zprostředkujeme spojení na další politické strany, pokud byste chtěli kandidovat za ně. Věříme, že stejně jako vám nebyl lhostejný osud naší vlasti před listopadem 89, nebude vám lhostejný ani dnes. Bohdan Dvořák, předseda Klubu angažovaných nestraníků .A.dresa * P. O. Box 504, 111 21 PRAHA 1 Osobní styk: sekretariát KAN, Štefánikova 17 150 00 PRAHA-SMÍCHOV Telefon/fax: 42-2-543445 Devizové konto: ČSTSP Praha 5, Štefánikova 17, číslo účtu: 34278/0147460-01/256058 (Praha 18.11.1991) ■ 30 - POLYGON 8/91 [pageend30]für Versicherungs-, Finanz- und Unternehmensberatung sowie Immobilienhandel und Vermittlung ■ Čtyř- a vícenásobné zvětšeni kapitálu ■ Neutrální expertizy ■ Porady, týkající se pojištění, financí, podnikání, koupě a prodeje nemovitostí ■ Budete dědit ve Švýcarsku, v Německu, v Československu ? Pozor na §§§ ! ■ Jak vysoký bude Váš důchod ? ■ Jak dlouho budete pobírat svou výplatu v případě nemoci nebo úrazu ? ■ Zajímáte se o koupi akcii, obligací apod. ? ■ Znáte výhody »třetího sloupce jistoty« ? ■ Chtěli byste vědět, co je bezpodmínečně nutné a co méně nutné v otázkách pojišťování se ? ■ Vyřizujeme náhrady škod z pojišťoven ve Švýcarsku, Německu, Československu ■ Platíte velké daně? Švýcarské bankovnictví a pojišťovnictví skýtá nejvyšši možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 93252 03 DIVADÉLKO DORFSTRASSE 2 8103 UNTERENGSTRINGEN přeje svým návštěvníkům veselé vánoce a vše nejlepší v roce 1992! ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádi diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 955273 POLYGON 8/91 - 31 by Paul Kantorek KALENDÁŘ pro Vás a Vaše přátele beze slov za Fr. 10.— + poštovné. V ČSFR nevyjde! [pageend31]Postfach 1737 CH-8048 ZÜRICH-ALTSTETTEN Vychází osmkrát za rok. Vydává: Ludvík Friede - POLYGON-Verlag, Zürich Telefon: (01)432 17 68 SLOŽENÍ REDAKCE: REDAKTOR!: Jaroslav Lambert (Švýcarsko) Dr. Rudolf Ströbinger (Německo) DOPISOVATELÉ a SPOLUPRACOVNÍCI: Jan Beneš, USA Dr. Jaroslav Bohanes, Československo Plk. Adolf F. J.Karlovský, Švýcarsko Josef Koláček, Vatikán Dr. Helena Kosková, Švédsko Dr. Tomáš Krystlík, Německo Dr. Robert F. Lamberg, Argentina Jindřich Lion, Rakousko Prof.dr.Jan Milič Lochman, Švýcarsko Frank Marlow, USA Jára Mečů, USA Prof.dr.Antonín Měšťan, Německo Prof.dr.Jiří Nehněvajsa, USA Ota Rambousek, USA M.Swinkels-Nováková, Belgie Jindřich Stikarovský, Jižní Afrika Pavel Stiller, Německo Dr. Jaroslav Suchý, Československo Vladimír Skutina, Československo Prof. dr. Ota Ulč, USA Vladimír Valenta, Kanada Arnošt a dr. Eliška Wagnerovi, Kanada Dr. Otakar Zoufalý sen., Německo Milan Cimburek, Švýcarsko Jan Kristofori, Švýcarsko Telefony: redakce: 01/3.72 09 30 administr.: 01/4321678 Telefax: ' red. i adm.: 01/433 06 20 (mezinárodní předčíslí pro Zürich: ..411/) UPOZORNĚNÍ ČTENÁŘŮM: Časopis »Polygon« uveřejňuje mnohdy názory, s nimiž se jeho redakce ani vydavatel neztotožňují. Žijeme však v demokracii, kde má každý právo svůj názor svobodně vyslovit a zdůvodnit. Předplatné na 1 rok: pozemní a lodní cestou...........sfr. 46,— letecky............................................sfr. 52,— Tisk: Milan Cimburek, Badenerstrasse 698, 8048 Zürich - Telefon (01) 431 68 78 Printed in Switzerland ASSOCIATION OLGA HAVEL SUISSE vydala 12 motivů PRAHY na pozdravných kartách formátu A5 s obálkou. Výtěžek je určen pro tělesně postižené v ČSFR. Byly vydány 2 série po 6 kusech á sfr. 15.-. Objednávky zasílejte na adresu: ASSOCIATION OLGA HAVEL, BRANCHE HELVETIQUE Valmont 20, CH-1010 LAUSANNE Telefon 021/731 3072 nebo 653 1439 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGÄRDSGATAN 2 411 08 GÖTEBORG Telefon 031 / 130129 Majitelka: Jana Srámová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velikou slunnou terasu. — Místnosti pro asi 20 osob pro soukromá setkáni. Máte-li čtyřnohého přítele, může přijít s Vámi. 8500 NÜRNBERG 40 Comeniusstr. 8 Telefon 0911/44 84 48 (přímo proti jižnímu východu hlavního nádraži) POLYGON _____________ reportér [pageend32]