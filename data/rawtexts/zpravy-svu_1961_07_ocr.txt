ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu ANTONÍN DVOŘÁK — 8. ZÁŘÍ 1841. Požehnána buď chudá světnice v Nelahozevsi, do které před sto dvaceti lety šuměla Vltava věčnou píseň české země a kam zněly vážné zvuky varhan i veselé rytmy venkovských kapel. A stejně tak buďte pozdraveny prostory domu na 17. východní ulici v New Yorku, které umělcově imaginaci, toulající se nostalgicky po polích a lesích daleké vlasti, poskytly šťastné prostředí, ve kterém jako v pořádajícím ohnisku sbíhaly se pestré paprsky tvůrčích podnětů k oslavě Nového světa! Bylo to roku 1892. Na vavřínech slávy, kterými ho zahrnula střízlivá Anglie, blížil se Antonín Dvořák k americkým břehům. Mrs. Jeanette Thurber, presidentka Národní konservatoře hudby v New Yorku, ho pozvala, aby se stal ředitelem tohoto ústavu a mladý jeho americký druh J. J. Kovařík ho z Prahy doprovázel. český skladatel nemohl ovšem psát americkou hudbu. Ale ukázal americkým skladatelům jednu z možných cest, jako ji předtím ukázal skladatelům anglickým. Byl si vědom vlivu amerického prostředí, některé melodické a rytmické prvky amerických písni lidových svým exotickým půvabem zabarvily inspirační zdroje Dvořákových amerických skladeb. Ale jejich duch zůstal v celé podstatě osobitým výrazem Dvořákova češstvi. Proto několikrát Dvořák správně sám zdůraznil, že “je a zůstane to pořád českou muzikou.” Ačkoli nepřestal toužit po domově, přece těžce se loučil se zemí, která mu poskytla tolik nových dojmů. Amerika dala mu poznat nejen nový svět svobody, nýbrž poskytla mu také podněty k celé plejádě skladeb, které náležejí k jeho nejbohatšim a nejšťastnějším a v nichž uplatnil zcela nové prvky výrazové. Když v Carnegie Hall v prosinci 1893 po prvé zazněla symfonie “Z Nového světa”, napsal list “New York Herald”: “Byl to významný den v hudebních dějinách amerických. Byl svědkem prvního provedení nádherné skladby. Je to, jak Dr. Dvořák řekl, duch národní hudby, tak rozdílný od jejích formálních zvláštnosti. A je to tento duch, který prošel tvůrčí výhni velikého básníka.” J. L. Ročník III. ZÁŘÍ 1961 Číslo 7. [pageend1]DRAVÁ ŘEKA Inka Smutná S hukotem a svistem valí se barevné, blyštivé vlny na asfaltovém dně mrakodrapových kaňonů. Podivní proroci — v bílých helmách na výspách křižovatek zadržuji přívaly pro zástupy putující. Putující do zemi zaslíbených? Smrt tu časem rybaří. Dál lhostejně burácí dravá řeka. Ve čtyřech proudech protichůdné dvojstupy vln misí se ve vírech, tanči v kole, poslušný márnivých oči neviditelných kyklopů. Stojí a dál se zas ženou — hukot a svist, stůj a žeň se zas dál — n a asfaltovém dně mrakodrapových kaňonů. (Toronto 1960.) PŘÍLOHA “ČETBA” Zářijové číslo “Zpráv SVU” vychází o šestnácti stranách. Podstatnou část obsahu tvoří příloha “Četba”, poznámky čtenářů k novým knihám a publikacím. Pokladna SVU by neunesla vydání na toto číslo, vždyť z pětidolaro- vého členského příspěvku vrací SVU členům v podobě “Zpráv” víc než polovinu. Proto se redaktor obrátil na řadu členů SVU a vysvětliv účel, požádal je o dobrovolný dar. Asi 90% požádaných vyhovělo, a redaktor věří, že zbytek se ozve, až se členové vrátí s dovolených. S vděčností je třeba zaznamenat, že členové dávali na “Zprávy” od tří do dvaceti dolarů. Vydání této první přílohy “Četba” bylo tedy umožněno štědrostí asi čtyřiceti členů, jímž redaktor vroucně děkuje. Peněz se sešlo tolik, že bude možno vydat všechna čísla do konce tohoto ročníku ve zvětšeném rozsahu. Hn HRANY DOZVONILY . . . Vliv Ernesta Hemingwaye, vliv jeho tvrdých vět, které hledají nemilosrdně pravdu a střízlivost života, aby místo toho našly vždy jeho bás- nickost a poezii, je patrný na naši mladé, domácí próze: ať je to Skvo- recký, Otčenášek nebo Smetanová, Přibský či Kliment. Mladá čs. próza se nemusí hanbit za svou velkou literární lásku stejně jako se za ní nestydí mladí spisovatelé celého světa, a zejména mladí Američané, ať je to Kerouac, Mailer anebo ros- tenec Škvoreckého Salinger. Všichni spisovatelé po Hemingwayovi se pokoušeli psát jako Hemingway, ale žádný z nich nepsal jako on. žádný z nich však už nemohl psát tak, jako psával před tím. Hemingwayův vliv na americkou literaturu je nesporně největší ze všech předchozích a jeho vliv na literaturu světa lze přirovnat k vlivu Stendhalovu nebo Byronovu, s nimiž má Hemingway tolik společného. Tak veliký a pronikavý vliv může mít na literaturu jenom spisovatel, který je básník mládí, který dovede vyslovit životní pocty nových, dorůstajících generaci mladých spisovatelů a zůstat pro ně vzorem i hrdinou. Málokdo to dovedl jako právě Ernest Hemingway. j. k. — 58 _ [pageend2]VYDAVATELSKÁ SPOLEČNOST SVU Společnost pro vědy a umění od svého založeni toužila ujmout se české a slovenské knihy, umožnit svým členům publikovat česky nebo ve světových jazycích a dohonit, co bylo zameškáno. Jako Společnost nevýdělečná a osvobozená od dani, nemůže SVU (kromě “Zpráv”, rozesílaných členům zdarma) publikovat nic, co by v očích úřadů mohlo vyhlížet jako činnost výdělečná. Proto byla založena samostatná vydavatelská společnost “Arts and Sciences Publishing Corporation”. Především je třeba říci, že SVU od svého založení se dala — poučena neúspěchy jiných organisací — cestou tiché, obětavé a pozvolné práce. Heslo znělo: “Dělat jen to, na co stačíme silami i financemi!” Proto také teprve nyní došlo na vydavatelskou činnost. Nejprve bylo nutné postavit SVU na pevné základy a získat tolik členů, aby publikační činnost měla naději na úspěch. Bylo třeba také oklepat půdu, diskutovat s desítkami a desítkami členů či dopisovat si s nimi, zda budou ochotni spolupracovat ve “Vydavatelské společnosti”. “Arts and Sciences Publishing Corporation” bude organisována na podobných základech jako Družstevní Práce u nás doma bývala. Všichni členové SVU dostali počátkem měsíce září dopis s výzvou, aby upsali podíl či podíly (akcie). Jeden podíl stojí 25 dolarů. Jen tak lze v cizí zemi, za mimořádných poměrů, v nichž žijeme a bez eizích podpor postavit “Vydavatelskou společnost” na solidní základ — aby totiž nezanikla na nedostatek provozovacího kapitálu po vydání první knihy, jak bohužél dosud většina pokusů skončila. Knihy či sborníky, vydané touto Vydavatelskou společností budou prodávány jednak za běžnou knihkupeckou cenu, jednak budou dodávány upisovatelům podílů (akcií) za režijní, skutečně výrobní cenu. To bude jakási dividenda pro majitele podílů; zúročení jejich peněz. Vydavatelská společnost má v plánu vydávat především sborníky prací členů SVU, a to v českém a slovenském jazyce. Kromě toho knihy — po případě jiných autorů — ať české nebo v některém ze světových jazyků. Při tom jistě uvítá spolupráci s jinými vydáva- teli. Bude ovšem záležet na zájmu členů a obecenstva vůbec. Ale ideálem Vydavatelské společnosti je vydat aspoň dva sborníky do roka. Otiskujeme tuto informaci zejména proto, abychom všem členům připomenuli povinnost ke svobodné československé kultuře, k české a slovenské knize a požádali je, aby neodkladali svoje rozhodnutí a od- pověd na výzvu k upisovaní podílů. Budou-li upisovat rychle, mohl by už letos k Vánocům vyjít první sborník, který je redakčně připraven. Jistě by to byl pěkný dárek exilu i domovu pod stromeček. — 59 — [pageend3]NÁŠ KULTURNÍ PŘÍNOS ALICE MASARYKOVÁ namluvila na zvukový pás projev pro děti české dálkové školy, která se konala letos opět v Norsku. Dr. Masaryková dětem vyprávěla o práci Dorostu čs. červeného kříže a nabádala je, aby v této práci pokračovaly. RUDOLF FRIML se dožil v červenci osmdesáti let, a podle New York Herald Tribune neměl nikdy tolik pracovních plánů, jako právě nyní. Autor jedenatřiceti operet dokončuje právě dvaatřicátou, “Randez- vous v Paříži”. Bude mít prý premiéru v příští sezóně buď v New Yorku nebo v Londýně. Kromě toho dokončil orchestraci svého nového koncertu pro piano s doprovodem orchestru. Friml je neobyčejně svěží, denně šest hodin cvičí na klavíru, ráno stojí půl hodiny na hlavě, aby se koncentroval a denně jezdí na velocipédu po Hollywoodu a plave v Pacifickém oceánu. ROBERT VLACH, přednosta ruského oddělení na Universitě státu Oklahoma v Norman, Okla., byl jmenován šéfredaktorem revue “Books Abroad”, vydávané touto universitou a do níž zatím dr. Vlach pilně přispíval. Představovat čtenářům “Zpráv SVU” zakladatele české kulturní rady a vydavatele “Sklizně svobodné tvorby”, bylo by pošetilé. K jeho životopisu slavisty bychom však mohli dodat toto: Dr. Robert Vlach byl lektorem slavistiky na universitě ve švédském Lundu. Před třemi roky emigroval s rodinou do USA a první rok byl profesorem na černošské koleji v Severní Karolíně. Před dvěma roky převzal ruské oddělení oklahomské státní university sice se sedmiletým programem, ale jen s hrstkou žáků. Po dvou letech je dr. Vlach přednostou tohoto oddělení s dvěma sty padesáti žáky. Revue “Books Abroad” si vytkla za cíl “přispívat porozumění mezi národy šířením literárních informací.” Je také cenným vodítkem pro nakladatele, vydávající přeloženou literaturu. Robert Vlach je zatím prvním Čechoslovákem, který v USA se stal ředitelem tak významné kulturní instituce, jako jsou “Books Abroad.” RUDOLF FIRKUŠNÝ odletěl dne 8. srpna na velké koncertní turné po Evropě. První koncert měl v Athénách. V září a v říjnu bude hrát v Londýně, v Luxenburku (kde bude hrát Dvořákův klavírní koncert), v Holandsku, v Bruselu a ve Švýcarsku. Na listopad připadají koncerty v Itálii, z nichž nevýznamnější budou dva samostatné koncerty v Opeře Scala v Miláně. Ve dnech 23. a 24. listopadu bude pak hrát s jihoněmeckým rozhlasovým orchestrem v Mnichově za řízení Rafaela Kubelíka, který 1. listopadu nastupuje jako stálý dirigent tohoto orchestru, jednoho z nej lepších v Evropě. Na pořadu těchto dvou koncertů s Kubelíkem je Mozartův klavírní koncert. Z Mnichova odletí Rudolf Firkušný do Západního Berlína a odtud se vrátí do Západního Německa k několika koncertům. Před vánočními svátky se pak vrátí do svého newyorského domova. JAROMÍR PETŘÍČEK dokončil v Torontu universitní studie a počátkem školního roku nastupuje jako profesor francouzštiny na Waughan Road Collegiate v Torontu. — 60 — [pageend4]ČETBA POZNÁMKY ČTENÁŘŮ O KNIHÁCH A PUBLIKACÍCH PŘÍLOHA ZPRÁV SVU čís. 1. ZÁŘÍ 1961 Za jeden z hlavních svých úkolů považuje SVU jednak pomoc české knize, jednak upozorňovat na vše, co publikuji Češi a Slováci ve svobodném světě v kterémkoli jazyce. Pomáhat české knize chceme dvojím způsobem: jednak svou vlastní vydavatelskou činností, o níž píšeme na jiném místě, jednak referentskými poznámkami o vydaných pracích. Klademe důraz na slovo “referentský”, neboť ve svobodném světě není dostatek skutečných literárních kritiků, jednak na opravdové recense není v našich “ZPRÁVÁCH” místa. Redakce však věří, že i tyto skromné referáty upozorní mnoho čtenářů na to, co stojí za čtení. PRVNÍ PUBLIKACE SVU Anglická studie K. B. Jiráka: Antonín Dvořák zadný v cizích hudebních skladatelů si nezískal v anglosaském světě větší obliby nad Antonína Dvořáka. Jeho díla stala se pravidelnou součástí koncertů a denní nutností rozhlasových stanic, zejména v USA. Toto intimní porozumění Dvořákově hudbě bylo výzvou pro SVU, aby v anglickém jazyce připomněla 120. narozeniny Mistrovy, připadající na 8. září. Tuto studii napsal znalec nad jiné povolaný, skladatel a profesor Karel Boleslav Jirák. Za skorém 15 let exilu mel K. B. Jirák možnost důvěrně se seznámit s anglosaským světem a připojit tak k odborné znalosti Dvořákova díla porozumění pro to, co a jak americkému publiku říci. Jirákova knížka, vydaná s obálkou podle návrhu Viléma Kříže, splní nepochybně svůj úkol. K. B. Jirák podává ve zkratce živý obraz života chudého chlapce, který se proslavil, sleduje jeho životní dráhu od nuzných počátků až k úchvatné kariéře skladatele, který z tehdy provinciální Prahy pronikl úspěšně do světa a byl zahrnut uznáním i poctami všeho druhu. Jirák sleduje Dvořákovu životní dráhu se smyslem pro výrazný detail, dovedl svou studii naplnit fakty, aniž jimi přetížil její základní poslání, t. j. vyložit Dvořákovo postavení v české a světové hudbě. Hned na počátku se Jirák — 61 — [pageend5]zmiňuje o kontroversi o Smetanu a Dvořáka v českých hudebních kruzích před první světovou válkou a srovnává ji s podobnou kontroversi o Wagnera a Brahmse. Vysvětluje, že mezi těmito dvěma hudebními velikány a jejich českými protějšky byly historické souvislosti: Smetana byl protégé Lisztův a vyznavač Wagnerova hudebního dramatu i Lisztových hudebních básní, kdežto Dvořák byl pro vnější svět objeven Brahmsem a napsal devět symfonií a téměř třicet čísel komorní hudby takřka ve stínu svého německého mistra. Jirák pochybuje, zda otázka: Smetana či Dvořák je vůbec oprávněná a zdůrazňuje, že Dvořák napsal také devět oper a v nejlepších z nich je velmi ovlivněn Smetanou. Takto vyjádřil Jirák rozdíl díla Smetanova a Dvořákova: Zatím, co Smetana hluboce pochopil ducha českého lidu a dal se jím inspirovat, opěvoval jeho minulost a stal se prorokem jeho budoucích vítězství, Dvořák je prostě lidský, osobní, intimní, spíše lyrický než dramatický. A tu pomáhá Jirák svým anglosaským čtenářům pochopit postavení Smetanovo a Dvořákovo v české hudbě přirovnáním k Schu- bertovi a jeho poměru k Beethovenovi. Jirák se dotýká také folkloristických prvků v hudbě Smetanově a Dvořákově a pomáhá čtenářům porozumět jí poukazem na Chopina, který ve svých mazur- kách nikdy nepřepisuje polské lidové melodie, a přece jeho mazúrky jsou až do jádra polské. Smetana prakticky nikdy nepřepisoval lido- dovou melodii, a přece jeho hudba, obzvláště v operách, je prosáta lidovou hudbou, kterou Smetana vstřebal ve svém mládí, když žil na vesnici. Co se stalo v Chopinových a Smetanových skladbách a čemu se Dvořák od nich naučil, je těžko popsat slovy, praví Jirák. Je to idealistická a idealizovaná syntéza osobního stylu a duchovního odkazu národního charakteru skladatelovy země, její historie, jejího jazyka, jejích přírodních podmínek a všeho jejího folklóru, nejen jejích lidových melodií a tanců, které mohou být a často jsou napodobovány cizinci. Ve zkratce charakterisoval Jirák Dvořákovo dílo takto: Podstatná část Dvořá- kcva díla je čistá radost. Je to dílo robustního genia, nesmírně plodného, mistra orchestrace, s vysloveným smyslem pro barvy a harmonie v jeho době nezvyklé. DVAKRÁT PETR DEN “Počitadlo”, nákladem Universum Press Comp. v New Yorku 1961. Cena 2 dolary. — “Radost ve Veselí”, nákladem Křesťanské akademie v Římě 1960. Cena neudána.) Petr Den po prvé; “Habent sua fata libelli” — říkáme si s Petrem Denem, autorem mimořádně podnětné a nabádavé sbírky eseji, nazvané “Počitadlo”. — Autor je nepsal až v exilu, ale ke konci války v Praze, “když kolem sebe viděl, že se stále větší počet lidí hotoví hrát nějakou roli v politice’'. Především na jejich adresu autor napsal, že “nejtěžší vláda je nad sebou samým a že demokracie a sebevláda, nebo sebeovládání, jsou vlastně synonyma.” Autor však nechce vystupovat v roli vrchního soudce a umravňo- vatele. Míří mnohem dále a výše než k našim dnům a omylům. Vy- — 62 — [pageend6]LITERÁRNÍ REVISIONISMUS Dr. Antonín Kratochvíl se dal zlákat tímto módním heslem a vydal studii “Revisionism and its Liquidation in Czechoslovakia.” Vyšlo mimiografováno ve sbírce “Studies”, vydávané čs. zahraničním ústavem v exilu. Tento svazek vyšel za podpory čs. národní rady americké. Studie má 65 stran a předmluvu napsal dr. Robert Vlach. Positivní je na Kratochvílově práci to, že je spolehlivým průvodcem po labyrintu čs. básníků a romanopisců, pokládaných za revisionisty i za pro- tirevisionisty. Skorém by se dalo říci, že je to jejich adresář. Jakkoli jde o práci v podstatě systematisu- jící a klasifikující, čtenář z ní nahlédne do literární pouště, apatie a morbídnosti soudobé čs. literatury, vedené zásadami tak zvaného socialistického realismu. Otázka je však jiná: zda skutečně nějaký revisionismus existoval a existuje? členové SVU na svých zájezdech na mezinárodní kongresy mají příležitost hovořit s československými intelektuály, žijícími již třináct let pod komunistickou diktaturou. Při slově “revisionismus” se jen útrpně usmívají, jak západní a demokratičtí propagandisté naletěli na trik propagandist sovětských. Protože komunismus musí udržovat lidí v nejistotě a stále musí proti něčemu bojovat, vymyslil si nepřítele neškodného, protože neexistujícího: revisionismus. Sovětským propa- gandistům tento trik nahrála tak zvaná doba “tání'’ a tápání rodné strany po smrti Stalinově. Tak aspoň vysvětlují “revisionismus” vzdělanci, žijící za železnou oponou. A my, chytajíce se každé naděje, vsadili jsme si i na revisionismus, který neexistuje, aspoň nikoli uvědoměle nebo organisovaně. Sečtělý agitprop v Moskvě nebo v Praze, když je mu to uloženo, najde v každém literárním díle stopy “revisio- nismu”, stopy, které ve skutečnosti nejsou nic jiného než projev spisovatelovy neochoty ke konformis- mu a glajchšaltování. My ve svobodném světě musíme zvítězit silou svých vlastních, demokratických argumentů a nespekulovat na triky komunistických propagandistů. chází z našich cest pozemských, ale cílí k Nekonečnu a k Věčnosti. Sleduje souvislost mezi trůnem, oltářem a úhloměrem a na malé ploše eseje dovede vykřesat spoustu myšlenek, podnětů a bojů, vždy velkých a šlechetných. (“Nemůže být vladařem, kdo chce všechno sníst, všechno vypít, všechno ukrást. Car- pe diem” je heslem otroků. Pravý vladař, který hledí tváří v tvář Nekonečnu, se směje starostem a pachtění všedního dne” — říká Petr Den.) - Autor se však nevysmívá, ale laskavě a shovívavě usmívá. Nabádá, poučuje a vysvětluje. Nekritisuje jen “lidové vládce'’ připomíná, že i ti, jimž vypadly nebo byly vyrvány otěže z rukou, nesou kus odpovědnosti. (Na jejich adresu autor říká: “Musíte vést lid od malé násobilky k vysoké politice. Musíte ho učit na počitadle Věčnosti posunovat kaménky svých lidských zkušeností.”) Oběma skupinám — té, která vládla i té, jež se vládnout hotoví — Den doporučuje vlastnost, — 63 — [pageend7]KANADA Pavel Javor (Památce Zdenka Němečka.) Vy holé kleče na stráni, o milosrdenství proste za vše, co se tu nakláni a z tvrdé země roste — Osika drobným listovím se do Věčnosti modlí tvrdou modlitbou kanadskou, kterou jsme neuhodli — Všechno, co touží ke slunci, v skalnaté stráni kleči rve se jako sedláci o pramen rodné řeči. Růžičku potkáš navečer, ale i ta je jiná! Jenom ta modrá čekanka ti domov připomíná — Sem ani štěstí nechodí — Dříve než zasvitne, zhasne. Snad jenom hvězdy nad námi, snad jenom ty jsou šťastné — jež snad již vymřela: pokoru! (“Velicí zakladatelé států nosívali železnou košili bojovníka a žíněnou košili askety”.) Souvislost mezi politikou, matematikou a uměním, Petr Den znázorňuje a vysvětluje nejen mohutnou básnickou metaforou, ale také neúchylným matematickým vzorcem. Správně vyčítá naší době, že oddělila city od rozumu, krásu od užitku, viru od vědy. To vše Den ve svých esejích spojuje. Proto každý jeho esej je zaokrouhleným dílkem ušlechtilé myšlenky a krásné formy. “Praktickým” politikům se snad některý z autorových závěrů bude zdát příliš “básnický”. Domy- slíte-li jej však skutečně až do konce, dáte za pravdu spíše filosofovi a básníkovi Denovi než t. zv. “reál- politikům”. (“Neměli bychom se pokusit chápat politické dějiny lidstva jako úsilí o vytvoření matematického, trans-realistického světa? Nenašly by takové dějiny mnohý styčný bod s velikými historickými díly daleké minulosti?”) ‘Počitadlo” Petra Děna patří ke knížkám, které přečtete nejen jedním dechem, ale k nimž se musíte znovu a znovu vracet. Petr Den po druhé: Zcela jiného zaměření a literárního rodu je útlá Denova knížka “Radost ve Veselí”. — Zde autor spíše vzpomíná než filosofuje, třebaže i zde nalézáme nejednu hlubokou pravdu a moudrost. Je to “věčně mladá” moudrost Denovy babičky Bůvové, pamětnice Palackého a dr. Riegra. Je to svět milých, “božích” lidiček, drobných živnostníčků ve Vysokém Veselí kde Petr Den trá- víval své studentské prázdniny. Právě v tomto prostém námětu a jeho nekomplikovaném literárním zpracování, hrozilo autorovi nejedno nebezpečí selankovitosti, sentimentality nebo skepse. Petr Den těmto nebezpečím uniká básnickým (a proto novým!) pohledem i slovem, čtenář jako by přímo s autorem jel středočeskou krajinou mezi Kolínem a Jičínem, jako by spatřil čapí hnízdo na topole u Hrobi- čan, cítil vůni puškvorce v lukách kolem Cidliny nebo cikorku “z továrny Matěje Karla Bůvy syna”. Vidíte “tenounkého” pana lékárníka a smutnou tvář jeho paní, slyšíte pronikavý soprán “báby Smííluj se”, pozorujete doktora Maličkého, klepajícího na pikslu se šňupavým ta- — 64 — [pageend8]NOVÝ POHLED NA ČAPKY Neteř bratří Čapků, dcera jejich nejstarší sestry Heleny, dr. Helena Koželuhova, vydala první díl své studie “Čapci očima rodiny”. (Vý- dala mimiografovaně Edice Sklizeň, Ant. Vlach, Hamburg, 13, Postfach 2700, cena: 50 centů.) Práce Heleny Koželuhové by stála za podrobný rozbor, kdyby k tomu bylo dost novinářského prostoru. Její vzpomínky, čerpané z vlastní paměti, ale také z moudrosti její matky, jsou obrazoborecké; autorka kreslí podobizny bratří Čapků tak nově, že by bylo vskutku užitečné zamyslit se nad nimi. Dr. Koželuhové přehodnocuje hodnoty Karlovy i Josefovy, a to velmi radikálně, proti všem ustáleným názorům. Správný je na příklad jistě tento postřeh: “Josef nebyl filosof a pracně se o to celý život pokoušel. Karel filosof byl a vyhýbal se tomu širokým obloukem’'. čtenáře ovšem nejvíc zaujme kapitola “Literární rozchod Čapků”, rozchod, literárními kritiky ještě nevysvětlený. Povrchně “veřejnost usoudila, že daleko nadanější Karel nemohl s sebou trvale táhnout Josefa.” Rodině však byla známa pravda: “Josef vytýkal Karlovi nejen přílišnou lehkost tvorby . . . , ale i jeho snahu působit svým uměním k určitému cíli . . . Karel byl obětí profesionálního optimismu. Přenesl tendenci vhodnou a místnou u novináře do literatury. Tady byl jeho omyl. Tolik talentu obě- továno mnohdy na psaní pohádek pro dospělé.” Dr. Koželuhová prozrazuje, že spolu s Josefem “celá rodina naříkala nad Karlovou cestou, a to čím dál tím víc . . . Soudili jsme, že zahodil největší hřivnu, když se rozhodl pro cestu optimismu a didaktiky.” Na jiném místě pak píše: “My všichni v rodině jsme měli dojem, že v Josefovi je něco zvlášť cenného, cennějšího než v Karlovi... Karel měl stokrát pravdu, že Josef nenašel kámen mudrců, ale za to našel Josef sebe.” I když autorka vyslovuje názor pouze ve formě otázky, zda Josef, kulhavý poutník, “nechtěl svou tvorbou ukázat starostlivě a otcovsky mladšímu bratru cestu?” — do- hmátla se pravdy. Tuto větu opakoval Josef čapek autorovi těchto řádků v koncentráku nejméně stokrát. — Jinak knížka Koželuhové by získala, kdyby autorka pro definitivní vydání seškrtala na př. málo vkusné odstavce o pohlavním životě i málo zajímavé aktuální glosy o filosofii Západu. bákem. Petr Den umí zachytit několika prostými slovy celou atmosféru světa, který sice nenávratně zmizel, ale jehož mravní postulát trvá, třebaže si jej neuvědomujeme. Kolik skutečného humanismu a pracovitého socialismu, činorodého vlastenectví a jiných ušlechtilých citů a projevů potkáte na těch nemnoha stránkách Denovy “Babičky”! (Třebaže autor výslovně upozorňuje, že nebylo jeho úsmyslem postavit proti “venkovské” babičce Boženy Němcové nějakou babičku “maloměstskou”, hluboká moudrost a věčná pravda tlumočená babičkou Bůvovou, přímo po takovém srovnání volá!) “Někdo může tyto poměry nazvat feudalismem, jiný prostě láskou” — — 65 — [pageend9]ČESKÉ LEGENDY: TUNNA A GOMMON Recensi o knize “Tunna a Gom- mon v legendách českých”, z péra dr. Emila Waltera, profesora na švédské universitě v Uppsale, otiskuje revue “Rencontres”. (Naše “Zprávy” už před časem zaznamenaly vydání této studie.) Recensi napsal Johan Örn a úvodem praví, že jména legendárních vrahů svaté Ludmily, Tunna a Gommon, byla ode dávna nerozluštitelnou záhadou českých dějepisců. Dr. Emil Walter učinil patrně rozhodný krok, ba sensační krok, k jejímu rozluštění. Podle Waltera nordické jméno Tunna objevuje se prvně v 9. století u norského básníka Tjódólfa de Uvin jako legendárního vraha krále Egila. Walter dokazuje, že toto jméno Tunna se vyskytuje také v legendách rusko-varjazských jako Tunni neboli Gammal, Tunna neboli Gamol. Přes jednoho legen- árního vraha Tunna se stali vrahové dva, Tunna a Gammal a tito dva vrahové vstoupili pak do legend českých jako Tunna a jeho bratr Gommon — oba vrahové svaté Ludmily. Recensent se domnívá, že Emil Walter se skutečně zasloužil o českou vědu tímto objevem. říká správně Petr Den. — ústřední postava, a jejími ústy i autor, “učinili heroické rozhodnutí ke štěstí’' a činí tak stále naplňováním příkazu Boží lásky na zemi. — Denovi se podařil literární medajlonek zvonící básnickou vroucností a nepomíjejícím kouzlem. — Krásná, úsměvná, moudrá knížka . . . Pavel Javor NESPLNĚNÉ SLIBY Dr. Alois Rozehnal vydal nákladem Křesťanské akademie v Římě (Via della Concilliazione 1, ROMA) studii “Unfulfilled promises. Social Insurance in Czechoslovakia”. (Cena: 3.50 dol.) Přísně vědecky pojatá studie osvětluje se vzácnou jasností složitou problematiku i historii sociálního pojištění v Československu, a to od roku 1918 až do nejposlednějších dnů. Kniha obsahuje také mnoho statistických tabulek a vyčerpávající seznam literatury i právních předpisů. Dr. Rozehnal přesvědčivě ukazuje, že komunistický režim dnem 1. ledna 1957 zrušil vlastní systém “Národního pojištění”, zavedený dne 15. dubna 1948. Tehdy se režim touto reformou velmi chlubil a tvrdil, že Národní pojištění značně zlepšuje výborný systém sociálního pojištění z První republiky. Nové předpisy o zdravotním a sociálním pojištění, vydané roku 1956, daly pak režimu do rukou nebezpečně účinnou zbraň třídního boje, vyřadily celé třídy obyvatelstva ze sociálního pojištění vůbec a zavedly systém třídní diskriminace v sociálním pojišťovnictví. Rozehnalova kniha bude překvapením pro mnoho lidí, kteří podléhají komunistické propagandě a berou za bernou minci tvrzení, že v ČSSR národní pojištění stále trvá, a to tím spíše, že režim zachoval v činnosti komise tak zvaného národního pojištění a tisk o něm nepřestává psát, čtenář si při čtení Rozehnalovy studie uvědomí také všechny druhy třídní diskriminace i teroru sociálního a hospodářského. Zkušenost ukazuje, že tento teror je pro charakter národa zhoubnější, než byl teror policejní. — 66 — [pageend10]SPORY A SPOLUPRÁCE MEZI NÁRODY Dr. Ivo Ducháček, profesor politických věd na New York City College vydal za spolupráce s Kenneth W. Thompsonem učebnici politických věd s titulem: “Conflict and Cooperation among Nations”. (Nakladatelství Holt, Rine-Hart and Winston v New Yorku, stran 649, cena 6.50 dol.) Jak řečeno, je Ducháčkova kniha určena především pro studenty. S hlediska amerických učebnic přináší metodickou novinku: je současně učebnicí i výběrem, a to znamenitým výběrem, četby, která čerpá ze 75 studií a pojednává o 28 podstatných problémech mezinárodních vztahů. Ducháček konfrontuje názory teoretiků s projevy státníků, politické teorie s politickou praksí, politické hypotézy s aktuálními politickými rozhodnutími. Ducháček nedochází vždy k jednoznačnému řešení, avšak přesvědčivě ukazuje na složitost problematiky mezinárodních vztahů a povzbuzuje čtenáře k samostatnému myšlení. Je to znamenitá studijní příručka a četba, třebaže neznamená zcela původní a osobitý přínos k literatuře o mezinárodní politice; její cena je především v její didaktické metodě. — českého čtenáře nejvíce zaujmou kapitoly 15. a 16. o Prozíravosti a pohledu zpět, O omylech demokracií (kde se hovoří o Mnichově a nešťastné konferenci na Jaltě), o tom, jak se diktátoři mýlí, o nacisticko-sovětské koexistenci 1939-41 a konečně ovšem kapitola o tom, zda cíle ospravedlňují prostředky. Tu je jasné, že Mnichov byl appeasement hodný zavržení, protože byl nemorální i nemoudrý; Ducháček při tom správně ukazuje, že ani dnes ještě v Anglii není Mnichov jednomyslně odsuzován. Otevřený nechává autor problém, zda je větší zlo válka nebo mír za cenu utrpení celých národů. Ducháček nadhazuje, že velmoci by v takových situacích, kdy se rozhoduje o válce a míru, mohly být vydírány na útraty malých národů; rozhodující jsou nakonec jen vlastní, nej vlastnější zájmy velmocí. Což, jiak se zdá, je dnešní stav mysli velmocenských státníků, stav, s nímž je třeba počítat. ANI VÁLKA, ANI MÍR Syn Scota Viatora, Dr. Hugh Seton-Watson vydal v New Yorku knihu historické analyzy uplynulých 15 let: “Neither War nor Peace; The struggle for power in postwar world.” Kniha je pro Čechoslováky důležitá, že Seton- Watson ukazuje na světový význam dělnického povstání v Plzni 1. června 1953 a dále že vysvětluje, proč Československo nešlo a nemohlo jít do otevřené revoluce jako Maďarsko. O IDEÁCH ZÁPADU Dr. Jaroslav Měšťan vydal svou přednášku s hořejším názvem, kterou původně přednesl na shromáždění Nadnárodního svazu YMCA/ 7WCA v Západním Německu. Cyklus přednášek měl souhrnné téma: Jak se duchovně vypořádat s komunismem. Dr. Měšťan vychází z předpokladu, že základem západní kultury je myšlenka tolerance, snášelivosti, myšlenka vyjádřená po prvé roku 313 císařem Konstantinem v tolerančním ediktu. Tato — 67 — [pageend11]JOSEF O KARLOVI Jako protějšek k referátu o knize “Čapci očima rodiny” otiskujeme několik aforismů Josefa čapka z knihy “Psáno do mraků”. Josef Ba ne, uměni není služba (zákazníkovi, tím méně ve smyslu dokonce nějaké oběti!) — Umění je osud. Podávat spasitelné ideje žoviálně vulgarisujicí formou, to je výprodej ducha za snížené ceny. Ani to nejvyšši umění se netvoři jen z dovednosti. Uměni se zpronevěřuje a maří, chce-li být jen řemeslným, artisán- ským produktem pro gourmandy. Ovšem — čím víc jenom řemesla, tím méně uměni. Předváděti se: Skutečný umělec se nepředvádí: JEST. Předváděti se v literátštině: Aspoň dvě toalety do roka: nový román a divadelní hru. čapek mnohokrát řekl redaktoru těchto “Zpráv”, že celou tuto knihu psal jako polemiku se svým bratrem Karlem: Kulturní veličina: Vidí se v tom přenádherně vysoká věž nějakého chrámu ducha a umění, ale je to doopravdy jen fabrický komín. Pracovat, tvořit z rozkoše-muky- úžasu — ne z ambice. Vášeň, která je v světle i v tmě, ale jen ne si- láctvi smyslů, jen ne okázalost řemeslné techniky! úlohou umění není bavit hlupáky, upoutati na hodinku kupce. Srážky s věčností nevyřizuji se v skutečném umění po sousedsku. Umělec má snad ještě snažněji mlu- viti k sobě než k jiným. Prý šťastný člověk: cucal život po celý život jako cukrátko. myšlenka se v historii Západu v četných peripetiích stále opakuje a uplatňuje. V současné době je myšlenka snášelivosti, zaručující svobodu jednotlivcovu, znovu ohrožena dogmatickou nesnášelivostí marxistického materialismu. Dr. Měšťan v závěru vyslovuje obavu, že Východ je spíše ochoten bojovat za svoje dogma, než Západ za své ideály. SKLIZEŇ SVOBODNÉ TVORBY Dr. Robert Vlach z oklahomské university v Norman, o jehož úspěchu píšeme na jiném místě, likviduje pozvolna vydavatelství čes- kých knih v edici “Sklizeň svobodné tvorby”. Aby dostál závazkům vůči předplatitelům, vydá letos na podzim poslední knihy. Bude to: “Ohlasy a vzpomínky” od prof. dr. Ot. Odložilíka, soubor eseji “Kniha setkání” od dr. Ant. Kratochvíla a. román “Neznámý člověk” od Milady Součkové. Z poesie vydá knihu básní Jiřího Kavky “Plavba” Tuto knihu chce později dr. Vlach vydat v anglickém překladu, na němž pracuje společně s dr. J. Pospíšilem a americkým básníkem James Mall-em. Ilustrace k anglickému vydání přislíbil prof. Jan Zach z Eugene, Oregon. — 68 — [pageend12]KAREL HUJER, profesor astronomie a astrofysiky na universitě v Chattanooga, Tenn., podnikl o prázdninách opět cestu do Evropy, kde byl hostem Královské astronomické společnosti v Londýně. Odtud odjel do Turina na sjezd Mezinárodní společnosti pro dějiny filosofie. Prof. Hujer tu přednášel na téma: “Vliv fysikálních věd na společnost v renesanční době.” MILOŠ BAŠEK, profesor laryngolo- gie na Columbijské universitě, účastnil se v létě Mezinárodního sjezdu lékařů pro choroby nosní, ušní a krční v Paříži. Dr. Bašek na sjezdu také přednášel o některých svých nových chirurgických metodách při operacích ucha. VRATISLAV BUŠEK přednášel na výroční schůzi americké skupiny Mezinárodní svobodné akademie věd a umění, jejímž je členem, na téma: Vývoj čs. ústavního práva. Prof. Bušek byl také slavnostním řečníkem spolu se senátorem Paul Douglasem na čs. dni v Chicagu. FRED WOLF, předseda a pokladník The Civic Broadcasters, Inc. v Clevelandu, společnosti, vlastnící rozhlasovou stanici WDOK, dal k disposici tisku jeden ze svých politických komentářů, burcujících Američany před komunistickým nebezpečím. Fred Wolf poslal tento komentář také presidentu Kenne- dymu a podle novinářských zpráv dostal z Bílého domu od presidentova poradce Ralph A. Duncana dopis: President byl zaujat obsahem komentáře WDOK a zejména konkrétními návrhy, jak čelit rozpínavosti komunistů. Proto byl komentář odevzdán ke studiu úředníkům ministerstva zahraničních věcí. 7, DOMOVA: Píše se rok 1995. Do Prahy přijela vědecká delegace z USA. Předseda této delegace se ptá: “Prosím vás, kdo je vlastně presidentem vaší Akademie věd a uměni?” — “Jak to, nic se nezměnilo, proč se ptáte?”, odpovídá tázaný, a dodáva: “Presidentem je pořád doktor Zdeněk Nejedlý — ale on už o tom neví”. WALTER REDISCH, profesor vnitřního lékařství na N. Y. University, byl pozván přednášet v Pratze na IV. Mezinárodním kongresu pro angio- logii, to jest nauka o krevních cestách. Dr. Redisch je specialista na choroby cév a krevní cesty. Přednášel 8. září na téma: “Význam ca- techolaminů pro pohyby krevních cest/’ LUDVÍK NĚMEC, byl pozván do města Kent, Ohio, jako slavnostní řečník na zasedání “Společnosti pro šíření kultu Pražského Jezulátka”. Dr. Němec, který vydal o Pražském Jezulátku již dvě úspěšné knihy, přednášel na téma: “Pražské Je- zulátko v moderním apoštolátu”. JÓZA NOVOTNÝ, baptistický farář na Cape Cod byl pozván methodis- tickou církví, aby přednášel v oboru srovnávací náboženské vědy v letním táboře pro dospělé ve Willi- manticu, Mass. Přednášky trvaly týden a dr. Novotný přednášel o šintoismu, konfucianismu, bud- hismu, brahmanismu a islamu. JAROSLAV PELIKÁN mladší, profesor náboženských dějin na universitě v Chicagu a autor řady úspěšných nábožensko- filosofických; děl, opustí v červenci 1962' universitu v Chicagu, aby převzal stolici náboženských dějin na Yale University v New Haven, Conn. — 69 — [pageend13]ZÁZNAMY Prof. Václav Hlavatý vrátil se dne 20. července do USA, a den po té uspořádala Pracovní skupina v New Yorku večírek, na němž dr. Hlavatý vyprávěl o svých dojmech z přednáškové cesty kolem světa. I když tiskový referent ví, že skromný předseda SVU vidí nerad své jméno v tisku, považuje za svou povinnost podat referát aspoň stručný: Dr. Hlavatý přednášel ve dvanásti asijských a evropských zemích (anglicky, francouzský a italsky) a proslovil celkem sedmdesát přednášek. Jeho cesta nebyla financována ani úřadem pro “kulturní výměnu”, ani některou z četných amerických nadací, ale výhradně universitami, které dr. Hlavatého pozvaly. Jako předseda SVU vezl s sebou dr. Hlavatý latinsky psanou adresu, pozdravující jménem svobodných československých intelektuálů, sdružených v SVU, všechna svobodná učiliště a vědecké společnosti, které byly hostitelem dr. Hlavatého. Náš předseda přivezl pro SVU jako projev sympatie na sedmdesát universitních pečetí z USA, z Asie a z Evropy. — Tak jako se sešel s krajany, exulanty a členy SVU v New Yorku, tak se setkal s nimi v Římě, v Paříži, v Londýně a cestou z New Yorku do Bloomingtonu, také v Chicagu. — Prof. Hlavatý se opět ujal funkce předsedy SVU. Ludmila Bertlová-Kubelíková, vynikající česká houslistka a žena místopředsedy SVU, Rafaela Kube- líka, zemřela náhle po operaci dne 23. června ve Švýcarech. Kdo poznal osobně tuto umělkyni a statečnou ženu, ať už na koncertním pódiu nebo v soukromí, nikdy nezapomene na tato setkání. Od dětství nemocná, žila pani Kubelíková jen silou vůle, láskou k hudbě a láskou k rodině. Zdrcený manžel, Rafael Kubelik po jejím náhlém odchodu odřekl všechny koncerty, na nichž měl dirigovat (i Edinburgský festival), aby se mohl věnovat synu Martinovi; dne 1. listopadu pře- MECENÁŠ Krajanský tisk zaznamenává zprávu, že Dr. h. c. Bohumír Kryl daroval koleji sv. Josefa v Indianě ze své sbírky obraz “Panna a dítě’’ od Giovani Belliniho. Obraz je odhadnut na 350,000 dolarů. Není to první dar tohoto druhu a této ceny, který B. Kryl v posledních letech učinil. Redaktor “ZPRÁV SVU” před časem, při podobné příležitosti vysílal prostřednictvím Svobodné Evropy do ČSSR zprávu o dr. Krylovi a jeho stručný životopis, který není bez zajímavosti: Bohumír Kryl přišel do USA jako čtrnáctiletý synek a už tehdy hrál kouzelně na kornet. Léty ovládal tento nástroj tak mistrně, že byl ve své době označován za nejlepšího kornetistu světa. Řadu let hrál sola v kapele Jahna Phillipa Sousy a později si zřídil svou stočlennou kapelu, se kterou mnohokrát — ve vlastním vlaku — procestoval Spojené státy i Evropu. Když Tomáš Edison vynalezl fonograf, byl již téměř hluchý a slyšel jen vysoko- frekventni tóny. Poněvadž bydlil vedle Kryla a slýchal jeho cvičení — 70 — [pageend14]vezme Kubelik oficiálně hudební ředitelství jihoněmeckěho rozhlasového orchestru v Mnichově, kde s ním ještě krátce před smrtí paní Ludmila byla, aby si poslechla první koncert, který Kubelik s tímto orchestrem dirigoval. Zatímní ředitelství, jak je to předepsáno zákonem, ustavilo se pro “Arts and Sciences Publishing Corporation”, čili pro naši Vydavatelskou společnost, o které píšeme na jiném místě. Předsedou je prof. Vratislav Bušek, místopředsedou Pavel Dayton, jednatelem dr. Hanuš Lexa, pokladníkem dr. Boh. Stand a členy ředitelství jsou: Karel Štaller ml., Jaroslav Vašata a Ivan Herben. O vědecké práci prof. Frant. Dvor- níka napsal studii do revue “Perspektivy”, vydávané universitou Notre Dame, P. Dr. Ludvík Němec. Navazuje na poslední Dvorníkovu knihu, ukazuje dr. Němec, jak se prof. Dvornik zasloužil svou vědeckou prací o snahy po sjednocení církví. na kornet, požádal B. Kryla, aby nahrál první fonografové válečky na fonograf. Tyto válečky uchovává dr. Kryl dodnes (s Edisonovým podpisem) jako drahou památku. Kromě hudby miloval Kryl od mládí výtvarné umění a po celý bohatý život (je mu dnes osmdesát šest!) sbíral obrazy, zejména staré italské mistry a francouzské impresionisty. Jeho byt v Chicagu představuje jednu z největších soukromých galerii v USA. Tož tento životopis redaktor “Zpráv SVU” vysílal rozhlasem — jaké bylo jeho překvapeni když za několik Boží mlýny . . . Francouzská katolická universita v Montrealu vyškrtla ze seznamu svých profesorů dr. Jozefa Kirschbauma, čelného Hlinková gardistu a generálního sekretáře Hlinkový ludové strany. President této university byl na minulost dr. Kirschbauma upozorněn memorandy Čs. národního sdružení v Kanadě a patrně se přesvědčil, že Kirschbaum byl za souhlasu Západních spojenců veden v Československu na listině válečných zločinců. Někdy Boží mlýny melou pomalu — ale melou. Zdá se, že k rozhodnutí university přispěl také proces s Adolfem Eich- mannem a obecná atmosféra, kterou tento proces vyvolal ve svobodném světě. K “Dvořákovu roku”: Čilá odbočka Čs. Národní rady americké v Los Angeles se dobře postarala, aby americkému publiku byly připomenuty 120. narozeniny Antonína Dvořáka. Stalo se tak především na koncertě v obrovském přírodním amfiteátru Hollywood Bowl, kde dní četl tuto zprávu doslovně, skutečně doslovně, v “Lidové Demokracii.” Redaktor k ní připsal pouze větu: “Taková kariéra se dá ovšem dělat pouze v Americe.” Zdá se, že měl výjimečně pravdu. Zapomněl jen dodat, že i v USA je třeba k takové kariéře velikého talentu a píle. * * * Než se tyto řádky dostaly z redaktorova psacího stroje do stroje tiskacího, došla z Lake Placide zpráva, že tam Bohumír Kryl, rodák z Hořic, zemřel ve věku 86 let. — 71 — [pageend15]byla k uctění Mistrových narozenin provedena jeho Čtvrtá symfonie. Druhý koncert byl uspořádán v Los Angeles a na jeho pořadu byla symfonie “Z nového světa”. Čs. Národní rada požádala primátora Los Angeles, aby den koncertu nebo celý týden, na který připadají Dvořákovy narozeniny, prohlásil Dnem nebo Týdnem Ant. Dvořáka. Slavistické oddělení university v Montrealu otevřelo přes prázdniny šestinedělní letní kurs. Pro nás je zajímavé, že přednostou ruského oddělení je prof. Pletněv, který vystudoval v Praze na Karlové universitě. Dále i to, že v rámci tohoto letního semestru byl jeden týden věnován Lužickým Srbům a oblastní jednatel SVU pro Toronto, dr. Mario Hilkl byl pozván, aby tu přednášel o státoprávním postavení Lužice. “Prodaná nevěsta” byla hrána v Los Angeles, a měla se hrát dva týdny. Úspěch byl však takový, že představeni byla o několik týdnů prodloužena. Z tisku ste dovídáme, že “Prodanou nevěstu” před ukončením školního roku shlédlo přes padesát tisíc žáků a žaček losan- geleských středních škol. “I worked for Eichmann“”. V červnovém čísle jsme otidkli zprávu o reportáži, kterou ve vedoucím kanadském magazínu otiskla naše členka, paní Valerie Bílá-Becková, která pro kanadské čtenáře píše pod jménem Valerie White. Všechny podtitulky byly koncipovány redakcí Maclean’s magazínu, jehož spolupracovnice poskytla paní Bec- kové technickou pomoc. PLACENÉ OZNÁMENÍ: Zachovat a udržet český národní život v Americe je cílem mnoha krajanských organisací. Československé Spolky v Americe, známé pod zkratkou ČSA, nejstarší bratrská a sesterská podpůrná Jednota ve Spojených státech, podílí se na této záslužné a významné práci od svého založení — již plných sto sedm let. V mohutných řadách členů ČSA nacházíme jména význačných jednotlivců českého či slovenského původu a v análech Jednoty vidíme záznamy o štědré podpoře všeho, co československý živel v Americe udržuje. Členstvím ČSA tedy nejen podporujete snahu zachovat a udržet československou větev v USA, ale zároveň členstvím zabezpečujete sebe a své drahé jedním z nejlepších životních poijštění, které může svým členům poskytnout za tak výhodných podmínek pouze bratrská a sesterská Jednota, jako je naše ČSA. Nejste-li dosud členem ČSA, staňte se jim ihned. ČSA, 2138 South 61st Court, CICERO 50, Illinois, podá vám ochotně a zcela nezávazně všechny informace. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, N. Y., Printed by; "Slovenský Sokol” 283 Oak Street, Perth Amboy, New Jersey. — 72 — [pageend16]