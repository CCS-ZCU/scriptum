Po desíti letech 1945- 1955 Mnoho bylo napsáno k výročí skončení druhé světové války. Je těžko psát dnes o výročí osvobození. Je nač vzpomínat. Mimo několik málo světlých, jsou to především vzpomínky smutné. Velmi smutné. Jsou naplněny žlučí a vzdorem, nenávistí a pomstychtivostí, hanbou a studem. Každý se snaží svalit odpovědnost za dnešní situaci doma a v exilu na bedra druhých a chce si s Pilátem umývat ruce : Já na tom nemám vinu. Ponechejme soud Pánu a nestranné historii. Místo odsuzování druhých suďme každý sám sebe. Naše vzpomínání budou především chvíle modlitby — • jako byly chvíle v červnu a v červenci 1945 v Praze před staroboleslav- ským Paladiem České země. Víme, že jako tenkrát ták ani dnes nejvyšší představitelé československého státu se neskloní před Božím majestátem, a snad znovu musejí trpce doznat: Bez Božího požehnání marné lidské namáhání. Kéž by došli brzy k tomuto poznání ! Nám katolíkům je toto výročí především příležitost k díkuéinění Pánu. I kříž je Boží dar. Jen oběť našich vyznavačů a mučedníků a hrdinná věrnost jejich svědectví dokáže smazat hanbu tolika zbabělých kompromisů a ústupků, tolika zrad a nespravedlností, tolika nízkostí rozpoutaných vášní. Je to dále výzva ke smíru a k oběti, k jednotě a k svorné práci pro šťastnější zítřek, pro lepšího člověka. Nejkrásněji asi oslaví český katolický exil toto výročí při mariánské pouti v Lisle, kde ndp. opat Ondrák O.S.B. slavnostně odhalí sochu Immakulaty pro Staroměstské náměstí v Praze — jako symbol smíření českého národa s Bohem, jako veřejný projev důvěry celého českého katolického exilu v mateřskou ochranu Bohorodičky, — a při dvou primicích z řad prvních českých uprchlíků : v Londýně kapitána Františka Rochly a v Římě medika Josefa Laštovici. To jsou naše naděje. A naše záruka do budoucna. Připojuji několik myšlenek Pia X II. z řeči k organisaci Pax Christi roku 1952 a několik statistik o díle belgického premonstráta P . Werenfrieda van Straatena. Obojí nutí k přemýšlení. Pohne-li nás to i k činům, bude pro nás druhé desítiletí jistě radostnější ... * * ★ Aby se uskutečnilo opravdové dílo sjednocení národů, třeba vytvářet ATMOSFÉRU P R A V D Y, SPRAVEDLNOSTI A L Á S K Y V K R ISTU , řekl Pius X I I . » Abychom mohli přispět k vytváření této atmosféry, musíme umět — díváme-li se do minulosti —- vytvořit si klidný úsudek o národních dějinách své vlastní domoviny i jiných zemí. Normou pro vytvoření tohoto úsudku musejí být výsledky přesného historického bádání, uznané odborníky obou stran. Vítězství Či porážky, útlak, násilí a ukrutnosti, které se během staletí najdou pravděpodobně na jedné i druhé straně, jsou historická fakta a těmi zůstanou. ROČNÍK V II Ř ÍM ČERVEN -1955 ČÍSLO (i [pageend1]Kdo by se však rozhořčoval nad tím, že některý národ je hrdý na svá vítězství? A naopak, oplakávat své porážky jako neštěstí — je přirozený cit, ovoce zdravého patriotismu. Nepožadujme od sebe navzájem nemožnosti, disposice neskutečné nebo neupřímné. Každý musí chápat a mít v úctě city druhé národnosti. Ovšemže odsoudíme bez výhrady nespravedlnosti, násilí a ukrutnosti, i když se jimi provinili vlastní soukmenovci, ale především každý musí dojít k přesvědčení — ať už jde o vlastní nebo jiný národ — že nesmíme pro chyby minulosti jednat tvrdě s dnešní generací. Ať už jde o běh dějin neb i o osudný sběh okolností současné doby — viděli jste to sami a denně to zakoušíte — národy jako takové nemohou být poháněny k odpovědnosti. Musejí ovšem nést společný osud, ale pokud se týká odpovědnosti samé, struktura moderního státního stroje a téměř nerozvížitelná spletitost hospodářských a politických vztahů nedovolují obyčejnému jednotlivci účinně zasahovat do politických rozhodnutí. Nanejvýš může svým svobodným hlasem ovlivnit jejich obecné řízení, a to ještě v omezené míře. Častěji jsme zdůrazňovali, aby — pokud to je možné — svalila se celá odpovědnost na skutečné viníky. Ale ti ať se potom spravedlivě a zřetelně odliší od národa jako celku. Projevy masové psychosy se vyskytly na obou stranách : je to třeba přiznat. A je těžko, aby jednotlivec unikl psychose a neztratil svobodnou rozvahu. Ti, které masová psychosa jiného národa zasáhla jako hrozná osudová rána, nechť se vždy táží, zda onen národ nebyl vydrážděn ve svých nej vnitřnějších hlubinách až k zuřivosti právě zločinci jejich vlastního národa. — Národnostní nenávist zůstane však vždy krutou nespravedlností; je absurdní a nedůstojná člověka. Stavíme proti ní slovo požehnání svátého Pavla : » A Pán ať řídí vaše srdce k Boží lásce a k tomu, abyste byli trpěliví tak, jak byl (a dává) Kristus« (2 Thes 3, 5). « Atmosféra pravdy, spravedlnosti a lásky v Kristu vytvoří zároveň i záruky pro budoucnost. Svatý Otec je stručně naznačil. Jsou to : »Spravedlnost, která měří oběma stranám stejnou měrou. Co jedna národnost nebo jeden stát žádají na základě přirozeného smyslu pro právo pro sebe, čeho by se samy nikdy ne- zřekly, to musí též bezpodmínečně povolit jiné národnosti a jinému státu ! Není to evidentní? — Ano. Ale národnostní egoismus příliš svádí — aniž si to lidé dosti uvědomují — k užívání dvojité míry. Musíme nechat jednat rozum a vůli, chceme-li zůstat objektivní na kluzkém terénu, na němž se rokuje o národnostních zájmech. Vzájemná úcta, a to ve dvojím smyslu : 1. žádné pohrdání jinou národností, protože se zdá na příklad méně nadaná než vlastní národnost. Pohrdání takto motivované by ukazovalo úzkoprsého ducha. Při srovnávání národních schopností je třeba brát v úvahu nejrůznější obory (a činitele). A abychom se mohli vůbec pokusit o takové srovnání, je třeba mít důkladné znalosti a dlouhou zkušenost. - 2. Tato úcta znamená úctu k právu každého národa na vlastní činné uplatnění. Toto právo nemůže být uměle omezováno ani rdoušeno násilnými opatřeními. Dúvéra! - K příslušníkům vlastního národa máme důvěru tak dlouho, dokud se jí nestali positivně nehodní. Jednáme s nimi jako s bratřími a sestrami. A právě tak se musíme chovat k svým bratřím z ostatních národů. Ani tu nemůže být dvojí závaží a dvojaká míra. Láska k vlasti nikdy neznamená pohrdání jinými národnostmi, nedůvěru nebo nepřátelství k nim. A konečně musíme mít vědomí jednoty! A právě v tomto bodě ... mají katolické síly maximum své účinnosti.« * * * ... ALE PŘEDEVŠÍM MĚJTE L Á S K U ! — říká nám P. Werenfried van Straaten 0. Praem. » Bylo krátce po válce, když jsme chodili žebrat » špek « u belgických a holanských sedláků pro tytéž Němce, kteří zanechali v zemi svou nedávnou tvrdou okupací s rekvisicemi, přísnými kontrolami, těžkými tresty jen rozhořčení. Setkali jsme se přitom s matkami a s otci synů, kteří byli odvlečeni do Německa na nucenou práci a už se nikdy nevrátili... Ještě se možná pamatuješ, chudá matko, 122 [pageend2]jak jsi mi vyprávěla, že ti muž zemřel v německém koncentračním táboře a tys tu zůstala se 12 dětmi. A přiznalas mi, jak je to těžké nechtít nenávidět... Ale přece jsi obětovala na Němce i svůj groš chudé vdovy a chtělas být mezi prvními! Byly to krásné časy, když jsem ve staré rachotině jezdil od vesnice k vesnici a vyprávěl, co jsem viděl v Německu po válce ve starých bunkrech a v podkrovních světničkách, kde jsem poznal nějakého kněze vysídlence — říkali jim tehdy » Rucksackpriester «, poněvadž s tlumokem na zádech chodili pastorovat své rozprchlé stádce — , až farářovi a selkám začaly téci slzy po tváři a dali mi nejen špek, nýbrž i plný klobouk bankovek pro ty ubožáky vysídlené Němce. Opravdu. Lidé jsou ještě dobří! I hrubý koňský handlíř, který byl opravdový mistr v klení a pití, mi dal bez váhání k disposici 5.000 kg zadních koňských kýt a židovský majitel továrny na konservy mi zdarma zpracoval toto koňské maso spolu s vyžebraným špekem do statisíců krabic s » vlámským šunkovým salámem «. Jak krásně se vydařila sbírka textilií vlám- ského sdružení žen roku 1949 ! Kdo dnes nosí v Německu sváteční šaty po jednom zastřeleném od Němců, jehož vdova mi je přinesla se slzami v očích pro naši pomocnou akci? ... Kolik mladých lidí mi tenkrát darovalo peníze, které si těžko nastřádali na prázdninovou cestu, na pout do Lurd nebo do Ř ím a! Nevím, z čeho měl Pán Bůh větší radost, zda ze spořitelní knížky 17tiletého studenta se 130 markami anebo z té s 800 marek německého kaplana, který ji věnoval na týž účel, když uslyšel o obětavosti studentově. Jaké požehnání asi svolal na zemi hrdinský čin mého osmdesátiletého přítele v jedné podkrovní světničce velkoměsta, který se chtěl stát chudým, aby pomohl těm, kteří jsou v nouzi, a celý svůj majetek — 156.000 belgických franků — dal do žluté obálky a daroval Pomocné akci pro kněze z východu ! Ve své náprsní tašce mám ještě ohmataný sáček na týdenní mzdu Krup- pových závodů v Essenu. Při jedné sbírce mi jej věnoval s celou týdenní mzdou jeden mladý dělník! A jak bych mohl zapomenout na malého Bedříška z Ulmu ! Slyšel mě kázat v neděli při školní mši sv. o bídě uprchlíků, a druhý den celé hodiny bloudil po městě se svou plnou pokladničkou a s tabulkou čokolády a hledal » špekpátera «. Teprve policie mi jej přivedla i s jeho drahocenným darem ! A staré chudé holandské sestřičky chtěly raději dále snášet zimu, a celý náklad na ústřední topení, který našetřily za dlouhá léta, věnovaly Pomocné akci.« Musím zkrátit vyprávění otce Werenfrie- da : V Hasseltu v Belgii mu lidé po večerním kázání až do dvou hodin v noci k jeho pojízdné kapli nanosili na tři tuny potravin a šatstva. Statisíce dětí ve školách si odříkaly cukroví po celý půst pro neznámé dítě v táboře, které půjde k prvnímu sv. přijímání. Pensionáty a ústavy adoptovaly kněze-utečence a staraly se o měsíční jejich vydržování. Kolik zlatých hodinek a rodinných šperků dostal! Dnes láska těchto lidí se proměnila ve sta kalichů, monstrancí a ciborií pro kostely v německé diaspoře. Kolik kol a motorek obětovali obyčejní dělníci pro apoštolát mezi vysídlenci a uprchlíky! Holandští sedláci sebrali takové množství obilí pro pomocnou akci, že výtěžek stačil na několik let na úhradu misií v diaspoře. Holandští katolíci o jedné jediné neděli sebrali přes 200.000 něm. marek na založení misijního kláštera v Salzgitter-Steterburgu. Vlámská mládež v Belgii za dva měsíce pomocí akce : » Jedno auto pro Boha « sebrala obnos na zakoupení 120 lidových vozů pro duchovní správce mezi uprchlíky různých národností v Německu. 3.300 chlapců — studentů, bohoslov - ců z Holandska, Francie, Belgie, Španělska a odjinud — zdarma pracovalo na stavbách obytných domů a kostelů v diaspoře, a nechtěli si dát zaplatit ani náklad na cestu, ačkoliv se skutečně dřeli týdny a měsíce a ruce měli plné puchýřů a mozolů ... P. Werenfried říká: Musel bych popsat aspoň sto stran, abych na nich mohl stručně zaznamenat, jak jsou i dnes lidé dobří, kolik je v lidském srdci obětavosti! A dodává: » A touto láskou se stává křesťanství zase opravdu živým křesťanstvím. A jen toto živé křesťanství zachrání dnešní svět, Evropu. Jen toto živé křesťanství přemůže komunismus. To, co obětujeme opravdu z lásky, to nemůže nikdo zničit. To zůstane v rukou Božích. My sami se tak staneme Božími. Plni Boha. A potom budeme dosti silní, abychom přemohli mocnosti temnoty. Neboť láska je silnější než sm rt! « 123 [pageend3]O ÚTRPNÍ TĚLESNÉM CHARLES DU BOS Následující stránky jsou vyňaty z delší stati jednoho z největších francouzských literárních kritiků, psychologů a estetiků první půlky dvacátého století. Ch. Du Bos v ní shrnuje svou vlastní zkušenost dlouholeté nemoci, z které se úsilím vpravdě hrdinským snažil vytěžit co nejvíce pro svůj duchovní život. Umřel v srpnu 1939, sedmapadesátiletý. Nemocný žije tváří v tvář času, který odtéká tak pomalu jako sérum z ampulky : jako by mu neměl být nikdy konec. Čas pociťuje nemocný nejenom v celé jeho váze a v celé tíži; je to pro něho něco právě tak nehybného jako kříž, na který je připoután. Není možno jej nadlehčit nebo rozptýlit; čas, který míjí, se stal pro něho časem, který se nehýbe. Je to pravý opak trvání ve smyslu Bergsonově, které je melodické, kterým se v nás něco hromadí a roste, které je samo o sobě radostí a zcela obráceno k radosti, jež je podle Bergsona samým ideálem filosofie. Čas nemocného trvá, aniž má trvání; chci tím říci, že trvá jako tíha, jako tlak, že je však zbaven základní výsady trvání: onoho sladkého nepřerušovaného přílivu, který spojuje v jediný proud minulost, přítomnost a budoucnost a v kterém se naše bytost dovršuje, v kterém nabývá náš život jednoty, ozvučnosti a hodnoty hudební melodie. Y čase nemocného není před a potom : je otevřen jenom z přítomného okamžiku, z okamžiků, které jdou bez přestání jeden za druhým, zároveň různorodé až k nepředvídanosti v tom, co nám přinášejí, a totožné v tom, co od nás vymáhají. Existenci člověka nemocného by bylo možno označit bolestným slovem, které kdysi splynulo z úst člověka nemocného nevyléčitelně, slovem Yules Laforgua : » Jak je život všední!« (při čemž nutno dát slovu »všední« jeho původní etymologický význam). Není chvíle, aby nemocný netrpěl v svém těle, a aby mu nepřicházela na rty drásavá modlitba Baudelairova : Pane, dej mi sílu a statečnost, abych mohl hledět na své srdce a na své tělo bez ošklivosti! Kterýkoliv nemocný může být zajisté pokoušen, aby si zošklivil své srdce — ale to už je druhá tvář utrpení, to je utrpení citové, které vyráží, bují a množí se na bolesti tělesné jako jedovatá houba. Pane, který jsi řekl všecko, děkuji Ti, žes řekl také tohle : » Má duše je smutná až k smrti.« Kdybys nebyl vyřkl ta slova, měli bychom odvahu otočit hlavu ke kříži v těch nekonečných hodinách, kdy je celá naše bytost proměněna v tento druhý verš Baudelairův: A smutek ve mně stoupě jako moře? Nepřestal jsem se (od začátku své nemoci) vracet k slovům Páně z podobenství o Rozsévači: » ... et fructum afferunt in patientia«; přeříkával a bzučel jsem si je ustavičně, tak jako když se přebírají zrnka růžence. Cítím, že v těchto slovech, a nikde jinde, je obsažen smysl nejenom mé nynější zkoušky, ale celého mého života na zemi. Všecko dnes záleží pro mne na tom, abych pochopil nekonečnou hodnotu trpnosti kříže, nebo spíše, abych se jí naučil. Je třeba, aby ten, který byl v hloubi mé bytosti především člověkem činu — přese všecku mou lásku ke kontemplaci — konečně připustil, že člověk může jednat, a snad i více jednat, když nejedná, když nedělá nic. Trpnost kontemplace : po léta mi udílel Buh její prvotiny, dával mi okoušet její nevýslovné duchovní sladkosti; trpnost kříže, a možná i schopnost kontemplace, znovu nalezená v hloubi této trpnosti samé — ach, Pane, já dobře vím, že to je právě to, co ode mne nyní chceš, a právě protože to vím, dávám se patrně tak často na ústup. Jak je však trpké, musit si přiznat svou nedostatečnost i po tomto čtrnáctiměsíčním učednictví, a jak můžeš chtít, Pane, aby se člověk cítil schopen nést ovoce, když je v svém. nitru pravým opakem ovoce, tvrdý a zkorna- tělý, podobný nanejvýš ořechu, který nutno rozdrtit kleštěmi? Ale co záleží na tom, cítím-li se schopen nebo neschopen? Záleží na jediné věci: že věřím v Tebe, Pane. Nezapomenu nikdy na výkřik Šimona Petra : » Pane, ke komu bychom šli? Ty máš slova života věčného.« — Mým vůdcem v životě bude víc než kdy jindy slovo, v kterém jsi mi dal číst, abych v něm objevil symbol svého pozemského bytí. Chci napříště žít ve znamení trpělivosti, a protože je dnes svátek svátého Justina, o kterém dokonce Renan napsal, že » žádný theolog neotevřel brány spásy tak Široce jako on,« kež bych mohl doufat, že přes moje ubohé nářky nade mnou samým bude plodem mé budoucí trpělivosti napomáhat k tomu, aby brána spásy zůstávala otevřena pro všecky co možná nejšíře. 14. dubna 1937. Přeložil Jan Čep 124 [pageend4]MIROSLAV PODIVÍNSKY: CO PÍŠOU A ČTOU DOMA Už samostatná existence českých básníků a spisovatelů v exilu, i když to je v podstatě malá nesourodá skupinka, které chybí i potřebná odezva v české čtenářské obci, takže hledá často možnosti zachytit se a psát pro cizí prostředí, znamená, že při pokusu o rozbor našeho písemnictví doma stojíme před zvláštní, uměle vytvořenou situací. Jsme nuceni, ať se nám to líbí nebo ne, zabývat se oficiálně publikovanou krásnou literaturou v Československu, v níž (tím jsme si jisti) se nezrcadlí skutečné duchovní, ani estetické potřeby českých básníků, spisovatelů nebo čtenářů. Máme před sebou umělý, jen z politických doktrín odvozený celek, v němž se tyto potřeby odrážejí jen matně a ve skresle- né podobě, jako v křivém zrcadle. To, co bylo po únoru z české literatury uměle vyrváno, udušeno, co v ní bylo zpřetrháno a zbaveno života, je podstatnější její částí než to, co zůstalo. Vzpomeňme zde jen krátce soudů před třemi roky, v dubnu 1952, a počátkem července téhož roku, které poslaly do vězení na doživotí nebo na desítky let Václava Bence, Josefa Kostohryze, Jana Zahradníčka, Františka Kfelinu, Zdenka Kalistu, Václava Prokůpka a Josefa Knapa. O mnoha jiných nevíme nebo dovídáme se jen kuse, z příležitostných zmínek a okrajových zpráv v domácím tisku. Z nedávné oficiální návštěvy Josefa Sekery v Linci, v Rakousku, jsme se na př. dověděli, že žije v ústraní Jaroslav Durych... Je jen pochopitelné, že jiní naši básníci a spisovatelé doma si uložili dobrovolné mlčení. Pokusme se představit českou literaturu za posledních dvacet — třicet let před komunistickým pučem bez nich, bez vyhnaných, umlčených, mlčících a těch, kteří si vzali život, co by nám z ní zůstalo ! Ani potom bychom se však ještě nedobrali tragické podstaty dnešní situace. Cožpak Vítězslav Nezval, Vilém Závada, František Hrubín, Jarmila Glazarová, František Kubka, jak píšou dnes (abychom jmenovali jen některé), mají něco společného s pěvci » Básní noci «,. » Panichidy «, » Cikád «, II. s autory » Roků v kruhu «, » Palečkova úsměvu « a »Karlštejnských vigilií«? Takto se dostáváme k jedině povolené, tedy publikované literatuře v Československu, řemeslně někdy dobře udělané, jíž však chybí ona božská jiskra (co se o tom napsal F. X. Salda !), která dává umění právě jeho oprávnění a smysl. K tomu, aby dnes někdo mohl psát u nás doma verše, romány nebo povídky, je zapotřebí dvojí kvalifikace. Ta jedna je vlastní, a vysvědčení o ní dává si každý sám. Je zapotřebí určité otrlosti k účasti v literárním životě, podmíněném a určovaném osudy odsouzených a uvězněných, psanými i nepsanými zákony platnými teď v Československu. A z té druhé dává vysvědčení komunistický režim, Obojí spolu ovšem těsně souvisí, s toho hlediska lze potom mluvit o tom, že literární práci nestojí v cestě žádné překážky. Socialistický realismus, jak jsme se dověděli z projevu Konstantina Šimonova na sjezdu sovětských spisovatelů a z parafrází jeho českých kolegů na sjezdu spisovatelů československých, není metoda, ale postoj ! Jsou tedy spisovatelé, dnes píšící v Československu, z převážné většiny leví intelektuálové a ti, jejichž úspěch a odezva u čtenářů byla podepřena spíše o řemeslnou dovednost než o jedinečné vnímání a vyjádření hudby pramenů, větrů od pólů nebo poselství lasalettského. Už zde se nám nabízí vysvětlení, proč ten hlavní, nesmiřitelný úder režimu směřoval proti básníkům a spisovatelům, k jejichž jménu kdysi liberální naši literární kritikové rádi připojovali sumární přívlastek » katolický «. To platí zvláště o všech odsouzených, jejichž jména jsme výše uvedli. Už v minulém čísle jsme si pověděli, že mezí publikujícími autory nenajdeme příliš mnoho nových jmen, a zmínili jsme se i o příčinách. Z prosaiků, jejichž jména si pamatujeme z doby první republiky, údobí protekto- rátního a krátkého přechodného období poválečného, udávají dnes tón : Jan Drda, Jarmila Glazarová, František Kubka, Marie Majerová, Marie Pujmanová, Václav Řezáč a T. Svatopluk, z nových se dostali do popředí 125 [pageend5]Adolf Branald, románem » Chléb a písně «, o boji dělnictva proti buržoasii v minulém století a o slavných poříčských zpěvácích, Vašek Kána, zvláště vzorný prototyp socialisticky realistického umělce, divadelní hrou » Parta brusiče Karhana « a románem » Válkou narušení «, J. Otčenášek románem » Plným krokem « (který napadl s malým úspěchem na konferenci svazu spisovatelů prof. František Trávníček), K . F . Sedláček, po roce 1945 redaktor »Práce«, odměněný r. 1953 státní cenou za román z brigádnického prostředí » Lui- siana se probouzí«, a tajemník svazu Josej Sekera, rozvleklým románem o cikánech » Děti z hliněné vesnice «. Verše dnes v Československu uveřejňují hlavně František Branislav, z Wolkerovy generace, známý už z doby předválečné trpnou, bezvýraznou poesií, Ilja Bárt, rovněž s básnickou minulostí už z doby předválečné, známý svým socialistickým pathosem, Josef Kainar, o jehož básnickém nadání se hodně mluvilo po poslední válce, a básníci s lepší minulostí, Oldřich Mikulášek, František Hrubín, Vilém, Závada a František Nechvátal, povoláním učitel československého náboženství, od něhož vyšla kupa básnických knížek před poslední válkou i za ní, Vladimír Holan, Jan Pilař a mnohomluvný Pavel Kohout; stranou stojí osaměle Jaroslav Seifert, který zatím platil za své právo na publicitu jen svým jménem a poměrně malými ústupky běžné tendenci. Kainarův »český sen«, postavený komunistickou kritikou na přední místo, má zajisté řadu plných a krásných veršů. Hrubá tendenčnost je však do značné míry znehodnocuje. Při pozornější četbě i recitaci nalezneme i řadu hluchých a prázdných míst, a pokus o lidový zpěvný tón nejednou vyzní násilně, nepřesvědčivě a falešně. Na okraji literárního života zůstal, přes horlivou aktivistickou spolupráci, František Kozík (patrně s ohledem na protektorátní minulost), Karel Konrád, jako kronikář wol- kerovské generace ■— a několik autorů historických románů (Kapličky, Neff a j.). Z významných autorů zemřeli za posledních sedm let J. S. Kvapil, kdysi Jiráskův spolupracovník v českém odboji za první světové války a autor kouzelné » Princezny Pampelišky«, Ivan Olbracht, pochovaný za zvláště okázalé účasti komunistické kulturní veřejnosti, František Halas, kolem jehož zklamaného listu se kdysi rozproudila v exilu diskuse (v níž byly proneseny i pochyby o jeho pravosti), Jaromír John, autor protikatolického pamfletu v rozvleklém románu » Pampovánek «, a dobrovolně si vzal život básník Konstantin Biebl. To je ovšem dlouhá řada jmen a mohlo by se zdát příliš zaujaté a závislé na sympatii s mlčícími, že takto shrnujeme do jednoho houfu, aniž nějak blíže třídíme a hodnotíme. Je pravda, vyplatil by se možná detailnější rozbor, v němž bychom si ukázali, jak se lámou v tvorbě a práci jednotlivých autorů paprsky jejich lepší minulosti, jak se v ní ve zkarikované podobě odráží potřeba svobodnějšího, plnějšího a umělce hodnějšího výrazu. Při pohledu na celek se však nevyvarujeme pocitu beznadějné šedi, jednotvárné řemeslnosti, z níž marně hledá záchranu Jan Drda v jazyku, ve vyhledávání a užívání bohatých a krásných výrazů naší řeči z rolnického nebo havířského prostředí, Marie Majerová jakýmsi formálním novátorstvím, v němž kombinuje cestopisný fejeton s povídkou, T. Svatopluk (známý svým protibaťovským » Botostrojem « z dob první republiky) chtěnou socialistickou upřímností, v níž se snaží ukázat na nebezpečí věčného rozdělení lidské společnosti (i za socialismu) na ty, kteří práci rozdělují a na ty, kteří ji vykonávají, František Kubka, aktuálními politickými výpady proti Západu, ne vždycky nespravedlivými atd. To všechno není ovšem nic platné, v umění vždycky šlo a půjde o odvahu k tvůrčí bolesti, o to, překročit jistou dovolenou hranici, atsi byla sebevýš a sebedál, a co se pohybuje před touto hranicí, nebo pod ní, nikoho nezajímá. Prorazit hranici, stlačenou politickým vlivem nápadně nízko, je však nesmírně těžké, a pro foro externo skoro nemožné. Řemeslná dovednost, jakkoliv důležitá a nezbytná, sama o sobě nevystačí. Jsme tu, s jiné strany, u problému, který jsem nadhodil ve své úvaze o sbírce exilových básní » Neviditelný dom ov«, kde jsem řekl, že slovo nemůže žít ze sebe a jen pro sebe. Malá ukázka toho, že mezi duchovními problémy na této i oné straně Železné opony nelze jen tak beze všeho vést příkrou dělicí čáru. Skutečnost, kterou si patrně budeme uvědomovat stále víc. Oficiální komunistická místa se dnes ovšem 126 [pageend6]všemožně snaží zakrýt navenek úpadek slovesného umění, a to všemi možnými způsoby. Vyprávějí se anekdoty o tom, jak jel Vítězslav Nezval získávat stařičkého Jakuba Demla pro novou komunistickou literaturu a jak smutně to s ním dopadlo, » návrat« každého ze starých literátů, který se rozhodne přerušit své mlčení, je okázale slaven. Mluví se o nebývalém rozvoji české literatury, političtí vůdcové si družně tykají s aktivistickými kumštýři a posílají je na cesty do lidoVědemokratického světa. Ještě nikdy nebyl tak čilý návštěvní ruch českých spisovatelů v dalekém Mongol- sku, v Číně, také ovšem v Sovětském svazu, Polsku, Maďarsku, Rumunsku, Bulharsku a Vých. Německu. Ale i do Chile, v jižní Americe, zavítal Jan Drda na návštěvu ke komunistickému bardovi Pablo Nerudovi, a do Paříže, už v rámci koexistence, přijel Vítězslav Nezval. Klement Gottwald za svého presidentování blahopřál Vítězslavu Nezvalovi k padesátinám slovy: »Vždyť teprve náš nový řád je vskutku hřejivým sluncem, v němž se může v plné mohutnosti rozvinout Tvůj radostný talent. « Ovšem do značné míry zůstává při přáních. Vítězslav Nezval napsal za posledních sedm let několik aktivistických svaze čků básní, » Křídla« (za něž dostal státní cenu), poemu » Stalin «, » Zpěv míru « a » Z domoviny «, pro divadlo uvedl svou parafrázi na Dumasovy » Tři mušketýry «, ale jeho posice v komunistickém světě je přece jen podmíněna vlivy povahy mimoliterární. Bylo až podivné, jak i v době přísného stranického kursu, kdy se zdůrazňovala partajní kázeň a ortodoxní užitko- vost literatury, vycházely staré Nezvalovy surrealistické verše, hrála se jeho, jen maličko do ruda přibarvená » Schovávaná na schodech «, a jak všichni komunističtí literární kritikové byli opatrní a pohybovali se kolem Nezvalových » hříchů « jen po špičkách. Jarmila Glazarová se vyznamenala v podstatě jen aktivistickými fejetony, naposledy knihou reportáží ze Sovětského svazu » Leningrad.«. Podobně Marie Majerová, která letos v květnu byla odměněna státní cenou za knížku » Zpívající Čína «. Jan Drda, zaneprázdněný funkcionářskými pracemi a representací, měl u oficiální kritiky zatím největší úspěch knížkou povídek » Krásna Tortiza« (r. 1953 dostal za ni státní cenu); byla přeložena i do ruštiny a věnovala prý jí pozornost dokonce i moskevská Pravda a Literaturnaja Gazeta. Na r. 1954 byl ohlášen Drdův román » Hospodáři «. Nadmíru se rozepsal František Kubka, rovněž laureát státní ceny, který vydal dvě knížky aktivistických povídek » Picassova holubice « a » Povídky pro M . Trumana «, a který píše velký románový cyklus, v němž chce zachytit děje mezi revolučními roky 18481948. Z tohoto cyklu, pokud vím, vyšly zatím 4 knihy. Kubka začal však svůj cyklus ději nedávné minulosti, a tak se jeho román o revoluční přítomnosti dostal do stínu rozměrných prací Marie Pujmanové, která ukončila svou trilogii, započatou románem » Lidé na křižovatce «, na nějž se ještě pamatujeme. Druhý díl měl název » lira s ohněm« a třetí, za nějž se Pujmanová stala laureátkou státní ceny, » Život proti smrti«. V obou uvedených knihách se dovršují příběhy hrdinů z knihy » Lidé na křižovatce «. Ve filmově řazených záběrech má býti zachycen boj národa za poslední války. Boj na východní frontě, boj partyzánů, illegální boj komunistické strany, boj politických vězňů v koncentračních táborech a především boj doma, vrcholící v květnovém povstání. » Život proti sm rti« má skutečně několik skvěle zachycených dramatických scén a patří, nestranně posuzováno, svou epickou šíří i monumentální stavbou k vrcholkům literárního umění pod komunistickým režimem. Pohybuje se však přísně v dovolených mezích, ba stává se, s komunistického hlediska, vzorným předobrazem literární práce. Je v něm pamatováno i na slávu žijících komunistických předáků a jejich rodin, skoro v přesně vyváženém poměru k jejich momentální moci. Kromě toho píše Pujmanová i verše. Oficiální literární kritika chválí obě vydané básnické sbírky: » Vyznání lásky « a »Miliony holubiček «. Nejnověji byl, letos v květnu, ověnčen lau- reátskou slávou Václav Řezáč, a to za román » Bitva «, pokračování románu » Nástup «. I zde je to preferované aktuální thema » osidlování pohraničí « a o zachycení politických událostí, jak se tam projevovaly. Po komunistickém puči se hodně lidí u nás divilo chování Viléma Závady. Už dříve zlomyslná literární kritika tvrdila, že Závada od 127 [pageend7]své Panichidy vydával stále horší sbírky veršů. Bylo-li tomu tak skutečně, potom můžeme jen říci, že upadávání toho, co bylo u Závady básnicky silného, neustalo. Zdá se naopak, že zmizely definitivně i výčitky uměleckého a lidského svědomí. Komunistická kritika si nedávno pochvalovala: V posledních Závadových verších mizejí poslední tóny hořkosti a osamění, dříve u něho tak časté. Vítězně nad nimi zní světlá láska k člověku i plný pocit pozemského štěstí. Veršováni pro dšti se stalo často útočištěm, kde si je možno zachovat alespoň kus tvůrčí svobody a radosti. Tak vznikly i Hrubínovy verše s Trnkovými ilustracemi. Také Vladimír Holan, jak se zdá, dává jim teď přednost před » otevřenými listy papeži«. Jaroslav Seifert vydal několik básnických sbírek. Poslední z nich » Maminka « byla odměněna státní cenou. Nejlepší je však » Viktorcina piseň «, od níž se prý, podle komunistického tisku, » pracující lid « odvrátil s odporem. Málokde byl Seifert dosud tak neschematický a lahodně čistý, jako v této sbírce do sebe pohrouženého smutku. Jeho verše byly jistě nejednomu čtenáři úlevným » šátečkem přejem- ného tkaní«, smočeným v hojivé studánce čisté poesie. Uvedli jsme zde několik poznámek k tomu, co píšou dnes doma čeští básníci a spisovatelé a co je předkládáno z původní literární tvorby k čtení české čtenářské obci, kdysi náročné. Bilance jistě neradostná a málo povzbudivá do nejbližší budoucnosti, pokud jde o viditelnou a postižitelnou část. Stará latinská moudrost o mlčících musách ve stínu zbraní má svou platnost i ve studené válce. Naše naděje je v části od nás zatím nepostižitelné, ať už literární nebo mimoliterární. Přejeme našim doma i sobě, aby skrytá žeň byla co nejbohatší. A zde už začínají i možnosti naší spolupráce. KNĚZ A LAIK V CÍRKEVNÍM ŽIVOTĚ ALE XA N D E R H EIDLER » Jako mne poslal Otec, i já posílám vás «, říká vzkříšený Kristus podle Jana (20, 21) svým jedenácti apoštolům ; a tedy svému papeži a svým biskupům ; a tedy i všem svým kněžím, v mezich pravomoci, která jim podle církevního řádu přísluší. Podle Matoušova záznamu (10,40) to Ježíš rozvádí tak to: » Kdo vás přijímá, mne přijímá, a kdo přijímá mne, přijímá toho, který mě poslal.« U Lukáše (10, 16) z toho vyvozuje záporný důsledek : » A kdo vámi pohrdá, mnou pohrdá ; ale kdo pohrdá mnou, pohrdá tím, který mě poslal«. Taková je tedy v Kristově Církvi autorita kněží vůči laikům. Ale je zde i opačný pól. Ježíš se předem stará o to, aby této autority nebylo zneužíváno ; aby zůstala úřadu, poselství, svátostné moci — a nestala se osobní nebo lidsky stavovskou výsadou. Důtklivě klade svým kněžím na srdce pokoru a milosrdnou službu i nej menším bratřím. Když se apoštolově ještě i při poslední večeři trochu pohádali, kdo z nich je asi největší, řekl jim : » Králové národů panují nad nimi a ti, kdo na nich uplatňují svou moc, dávají si název dobrodinci. Vy však ne ta k ! Ale kdo je mezi vámi největší, bud jako nejmladší, a kdo je představený, buď jako služebník. Vždyť kdo je větší: ten, kdo sedí, či ten, kdo obsluhuje? Zdali ne ten, kdo sedí? Já však jsem mezi vámi jako ten, kdo obsluhuje « (Luk. 22, 24-27). Kdo zná trochu evangelia, dobře ví, že je to jedno z mnoha podobných míst. Je snad dobře uvést aspoň ona palčivá slova, která zaznamenal Matouš (23, 8-12) a v kterých zajisté záleží více na duchu než na liteře, ale na duchu záleží velice : » Vy se však nedávejte nazývati rabbi, neboť jeden je váš učitel, vy všichni pak jste bratři. A nikoho nenazývejte na zemi svým otcem, neboť jeden je váš Otec v nebesích. Ani se nenazývejte vůdci, neboť jeden je váš Vůdce, Mesiáš. Kdo je mezi vámi větší, buď vaším služebníkem ! Neboť kdo se povyšuje, bude ponížen, a kdo se ponižuje, bude povýšen. « Proto se okolo roku 600 svátý papež Řehoř Veliký počal podpisovat jako » servus servorum Dei — slu128 [pageend8]žebník služebníků Božích«, a jistě to nemínil jako nábožnou frázi. Mezi těmito póly dnes probíhá problematika vzájemného vztahu kněží a věřících laiků; problematika zatížená dědictvím nekřesťanského klerikalismu a ještě méně křesťanského antiklerikalismu minulosti ; problematika zak- tualisovaná pocitem plnoletosti u laiků, i voláním hierarchie po aktivní účasti laiků v apoštolském díle Církve (katolická akce) ; problematika svým zvláštním způsobem palčivá v exilových poměrech, kde se najednou vyskytne český kněz jako soused v uprchlickém táboře, jako jeden z funkcionářů spolku, jako kolega v redakci, jako ten, kdo spravuje nějaké charitativní zdroje nebo může mít nějaký politický vliv, — nebo kde naopak široko daleko českého kněze není a je nutno hledat přístup ke kněžím jiného jazyka a jiné mentality. Abychom tyto otázky správně rozřešili, musíme si všichni uvědomit, kněží i laikové, aspoň některé důsledky plynoucí z Božích slov, jež jsme si tu uvedli. — Kněz sám nesmí zapomínat na velikost svého poslání, na autoritu svého úřadu, na závaznost poselství, které mu bylo svěřeno. Krista, kterého zastupuje u oltáře, ve zpovědnici a na kazatelně, má také následovat svým osobním životem. Vznešenost úřadu ho zavazuje, především uvnitř, ale do jisté míry i navenek. To dovede vycítit i prostý uprchlík v táboře. Byl jeden hodný kněz, který se zcela zasvětil službě uprchlíkům a žil s nimi v táboře jako jeden z nich. Považoval si téměř za cest, že celý den chodil po táboře v teplákách. Ale trochu se mýlil, jak ukazuje tato scénka z dívčího baráku. Mariánka se ráno převléká z běžných dlouhých kalhot do sukně. »Proč se převlíkáš«, ptá se jí Anička. — »Jdu na mši.« — »Na to se přece nemusíš převlíkat. Když nemusí být farář oblečen jako farář, nemusíš ty chodit jako děvče!*« — Naopak zase nesmí kněz zapomínat ani na to, že jeho svátý úřad ho ještě nečiní osobně svátým, že jeho duchovní autorita má přesně vymezené hranice a že si tedy nesmí osvojovat právo rozkazovat, mít vliv, rozhodovat a býti ctěn mimo vlastní oblast svého úřadu. Na to je třeba velké pokory a ve ké lásky. Kněz, který duchovně vede skupinu věřících laiků, duchovní rádce útvaru, který v širším nebo užším smyslu odpovídá pojmu katolické akce, jak mu rozuměl Pius X I., se musí zcela soustředit na náboženskou a mravní stránku věci, a ponechat co největší míru svobody svým laickým spolupracovníkům ve všech otázkách techniky, organisace, rozvrhu a dělby práce. On musí dávat theologické zásady a nekompromisně vyžadovat jejich plnění, ale laikové mají samostatně hledat možnosti jejich uplatnění ve svém prostředí, protože je daleko lépe znají. Vzájemná porada a dohoda je tu nezbytnou podmínkou úspěchu. Kněz, který si hraje na malého diktátora, bezpečně zničí i nejslibnější začátky laického apoštolátu. Jeho odpovědnost před Bohem je hrozná, téměř taková, jako by dával pohoršení svým osobním životem. — Často se také musí kněz v exilu smířit s tím, že nebude mít takovou vážnost, na jakou byl zvyklý v normálním prostředí farnosti nebo katolických hnutí. Většinou bude hodnocen jen podle svých osobních možností a schopností, ne podle svého úřadu. Pokud neběží o náboženské otázky, je to dokonce správné, i když je nám to nové a nepříjemné. Kněžská autorita je jiného řádu, není z tohoto světa. V exilu, zvláště mezi nekatolíky, se kněz musí učit pokoře, — To jsou aspoň některé z důsledků, jež plynou ze zásad evangelia pro kněze. Ale všimněme si také důsledků, které zavazují věřícího laika. V exilu je přirozený sklon k anarchii, a proto i pokušení vůbec neuznávat autoritu kněze, ani ve věcech víry a mravních zásad. V praxi tomu pokušení částečně podléhají i zbožní lidé. Jestliže se však nebudeme umět dobrovolně podřídit duchovnímu vedení svých kněží, bude pokračovat rozvrat a jednou se vrátíme domů » s prázdnýma rukama a s prázdným srdcem.« Ke každému bližnímu máme být spravedliví, laskaví a milosrdní. Tedy i ke knězi. U nás v Čechách byly rozšířeny dva chorobné zjevy v poměru laiků ke kněžím — a částečně se to projevuje i v exilu. Když byl někomu kněz nesympatický, začal se ten člověk zlobit na Církev. Když dal některý kněz pohoršení, vystupovali lidé z Církve, Ale naopak, když byl někomu některý kněz sympatický, ihned se naučil rozlišovat mezi úřadem a osobou, mezi jednotlivým knězem a Církví. 129 [pageend9]Přijal takového kněze jako dobrého souseda, jako váženého člověka, snad jako osobního přítele, ale jeho kněžský úřad pro něho neexistoval. Takový postoj je ovšem známkou malé viry. Jako katolíci věříme, že posvátnost úřadu není zmařena ani osobou kněze nehodného — a že naopak největší hodnotou, kterou nám může dát kněz, jehož si vážíme a jehož máme rádi, je Boží slovo a svátostná služba, daleko větší hodnotou než jeho sympatické lidské vlastnosti. — V exilu k tomu přistupuje ještě jedno smrtelné nebezpečí: že hledáme u kněze jen hmotnou pomoc nebo politickou protekci a přestaneme se zajímat o to, co jen on nám může d á t! Čteme-H evangelia, pozorujeme vřelý osobní přátelský vztah mezi Ježíšem a jeho učedníky, i ženami jeho průvodu. Cteme-li Msty svátého Pavla, vidíme totéž mezi otcovským srdcem apoštola a církevními obcemi, které založil. Doma jsme to v katoMckých ehtách posledních let prožívali velmi intensivně —■ a právě z těchto vřelých pospoHtostí vyrostly nejkrásnější květy budoucího martyrologia ka- tohcké Církve v Československu. V exilu snad není větší lidské hodnoty než přátelství, je to jediný kus domova. Jestliže toto přátelství posvětíme křesťanskou duchovní láskou, jestliže jím budou spojeni naši kněží mezi sebou navzájem, věřící laikové mezi sebou navzájem, a zvláště naši kněží s věřícími laiky a laikové s kněžími — pak bude mezi námi Bůh. » Kde totiž jsou dva nebo tři shromážděni v mém jménu, tam jsem mezi nimi« (Mat. 18,20). NAŠE POVÍDKA DAGMAR CIBULKOVÁ: BĚ ŽE NE C Ze sbírky povídek: Lidé mé vlasti. V loňské soutěži Křesťanské akademie a Kulturní rady byly odměněny pochvalou. Jsou prosté, nečiní nároky na vysoké umění, jsou však vyprávěny lidsky teple a svou ušlechtilou tendencí mohou budit ve znavených srdcích touhu po lepším člověku. Byl opravdu šťasten a měl v duši takový klid, jaký už léta nepocítil. A tu se jej zeptali, proč vlastně přišel. Nejdříve neporozuměl. Pro něj bylo všechno tak samozřejmé. Minulost ležela za ním, přítomnost skoro nevnímal, zato hleděl s vnitřní radostí do budoucnosti, i když ještě dobře nevěděl, jak si ji zařídí. Prozatím žil vědomím, že je zde. A nyní přišla nečekaná otázka. » Proč jste zde?« Trochu udiveně pohlédl na tazatele, ale pak se usmál. »Nemohl jsem žít bez svobody.« Tazatel odložil tužku, sundal brýle, otřel je a pak se shovívavě zahleděl na svůj protějšek. » Ale, mladý muži, to přece není žádná odpovědi. Citové podklady nás nezajímají. Chceme fakta. Musíte mít přece jiný dobrý důvod, proč jste opustil vlast. Yzali vám majetek? Propustili vás ze zaměstnání? Byl jste mučen nebo žalařován? Nebo vám snad jen vyhrožovah? Povězte to upřímně, zde se přece již nemusíte bát. A pak, upozorňuji vás, čím více řeknete, tím lépe pro vás. Uznáte, že nemůžeme věřit každému běženci, který přijde a hovoří tak jako vy.« » Opravdu, je mi líto, ale opustil jsem vlast z tohoto jediného důvodu. Nemohu žít bez svobody. NevzaU mi majetek tam doma. Měl jsem dobré místo a nebylo nebezpečí, že je ztratím, neboť potřebovaU mých schopností. Nebyl jsem mučen tělesně ani žalařován. Nikdo mi ne vyhrožoval. Měl jsem dobrý plat a žil jsem celkem slušně. Ale nebyl jsem svoboden.« Vyslýchající muž začal nervosně točit tužkou a kapičky potu se mu objevily na špičce nosu. Byl rozmrzen. Zlobilo jej, že právě jemu dali tento případ. Zde nebude asi žádná sensace, žádná viditelná nenávist proti komunistům. Muž, který sedí před ním, je klidný, tváří se vesele, říká sebevědomě : Měl jsem se dobře, ale nebyl jsem svoboden. » To jste jistě před útěkem prodal majetek a vzal si s sebou hodnoty?« »N e. Všechno jsem tam nechal.« » Chcete snad říci — «. » Celý můj majetek je to, co mám na sobě.« 130 [pageend10]» A tomu se ještě smějete? Je příjemné být v cizině, a být žebrákem?« » O tom jsem nikdy nepřemýšlel. Přišel jsem do ciziny, abych našel svobodu, která u nás zmizela. Jsem zde, nemám nic, ale mám pocit volnosti a radosti, jaké jsem doma už dlouhou dobu neprožil.« » Jste snílek. Myslím, že vás nadšení brzy přejde, až se začnete rvát o holý život.« » Nejsem materialista. Kdybých věřil, že k spokojenosti stačí hmotné zabezpečení, nikdy bych neodešel z Československa. Mohl bych tam žít dokonce bezstarostně, neboť by mi nebylo naprosto nic po tom, že ostatním se nevede tak dobře jako mně.« » Tedy vy tvrdíte, že se vám tam opravdu nic nedělo. Pak nechápu, proč jste vlastně odešel?« » Myslíte, že bych mohl žít spokojeně tam, kde denně potkávám lidi s úzkostí a hrůzou v tváři? Myslíte, že bych se mohl těšit ze svého klidu a z toho, že jsem na svobodě, když vím, že desetitisíce mých krajanů trpí v žaláři pro malicherné obvinění? Myslíte, že bych mohl býti bezstarostný a založit si rodinu, když vím, že by stát sáhl na mé děti, jakmile by se jen naučily mluvit, aby jim naočkoval do čisté duše nenávist ke všemu, co není komunistické, a otrockou, slepou oddanost k tomuto zrůdnému režimu? Ne. Ale je zbytečné o tom hovořit. Nikdy to nepochopíte. Jste syn velké země. Jste Američan. U vás jsou svoboda a demokracie tak samozřejmé, že si vůbec nedovedete představit, že by se někdo odvážil vám na ně sáhnout. Ale my, my jsme malý národ. Nám nikdo na světě nedá nic zadarmo. Nikdo na světě nám nemůže pomoci, když trpíme. Vždycky musíme svůj kalich hořkosti vypít až do dna. Proto si každý z nás pomáhá, jak umí. Někdo tak, že hrbí hřbet a tiše přijímá rány, protože nemá sílu postavit se na odpor. Jiný tak, že hrdě vzdoruje, přestože ví, že skončí v žaláři, ne-li dokonce na popravišti. Někteří zase tak, že se vzdávají všeho a odcházejí do ciziny. Ale — kdo nás umí pochopit? Je zbytečné o tom mluvit. Musil byste sám být syn malého národa. Pak byste teprve ocenil, co to znamená, být svoboden. Musil byste prožít celou hrůzu chvil, když vidíte, že svobodu nenávratně ztrácíte.« Uklonil se a vyšel ze dveří. Na ulici si vydechl. Chtělo se mu zpívat a smát se. Celý svět ležel před ním. Otevřený svět bez tajné policie, bez křiklavé výzdoby a stupidních obrazů vychvalujících komunistickou spokojenost. Bez hesel a manifestů, které ti přistrkují k podpisu na každém kroku. Bez obličejů úzkostlivých a nenávistných, jakés doma potkával ve všech ulicích. Bez stísněného vědomí a tajného pocitu viny, že ty chodíš dosud volně po ulicích, zatím co jiní otročí v trestaneckých lágrech. První jeho starostí bylo najít si práci. Nechtěl zůstat v uprchlickém táboře. Nenáviděl kolektivní život, který považoval za nedůstojný člověka. Šel na pracovní úřad a chodil všude tam, kde se domníval, že práci dostane, nebo kam ho poslali. Byl ochoten dělat zedníka, nádeníka, cestáře, byl ochoten pracovat u sedláka nebo zahradníka a v záloze si nechával znalost řečí a schopnosti studovaného člověka. »Jsem uprchlík,« představoval se nejdříve sebevědomě s pýchou člověka, který dovedl obětovat všechno, pohodlí i majetek, jen aby se nezpronevěřil. »Jste uprchlík,« opakovali po něm ti, které žádal o práci, nedůvěřivě, lhostejně, ironicky nebo s posměškem. Našli se i takoví, kteří se po tomto představení k němu obrátili zády a již s ním nemluvili. Bylo to zbytečné chození. Práci nenašel. Jen se unavil dlouhými pochůzkami a na každém kroku musel myslit na to, že si odírá podrážky bot a že vůbec neví, kde sežene peníze, aby si je pak mohl dát spravit. Musil zůstat v lágru — nebylo jiného východiska. Byl dokonce vděčen za to, že má kde bydlet a že dostane každého dne zdarma stravu. Neklesal na mysli. Nemohl dokonce ani říci, že by byl zklamán. Věděl, že nic zadarmo ve světě nedostane. Ale ve chvíli, kdy odpočíval na dřevěném kavalci v baráku, který sdílel s tucty jiných běženců, když slyšel kolem sebe směs řečí všech národů, zatoužil po soukromí, po idyle rodinného života, po klidném bytě, kam nesmí vkročit nikdo nepovolaný, zatoužil po životě ve svobodném světě. Mít ženu a děti, smět pro ně pracovat a být s nimi šťasten tak, jak bývaly kdysi rodiny ve vlasti dříve, než přišla válka, než přišel komunistický převrat. To všechno je nyní ztraceno. To patří minulosti. Ale tam daleko na západě, tam je 131 [pageend11]přece skutečný svět svobody, ne pouhá imitace svobody jako zde. Tam daleko zá morem je možno žít a pracovat, tam je dokonce také možno ozvat se proti bezpráví. Jako film vyvstala mu pojednou před očima celá historie Spojených států severoamerických, jejich boj za svobodu, jejich boj za pravdu a rovnost člověka, světlé postavy Abrahama Lincolna a Jiřího Washingtona, kteří na první místo lidských hodnot postavili volnost a demokracii. Ano, tam je jedině jeho místo. Tam by byl opravdu šťasten. Tam by dokázal oželet i svou pravou vlast. Začal horoucně toužit po tomto vzdáleném a vysněném světě. Často se probouzel v noci a byl překvapen, že leží na kavalci v lágru, protože právě snil o tom, že jej vítá vysoko zdviženou pochodní socha Svobody. Začal podnikat všechno, aby mohl vycestovat do Států. Chodil po úřadech, dlouhé hodiny čekal před okénky, až na něho v řadě zájemců dojde, s dětinským vzrušením přikládal do veliké obálky doklad po dokladu, které pro něho znamenaly klíč do světa. Jednoho dne konečně, po dlouhé cestě, octl se tváří v tvář konsulovi. Byl to šedovlasý muž, vážný a lhostejný, před jeho pátravým zrakem prošly již stovky běženců. Byl zvyklý na záblesky naděje, zklamání, úzkostí nebo prosby v očích lidí, kteří ztratili domov a chystali se být vděčni zemi, která je přijme. » Proč chcete právě do Států?« otázel se konsul a vyslechl pak s podivením všechno, co měl běženec na srdci. Dověděl se o tom, že člověk z malého středoevropského státu, člověk, jehož jediným majetkem byl oblek, který dlouhým nošením počal již chátrat, sní o tom, že vjede jako vítěz do země, která je všem utlačeným symbolem pravdy, spravedlnosti, svobody a demokracie. Konsul chvíli mlčel, jen si se zájmem prohlížel mladého muže, hovořícího rozechvělým hlasem idealistů. Prohlédl si doklady a dal ještě několik věcných otázek. Pak vstal a podal mu ruku. » Spojené státy jsou ochotny vás přijmout, abyste si mohl vybudovat nový domov, pro- jdete-li ještě úspěšně lékařskou prohlídkou.« Uprchlík si ulehčené vydechl a s lehkým srdcem nastoupil poslední cestu k poslednímu potřebnému dokladu. »Sestřičko, jedu do Ameriky,« sděloval radostně staré ošetřovatelce, kterou viděl po prvé v životě. Ale radost byla tak bezprostřední, že se musil někomu svěřit. . Zatím co ultrafialové paprsky prosvětlovaly jeho tělo, myslil již dopředu, co podnikne, až se dostane do zámoří. Nepochyboval o tom, že práci najde. Věděl, že bude musit začínat od píky, ale to není tak zlé, má-li člověk v duši svobodu a potřebný klid. » Měl jste někdy zápal plic?« ozval se ze tmy lékařův hlas. »N e. Vlastně nevím — nebo si snad ani nepamatuji«, odpověděl a myslil při tom na něco docela jiného. Vyšel z kabiny a pocítil netrpělivost, když mu řekli, že si pro posudek má přijít až zítra. Dávno před úředními hodinami stál v čekárně. » Sestřičko, prosím, spěchám, ještě dopoledne musím doklad odnést na konsulát,« žádal netrpělivě, když se mu zdálo, že ošetřovatelka hledá nějak dlouho v záznamech. Konečně mu podala obálku a pohlédla na něj s podivnou, mateřskou něhou. » Jste si tím jist, že jste opravdu nikdy nebyl nemocen?« » Ne. Nikdy jsem nestonal. Neměl jsem prostě času na stonání,« odpověděl opět netrpělivě, a pojednou se v něm ozvalo jakési podezření. » Proč se vlastně ptáte? Není snad něco v pořádku?« » Bohužel, nejste docela zdráv. Máte — cožpak to opravdu nevíte? Máte — tuberkulosu.« V prvé chvíli nepochopil. Pak vzal obálku a rozběhl se na konsulát. » Ujišťuji vás, pane konsule, že jsem svou nemoc nikdy nepocítil. Mohu pracovat, nikomu nebudu na obtíž, snad to ani není pravda, snad je to omyl,« smlouval a současně cítil marnost svého počínání. Konsul nebyl vůbec vyrušen z klidu. Na podobné scény byl zvyklý. » Je mi opravdu líto, ale jsou tu předpisy. Opakuji vám, Spojené státy by vás velmi rády přijaly, nebýt této malé závady.« » Ale co mám dělat nyní ? Žádná země mne jako nemocného nepřijme.« » Snad nějaká švýcarská dobročinná orga- nisace. Nebo v Rakousku se vám nelíbí?« Pocítil hořkost. Ale usmál se. Být odkázán 132 [pageend12]na nějakou dobročinnou organisaci, která by jej umístila v čisťounkém sanatoriu, aby ssál do sebe horský vzduch. Proto přece nepřisel, aby užíval milosrdenství. A Rakousko — hezká země, ale pro turistu. Život se mu převrátil na ruby. Nevěděl kudy kam, neboť si zvykl na myšlenku, že začne budovat až ve Spojených státech. Nyní byl bezradný. Socha Svobody s vysoko vztyčenou pochodní byla nyní dvojnásob krásná, co se stala nedostupnou. Život v lágru dvojnásob tíživý, neboť s ním nyní nemohl počítat jako s přechodným. Uzavřel se sám do sebe. S nikým nemluvil. Skoro nejedl. Ležel v noci na kavalci a nezamhouřil oka. Chtěl se zatvrdit na svět. Sám se usmál dětinskému nápadu a odprosil svět, který přece nemohl za to, že se mu na plicích objevila černá skvrnka, která změnila směr jeho života. Jeho myšlenky jako by se rozdělily do dvou přihrádek. V té jedné byly vzpomínky na domov, který byl ztracený a nedostupný. Y té druhé byla touha po svobodném světě, kam nesmí. Jednoho dne se však s ním stala změna. Násilím setřásl stísněnost, do které se slabošsky uzavřel. Yěděl, že jen na něm záleží, nepropadne- li depresi. Yěděl, že jen užitečná práce vrátí jej k životu a bude mu záchranou. Opustil své vyležené místo na kavalci a prošel se lágrem. Snad po prvé za celou tu dobu, co zde žil, hleděl kolem sebe a opravdu viděl. Díval se na všechno jinýma očima, očima člověka, který pro bolest svou chápe také utrpení lidí jiných. Viděl rodiny, které žijí v lágru již od konce války, neboť nacistický režim v jejich vlasti byl vystřídán režimem komunistickým a bránil jim v návratu. Viděl tyto lidi nejen bez domova, ale také bez vlasti, jak si zvykají odevzdaně na svůj úděl a žijí v dřevěných barácích celkem spokojeně. Viděl lidi zestárlé, kteří lágr již nikdy neopustí, neboť vystěho- valecké komise nevěří v jejich pracovní schopnosti. Viděl ženy mladé a zdravé, které tu zůstávají jen proto, že jejich manželé nejsou schopni emigrace. Viděl děti, které bez dozoru, špinavé a otrhané, běhaly mezi baráky a bavily se svým způsobem. Ty děti byly nejubožejší. Některé se narodily již zde, některé přišly s rodiči jako nemluvňata a vyrůstaly v negramotnosti, protože nebylo nikoho, kdo by je poslal do školy. Když pozoroval tyto děti, sevřelo se mu srdce, neboť si vzpomněl, že sám snil o tom, jak bude mít vlastní rodinu. Pocítil úzkost, když zapřemýšlel, co asi vyroste z těchto maličkých, kteří se přece ničím neprovinili a kteří už od prvních dnů života doplácejí na světový politický zmatek. NéVrátil se již na svůj kavalec. Zůstal u dětí. Nejdříve je pouze pozoroval. Pak se začal starat o to, aby si neublížily. Přidružil se k jejich hrám, a děti jej přijaly jako svého velkého kamaráda. Počal je vychovávat. Nejdříve je vrátil k pravému dětství. Vyprávěl jim pohádky a s údivem viděl, jak zamazané dětské tvářičky se rozsvěcují a oči na něj hledí s napětím. Poznal, že není na světě špatného dítěte, že to jen příklad špatných lidí zasévá zlo do jejich duše. Podařilo se mu také upoutat pozornost těch starších, které měly už dávno sedět ve školních lavicích, a sám je učil číst, psát a počítat. Nyní viděl zřetelně svůj cíl. Bude vychovávat děti a učit je lásce k životu, k pravdě, svobodě a demokracii. » Co ti za to platí?« posmívali se ti, kterým bylo za těžko zvednout se s kavalce, když se dával oběd. Nejdříve chtěl vysvětlovat, že to dělá z lásky k dětem, ale pak máchl rukou, protože věděl, že by jej stejně nepochopili. » Je idealista«, říkali s podivením předsedové různých pomocných uprchlických organisaci, ale nikdy je nenapadlo, aby jej podpořili. Měli dokonce strach, že jim bude konkurovat v příštích předsednických volbách a nechtěli přijít o výhodné místo. »Je blázen,« říkali obyvatelé lágru místo díků, neboť nedovedl pochopit, že by někdo něco dělal zadarmo. »Jsem šťasten,« říkal ten, jenž byl středem pozornosti. Měl klid v srdci, protože měl čisté svědomí. Stále v něm zářil neuhasitelný obdiv k volnosti, když se snažil vpravit do dětských duší lásku jednoho člověka k druhému. Věděl, proč to dělá. Přál si, aby z těchto maličkých vyrostli lidé, pro které svět nebude utrpením ani žalářem. Přál si, aby již nikdy v budoucnosti nemusili lidé bezhlavě prchat ze svých domovů před nenávistí druhých. 133 [pageend13]ROZHLEDY BONN A PEKING (Mezinárodní přehled.) Tisíce kilometrů dělí tato dvě města, a přece politická spojitost mezi nimi je velká. Vystoupila mimořádně do popředí v posledních týdnech, kdy vzestup Německa z hitlerovské porážky k obnovené mezinárodní prestiži dosel právního dovršení, a kdy komunistická Čína znovu uplatnila svůj stále stoupající význam v Asii na velké konferenci barevných národů v indoneském městě Bandungu. Spojitost mezi oběma jmenovanými hlavními městy obstarává politika Sovětského svazu, stejně aktivní v otázce německé jako ve výbušných záležitostech asijských. Mezi oběma konci této spojitosti je však podstatný rozdíl. V otázce německé sovětská politika sice prohrává a je zatlačována do obrany, byť i urputné, avšak v záležitostech asijských sdružené komunistické režimy pokračují ve svém ostrém, a krajně nebezpečném dynamismu. Přehlédněme v krátkosti, co se odehrálo za uplynulé dva měsíce na obou koncích této nesmírné osy, kolem níž se otáčí světová politika. V Německu velké státnické dílo kancléře Adenaue- ra došlo svého naplnění v konečné ratifikaci pařížských dohod o německé svrchovanosti a o obnovení německé branné moci. Francouzský parlament je schválil po předlouhém váhání a otálení. Souhlas Francie byl následován rychle ratifikacemi všech ostatních zúčastněných mocností, takže ode dne 5. května letošního roku vchází Německo zase do společnosti svrchovaných států jako rovnoprávný činitel. Po první světové válce to Němcům trvalo dvacet let, nežli dosáhli téhož výsledku : tentokráte k němu dospěli přesně za deset. A po první světové válce Němci tohoto výsledku dosáhli jen řadou bezprávných Hitlerových činů, které je znepřátelily s většinou světa a nakonec uvrhly do druhé světové války. Tentokrát však zrovnoprávnění dosáhli nejen se souhlasem, ale s gratulacemi svých protivníků z druhé války světové. Jediný z těchto bývalých nepřátel, který nesouhlasil, byl Sovětský svaz, následovaný svými polskými a československými vasaly. Měli jsme příležitost lí- ěiti v předchozích přehledech mezinárodních událostí zarputilé úsilí, jímž se Moskva snažila zabrániti ratifikaci dohod o německé svrchovanosti. Nepodařilo se jí to. Bude zajímavo sledovati budoucí sovětskou politiku v německé otáce po tomto neúspěchu. Prozatím se projevila jen v jedné podstatné věci (kromě prázdného gesta vypovědění spojeneckých smluv rusko-francouzské a rusko-anglické, které už dávno neodpovídaly poválečným skutečnostem) : v sovětské ochotě vrátiti svrchovanost Rakousku. Rakouský kancléř Raab byl pozván do Moskvy, kde mu bylo sděleno, že sovětská vláda už nebude brániti konečnému uzavření mírové smlouvy s Rakouskem. Rakušané jí raději říkají» státní « smlouva, aby zdůraznili, že Rakousko jako takové nikdy nebylo ve válečném stavu s protiněmeckými spojenci, takže mu není třeba uzavírati s nimi » mírovou « smlouvu. Jedinou důležitou podmínkou, kterou si ruská vláda klade, je zajištění trvalé nezávislosti a neutrality Rakouska do budoucnosti. Je to podmínka, o které nikdy nebylo vážného sporu mezi spojenci na straně jedné a Rakušany na straně druhé. Moskvě však trvalo deset let, aby tuto podmínku náležitě formulovala. Představují-li si v Kremlu, že jejich nynější gesto vůči Rakousku zvýší jejich popularitu v německy mluvící oblasti, jsou zřejmě na omylu. Deset let zlovolného zadržování státní smlouvy v Rakousku těžko zapomenou. Klasické » Timeo Danaos et dona ferentes « — Bojím se fleků, i když nesou dary — je patrně nejlepším vyjádřením rakouského postoje, s dodatkem, že ve Vídni sovětský souhlas se státní smlouvou naprosto neposuzují jako dar Moskvy, ale jako něco, co jim po právu mělo býti uděleno již před deseti lety. Za těchto okolností je komunistická politika v Německu a Rakousku věru málo úspěšná. Jestliže se však přeneseme letem světem ze středoevropského dějiště na Dálný Východ, naskýtá se nám obraz jiný. V indoneském městě Bandungu, bývalém lázeňském místě holandských kolonialistů, se sešel kongres předních vládních činitelů z celé Asie a Afriky. Bylo zastoupeno 29 národů, představujících jednu a půl miliardy lidí. Mnohé z nich, i hostitelská Indonésie, se vynořily na politické scéně světa až po poslední válce. Jejich kongres měl málo konkrétních úkolů, ale jako manifestace ohromné početné síly a vitality barevných ras vyzněl mohutně. Současně ukázal stále stoupající vliv komunistické Číny v tomto dynamickém prostředí. Kolonialismus bílé rasy byl podroben ostrým kritikám. Nescházelo sice jeho upřímných obhájců — zejména ne z řad členských států britského impéria — avšak ani oni, ani skupina neutralistů, vedená indickým Panditem Nehru, nemohli zabrániti tomu, aby se hlavní hvězdou shromáždění nestal ministerský předsela komunistické činy. Jeho prestiž byla jen zvýšena současnými událostmi v nekomunistické polovině Indočíny, kde se rozzuřila občanská válka, jež nemůže nežli přihrávati do rukou politice bolševické. Závěr konference v Bandungu však vyzněl v překvapivou umírněnost na straně čínských komunistů. Po několika měsících bojovných projevů stran For- mosy první delegát čínských komunistů učinil na konci kongresu nabídku na smírné jednání s Američany o osudu Formosy. Sdružíme-li tuto nabídku s jinou, ještě sensaěnější, se sovětským návrhem na přímé jednání mezi maršálem Žukovem a presidentem Eisenhowerem, nezbývá nežli konstatovati, že komunistická tendence ke koexistenci se západními demokraciemi trvá. Jak dlouho bude trvat a co z ní vzejde, ukážou výsledky obou těchto jednání, k nimž má dojiti v brzké budoucnosti. Zdeněk Petr * * Do katolické rodiny katolické Písmo svaté. * Do každé české rodiny v exilu české evangelium. 134 [pageend14]NEBEZPEČNÝ NEPOMĚR 60.000 Estonců v exilu vydalo za deset let dvojnásobný počet knih než těch, které vyšly v obsazeném Estonsku. Počtem stran převyšuje u Estonců exilová produkce domácí dokonce trojnásobně. Ovšem, doma u nich vychází knih žalostně málo, takže k těmhle poměrům stačí konkrétní číslice 600 knih v exilu za rok. Nejiný je poměr mezi domácí a zahraniční literaturou jiného malého baltského národa, Lotyšů, s tím rozdílem, že strohá čísla jsou na obou stranách trojnásobkem estonských čísel. Za 10 let vydali Lo- tyši v exilu přes 19.000 knih. Nám se s Estonci a Lotyši nenabízí sebemenší analogie. Doma vychází každý týden více knih, nežli zde se ukázalo za 7 let. Stačí jen sledovat katalog » Česká kniha«, vydávaný několikrát do měsíce. Zastavím se u krásné literatury, protože — s výjimkou politické — o jiné není v exilu vůbec co mluvit. Za války jsme v cizině žili v představě, že všecko, co doma vyšlo za Protektorátu, musí být jen a jen brak. Nový exil v mnohém zdědil pověry svých předchůdců. Projděme jen seznamy vydanými letos za první tři měsíce : Poesie? Seifert, Holan, Hrubín, Kadlec, Bezruč ... Próza? Čapek, Vančura, Olbracht, Bass. Ale nebojme se jít trochu dále do Času, něco, co si náš exil jako by tiše zapověděl : Sova, Jirásek, Tyl, Světlá, Němcová, Hálek, Neruda, Komenský, atd. Překlady? Kdy jsme naposled četli polské nebo ruské klasiky? A Balzaca, Heineho, Molliěra a desítky a desítky jiných? Ano, nesmírně mnoho a bolestně chybí. Mnohá díla jsou vybavena trapnými, zkrucujíeími komentáři a úvody. Ale : na příklad jak skvostné vydání Kytice, jaký překrásný výbor Vrchlického vyšly jubilejně, a kolik dalších děl, na něž nám nezbyl čas téměř ani vzpomenout? Je — a vlastně není — otázka, jsme-li své kultuře blíže my zde nebo doma. V soudobé literatuře ovšem jsme se nesetkali s novými jmény a díly, která by nás strhla. S řetězy nebo jejich zlověstnou možností v představě se těžko nově tvoří. Ale setkali jsme se s nimi v exilu? Kde alespoň teoreticky nic nám nebrání, abychom si nestvořili takové podmínky jako třeba Estonci nebo Lotyši (a nejen ti, Poláci, Ukrajinci, Rumuni,Litev- c i...). Každé pokrčení rameny nad domovem je prázdné gesto, nevyvodíme-li z něho důsledky pro exil. Na rozdíl od malých baltických národů jsme došli k závěru, že důležitější než vytváření trvalých hodnot je propaganda, a cena za ni nám v mnoha případech byla v tomto závěru nápomocna. Baltové mají hlubší pocit ohrožení svých národů v kořenech než my a nepřijali americký recept, nýbrž si vytvořili svůj. Komunisté doma zapřáhli do své propagační mašinérie kde koho všemi prostředky, které měli po ruce. V exilu nám jenom některé prostředky stačily k tomu, abychom se do propagandy cele zapřáhli sami. Baltové dokázali umění a propagandu pohodit a podělit. Jejich spisovatelé a umělci nejdou cestami propagandy, nýbrž cestami trvalého díla, a nacházejí pro svou cestu porozumění a podporu, ne u ojedinělých mecenášů, nýbrž v širokých vrstvách exilu i krajanů. Receptem jistě není vzdát se propagandy. Ale věnujeme-li se jen jí, brzy se bude opírat jenom o jakési Potěmkinovy vesnice a půjde stejně naprázdno, jako její komunistická kolegyně doma. Nikdo od nás za dnešní situace doma nežádá, abychom produkovali dvojnásobek nebo trojnásobek knih, než tam. Kdyby konečně celková bilance měla takový požadavek, musili by tam zastavit rotačky na nej bližších sto let. Jde o to, abychom si uvědomili, že nedojdeme daleko, necháme-li skutečnou kulturu a umění sbírat drobečky se stolu propagandy, a téměř ani ty ne. Jsme posledním exilem, který — pokud žije — žije z cyklostylu. V posledním roce však i těch cyklostylovaných knížek ubylo, z toho jejich až nepravděpodobného mála. Tvořit se stává v našem exilu marností nad marnost. Natož vydávat to, co bylo přece jen vytvořeno ! Bojím se, že naše propaganda svou výlučností si podřezává pod sebou větev : — co může dnes sama postavit proti kulturní ofensivě propagandy z domova, která je čím dál tím mohutnější na celém Západě? Komunistické Československo nachází sta příležitostí uplatňovat venku svou hudbu, obrazy, knihy, navazuje spojení, jež jsme nedovedli získat, vědecká, umělecká, společenská v kulturním světě. V západních zemích nevystačíme s propagandou tvrdící, že co se v kultuře přiváží z ČSR, je brak —* my máme jedinou možnost ji přesvědčit tím, že jí ukážeme něco lepšího. Že jí nabídneme své obrazy, své knihy, svůj přínos. Není-li, žádná propaganda jej’ nevykouzlí. Bez podkladu skutečných hodnot podlehne sama. Robert Vlach NÁBOŽENSTVÍ V RUSKU Duchovní správce katolíků zahraničních diplomatických misí, americký asumcionista P. Jiří Bissonette, odjel 5. března ze Sovětského svazu, protože mu bylo odepřeno povolení k pobytu. Zde jeho názor na náboženskou situaci v Rusku: » Nedávná změna vlády v Rusku nebude mít pravděpodobně žádnou odezvu na náboženskou situaci v zemi. Komunismus neuznává Boha. Nezáleží na tom, kdo je u vesla, zda Malenko v, Bulganin nebo Chruščev. Všichni jistě vynaloží vše, aby zničili „náboženskou pověru” . » Často dostávám otázku, zda zdůrazňování protináboženské propagandy v Sov. Rusku je znamením skutečného rozvoje náboženského života. Nemohu říci, že bych měl o tom vlastní zkušenosti. Můžeme však učinit tento závěr : Jestliže nějaká propaganda náhle začne nebo je změněna, znamená to, že selhalo to, co bylo předtím. A komunisté si tento neúspěch sami přiznali. Je fakt, že mladí lidé uzavírají manželství v kostelích, že rodiče dávají křtít své děti a že se dětem doma dostává náboženské výuky. Nejednou mladí dovedou lehce vyvrátit a zesměšnit námitky komunistů. Jeden na př. poukazoval na to, že se svět obejde i bez Boha. „To jen dokazuje, jak vy jste hloupý, a jak moudrý je Bůh, který stvořil svět 135 [pageend15]tak, že se zdánlivě zcela bez něho obejde,” dostalo se mu za odpověd. Pokud vím, pracuje v Rusku veřejně alespoň 5 katolických knězi: správce kostela sv. Ludvíka v Moskvě dp. Butyroviě, dále dva knězi v Leningradě a pak ještě dva kněží, o nichž nemohu dát podrobnosti. Všichni pracují pod pravomocí biskupa z Rigy Msgra Springoviče, jediného svobodného katolického biskupa na celém území Ruska. Kolik je katolíků, říci nemohu. Vím však, že kostely v Moskvě i v Leningradě jsou vždy věřícími přeplněny. Stejně přeplněny bývají i pravoslavné koetely : staršími lidmi, ale též mládeží, dokonce i pionýry a vojáky v uniformě jsem viděl v kostele. O vnitřních názorech hodnostářů pravoslavné církve, zda totiž mluví upřímně na všelijakých státem organisovaných sjezdech, anebo se jen přetvařují, nemohu soudit. Kromě pravoslavných žije v Rusku asi 30 milionů mohamedánů. Navštívil jsem jejich seminář v Bu- kaře. Zdálo se mi, že mají solidní náboženské přesvědčení. Baptisté mají kostel v Moskvě a kapli v Kijevě. Dvě židovské synagogy jsou otevřeny v Moskvě a v Leningradě. Několik kostelů prý mají luteránští Němci v Povolží. Nakonec otázku : Komunisté přece budují společnost bez Boha ; proč tedy trpí náboženské předsudky? Vede je k tomu vlastní zájem. Náboženská svoboda je zaručena ústavou, a cizí novináři se obyčejně o důkazy této svobody velmi zajímají. Komunisté jim tedy ukážou otevřené — a plné — kostely. K těm tisícům zrušených a zchátralých je samozřejmé nevedou. Jistě komunisté doufají v to a usilují o to, aby brzy přišel den, kdy každý bude tak pokrokový a osvícený, že již nebude mít zapotřebí náboženství. Pokud ale » náboženská pověra« existuje, ponechávají jí právě jen tolik svobody, aby ve své zahraniční propagandě mohli říci : U nás existuje svoboda náboženství. « V° M A R IÁ N SK Á DAfr E X IL U ? Jsme si obře vědomi, že český exil má mnoho jiných a bezprostředních úkolů, které by měl vyřešit, dříve než se bude moci věnovat přípravě apoštolátu doma. Ale článek je důkazem, že i v exilu máme ještě duše, které si zachovaly nadpřirozený idealismus a věří, že národu ani jednotlivcům nic neprospěje, i kdyby získali celý svět, ale ztratili duši. Kéž by vzbudil hodně podobných idealistů! Odcházeli jsme do exilu z různých důvodů. Domnívali jsme se, že můžeme v zahraničí něco vykonat a připravit, a také jsme neměli odvahu k mučednictví. Je těžko říci, jaká je skutečná bilance těch úkolů, po nichž jsme toužili. Mnohým zbyla jen Kalvárie uprchlického života, smír, oběť za budoucnost království Kristova v našich zemích. Zajisté, vlastníme též práce, jež jednou budou duchovním přínosem domovu. Ovšem podle toho, jak se rýsuje tamní duchovní vývoj, je zřejmé, že uprostřed zpohanště- lé masy bude domácí elita hybnou silou apoštolské a pastorační práce. Budeme se vracet, ne abychom vedli, nýbrž abychom se pokorně zapojili do misií v našich zemích, abychom sloužili tamní vyspělé katolické akci, jež vystoupí z podzemí a bude pokračovat ve své činnosti. Přineseme snad nějaké vnější zkušenosti a znalosti, avšak bude to většinou přínos spíše praktický a ne podstatný. Doba exilu je nám dána jako čas vnitřní i vnější přípravy, abychom byli hodni splnit tento svůj malý, avšak jasný úkol. Snad by se dal najít nějaký prostý způsob společné a konkrétní přípravy, jímž bychom vytvořili skutečnou souvislost mezi odpovědností exilu a apoštolským úsilím domova, nějaký zcela společný přínos všech všem, pro všechny České (a třeba i slovenské) diecése. Zdá se, že prvním dokonale společným a spontánním dílem, jež skutečně obsáhlo ideovou jednotu věřících Cechů v cizině i doma, je socha P. Marie pro Mariánský sloup. Ona je naším vpravdě jediným společným dílem a majetkem ve svobodném světě ... Z té skutečnosti vyrůstá přání, abychom mohli pokračovat v takovém jednotném úsilí, při němž by mizely rozdíly názorů a vin, a vítězila láska ; při němž by přemrštěná kritika ustoupila společné modlitbě a lásce k duším. Vzpomínáme na zubožené farnosti doma, na nedostatečné pastorační prostředky k podchycení školní a mimoškolní mládeže, na ubohé hmotné poměry laických sil a na jejich neblaze urychlované přípravné studium ... Víme, že až se vrátíme do rozvrácené země, bude poušť ještě větší a potřeby ještě naléhavější. Hmotné bídy se ujme domácí i cizí Charita a sociální organisace ; v jejich stopách a s nimi půjde misie pod vedením kněží. Bude třeba učebnic náboženství a biblických obrazů, moderních pomůcek, filmových přístrojů, knihoven ; bude nutné zabezpečit dobré školení laických pracovníků, katechetek a farních sester a zajistit jim snesitelné hmotné podmínky. A toho všeho bude zapotřebí ihned, neboť nejen pohraničí, nýbrž asi celá naše země bude misijní území. Kdysi založil arcibiskup Beran fond, jejž nazval » Mariánská daň«. Všichni věřící měli platit daň Marii. Značnou část daně používal pan arcibiskup k podepření a budování laické pomoci v diecési. — Nebylo by naším úkolem založit Mariánskou daň exilu — a to pro všechny diecése — jako pokračování arcibiskupovy práce, jako pokračování smírné myšlenky Mariina sloupu? K tomu není třeba velké (ba žádné) organisace. Praxe nás odnaučila formalitám. Všude máme své uprchlické kněze, všude jsou skupinky Orla a CML. Všude — u našich duchovních rádců, v rodinách, v domácnosti každého jednotlivce — mohou být pokladničky, a do nich budeme ukládat » Mariánskou daň « , jež by se jednou dala k disposici našim biskupům pro misii v zemi. Nevíme, jak dlouho v exilu budeme, ale zdá se, že nepůjdeme domů brzy — a haléř k haléři by vytvořil značnou částku do těžkých začátků. A pak, smysl Mariánské daně by byl nejen hmotný, takže by nešlo jen o našetření velkého obnosu, nýbrž by to byl též akt odvádění daně Marii Vítězné. Není to návrh na » sbírku« a na » vybírání« ani na novou » organisaci«. Je to výzva k soukromému 136 [pageend16]střádání exulantů. Nikdo nemůže nic namítat, šetří-li si skupina lidí na společný dům nebo dává-li stranou troníky (dolary, franky, liry, marky) na budoucí duchovní pomoc vlasti. Možná, že by se leckde nenašla cesta ke společnému střádání. Lze však mít doma pokladničku pro Mariánskou daň, do níž exulant ukládá — zcela soukromě, bez organisace, jen s dobrým úmyslem. I naše děti mohou přistupovat k domácí kasičce u obrazu Mariina a učit se tak milovat domov činem, a šetřit peníze, aby jednou českým dětem a rodinám mohl být vrácen Ježíš. Tak jako Mariánský sloup je nám symbolem smíru, obrácení, pokání a návratu, i Mariánská daň by se mohla stát takovou připomínkou. V Illinois (USA) je malý základ Mariánské daně. Ti, kdož mají positivní zájem a chtějí se nějakým spůsobem připojit, mohou dopsat do redakce NŽ a odvolat se na tuto výzvu, jež má být zároveň příspěvkem, jak čelit » naříkání, hašteření, pranýřování « (NŽ, 1. č., 1955). Ještě P. S .; V exilu již bylo několik skutečných povolání pro laickou misijní práci pro domov a nebylo prostředků, jak umožnit školení... Mezi nimi byla dvě mladá děvčata, jež se osvědčila v podzemním apoštoláte své diecése a chtěla v exilu navštěvovat katechetský seminář, aby se připravila na svůj úkol po návratu ; obě kandidátky musely opustit ústav z finančních důvodů... I v takových případech by mohla zasáhnout Mariánská daň, protože ničeho nebude doma tolik třeba jako školených sil. A. P . SLAVNÝ ASTROFYSIK O VĚDĚ A NÁBOŽENSTVÍ. » Vesmír se v pojetí dnešní védy začíná podobat spíše veliké myšlence než nějakému stroji. Dnes už nepovažujeme ducha za jakéhosi vetřelce do oblasti hmoty. Začínáme tušit, že ducha spíše můžeme pozdravit jako Stvořitele a Vládce v království hmoty, ne ovšem svého lidského ducha, nýbrž onoho Ducha, v němž jako ■myšlenky existují atomy, z kterých náš duch vyrostl. Objevili jsme, že nám vesmír podává důkazy o existenci Mody jež má s naším lidským duchem něco společného, totiž sklon mysleti způsobem, který pro nedostatek lepšího výrazu nazýváme matematickým. « James Jeans. Poměry tady jsou velmi rozhárané, lidé rozeštváni, dělají si naschvály. Jak se tu dříve všichni krásné snášívali a vzájemné si pomáhali! Ale loni už to bylo rozdvojené a začínalo to vřít. A podobné je to téméř všude mezi lidmi. I u nás v domé, ve škole, jako kdyby vzájemná láska umřela ... (Z dopisu z domova.) * * * BELGIE. — V městě Bruges bude mezi 2. až 5. červnem mezinárodní schůzka skautských vedoucích. Budou se radit o tom, jak probudit ve skautské mládeži lásku k Církvi. STALO SE V POSLEDNÍCH TÝDNECH V ŘÍMĚ. — Svatý Otec Pius X II. udělil v posledních týdnech slavnou audienci a promluvil k Členům Papežské akademie věd, k italským kat. dělníkům, k účastníkům mezinárodní soutěže o nejkrásnější růži a jin. Rozhlasové poselství pronesl ke katolíkům jižní Rhodesie při povýšení této země na samostatnou církevní oblast a ke katolíkům republiky Costa Rica, kteří konali svůj eucharistický sjezd. Osobně zahájil výstavu obrazů středověkého malíře a dominikánského řeholníka Fra Angelika, který zemřel právě před 500 lety v Římě. V soukromé audienci přijal anglického vévodu Jindřicha z Gloucesteru, který koná úřední inspekci vojenských hřbitovů. Na radu lékařů ještě neposkytuje hromadné audience, proto alespoň z okna své soukromé pracovny pozdraví třikrát za týden v poledne poutníky a turisty na svatopetrském náměstí a udělí jim své apoštolské požehnání. * * Skupina katolických dětí v Bombaji v Indii poslala sv. Otci 60 rupií na dobročinné účely. Pius XII. za ten dar poděkoval. * V paláci posv. kongregace pro Šíření víry se konal sjezd národních ředitelů papežských misijních děl: Díla sv. Petra apoštola pro domorodý klérus, Díla pro šíření víry a Pomocné misijní konfederace. * Do Říma se sjeli na týden porad spirituálcrvé italských kněžských seminářů. * Generální kapitula řádu bosých karmelitánů zvolila novým generálním představeným janovského rodáka P. Anastazia od přesvatého růžence. * 3. května hlasovala posv. kongregace obřadii o mučednictví Jana Křtitele Turpina du Cormier a jeho 17 druhů, kteří byli pro víru usmrceni za francouzské revoluce v městě Laval r. 1794, a o hrdinném stupni ctností zakladatele řeholní kongregace maristů Josefa Champagnata. Sv. Otec, který byl zasedání přítomen, dal svolení k uveřejnění obou dekretů. Bude mít tedy Církev nové blaho- slavence : služebník Boží Josef bude beatifikován v neděli 29. května, mučedníci z francouzské revoluce 19. června. * 6. května složilo přísahu věrnosti papeži a jeho nástupcům 22 nových švýcarských gardistů. Přísaha se koná vždy 6. května, ve výroční den smrti 147 gardistů, kteří padli v obraně papeže Klementa VII. při » sacco di Rom a« — vyplenění Říma vojáky císaře Karla V. — r. 1527. * Neděle 8. května byl světový den mariánských družin. Příležitostné poselství sodálům a sodálkám na celém světě pronesl ředitel světové federace mariánských družin tit. arcibiskup Mons. Gawlina. * Do indexu zakázaných knih byla zařazena kniha Marcely du Jouvenel; Au diapason du Ciel, po mnohé stránce spiritistického nebo až okultistické- ho rázu. * Neděle 22 května byl mezinárodní den modliteb za mír. * V basilice P. Marie Větší byla sloužena pontifikální mše svátá východního obřadu za umlčenou Církev a zvláště za pronásledované biskupy, kněze i věřící na Ukrajině. Mši svátou sloužil ap. visitátor Ukrajinců v záp. Evropě Msgre Bučko, za asistence kněží a bohoslovců Ukrajinské koleje sv. Josafata. * Unie modliteb za Čínu, založená před 3 lety s úchvalou posv. kongregace pro 137 [pageend17]šíření víry, má 350.000 členů ve všech pěti světadílech. Ústředí posílá členům obrázek čínské Madony s modlitbou za Cínu. * Mezi 23 Italy, vyznamenanými zlatou medajlí italské židovské obce v odměnu za pomoc při antisemitistickém útlaku za posl. války, byli i čtyři katoličtí kněží. * Nově zvolený president italské republiky Dr. Jan Gronchi je věřící katolík. Svátek práce, první květen, byl v Límě ve znamení sjezdu ACLI, křesťanského sdružení italských dělníků. 150.000 se jich sjelo do Lima, aby zde u nej- vyššího Velekněze a Kristova viditelného zástupce na zemi obnovili svůj slib věrnosti Církvi. Oslavili tak 10 let svého trvání. Dějiny ACLI se podobají dějinám tolika odborových organisací, vzniklých po válce. Začalo se s nadstranickou, celonárodní organisací. Velmi brzy se však ukázalo, že nadstranický plášť měl zakrývat agitaci jedné politické tendence. Italští katoličtí dělníci proto založili svou vlastní odborovou organi- saci, jež je dnes přičleněna k federaci nezávislých syndikátů a zároveň tvoří dělnickou větev italské Katolické akce. 11. března 1945 bylo ACLI přijato v audienci sv. Otcem. Ten jim dal i program : nést Krista do světa práce, který se z velké části Kristu a Církvi odcizil. ACLI pracuje v třech sekcích : v sekci výchovné, v sociálně praktické (s odborem sportovním, rekreačním, s lékařskou a právní po- radnúu) a konečně má sekci sociálně teoretickou, v níž se připravuje nový sociální řád. V odpoledních hodinách se Limem rozvinul malebný průvod jubilujících Aklistů. Pozornost diváků budily symbolické dary, určené Piu X II., který všem udělil audienci na Svatopetrském náměstí. Dary byly projev vděčnosti sv. Otci, ale zároveň i projev solidarity, protože dárci věděli, že Pius X II. dary ihned daruje potřebným dělníkům; byly to tedy dary dělníků dělníkům. K statisícům na náměstí promluvil pak sv. Otec, a ohlásil zavedení nového liturgického svátku, sv. Josefa dělníka. Odevzdáním darů a slibem věrnosti Církvi a římskému papeži se svátek práce ve Vatikáně skončil. Zatím co na jiném římském náměstí se nesly nebem slogany navádějící k nenávisti a třídnímu boji, zde se dělníci povzbudili k vzájemné lásce a k svornému spravedlivému boji za lepší zítřek. Úryvky z památné řeči sv. Otce přineseme v prázdninovém dvojčísle, které věnujeme sociální otázce. Z ČESKOSLOVENSKA přicházejí zprávy o nově se probouzejícím pronásledování katolíků : oblastní komunističtí důvěrníci mají oznamovat jména všech, kdo chodí do kostela. Ti pak jsou navštěvováni agitátory a přesvědčováni, aby upustili od » pověr a předsudků «. * Na Slovensku byli někteří kněží přeloženi úřadem pro církevní záležitosti daleko od svého působiště. Jsou to především kněží, kteří se věnovali mládeži ve větších průmyslových střediscích. * Celostátní mírový výbor katolického duchovenstva se sešel k slavnostnímu zasedání, které bylo věnováno » oslavě 10. výročí osvobození naší vlasti Sovětskou armádou«. Hlavní projev přednesl ministr zdravotnictví Plojhar. Hovořil v něm o nových úkolech katolického duchovenstva v boji za mír. Účastníci zasedání přijali provolání, v němž prohlašují, že povedou dál svůj věřící lid v lásce k lidově demokratické republice a naší vládě a že budou ze všech sil podporovat jeho úsilí o šťastný a lepší život. Takové projevy nesmíme přeceňovat, i když je smutnou skutečností, že komunistický režim jen této poměrně malé skupině nestatečných kněží poskytuje možnost vystoupit na veřejnost. V komunistickém tisku a rozhlasu nenajdeme jiné zmínky o náboženském a církevním životě než právě občasné zprávy o t. zv. mírovém hnutí duchovenstva. Ale z různých náznaků a ze zpráv, které pronikají za hranice neoficiálně, můžeme usuzovat, že také v Československu komunisté svým způsobem uplatňují novou taktiku v boji proti náboženství, vyhlášenou 11.11.54 Chruščevem : » Zdánlivé zmírnění administrativního tlaku — faktické zesílení protináboženské propagandy «. První část tohoto programu se projevuje na př. tím, že někteří kněží a snad i biskupové jsou propouštěni z vězení. Na správě die- césí se tím ovšem nic nemění, a tak je to spíše chlácholení veřejného mínění než skutečná změna k lepšímu. Druhá část, zesílení t. zv. vědecké bezbo- žecké propagandy, se zatím neprojevuje v tisku a v rozhlasu, které jsou určeny pro nejširší veřejnost ; patrně to zůstává omezeno na užší kursy a na školy. Není ovšem vyloučeno ani to, že Chruščev zdůraznil o vědeckou atheistickou « propagandu spíše pro uklidnění radikálnějších komunistů a že mu v první řadě záleží na tom, aby na přechodnou dobu věřící občany uchlácholil a uspal neškodnými ústupky administrativní povahy. V Československu to má svůj zvláštní význam také proto, že se komunisté k 10. výročí osvobození snaží ve veřejném mínění znovu vyvolat náladu převratového nadšení a předúnorové národní fronty. K tomu všemu je třeba si připomenout klasický verš : » Bojím se Danaů, i když přinášejí dary. « Ve vídeňských novinách jsme se mohli dočíst výpovědi návštěvníků, kteří navštívili mezistátní footbalové utkání Československo - Rakousko v Brně, tak říkajíc v rámci koexistence. Viděli vzorek komunistické životní míry a komunistické radosti ze života. Během jednoho krátkého dne nemohli toho vidět mnoho, ale, to co prožili, postačilo. Brno je dodnes nezaceleno ze svých válečných ran, ulice mají ponurý ráz, omítka na domech opadává, lidé jsou chudě a špatně oblečeni, ceny potravin vysoké. Rakouské autobusy a automobily vzbudily velký údiv a davy lidí těch několik Rakušanů přivítaly a vyprovodily. Loučení bylo těžké a smutné, část výpravy jela vlakem a ten stál na hranicích čtyři hodiny, než mohl odjet dál. Na polích pracovali v neděli lidé jako kdyby byl všední den. * V Praze byla uvedena premiéra nového barevného sovětského filmu » Mezi dvěma ženami«. Kritika o něm praví : » Sovětští filmaři sáhli po vážném problému manželské věrnosti a nevěry. Film řeší ožehavé problémy po sovětsku. Spojuje neoddělitelně život soukromý se životem celé sovětské společnosti. « 138 [pageend18]V koncentračním » klášteře « na Moravci žije P. Emilián Soukup, dlouholetý ředitel dominikánského bohovědného učiliště v Olomouci a překladatel Theologické sumy sv. Tomáše. Před časem mu byla amputována noha. Protože sklerosa dolních končetin dále pokračuje, musí mu být co nejdříve uříznuta i druhá noha. Midi. NĚMECKO. — V Karlsruhe byl natočen film »Noční výslech « podle stejnojmenného dramatu ; drama jedná o pronásledování Církve v komunistických zemích a setkalo se s velkým úspěchem všude, kde bylo předváděno, * O Svatém týdnu byla účast jak katolíků tak i evangelíků na církevních obřadech mimořádně velká. To byla odpověd rodičů i dětí na » zasvěcení mládeže«, organisované komunisty v těch dnech, aby byly profanovány křesťanské velikonoce, * Vedoucí Křest. dem. strany ve Vých. němečku Nuschke prohlásil v Greifswaldu, že » syn- thesa « mezi marxismem a křesťanstvím není možná ; prozatím vsak třeba hledat styčné body v otázce sociální a co do problému míru, a společně je hledět vyřešit. * Povídka » Poslední na popravišti« Gertrudy von le Fort byla přeložena do japonštiny. Novela německé katolické spisovatelky jedná o mučednictví skupiny pařížských karmelitek za francouzské revoluce. * Německo vyslalo od konce světové války do zámořských misií celkem 1456 misionářů : 388 knězi, 113 bratří laiků, 30 bohoslovců, 908 sester a 17 lékařů. * Za první čtyři měsíce 1955 uteklo do západního Berlína 6.638 mladíků a dívek od 14-25 let. Nej častěji se vyskytující důvody byly : nucení ke vstupu do lidové policie, represálie za odmítnutí účasti při zasvěcení mládeže, katolickými biskupy odsouzeném. * O svatodušních svátcích při sjezdu katolické mládeže v Lubecku bude odhalena pamětní deska třem kat. kněžím, popraveným r. 1943 nacisty. FRANCIE. — V Lurdech byla otevřena misijní výstava, přístupná po celé poutní období. Je věnována svědectvím mariánské úcty v zemích pronásledované Církve. * Na pařížských nádražích je vyvěšen seznam nej bližších kostelů spolu s rozvrhem bohoslužeb, které se tam pravidelně konají. Příklad Paříže budou následovat i jiná venkovská města. * V městě Guenthary v jižní Francii se konal třetí sjezd katolické dělnické mládeže ze zemí západní Evropy. * Pařížské letiště Orly bude mít svou katolickou kapli, jako ji má již Ciampino v Římě, Shannon v Irsku a La Guardia v N. Yorku. ŠPANĚLSKO. — Tradičních kajících průvodů Svatého týdne se letos zúčastnilo více cizinců a věřících než jiná léta. V Madridě přes půl milionu lidí bylo zbožně přítomno průvodu, v němž kráčelo na 10.000 kajícníků. Ye Valladolidu asi 30.000 lidí sledovalo na Velký pátek rozjímání o posledních slovech Krista Pána na kříži. V Barceloně byl nesen křížovou cestou, 14 km dlouhou, kříž těžký 90 kg v průvodu 1500 kajícníků. HOLANDSKO. — V Tilburku se bude konat mezinárodní sjezd o theologii úcty k Božskému srdci Páně a o jejím vztahu k pastorálce. Tímto způsobem bude oslaveno sté výročí trvání řeholní kongregace Misionářů srdce Ježíšova. * Majitel cirku von Hagenbeck, třebas nekatolík, prohlásil patronem své společnosti sv. Jana Boská. USA. — Za rok 1954 bylo vydáno 423 katolických knih s náboženským obsahem. Nej oblíbenějším autorem je novoyorský světící biskup Msgre Fulton Sheen. * Podle New York Times je v USA 154.055 řeholních sester a 25.431 řeholníků a kněží. * Katolické školy navštěvuje přes 4 miliony žáků a studentů. Za 10 let jich bude 5 milionů. Katolické školy tedy stojí před dvojím velkým problémem : postavit nové školní budovy a vychovat si schopné učitele a profesory. * Na svátek matek 8. května vysílalo na 200 televisních stanic pořad » Nej vznešenější ze všech matek « o Panně Marii, péčí Rodinného divadla (Family Theater), založeného apoštolem společné modlitby růžence v rodinách P. Patrikem Peytonem. 22. května se konaly V LISLE VELIKÉ MARIÁNSKÉ SLAVNOSTI za účasti J. Em. ndp. kardinála Tomáše Tiena, pekinského arcibiskupa v exilu. Byla posvěcena nová mariánská kaple a před kolejí odhalena socha Immakulaty, určená pro mariánský sloup na Staroměstském náměstí v Praze, O slavnosti přineseme reportáž v příštím čísle NŽ. KANADŠTÍ katoličtí biskupové vyhlásili akci za lepší svěcení neděle ; do této akce se zařadily i pošty, které přetiskují dopisy přetiskem : » Svěť neděli! « BRAZÍLIE. — V Rio de Janeiro byl otevřem stadion, na němž se budou konat masová shromáždění o nastávajícím 36. mezinárodním eucharistickém kongrese, v červenci tohoto roku. ČÍNA. — Ze 16 seminářů, které byly v Číně za míru, je dnes otevřeno pět; mají 160 seminaristů ; komunisté se čím dál tím více vměšují do jejich vnitřní správy. * V Číně je podle posledních zpráv ještě 65 cizích misionářů, 19 z nich je ve vězení. Než komunisté přišli k moci, bylo jich 5.496. * Čínští autoři, jak živí tak i mrtví, jsou podrobováni čistce komunistických kulturních komisařů. Jediné měřítko je, zda jsou pro komunistickou revoluci, či ne. Ani staří čínští klasičtí autoři nenacházejí milost. Tak na př. Konfucius je odsouzen, protože byl přílišný konservatista, zpátečník, příliš opatrný a bez jakéhokoliv radikalismu ; věřil v Boha a doporučoval modlitbu. Jiný spisovatel Micius je idealista, který věřil v nebe, je reakcionář, protože uznává autoritu, káže svornost a lásku mezi sociálními třídami. VE VIETNAMU počet uprchlíků ze severu dostoupí v nejbližsích týdnech jednoho milionu. — Skupina 125 uprchlíků odeslala vládám zemí, které podepsaly ženevskou smlouvu protestní notu proti opatřením, jimiž vietminská vláda brání emigrovat na jih. » Jednání komunistické vlády je zřejmým porušením 14. Článku ženevské smlouvy«. Ti, kdo chtějí odejít na jih, jsou sužováni, činí se na ně nátlak, aby neodešli, a některým se vyhrožuje i smrtí. Děti jsou odnímány matkám, aby rodiče nemohli odejít. Obchodníci nesmějí prodávat rýži prchajícím. 139 [pageend19]O LEPŠI SVĚT_ _ _ _ _ _ _ _ Průkopníci CO OBRÁTILO DLOUHÉHO MIKEA Kancelář našeho » Domu přátelství« v Torontu byl čistý, teplý pokojík s velkým oknem hledícím do krátké úzké uličky, jež ústila do špinavé, hlučné ulice. Okno bylo otevřeno po celý den, a proto jsme mohly sdílet život ulice pod námi. Věděly jsme, kdykoliv Crassianova dvojčata se dopustila nějaké neplechy, poněvadž jejich matka počala vřískat italské nadávky svým pronikavým, vysokým hlasem. Paní Murphyová nám každý den zvěstovala s neomylnou přesností čas k obědu, — byla to žena, která denně lidem vyprala ohromné množství prádla a dostala za to vždycky strašně málo — když volala na své nejmladší děcko : » K o-bě-dúúú!« Pan Petrenko pracoval jen zřídka, ale když měl práci, všichni jsme se to brzy dověděli, poněvadž se vracel domů zpívaje silácké ukrajinské písně, a jeho žena ho obyčejně přerušila v půli ztrápeným a vyčítavým hlasem. Okno bylo poutem mezi námi a životem periferních brlohů, mezi nimiž jsme žily a kde lidé měli pramálo ostychu (nebylo, co by skrývali). Ale pod jejich obhroublým a hlučným vnějškem člověk našel opravdové a hluboké porozumění a srdce, která byla vpravdě něžná. Jednoho dne jsme tiše seděly nedaleko okna, rozjímajíce před soškou svátého Františka z Assisi, před níž hořela malá lampička s červeným sklem a vrhala na stěnu zvětšený stín světce, takže se zdál živý ve svém záplatovaném, hnědém hábitu. Úryvky rozhovorů bloudily a vracely se mi na mysl. Přemýšlela jsem o Janovi... mladém muži, který se marně ohlížel po práci, zmatený a ztracený v tomto našem dnešním světě, jenž se zdá bez Boha, bez víry, bez mravní síly. Potkaly jsme ho na komunistické schůzi, kde jsme rozdávaly časopis >> Catholic Worker«. Vzal od nás výtisk a později nás přišel navštívit. Jeho hlava byla plná bezbožeckýeh hesel, ale jeho duše žíznila po Bohu. Z počátku nechtěl a ani nemohl věřit, že by Církev mohla být pro něho! »Není to možné. Je to církev fašistická, církev pro kapitalisty.« Upozornily jsme ho s pochopením, že náš Zakladatel byl dělník a že jeho Evangelium bylo nejprve hlásáno mezi lidmi jako on sám, chudými nádeníky. Seznámily jsme ho s encyklikami a pokoušely jsme se vyrvat z jeho rukou kameny, které v nich svíral a které do nich vložili nepřátelé Kristovi jako ubouhou náhražku Chleba života. Pak tu byl pán B ..., jehož plat jako technického poradce šel do tisíců. Dosud mamě přemýšlím, proč k nám vlastně přišel. Usedl zde, zahleděl se na našeho svátého Františka a pověděl nám, že brzo budeme mít po nouzi. Štěstí se na nás usměje a zůstane s námi. On sám měl také štěstí. Pojdme se jen podívat na farmu, kterou před nedávném koupil, a na jeho dům s jedenácti pokoji a s přepychovou koupelnou. A jeho nádherný nový aerodynamický vůz ! Jen se vykloňte z okna a uvidíte jej. Zatím co povídal, myslily jsme na Jana, který tak hladově toužil po práci... a na Crassianova dvojčata, která nikdy neměla příležitost dostat se z města ven ... a na paní Murphyovou, která denně lidem vyprala ohromná množství prádla a dostala za ně strašně málo ... Přemýšlely jsme o mnoha věcech. Zdálo se nám, jako by naše myšlenky byly náhle přerušeny mocným hlasem volajícím : » Blázne, této noci vezmu tvůj život ...« Myslila jsem i na » Dlouhého Mikea.« — » Dlouhý Mike « byl vysoký šest stop, čtyři inche. Byl rodem Polák, a ani dlouhá léta v Kanadě nezměkčila jeho ostrý přízvuk. Všichni v sousedství ho znali jako chlapa, který bil svou ženu neděli co neděli. Dlouhý Mike ztratil svou víru v nerovném boji o existenci v této své nové vlasti. Byl to komunista a náboženství bylo pro něho nesmysl. Jeho tichá, drobná žena se však pevně držela víry svých předků. Každou neděli se chystala do kostela, ale nikdy se tam nedostala, poněvadž manžel ji počal bít, aby jí vytloukl z hlavy ten » nesmysl «. Když jsme se usadily v Domově sv. Františka a počaly pracovat v okolních periferních děrách, často jsme slyšely přes ulici pláč té zbědované ženy. Seběhly jsme dolů a bušily na jejich dveře. Vynořila se mohutná pěst, srazila jednu z nás na dlažbu a dunivý hlas zahřměl : » Nepleťte se do toho, po čem vám nic není. « Několik sousedů nám vysvětlilo, oč jde. » Nechte je b ý t«, poučili nás. » Ona je s tím smířena, a s ním nic nezmůžete. Je dočista pohan.« Pokoušely jsme se znovu a znovu, přely jsme se s Mikem a vysvětlovaly, ale všecko mamo. Jednoho dne velký stín se objevil na prahu našeho Domu přátelství. Velký Mike se musil důkladně sehnout, aby prošel dveřmi. Hleděly jsme na něj v mlčení jako na zázrak. Oslovil nás dohromady: » Je tohle křesťanský dům ?« Nesměle jsme přitakaly, »A jste vy křesťané?« Odpověděly jsme, že se o to snažíme. » Hm «, řekl Dlouhán-Mike, » myslím, že váš Kristus učil, že máte činit druhým to, co sami od nich očekáváte. Je tomu tak? « Přitakaly jsme sborově, jakmile jsme se zotavily z prvého úžasu. » Dobrá. Máte příležitost ukázat to skutkem. Možná, že vám pak uvěřím. Umíte pěkně kázat a plést se mezi mne a mou ženu. To je konečně lehké. Ale má žena má téct chřipku a máme doma sedm dětí a já musím na úřad pro podporu pro nezaměstnané a mimo to se musím poohlédnout po práci, najdu-li jakou. Pomůžete nám a ukážete, že vaše kázání nejsou jen planá slova?« Pohlédly jsme na sebe beze slov, vzaly pár kbelíků a kartáčů a v doprovodu Dlouhého Mika jsme se daly na cestu. Dva týdny utekly jako den. Hromada prádla, uklízení bez konce, chystat větší děti do školy a starat se o ty malé, ošetřovat nemocnou matku a vařit pro velkou rodinu celkem z ničeho a naslouchat při tom Mikeově kritice našeho kuchařského umění... 140 [pageend20]Konečně jeho ženě bylo lépe a my se vrátily do Domu přátelství a unaveně si sedly k večeři. Náhle kterási z nás prohodila : » A po celou tu dobu nás nenapadlo říci aspoň slovíčko o Církvi! « Bylo nám smutno. Taková příležitost se nám naskytla, a my ji zanedbaly! Ale práce bylo nad hlavu a Času tak málo. Činily jsme si výčitky po celý zbytek týdne. Přišla neděle. Na cestě do kostela zůstaly jsme stát v ohromení. Naproti nám stál Dlouhý Mike v nejlepších šatech, které měl, vedle něho jeho drobná žena s nejmenším dítětem na ruce a šťastným úsměvem na tváři, a zbytek rodiny kolem nich, čistí a zářící. Mike postoupil směrem k nám, zdvihl dvorně klobouk a poznamenal: » Pěkný den, že? Jdete do kostela? Půjdeme dnes s vámi.« Catherine de Hueck CYRILOMETODĚJSKÁ LIGA AUSTRÁLIE. — Brisbane. — Na valné hromadě místní CML, která se konala 1. března t. r., byli zvoleni do výboru : předseda R. Kratochvil, místopředseda Ing. Jiří Svoboda, jednatel Fr. Melen, pokladní L. Vystrčilová, knihovní M. Radová, členové výboru K. Ulvr, J. Kaplan, L. Vaník, F. Melen (st.), revisoři O. Adamec, V. Novák. Celý výbor složil slib do rukou duchovního rádce dp. A. Hrdiny O. F. Cap. Všichni slíbili, že budou řádně plnit povinnosti katolického křesťana, zachovávat stanovy CML a nebudou do CML zatahovat politiku. — Vedle pravidelných českých bohoslužeb konají se pravidelně schůzky. Březnové ěíslo cyklostylovaného Věstníku CML v Brisbane přináší zprávu o výsledku sbírky prádla, šatstva a obuvi pro krajany v Německu. Zásilka byla odeslána v dubnu. Opravdové křesťanství nemůže zůstat jen při pěkných slovech, ukazuje se skutky. Čilá skupina CML v Brisbane za obětavého duchovního vedení otce Aurelia Hrdiny bude jistě pokračovat ve svém apoštolátě, který tak zdárně začala. Těšíme se na nové zprávy. Melbourne. — Skupina CML vydala zvláštní číslo Veritas proti nehorázným útokům proti Církvi, misionářům a náboženství vůbec, které mezi australskými krajany rozšiřuje ve svých Papuánských epištolách Mojmír Zachar. Papuánské epištoly vycházejí jako příloha australského Hlasu domova. Komentář, kterým doprovází Zachar svou jednostrannou reportáž z Nové Guinee, si v ničem nezadá s komunistickými pamflety bezbožecké propagandy v ČSR. Divíme se, že naši krajané v Austrálii, mezi nimiž je tolik katolíků, si nechají urážet veřejně svou Církev a dokonce tuto protináboženskou propagandu podporují. Časopisy, které svým psaním podkopávají úctu k náboženství a k Církvi, narušují mravní odolnost našich emigrantů a berou jim poslední a nejsilnější oporu v zápase proti materialistickému prostředí. Stále zřetelněji — nejen v Austrálii — se v exilu projevuje třídění duchů. Přes všechny manifestace pro arcibiskupa Berana a trpící Církev doma, přes všechny protesty proti kolabo- rantství s komunismem, zdá se, že některým je doba náboženského klidu a příměří v českém exilu příliš dlouhá! Přátelé, nedopusťte, aby náš český exil, rozdělený a rozeštvaný politicky, se stal polem i náboženských polemik a bojů ! KANADA. — CML v Kanadě připravila poutní zájezd na mariánské slavnosti v Lisle u Chicaga do svatoprokopského opatství na 22, května. — V Montrealu založila CML dobročinné sdružení pro zřízení stálého prázdninového tábora u Lake Duffy pro děti krajanů. Chtějí koupit pozemek o rozloze 9 ha — polovina louka, polovina les — , na něm postavit větší chatu s kuchyní, jídelnou a několika pokojíky. Tábor má přinést nejen zotavení dětem, nýbrž dát jim i možnost oživit si mateřštinu, která se v cizině tak snadno zapomíná. — Exercicie v Hamiltonu, které pořádal otec Dostál, přinesly krásné výsledky. Počet krajanů, kteří navštěvují pravidelně nedělní bohoslužby, se od exercicií zdvojnásobil. ANGLIE. — CML Londýn. — 0 velikonoční neděli byla posvěcena v naší kapli soška pražského Jezulátka. Kaple nestačila pro všechny. Mnozí museli zůstat stát venku. BBC přinesl dlouhou reportáž o slavnosti. — 8. kveten — druhá neděle v měsíci — patřila maminkám, Dopoledne byla za ně sloužena mše svátá, za velmi pěkné účasti rodičů i dětí. Odpoledne dokázaly děti svou lásku k maminkám krásnou pohádkovou hrou » Hastrman«. Všem přítomným se moc líbila. Rostou nám v těch malých opravdoví umělci. A co překvapilo : zapojili se do hry i žáci z anglické třídy naší školy. Natolik se již naučili česky! A kolik se nás sešlo ! Bylo přes 100 dětí — a k tomu jejich rodiče! Národní dům obyčejně o takových oslavách, které pořádá škola, obživne a omládne! Podobné slavnosti jsou nám důkazem, kolik může udělat dobra a práce několik ochotných a svorných rukou ! Všem, ať již účinkovali na jevišti nebo za kulisami, nebo připravovali dárky, nebo pekli ochotně za noci — po práci, aby připravili dětem pohoštění, upřímné Zaplať Pán Bůh ! — A nyní je před námi snad největší slavnost exilu. Londýn bude mít českou primici. Dne 4. června bude vysvěcen jeden z prvních pomocníků zdejší duch. správy pro krajany, spoluzakladatel Cyrilometodějské ligy, bývalý zahraniční voják P. František Rochla. První mši svátou bude sloužit na svátek nejsvětější Trojice, dne 5.VI. o 5.30 hod. odpoledne. Vyžádali jsme si zvláštní povolení na večerní mši svátou, aby se mohli všichni zúčastnit, i rodiče s dětmi, a z větších vzdáleností. Mše sv. bude sloužena v hlavním kostele Nep. Početí P. Marie — vedle naší^kaple. Možná, že bude celá slavnost vysílána domů. Lidé z Chloina domu mi totiž o vás oznámili, moji bratři, že se mezi sebou hádáte. Mluvím o tom, že každý z vás říká (něco jiného) : » já držím s Pavlem !«, » já zase s Apollem !«, » a já s Kefou ! «, » já s Kristem ! «. Je Kristus rozdělen* 1! Což byl za vás ukřižován Pavel ? Nebo na Pavlovo jméno jste byli pokřtěni?* — 1 Kor 1, 10-13. 141 [pageend21]P o z n á m k y POČÍTÁNÍ U POČITADLA. — Spisovatel a básník je člověk Bohem povolaný k tomu,' aby psal čtenářům. Není proto dobré převracet řád tak, aby čtenáři psali a nutili spisovatele k čtení. Doufán však, že Petr Den, autor Počitadla, z něhož dvě essaye vydala Křesťanská akademie v Římě, toto převrácení pořádku mi odpustí. Smějí o knihách psát kritikové, a někdy i nepovolaní, proč by nemohl obyčejný čtenář, kterému se zalíbí knížka, také povědět autorovi svoje mínění? Není to, mistře, kritika, není to recense knihy; nerozuměl-li jsem něčemu dohře, předem odvolávám. Jsme jistě už na počátku zajedno v tom, že naše myšlení má být »úsilím dostat se trochu dál a vypracovat se někam výše.« Bázlivě se omlouváte v úvodu, že Vaše úsilí je klikaté, úsilí člověka tápajícího, Právě naopak se mi zdá, že mnozí z naší generace by mohli ve Vaší úvaze najít cestu, po které by pokračovali jistě a přímě, bez mnoha tápání. Ovšem cesta má cenu jen tehdy, když po ní dojdeme až do konce, a o tom bych si rád s Vámi podisputoval. Předem Vám gratuluji, že jste tak pěkně odkryl slabou stránku většiny — jak těch, kteří stavějí na materialismu, tak těch, kteří proti němu bojují. Je velmi nebezpečné stavět na utopiích, fantasiích, prázdných theoriích. Reální politik a reální člověk musí počítat se skutečností. Tak zvaní idealisté, na rozdíl od materialistů, jsou ještě ve větším nebezpečí pouštět bublinové mydlinky svých výmyslů. Existuje však nějaká vyšší skutečnost než hmota? Realista nevymýšlí fantasie, realista počítá, počítá skutečnost, a právě toto počítání Vás přivedlo k závěru, že skutečné dění nebude skutečné, nebude-li nad ním skutečnost daleko důležitější, to jest pořádek, harmonie, řád vyjádřený číslem. Rád je skutečnost, a přece se nedá hmatat a vážit. První krok nad hrubý materialismus jsme už tedy učinili. Myslím, že málo lidí dnes je pevně přesvědčeno o této pravdě, o skutečnosti harmonie a řádu, o tom, že číslo je zrovna tak něco skutečného jako věc počítaná. V antické filosofii právě geniální Pythagoras čísly a harmonií přemohl původní materialismus primitivní řecké filosofie. Končí však vývoj řecké filosofie u Pythagora? Nestačí najít správnou cestu, je potřeba pokračovat. Nebylo zapotřebí i od Počitadla udělat ještě krůček dál? Už jste se jej snažil udělat, ale dovolte, že tu s Vámi nesouhlasím. Z čísel jste zatoužil jít k Nekonečnu. Ale bojím se, že jdeme zpátky po správné cestě, kterou jsme našli. Má-li Nekonečno znamenat mnohost, nekonečně veliké množství, číslo jako ostatní, jenže nekonečně veliké, pak jsme mohli zůstat u hmoty, která má také mnohost a dá se dělit a sčítat do nekonečna. Čísla mají hluboký smysl. Proč? Sám si jich tolik vážíte ne proto, že je jich mnoho, že se z nich dají dělat aritmetické a geometrické řady, ale proto, že se čísly dá vyjádřit harmonie a řád. Sád a harmonie jsou proto tak krásné, že mnohost spojují v jednotu. Harmonie je vyjádření jednoty v mnohosti, která hýla beztvárná. Jako hmota předpokládá řád a číslo, aby měla smysl, tak řád a Číslo přepokládají esenciálně vyšší skutečnost než je číslo, něco, co se naprosto nedá počítat, co je nad kategorií číselného světa, co je jedno jediné, čistá idea, čistá myšlenka, naprosto nehmotná, nepočitatelná, a přece základ veškeré skuté čnosti. Od Pythagora je v řecké filosofii cesta k Sokratovi a Platonovi, ke světu čistých ideí, které jeho žák Aristoteles nepopřel, ale spojil se skutečností hmotnou v jednu pravou harmonii, kterou tak krásně opěvuje Dante v Ráji, jímž jste, mistře, svou úvahu začal. Do Ráje sice vedla Danta cesta poněkud dlouhá, ale vykonal ji celou. Myslím, že i v myšlení je potřeba po příkladu velkého básníka se nezastavit v půli, ale plně dokončit putování k pravdě. O. H. JUBILEUM J. J. RYBY. — V rož- mitálském kostelíku (Rožmitál pod Třemšínem) uspořádali pražští umělci koncert ze skladeb slavného českého skladatele duchovní hudby Jana Jakuba Ryby. Na letošní rok připadá hned dvojí jeho výročí. V dubnu uplynulo 140 let od jeho tragické smrti a v říjnu 190 let od jeho narození. Oslavíme tedy to velké, hlavní Rybovo jubileum až za deset let a slavné jeho české vánoční mše se zúčastníme snad už doma. Jan Jakub Ryba patřil k vlastenecké generaci z počátku 19. století a zúčastnil se pilně obrozenského života. Sám píše, jak vyučoval ve škole vedle čtení, psaní a počtů také » v určitých hodinách povinnostem k panovníkovi a k státu, pravidlům společenským, slušnosti, dějinám vlasteneckým, začátkům zeměpisu, pravidlům zdravovědy a polního hospodářství«. Za vynikající působení dostalo se mu uznání od vyšších školských úřadů i od biskupské konsistoře budějovické. Chválena byla jeho » pravá sokratická methoda, moudrá školní kázeň, výborný pořádek, přísný dozor na mravné chování mládeže a vlastní poučný příklad«. Největší význam Rybův záleží však v jeho tvůrčí práci hudební a sklada- telské. Jeho » Počáteční a všeobecní základové ku všemu umění hudebnímu« jsou první novodobou českou knihou o hudbě. Jeho hudba chrámová, zvláště pastorální mše a pohřební zpěvy, těšila se v našich zemích ve starší době velké oblibě. Celý Rybův význam bychom však pochopili až z historické souvislosti. Jan Jakub Ryba usiloval ve své době o reformu církevní chrámové hudby a nahrazoval porušené nápěvy starými chorály. Žádal, aby kostelní skladby » je vily vznešenou slavnost bez nádherné pompy,vážnost bez příkrosti, příjemnost bez rozmazlenosti, milostnost bez měkkosti, plesání bez třeštivosti, hlubokost bez tvrdosti a oheň bez prudkosti«. Zachovalo se nám 24 Rybových slavných mší, 40 mší na obyčejné neděle, 4 mše úmrtní, několik Te Deum laudamus a Stahat Mater, latinské i české nešpory a dlouhá řada jiných skladeb duchovních i světských. Z literární pozůstalosti je nej významnější » Deník« Rybův s dopisy od A. J. Puchmajera, F. Vaváka a jiných. Konec byl však tragický. Zvláště Rybový pedagogické snahy narážely v jeho okolí na velké nepochopení; to ho trápilo tak, že onemocněl a v návalu trudnomyslnosti si vzal život. mp O NOVÝCH »DĚJINÁCH ČESKÉ LITE RATU R Y«, které mají obsáhnout naše písemnictví v celé časové rozloze od 10. století až do nej novější doby, promluvil 16. dubna v pražském rozhlase prof. Jan Mukařovský. Nové » Dějiny« mají být dílem kolektivu literár- něhistorických pracovníků při » Ústavu pro dějiny české literatury«, jehož je Mukařovský ředitelem. Zpracování látky je rozpočteno do konce roku 1956, v příštím roce by šla kniha do tisku. Y rozhlasovém projevu prof. Muka- řovského byla výslovná zmínka o tom, že to bude v první řadě jakási» učebnice pro vysokoškoláky« na 600 stránkách. Nejzákladnějším zřetelem celé práce má být důsledné uplatnění methody marx-leninismu. Zvláštní důraz má být položen na souvislost české literatury s literaturou ruskou a na sourodnost české literatury s literaturou slovenskou během celého vývoje. Nové » Dějiny české literatury« mají zřejmě vytlačit starší souborné práce o českém písemnictví, především Arne Novákovy » Dějiny českého písemnictví« s výbornou bibliografií, které vyšly před samou poslední válkou a ve zkrácené úpravě, zbaveny už nejkacířštějších Novákových názorů, ještě v roce 1945 (upravili profesor Antonín Grunt a profesor Rudolf Havel). Po vydání nových školních učebnic ve všech školních oborech, po provedené úpravě slovenského pravopisu a chystá- 142 [pageend22]né úpravě pravopisu českého, je to další »novátorství« v českém kulturním životě, jímž se mají co možná důsledně zpřetrhat pouta s minulostí. mp SMUTNÉ JUBILEUM. — 28. dubna uplynulo 5 let od násilného potlačení presovské řeckokatolické diecése. Nátlak na věřící i kněze, aby odpadli od Lima a přidali se k pravoslavné církvi, začal hned r. 1945. Pravoslaví bylo všemožně protěžováno : do Prahy byl poslán metropolita Eleutherios, v Olomouci ustanoven nový biskup pro Moravu a v Prešově pro Slovensko. 28. dubna 1950 byli násilím i lstí svezeni do Prešova t. zv. zástupci diecése. Na čelné stene visel obraz moskevského patriarchy Alexeje, mezi Stalinem a Gottwaldem. Nad předsednickým stolem byl nápis : » Slované, bojte se Říma!« Toto shromáždění přetrhlo unii s Římem, podepsanou před 300 lety v Užhorodě, a požádalo Alexeje, aby přijal diecési pod svou pravomoc. Biskup Petr Gojdič nesouhlasil se svatokrádežným činem; byl proto zatčen a po roce odsouzen na doživotí do žáláře. Byl. internován i světící biskup Msgre Basil Hopko, asi 120 knězi, řehol- níci a sestry, jakož i laikové, kteří neodpadli. Řeckokatolická Církev přestala být uznávána státem. Křížová cesta presovské diecése trvá. Oběti a modlitby jejích pastýřů i věřících připravují slavné vzkříšení. p. o. PAPEŽSKÁ AKADEMIE VĚD konala poslední týden v dubnu studijní porady o funkci některých anorganických prvků, jako jod, draslík atd., které se vyskytují v živých organismech v nepatrném množství, a přece mají značný význam pro jejich zdárný rozvoj. Papežská akademie věd je nejstarší vědeckou společností v Evropě. Založil ji člen římské rodiny Federico Cesi r. 1603. Spolu se svými učenými přáteli nejen diskutovali o tehdejších problémech přírodních věd, nýbrž usilovali je přivést v soulad s filosofií a se zbožným životem. » Stvořenými věcmi se přiblížit k jejich Stvořiteli, to je náš cíl«, psal Cesi. Ve znaku měli bystrozrakého rysa, odtud název Lynceorum Academia, Akademie rysů. Jedním z členů Akademie — jejím protektorem byl papež — byl i Galileo Galilei. Akademie po smrti Cesiho upadla. Nepodařilo se ji znovu přivést k bývalé slávě ani Piu IX., protože víc a více se šířící liberalismus považoval víru a vedu za neslučitelné. Zakladatelem Papežské akademie věd v naší podobě je Pius XI. Ten vydal 28. října 1936 motu proprio In multis solaciis; jím dal Akademii nové stanovy a jmenoval prvních 70 členů. » Věda, jež je pravé poznání věcí, neodporuje pravdám víry. Dějiny nám dokazují, že římští papežové, ano i sama Církev, vždy podporovala bádání učenců, a to i ve vědách pokusných. S druhé strany tyto vědy ochotně razí cestu k upevnění pokladu nebeské pravdy, svěřené Církvi. Víra a věda nejen že si neodporují, nýbrž si navzájem pomáhají, učil Vatikánský koncil. Přirozený rozum odhaluje základní pravdy víry, a rozum osvícený darem víry vytváří vědu o Bohu, theologii. Víra zase osvobozuje rozum od omylů, chrání před nimi, a obohacuje ho novým mnohostranným poznáním.« Tato slova Pia XI. se stala jakoby heslem Akademie : Věda a víra patří k sobě. Veda upřímně a nezaujatě pěstěná vede k Bohu. A ve shodě s tímto heslem jsou voleni a jmenováni papežští akademikové. Pocházejí ze všech národů, ze všech oborů přírodních věd, patří k rozličným náboženským vyznáním. Akademie má členy řádné, členy nad- početnc (sem patří ředitel papežské hvězdárny, prefekt Vatikánské knihovny, tajného archivu « ředitel Lateránského ethnologického musea), dále členy čestné (čestným členem byl před 1939 kard. Evžen Pacelli, dnešní Pius XII.), a konečně členy dopisující. Mezi dopisující členy patřil před její reformou r. 1936 profesor na pražském radiologickém ústavě František Běhounek. Rádným členem byl na př. Alex Carell, slavný biolog a lékař, italský vynálezce Vilém Marconi, německý biolog Max Plank, profesor fysiologie na německé universitě v Praze Tschermak-Seysenegg, anglický fysik lord Rutherford of Nelson, vynálezce penicilinu Sir Alexander Flemming atd. Ze žijících členů známe ba- thyloga Emila Piccarda, biologa a rektora Katolické university v Miláně františkána P. Gemelliho. Právě týden před zahájením studijního týdne jmenoval sv. Otec 14 nových akademiků: 3 jsou Němci, 3 Švýcaři, 2 Francouzi, jeden Ir, Kanadan, Fin, Uruguajec a Američan ; 3 jsou lékaři, 2 matematikové, 2 fysikové, 2 biologové, 2 chemikové a jeden astronom. Sedm nových papežských akademiků jsou nositelé Nobelovy ceny. Jistě jasný důkaz všeobecnosti, mezinárodního charakteru a vysoké úrovně Akademie. Jen dvě jména uvedeme: protestanta lékaře Dr. Niehanse, jenž si považoval za největší čest, že směl ošetřovat sv. Otce za jeho nedávné nemoci, jak sám pravil, a pak pařížského fysika a matematika Louisa de Broglie. Jako téměř všechny učené akademie i Papežská akademie věd se schází na společná slavnostní zasedání jen výjimečně. Poslední zasedání Papežské akademie mělo za předmět studia rakovinu. Výsledky společných porad, jichž se obyčejně účastní i odborníci neakade- mikové, bývají vždy uveřejněny a mií- vají nemalý ohlas ve vědeckém světě. p. o. NOVÁ SVĚDECTVÍ O NDP. BISKUPOVI TROCHTOVI pod nadpisem-Velký trpitel přináší Salesiánský věstník (roč. XVI, č. 2.), který vydávají čeští salesiánští bohoslovci v Messině v Itálii. ZA DP. ANTONÍNEM TŮMOU. — K 1. výročí jeho smrti připravili jeho přátelé. Vyšlo v Římě 1955. — Obsažný, cyklostylovaný svazek o 146 str. Několik vzpomínek, několik záběrů z Tondova utrpení a umírání, několik jeho dopisů, které dokreslují jeho podobu a povahu, a dávají nahlédnout do jeho srdce. Je připojeno několik básní a úvah připsaných památce prvního českého kněze, který zemřel v exilu. Svaze cek je věnován především přátelům, kteří osobně znali dp. Tůmu, ale některé studie (Petřík, Krise osobností a hodnot, Vrána, 0 smysl lidských dějin, Slovák, Současný stav sociální mravovědy, Pole, Jan z Jenštejna a Neposkvrněné početí P. M., Daněk, Sv. Metoděj, papežství a byzantské schisma) by vzbudily zájem 1 v širší čtenářské obci. Svazek je ozdoben vkusnou podobiznou zesnulého. vf Už vyšel II. díl Lelottovy knihy; RADOSTNÝ POHLED DO ŽIVOTA. Vykoupení. 240 str. S 5 celostránkovými ilustracemi na křídovém papíře. S bohatou bibliografií. — Ke knize se vrátíme v příštím Čísle. Hodí se pro soukromé studium i pro práci ve studijních kroužcích, Zašle Vám Křesťanská akademie v Melbourne (Austrálie), tiskárna českých benediktinů v Chicagu nebo administrace NŽ v Římě. — I. díl (nákl. 2.000 výt.) je už téměř rozebrán. Chcete-li dostat ještě exemplář, napište si o něj obratem. Náš posudek najdete v 1. č. letošního ročníku NŽ na str. 20. RÍKAJÍ-LI DVA TOTÉŽ ... Poslední číslo Tribuny (březen-duben 1955, str. 15) se táže, jakým nadpisem by doprovodil Nový život názor katolických biskupů Spojených států v jejich pastýřském listě z 20. list. 1954. — Nevíme, ale rozhodně bychom jej nenadepsali slovy: Lidé malé víry, poněvadž (jak napovídá správně Tribuna svým nadpisem) : Ríkají-li dva zdánlivé totéž, není to ve skutečnosti totéž. Při citování úryvků je^ třeba dbát na souvislost s celkem. O nadhozeném problému bylo napsáno dosti v NŽ (červenec 1954, str. 91-92) v článku ; Proč je vliv kře- ství tak malý? Ale i dnes rádi přijmeme a uveřejníme i jiné odpovědi na naši loňskou anketu. vf MŠE SV. ZA DOBRODINCE A ODBĚRATELE NŽ byla sloužena v květnu v basilice Panny Marie Sněžné, v červnu bude obětována ve velechrámu sv. Petra, v blízkosti jeho památného hrobu. NEZAPOMNĚL JSEM VYROVNAT PŘEDPLATNÉ NA NOVÝ ŽIVOT 1955? — Pošlu je ješte dnes. 143 [pageend23]PRAMENY ŽIVOTA Naše nejmladšl půjde koncem měsíce k prvnímu svátému přijímání (ještě jí není ani šest let). Sama jsem si ji připravila a poznala jsem, co je to za krásu, připravovat čisté dítě ke stolu Páně. Prosím Tě pro tu neděli o mši svátou na ten úmysl, aby Pán Bůh zachoval našim dětem čistotu duše a srdce. Víš, myslím, aby zůstaly nezkažené. Je mi úplně jasno, že bez Boží pomoci to je dnes naprosto nemožné, a tak jsem začala už dnes Pána o to prosit. (Z dopisu jedné maminky z domova.) NĚCO O NEDĚLNÍ POVINNOSTI Slyšíme-li katolíky mluvit o tom, jak musejí splnit nedělní povinnost — a uvažovat o tom, kolik a kdy jsou povinni v kostele být — pak by se zdálo, že si musíme blahopřát ke stručnosti mše římského obřadu. A přece ... ! Zdá se, že právě tento stručný obřad lidské povaze příliš mnoho ukládá. Je, pravda, utvořen v duchu římského lidu a jazyka. Řeč latinská mše je řeč národa vojáků, právníků a — zedníků : každé slovo platí, žádné není postradatelné, na každém spočívá důrazný přízvuk, každé je naplněno — řekl bych, přecpáno významem. Poslechnutí římské mše nepotřebuje mnoho času ; ale potřebuje mnoho pozornosti. Kdežto srovnejme mši řeckosln- vanskou, východního obřadu ! Květnatou řečí řeckého národa básníků — s opětovností východní techniky rozjímání — každý význam je jako by se všech stran ozařován mnohobarevnými světly — až účastník pochopit musí. Nikdo mě nebude podezřívat, že podceňuji náš obřad římský. Snad jsem dostatečně až do únavy čtenářů prokázal, jak jsem zamilován do samých kamenů římských basilik, do samých zvláštností bohoslužebné latiny. Ale proč nevyužít blízkosti slovanských katolíků východního obřadu, _ když se zdá, že jsme se z římského nepoučili. Tvůrcové našeho obřadu si myslili, že řekli dost, když dávají knězi při svátostné hostině mluvit v množném čísle a udávat, kdo svaté dary přináší : » všichni kolemstojící... kteří Tobě podávají tuto obět chvály za sebe a za všecky své ; a Tobě splňují sliby své věčnému Bohu, živému a pravému. — Proto také pamětlivi, Hospodine, my Tvoji rabové, ale i Tvůj svátý lid, tak blažených muk Krista syna Tvého Pána našeho, ... přinášíme přeslavné Velebnosti Tvé ... « To, zdá se, má stačit. Ale nestačí : sice bychom nemluvili o nedělní povinnosti. Na obdobném místě řeckovýchodní mše — na počátku kánonu, rozhlaholí se sbor zvučným nápěvem, a na místě stručného věcného konstatování latiny duní chrámem : » My, již cherubíny tajuplně zobrazujeme ... « Jako by se naráz odhrnula nejen oltářní opona, nýbrž nebeská obloha, patříme přímo do hlubiny vesmíru. I zde je ovšem vyřčena pouhá skutečnost. Když je Bůh přítomen v nejsvětější svátosti, tedy ty nepředstavitelné živelní síly duchovního světa, ty plamenné netělesné podstaty, které nazýváme cherubíny, nejsou blíže u trůnu nekonečné Všemohoucnosti nežli kluci ministranti a báby u oltářní mřížky. Snad tedy tato náhlá vidina nám usnadní hodnotit účast na mši. Jistě, kdo kolem kostelních vrat letí hukotem nej vyšší rychlosti — kapitalista ve svém osobním autu, komunista ve svém služebním voze — žádný nevidí nic zvláštního na nevzhledných a někdy nemytých návštěvnících mše. Ale kdyby onen — celý svět získal, a tento — celý svět zničil, — na stupnici vesmíru nepostoupí ani o píď. Zatím stačí vynaložit, v našich krajích aspoň, dvacet minut chůze a dvacet minut posezení — a jsme účastníky nejvyšších bytostí, které veškerenstvo vůbec obsahuje. Na sešlapaných stupních zaprášeného kostelíčka, nevíme ani zda rozdrceni pokorou nebo omámeni neúnosnou hrdostí, smíme vyslovit : » Kteříž cherubíny tajně zobrazujeme ... « Potřebujete opravdu i těch dvacet minut, abyste veřejně představoval kuřáka, cyklistu nebo čtenáře » Příšerného večerníku «? Opravdu v tom cítíte tíhu povinnosti, když musíte tyto činnosti přerušit a vystoupit na vrchol všehomíra? — Nevím, zda je zde žertování přípustno — ale opravdu, dovolte otázku : vysloužíte-li si plněním té povinnosti nebe — to se tam také budete ptát, jak dlouho to trvá a kdy smíte zpátky do kavárny? Jindřich Středa, MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ . ŘÍDÍ REDAKČNÍ KRUH. • RED. UZÁVĚRKA 10. KAŽD. MĚSÍCE. JAK PŘEDPLÁCET NŽ? — Předplácí se v Itálií: pošt. slož.: C. c. post. / v PřEDPLATNÉ NA ROK 1955 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Adresa redakce a administrace : NOVÝ ŽIVOT, Via della Conciliazione, 1. Roma — Italia. Vita nuova. - Mensile della Lega dei ss. Cirillo e Metodio. - Editrice; Acca- demia Cristiana Cecoslovacca, Roma, Via della Conciliazione, 1. - Con appro- vazione ecclesiastica. - Autorizzazione Tribunále Roma N. 3779 del 16-3-54. - Direttore resp, : P. Vincenzo Insolera S.J. 1-33428 Accademia Cristiana Cecoslovacca - Via della Conciliazione, 1. Roma (617) s pozn. NŽ 1955. - Z jiných evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1.800 lir n a : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. polt. poukázkou, šekem, peněžním dopisem řím- ské administraci (na jméno Mons, Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1. — Austrálie : CML (Dr. Stanislav Hofírek), 519, Dryburgh Str., Nrth Melbourne, Vic. — Země Jižní Ameriky: Pe José Francisco Buňat CFSsS, Vigário da Paróquia de Sao José do Rio Preto, 5° Distrito de Pe- tropolis, Estado Do Rio. - Brasil. — Kanada: CML (Václav Vostřez), 10 Rockwood Place, Apt. 3, Hamilton, Ont. — U.S.A.: CML (Rev. Jaroslav Tománek), Lankin, No Dakota. Šesté číslo vyšlo v Římě 28. května 1955. — Vytiskla tiskárna: P.U.G. — Roma, Piazza Pilotta, 4. — Itálie. [pageend24]