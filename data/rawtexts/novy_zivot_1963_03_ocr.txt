- é r [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V SÍMĚ • ADRESA REDAKCE A ADMINISTRACE : NOVY ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatní na rok 1963: V Itálii 1800 lir (podpůrné 2500 lir). Pro ostatní zemí 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii : pošt. slož. : C. c. post. 1-33428 Accademia Cristiana Ceco- slovacca - Via délia Conciliazione, 1. Roma (617) s pozn. NŽ 1963. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úiodí 1800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. ■ Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie: zasláním 15,— NF poštovní složenkou na adresu: Jaroslav Jáchym, 4, rue General Chappuis, Belfort ; c/c 1724-81 Dijon. — Nemecko : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vie. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Côte St. Catherine Rd., Montreal 26, Que. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzazione Tribunále Roma N. 3779 del 16-3-54. • Direttore respon- sabile : P. Vincenzo In s o l e r a S. J. nov^i život FR A N TIŠEK M IC H A LČ ÍK TAJEMNÉ TĚLO KRISTOVO Již je zase po svátcích vánočních, na které se vždy všichni tolik těší. Myslím, že vánoce by byly a zůstaly krásnými svátky i tehdy, kdyby byly jen pouhou vzpomínkou na to, že Bůh jednou k nám zavítal a jako člověk chodil po naší zemi. Vánoce jsou však něco o mnoho více. Můžeme je přirovnat k východu slunce bez zapadání. Vánoce jsou stálé jaro, po kterém nikdy nenásleduje zima. Proč vlastně k nám přišel Syn Boží ? Chtěl Kristus léěit nemocné, žehnat dětem, volat k sobě hříšníky a jim odpouštět ? Ano, to všechno chtěl. A lidstvo by takovou lásku nikdy nezapomnělo a nepřestalo slavit tak velikého dobrodince. Kristus Pán chtěl však více. Nebo chtěl nám ukázat cestu k nebi a jednou za naše viny zemřít na kříži a tak nás spasit ? Ano, ale ani to by nebyl účel jeho pozemského putování. Kdyby pak od nás Kristus Pán odešel, ponechal by nás sobě samým, a tím by nám rovněž nebylo mnoho pomoženo. Kristus Pán však přišel, aby nás omilostnil, zprostředkoval nám život Boží a s námi se živě spojil. Za časů apoštolských byla tato pravda hlavním tématem kázání, která byla největší radostí všech křesťanů. Zapomněli jsme na. ni, nebo stala se tato pravda naším vlastnictvím ? Tato pravda se musí opět stát základní pravdou křesťanského života. Tuto pravdu musíme věřit a jí býtí proniknuti stejně, jako že je jeden Bůh, že Bůh je všudypřítomný, že Kristus Pán je přítomný v nej- světější svátosti. Kristus Pán řekl jasně ve své eucharistické řeči v Kafarnau : » Kdo jí mé tělo a pije mou krev, zůstává ve mně a já v něm« (Jan 6, 57). 0 tomto tajemném spojení mluví znovu a znovu v předvečer svého utrpení. To je to nejkrásnější, co nám Syn Boží zanechal na rozloučenou. »Zůstaňte ve mně a já ve vás. Jako ratolest nemůže nést ovoce sama od sebe, nezůstane-li v kmeni, tak ani vy, nezůstanete-li ve mně. Já jsem vinný kmen, vy ratolesti; kdo zůstává ve mně a já v něm, ten přináší ovoce mnoho, neboť beze mne nemůžete nic. Jestliže kdo ve mně nezůstane, vyvržen bude ven jako ratolest, 1 uschne a seberou ji a vrhnou na oheň a bude h o řet« (Jan 15, 4-6). Kristus Pán nám říká tímto obrazem, že my všichni jsme s ním živě spojeni. A totéž dotvrzuje i bez obrazu : » Aby všichni byli jedno, jako ty, Otče, ve mně a já v tobě, aby i oni v nás byli jedno, aby svět uvěřil, že jsi mě poslal « (Jan 17, 21). Kristus Pán nepřišel jako nějaký vyslanec 'Boží; který by podaroval vyvíjející se země a národy nějakou m iliardou; on přišel jako Syn Boží. Přinesl nám z hlubokého lůna Božskosti život Boží, živé spojení s Bohem. A opět se modlí Kristus : (pokralúje na str. 52) 50 [pageend2]SVATÝ OTEC ZAHAJUJE CM ROK 2. února, na svátek Očišťování P. Marie, konal se ve Vatikáně tradiční obřad odevzdání hromniček sv. Otci. Svíce odevzdali zástupci římských bazilik, kolejí a seminářů, národních kostelů, řádů, řeholních společností a různých bratrstev. V italském proslovu sv. Otec řekl, že letos tyto svíce daruje : 1) diplomatickým zástupcům zemí, které v poslední době navázaly styky se Svatou stolicí; svíce budou projev přání vnitřního blahobytu a svornosti; 2) některým římským kostelům : čtyřem patriarchálním bazilikám, kostelům, které mají zvláštní vztah k nedávno kanonizovaným svátým: Vincenci Pallottimu, Petru Juliánovi Eymardovi, Antonínu Marii Puccimu a Františkovi z Camporossa — a dětské nemocnici U Jezulátka, kterou navštívil o vánocích; tak posílá pozdrav nemocným na celém světě a žádá je, aby své utrpení a modlitby obětovali za zdar koncilu ; 3) katedrále hlavního města zemi, v nichž založil církevní hierarchii; je to důkaz lásky, kterou matka Církev a Petrův stolec chovají vůči těmto svým nejmladším dcerám, povolaným od Boha, aby se i ony připojily k zářící koruně ostatních církví; 4) katedrálám zemí ve střední Evropě, které letos slaví cyrilometodějský rok. Svatý Otec pravil: Svíce od papeže bude poslána do katedrál zemí ve střední Evropě, které se podle svých možností chystají, aby oslavily příchod sv. Cyrila a Metoděje a aby si připomněly blahodárný vliv těchto svých věrozvěstů na poli náboženském i kulturním. Na tento rok totiž připadá 1100. výročí jejich příchodu na Velkou Moravu. Tato událost, kterou předcházely už dříve pokusy o pokřestění, znamenala zakotvení evangelia u slovanských národů. Symbolický dar svíce bude tedy hold vděčnosti Pánu za to, že vzbudil v Církvi ony velké následovníky apoštolů; v duchu půjdeme jakoby v jejich stopách, opakujíce slova sv. Pavla : »Jak milý je příchod těch, kdo přinášejí pokoj, kdo přinášejí radostnou zprávu » (Řim 10, 15); tento dar zažehne v srdcích nový plamen víry a lásky, vzbudí nová povolání ke kněžskému a řeholnímu životu, nová povolání k laickému apoštolátu, pojímanému a uskutečňovanému nejrůznějŠím způsobem. Tak tedy dnešní generace odevzdají dál plamen, který kdysi zažehli svati Cyril a Metoděj; v zemích, které byly cílem apoštolské cesty oněch kazatelů, oživí drahocenné dědictví ctností náboženských a mravních, činorodého bratrství a nové plodné horlivosti. Kamkoliv dojde tento symbolický plamen v roce, kdy se koná sněm, všude nechť zažehne nové nadšení a oddanost, všude nechť probudí svaté ob- rodné energie a opravdovější lásku k Církvi jedné, svaté, všeobecné a apoštolské, tak aby Kristovo království dosáhlo nového pokojného vítězství ve světě. Jsme hluboce vděčni sv. Otci za tento symbolický dar pro naše katedrály i za vřelá slova, kterými zhodnotil životní dílo našich věrozvěstů a tak se připojil k našim jubilejním oslavám jejich příchodu mezi naše předky. Čeští katolíci i jejich spolky z celého světa poděkovali sv. Otci zvláštními telegramy a dopisy. Římská Křesťanská akademie poslala tento telegram : Křesťanská akademie, která si vzala za úkol chránit drahocenné náboženské a kulturní dědictví po sv. Cyrilu a Metoději mezi českými katolíky v exilu, zdraví jménem svých členů Vaši Svatost; děkuje vroucně za láskyplnou vzpomínku 1100. výročí příchodu svátých apoštolů do naší vlasti v proslovu na svátek Očišťování P. Marie a za dar svící našim katedrálám. Raduje se, že projev Vaší otcovské lásky vůči věřícím; kteří v těžkém tichém boji hledí odevzdat dál pochodeň zažehnutou sv. Cyrilem a Metodějem, posílí sklíčené ve vlasti. Obnovuje synovskou lásku a věrnost Svaté stolici a ujišťuje modlitbami na Vaše úmysly, zvláště za zdar sněmu, tak aby Církev triumfovala ve světě a uskutečnila se jednota všech křesťanů. Jménem sv. Otce poděkoval za telegram státní tajemník kard. Cicognani : Svatého Otce potěšilo poselství, které zaslala římská Křesťanská akademie jménem svých členů, aby ho ujistila svou věrností náboženskému dědictví, zanechanému jejich vlasti svátými Cyrilem a Metodějem. Svatý Otec měl radost ze slov oddanosti a lásky a ještě více z modliteb na úmysly společného Otce, za zdar II. vatikánského sněmu a za konečné vítězství víry ve světě. Za projev synovské lásky posílá své otcovské apoštolské požehnání. 51 [pageend3]»A já jsem jim dal slávu, kterou jsi mi dal, aby byli jedno, jakož i my jsme jedno ; já v nich a ty ve mně, aby byli v jednotě dokonalé, aby svět poznal, že jsi mě poslal a že jsi je miloval, jako jsi miloval mne « (Jan 17, 22-23). To jsou slova neměřitelné hloubky, bohatství a štěstí. Kristus nám daroval poklad, který přijal od Otce, život Boží. A ta překrásná slova: » A že jsi je miloval, jako jsi miloval mne. « Jak je to jen možné ? Právě skrze to spojení s Kristem. Nyní nevidí Otec nebeský jen jediného svého Syna, nýbrž všechny omilostněné s ním a tím miluje nás stejnou láskou, jakou miluje svého Syna. Mně se zdá při těchto slovech, jako bych stál na vysoké hoře a hleděl do věčnosti, do krásy Boží. A skutečnost — my žijeme v této kráse. Člověče, kterak můžeš zapomenout slova tak veliké pravdy ? Jak se jen můžeš ponořit do pomíjejících pozemských věcí a oblíbit si je, když v tobě je krása Boží, ano Bůh sám ! »A já jsem jim dal slávu, kterou jsi mi dal, « » a že jsi je miloval, jako jsi miloval mne ! « Tato slova by dostačila k rozjímání a radosti po celý život. Svatý Pável je nám v tom příkladem. Byl touto pravdou cele proniknut a vytržen, takže mohl pronést své veliké vyznání této pravdy : »Žiji ovšem, ale to už nejsem já, nýbrž ve mně žije Kristus « (Gal 2, 20). » Kristus je hlava, my jeho úd y .« Kristus je ušlechtilý olivový strom, my planý porost, který je naň naroubován (Řím 11,24). Petr jmenuje Krista Pána živým kamenem, na který se stavíme my, živé kameny, abychom byli duchovní chrám, svaté kněžstvo (1 Petr 2, 4-5). Papež Pius XII. opět tuto pravdu v okružníku » Mystici Corporis C hristi« světu předložil a zdůraznil. Říká v n í : » Naše spojení s Kristem není fyzické, jako například dvě železa spolu mohou být spojena; ani ne spojení morální, kterým členové nějakého spolku jsou spojeni k dosažení téhož cíle; avšak spojení mystické, tajemné, přece však skutečné, těsnější než všechna ostatní. O skutečnosti živého spojení omilostněných s Kristem nemůže být pochybnosti. Přece však se mohou vyskytnout nějaké otázky. První otázka: Jak je to možné? Vždyť není nic vidět na tomto spojení! Ale což nebylo božství Kristovo za jeho pozemského života také skryto ? Není skryta přítomnost a krása božského Spasitele v nejsvětější svátosti ? Kristus Pán je v nebi a na mnoha tisících oltářů celého světa. Je však jediný, ale to spojení se nevidí. Je to skutečnost, že naše slepé oči nevidí. Ano, v našem tělesném stavu ani bychom nesnesli tento Boží zjev. Krása Boží by nás tak oslnila, že bychom musili zemřít. Konečně není tomu tak i v přirozeném řádě ? Různá vyzařování, hlaholení, světelné vlny rovněž nemůžeme pojmout. Kdybychom pojali všechno, co je, přinejmenším bychom se stali tak nervózními, že by s námi nikdo nevydržel nebo dokonce by nás to úplně zlomilo. Když už v přirozeném řádu je tolik neviditelných působení, mohli bychom se podivovat tajemstvím v řádu nadpřirozeném ? Přirovnání: Rozhlasové vlny obepínají celou zemi a spojují lidi. Mysleme si, že by to byly životní vlny. Kdo se nachází v jejich říši, žije ; kdo je mimo, je mrtev. Tak podobně je to s Kristem, tímto mohutným vysílačem nadpřirozeného života. On nám dává tuto nádheru, kterou dostal od svého Otce, i když nám zůstane i nadále záhadou. Kristus Pán je nyní zmrtvýchvstalý, proměněný, má nej dokonalejší život, který nemůže být omezen okovy pozemského prostoru, času, změny nebo úmrtnosti. A tento nej dokonalejší život prozařuje nejen jeho oslavené tělo, ale také všech, kteří jsou s ním spojeni. Můžeme Boží moci určovat nějaké hranice ? Bůh by mohl stvořit nové světy s novými tvory a zákony. Kristus skrze svůj božský život, spojený se svými věřícími, je onen nový svět. — Druhá otázka : K čemu tento nový svět Boží ? Ó hlubokosti lásky B oží! Láska je vždy něco, co zavlažuje a chce se sdělit. Bůh ve své nekonečné lásce chce nás učinit svými účastníky, a to předně na svém životě : Život, který zde žijeme, je vlastně jen jakési tušení o pravém životě. Je stále ohrožen, v rozkvětu nebo v zániku. Bůh je však pravý život, věčný život. »V něm byl život a ten život byl světlo lidí« (Jan 1, 4). »Já jsem přišel, aby měli život a měli hojnost « (Jan 10, 10). Nekonečný stvořitelský kon Boží učinil nás z ničeho, my však nesmíme tak žít, abychom se ponořili v nic. Naše místo je v Bohu, v něm máme žít, a to věčně. Žít věčně, svobodně, v plném zdraví, nezatíženi, blaženi. — A ještě něco : My jsme účastni jeho lásky. Jestliže je nebe na zemi, pak je jen tam, kde se dvě ušlechtilé duše milují a v lásce jsou zcela jedno. Co je vlastně nebe Boží ? Je to 52 [pageend4]nekonečná láska mezi Otcem, Synem a Duchem svátým. Bůh miluje! Všemohoucí, nekonečný Bůh se nám chce zcela dát, k nám se přimkout. A i ta nejkrásnější lidská láska je jen malinký paprsek velikého slunce. A Bůh nás chce přijmout do této tak veliké lásky, blaženosti. Nekonečný plamen lásky Boží chce nás zapálit svým žárem, a přece nás nespálí. Skrze milost Boží jsme obdrželi prsten této manželské lásky. A Kristus chce jednou všechny s ním sezdané představit svému Otci a uvést k věčné svatbě. » I uslyšel jsem jako hlas zástupu četného a jako hukot veliké vody a jako hřmění silného hromobití, které pravilo : Aleluja, neboť ujal království, Pán Bůh náš všemohoucí. Radujme se a plesejme a vzdejme mu chválu, neboť přišla svatba Beránkova a nevěsta jeho se připravila. A jeden z andělů řek l: Napiš : Blahoslavení jsou ti, kteří jsou povoláni k svatební hostině Beránkově« (Zjev 19, 6. 7. 9). Shrneme-li tyto myšlenky v jeden obraz, vzpomeňte si na duhu! Ta se skládá z miliónů malinkých dešťových kapiček. Slunce je prozařuje a dává jim něco ze své krásy, svůj lesk. Tomáš Masaryk celý život bojoval proti pověrám a mythům, ale jako snad každá mimořádně velká osobnost se dočkal toho, že se vytvořil mythus i okolo něho. Přesněji řečeno, vytvořilo se mythů několik, mythů kladných i záporných, zbožňujících a proklínajících. A tak se zdá, že pravá věrnost Masarykovu odkazu začíná odmythologizováním Masaryka : střízlivým rozborem větších a menších hodnot jeho díla, odpoutaným ode všech přátelských i nepřátelských pověr, které nám často zastírají jeho skutečnou podobu a jeho skutečný význam. Český katolík nemůže Tomáše Masaryka nekriticky zbožňovat. To je zřejmé každému, kdo zná Masarykův život a četl jeho spisy. Méně samozřejmé a přece neméně oprávněné je přesvědčení, že český katolík na druhé straně nemá ani důvod, aby Masaryka nekriticky zatracoval. Má naopak dost důvodů, aby mu byl i ze svého katolického náboženského hlediska za leccos vděčný — a aby se od něho Ty jsou pak jako zářící věnec kolem něho. Tak si myslím, že my všichni jsme spojeni jako ty kapičky skrze živé světlo Kristovo okolo něho, každý sbor svátých ve zvláštním světle. Panny, mučedníci, vyznavači, kajícníci. A když tento nebesky zářící věnec je plný duší, jak to chtěl Bůh od věčnosti, pak naplnění věků je zde. Potom nás Kristus představí svému Otci. » Hle, Stánek Boží s lidm i! Neboť první věci pominuly. I řekl ten, jenž seděl na trůně : Hle, obnovuji všecko « (Zjev 21, 3-5). Ptáme s e : Proč zvnějškovatělo dnes tolik lidí, proč se stali tak všedními v řízení svého života, v oceňování věcí ? Protože nemají ani potuchy o vnitřním životě omilostněné duše a jejím věčném určení. Mohou se srovnat s lidmi, kteří přesýpají písek, rypadly ho překládají a lopatami urovnávají, a přitom nevědí o nekonečném zlatém pokladu, na kterém bydlí. Ženou se světem, lítají v atmosféře a nevědí, že nekonečné Dobro je tak blízko. Ó Bože, otevři oči naší duše, rozmnož v nás víru, abychom přes všechno pozemské nezapomněli na nebeské! MASARYK lecčemus naučil. A to platí nejen snad o Masarykovi státníku a osvoboditeli, nýbrž i o Masaryku mysliteli. Po náboženské stránce stál Masaryk na přelomu dvou období. Staré období, které se v době jeho života chýlilo ke konci, můžeme zhruba označit jako úpadkové doznívání evropského středověku a jako likvidaci jeho degenerovaných pozůstatků. Nové období, které se tehdy připravovalo, je po této stránce charakterizováno naprostým atheismem jedněch a obrozeným křesťanstvím druhých. V jakém smyslu tu mluvíme o úpadkovém doznívání středověku a o likvidaci jeho degenerovaných pozůstatků ? Musíme si především uvědomit, že středověký způsob soužití Církve a státu, náboženství a civilizace, křesťanské věrouky a národních kultur, nebyl jedinou možností těchto vzájemných vztahů, ba nebyl ani jejich řešením naprosto ideálním. Tento způsob soužití vznikl z mimořádných poměrů ČESKÝ KATOLÍK A T. G. 53 [pageend5]bouřlivého a zmateného období pro pádu západní římské říše v době stěhování národů, tedy v situaci, kdy byla Církev jedinou organizovanou civilizační silou a chtěj nechtěj musila převzít společenské úkoly, které namnoze přesahovaly její původní poslání. Z těchto abnormálních okolností se zrodila středověká společnost, která při vší své nesporné velikosti byla ve světle ryzích křesťanských zásad rovněž do jisté míry abnormální, ale která si tu svou abnormálnost brzy přestala uvědomovat, začala ji považovat za stav normální a lpěla pak na ní zčásti i tehdy, když nastal úpadek a nutnost reformy byla zřejmá. Tento vývoj dosáhl křiklavé nesmyslnosti v konzervativních monarchiích 19. století, katolických i protestantských. Tam už bylo dávno zřejmé, že všechny občany nelze beze všeho považovat za věřící křesťany a nelze u nich předpokládat spontánní souhlas s obstarožně náboženskými formami státního života, s povinnou účastí na školních, úředních nebo vojenských bohoslužbách a podobně. Zároveň bylo zřejmé, že ani vládnoucí vrstva, která to od nich vyžaduje, nemá především na mysli hodnoty náboženské, nýbrž spíše politické využití náboženských motivů. Přesto se dále předstírala středověká náboženská monarchie se středověkými vztahy mezi trůnem a oltářem. A tento režim dráždil veřejnost i nedůslednými a snad právě proto tím trapnějšími zbytky středověkého poručnictví církevních orgánů nad některými oblastmi kultury. Tento stav byl nepřirozený a myslícím lidem bylo zřejmé, že musí být dřív nebo později zlikvidován. Byla jen otázka, co všecko má být -zlikvidováno, nebo jinými slovy, co při této likvidaci smí být zničeno a co nikoliv. My dnes z další dějinné zkušenosti vidíme, že to bylo osudné rozcestí. Jedni se odhodlali zlikvidovat celý odkaz " minulosti a odstranit nejen určité historicky podmíněné způsoby společenského užívání a zneužívání křesťanského náboženství, nýbrž zničit křesťanství a náboženství vůbec —■ a začít na jejich troskách stavět společnost úplně novou, společnost bez Boha. Není třeba si zastírat, že nej důslednějším uskutečněním těchto snah, ale ovšem i nejzřetelnějším dokladem jejich nesprávnosti, je dnešní společnost komunistická. Druzí si nà onom rozcestí 19. století — nebo aspoň pod vlivem otřásajících zkušeností století 20. — začali uvědomovat, že se zde musíme naučit rozlišovat. Musíme rozlišovat mezi křesťanstvím, i křesťanstvím katolickým, a jeho politickým uplatňováním ve středověké společnosti, zvláště v oné úpadkové podobě, ve které tato soustava doznívala do 19. století. Lidé, kteří si to uvědomili, se začali vracet k podstatným zásadám křesťanské filosofie a ethiky, a to i k zásadám, které se tradiční křesťanské společnosti nepodařilo důsledně uskutečnit. V náboženském životě začali navazovat jednak na vrcholné zjevy ryzího středověku, jednak vždy ve větší míře i na odkaz křesťanského starověku. Politicky se inspirovali revolucí americkou, která na rozdíl od revoluce francouzské celou svou ideou demokracie od začátku vědomě navazovala na křesťanství. Tak se po různých stránkách připravovalo dnešní křesťanské obrození, hnutí politicky poznamenané demokratičností, láskou ke svobodě, úctou k upřímnému přesvědčení druhých, a přece hnutí nábožensky hluboké, poslušně oddané Božímu slovu a důsledně počítající se skutečností nadpřirozeného řádu. Jaký byl na onom rozcestí postoj Masarykův ? Masaryk pod vlivem svých trpkých zkušeností od mládí živelně pociťoval nutnost bojovat proti úpadkovým zbytkům středověku, jak je denně pozoroval v tehdejším Rakousku. Usiloval o likvidaci toho, čemu poněkud nepřesně říkal theokracie. V zápalu spravedlivého boje šel podle mého přesvědčení příliš daleko. Zmýlil se v tom, že veškeré katolictví ztotožňoval s theokracií středověkého typu. Nedoceňoval katolické obrodné hnutí, kterému v zásadě razil cestu už v jeho době papež Lev X III. a které pak v našem století dosáhlo nečekaného významu v celé Církvi. Masaryk se jistě zmýlil i v tom, že protestantismus a veškerou evangelickou reformaci, Husem a českým náboženským hnutím počínajíc, považoval téměř jen za přechod k úplnému popření nadpřirozeného zjevení a nadpřirozené víry. Považoval je za přechod k pouhému filosofickému přesvědčení o existenci Boha, o jeho prozřetelnosti, o nesmrtelnosti lidské duše a její mravní odpovědnosti před Bohem — tedy za přechod k liberálnímu náboženství podle vkusu 18. a 19. století, bez víry v tajemství trojice a jednoty Boží, božství a člověčenství Kristova, v tajemství 54 [pageend6]hříchu a vykoupení. Neuvědomil si, že na jedné straně ani protestantismus, pokud byl jen tradiční a setrvačný, nezabránil evropským monarchiím, například monarchii pruské, aby se nestaly theokracií v jeho, Masarykově, špatném smyslu toho slova. A naopak netušil, že obrozený protestantismus 20. století bude mnohem méně rozumářský a mnohem víc biblicky věřící, než se dalo v jeho době předpokládat, ba že bude tento protestantismus vědomě méně racionální než římský katolicismus. Masaryk byl proto ochoten likvidovat víc, než bylo třeba ke skutečnému dosažení jeho oprávněných cílů. Mezi věcmi, které byl ochoten obětovat, byly i skutečné, nadčasově platné náboženské hodnoty. Opustil nejen katolické pojetí křesťanství, ale i biblickou víru ve zjevená tajemství, bez které si dnes nedovedeme představit ani živé křesťanství evangelické. Uvážíme-li, že si při této likvidaci v mladších letech nepočínal vždy šetrně a že patrně i proto pak mnozí z jeho žáků v ní šli ještě dále než on, vidíme jasně mezery Masarykova díla. Ale toto dílo má přesto i své nesporné hodnoty kladné. Nejde jen o to, že je pro nás dodnes poučnou výstrahou ono zkreslování a zneužívání náboženství, které odradilo mladého MaNÁSLEDOVNÍK c m »Jazykem rodným Boží chválu pěli, mateřskou řečí knihy svaté psali.-« Není úmyslem tohoto krátkého článku hovořit o přednostech a potížích misijní metody našich slovanských věrozvěstů. Rádi si však vzpomínáme v tomto jubilejním cyrilometodějském roce na všecko, co má k činnosti a ideálům soluňských bratří těsnější vztahy. Velké osobnosti, jak se často stává, umírávají s pocitem osamocenosti, obklopeny nepochopením. Zato však najdou často i po mnoha letech věrné následovníky a napodobitele, kteří rádi převezmou pochodeň jejich zápalu. Štěpán Permský, uctívaný v ruské církvi jako světec, je málo znám i v kruhu cyrilometodějských odborníků. A přece rádi na něj upozorňujeme. Je totiž jakoby věrným obrazem obou slovanských apoštolů, jakýmsi jejich du- saryka. U Člověka, který jako. on tak dlouho žil v žáru boje proti zneužitému náboženství, nebylo nikterak Samozřejmé, že nepropadne atheismu. A Masaryk naopak s přibývající životní zkušeností kladl větší a větší důraz aspóň na ony přirozené základy křesťanské filosofie a ethiky, na skutečnost Boha, skutečnost nesmrtelné lidské duše a nábožensky podloženého mravního řádu. V tom se Masaryk zářivě odlišuje od Marxe, Engelse, Lenina a mnoha jiných soudobých kritiků zastaralého společenského pořádku. Svým ethicky důsledným theis- mem, svým do všech mravních důsledků prožívaným přesvědčením o existenci Boží, Masaryk bezděčně pomáhal připravovat náboženské obrození naší doby mezi českými katolíky i evangelíky. Co Masaryk říkal a co i svým příkladem ukazoval stran souvislostí demokracie s evangeliem, stran práce jako projevu lásky k bližnímu, stran poctivosti a opravdovosti v náboženském a mravním životě, stran úcty k duši každého člověka, i k duši dítěte, to všechno dodnes neztratilo na časové naléhavosti. Masaryk tím namnoze předběhl svou dobu —- a v tom na něho můžeme navázat dnes i zítra. Alexander Heidler MISIJNÍ m e t o d y chovním napodobitelem v době, kdy byli skoro zapomenuti. Jeho historický portrét je podivuhodně jasný. Zachoval se nám staroslověnský životopis psaný Epifanijem Moudrým, ruským mnichem z kláštera nejsvětější Trojice u Moskvy. Epifanij byl žákem sv. Sergeje Radoněžského. Znal Štěpána Permského osobně, protože tento horlivý misionář se při cestách do Moskvy stavoval na pár slov u svého přítele sv. Sergeje,. Dodává proto Epifanij s určitým sebevědomím, že hrdinu svého vyprávění »viděl na vlastní oči« a že s ním »osobně a často« mluvíval. Podle těchto zpráv se Štěpán narodil okolo r. 1340 ve Velkém Usťjugu v poříčí severní Dviny. Město bylo ruské, ale na venkově v okolí žily kmeny mongolské, Zyrjané nebo Permjarié. Už zde se projevuje podobnost se svátým Cyrilem, který se jako hoch naučil v řecké Soluni 55 [pageend7]jazyku slovanskému, kterým se mluvilo v okolí. Mladý a bystrý slovanský Štěpán se naučil při svých chlapeckých toulkách za město řeči mongolské. Nebylo mu to prozatím k ničemu, protože byl určen pro vyšší kariéru. Rozhodl se sice opustit svět a stát se mnichem, ale vybral si klášter sv. Řehoře Naziánského v Roštově, »protože tam bylo mnoho knih«. Štěpán se totiž dobře učil, četl i mluvil plynně řecký a studoval prý i »vnější filosofii«. Pravděpodobně tu má na mysli Epifanij některé řecké knihy, obsahu ne přímo náboženského, které nebyly přeloženy do slovanštiny. Štěpán užíval této své všestrannosti, docela neobvyklé v té době a v prostředí, v kterém žil, k tomu, aby dovedl »prozkoumat do hloubky « texty Písma svátého, aby »dosáhl poznání celé pravdy«. Jeho životopisec se omlouvá, že ho »mnohdy obtěžoval a trápil tím, že se ho dlouho vyptával na smysl nějakého slova, nějakého odstavce nebo řádku «, dokud nedostal jasnou odpověd. Štěpánovi nebylo ostatně tak těžké poučit své méně vzdělané spolubratry, protože »nosil vždycky s sebou« řecké knihy. Cařihradský učený svět byl tehdy ještě ve slávě. Jako se kdysi otvíral mladému Cyrilovi, tak se zdálo, že přijme rád do svých kruhů i Štěpána, který byl sice původem barbar ze severu, ale jazykem i kulturou už předčil mnohé Helény. Milost Boží však určila mladému mnichovi jiné cesty. Znechutilo se mu disputování o hlubším smyslu slov Písma, když si vzpomněl na zanedbané pohanské Permjany, kterým doposud nikdo nepřinesl zprávu o vykoupení světa v Ježíši Kristu. Probudila se v něm odpovědnost za spásu těch lidí, jejichž jazyku se kdysi naučil, otevřely se před ním panenské lány misijních polí. Štěpán neváhal udělat pro mongolské kmeny své vlasti to, čeho se sv. Cyril a Metoděj odvážili u Slovanů. Sestavil zyrjanskou abecedu a přeložil do tohoto jazyka bohoslužbu i část Písma svátého. Nijak nepřekvapuje, že se od samého počátku setkal s velkým odporem svých současníků. Soluňští bratři s velkou houževnatostí potírali tzv. trojjazyčný blud některých svých žalobců v Římě. Štěpán se potkal v Moskvě s lidmi »omezeného rozumu«, kteří dokazovali, že je nesmyslé zakládat nový psaný jazyk »stodvacet let před koncem světa«. Rusové totiž počítali léta podle hebrejského způsobu od stvoření světa. Vyskytly se pak poplašné zvěsti, že rok 7000 bude poslední. Naštěstí se nadšeného misionáře zastal zástupce metropolity v Moskvě a požehnal jeho knihy tak, jako kdysi požehnal papež Hadrián v Římě knihy slovanské. Misijní práce Štěpánova měla brzy velké úspěchy. Znal dobře dobrosrdečnou povahu mongolských pohanů a uměl s nimi jednat. Zásadně odmítal jakoukoli pomoc od ruské vlády. Nebál se nikam jít sám. Věděl ze zkušenosti, že Permjané nezabijí nikoho, kdo je první nenapadne. Proto se odvážil i pokácet jejich modly a postavit v hlavní vesnici kapli Zvěstování Panny Marie, kterou »vyzdobil tak krásně jako svou nevěstu«. Byl totiž sám i malířem. Často vodil zvědavé primitivy do svatyně a ukazoval jim »krásu křesťanské víry«, učil je číst a psát, modlit se .žalmy. Jezdil často do Moskvy sbírat na svou misii. Tam ho r. 1379 vysvětili na biskupa. On pak brzy nato vložil ruce na své nově pokřtěné žáky a podle stupně jejich učelivosti některé posvětil na kněze, jiné na jáhny, jiné na lektory. Při své jízdě do hlavního města se vždy zastavil v klášteře nejsvětější Trojice. Jen jednou prý tuze spěchal a pozdravil sv. Sergeje jen zdaleka. Světec prý však tento pozdrav na dálku cítil, povstal od stolu a chvíli se modlil. Od té doby zůstal v tomto klášteře zvyk, že mezi jídlem mniši povstávali a modlili se krátkou modlitbičku za »přímluvu našich svátých otců«. Životopis Štěpánův končí rozmarnou historkou o jeho disputaci s čarodějem Pammem, který se pokoušel dokázat před shromážděním svých krajanů velké výhody pohanské víry. tím, že Zyrjané mají mnoho bohů, mnoho ochránců, a proto že se osamocený muž nebojí jít na medvěda a zabije ho. Rusové prý mají jenom jednoho Boha, a proto jich jde na medvěda celý houf a ještě jim huňáč uteče. Tato učená diskuse trvala tři dny a tři noci, ale skončila zahanbením čaroděje, protože se bál projít ohněm a vodou. Štěpán Permský zemřel asi 26. dubna 1396 v Moskvě. V jeho práci pokračovali učedníci Gerasim a Pitirim, ale ti skončili mučednickou smrtí. Mongolské obyvatelstvo v okolí ruských měst přijalo křesťanství. Centralistická politika Moskvy v 15. stol. přinesla i poruštění, a tím tyto malé národnostní skupinky vzaly za své. 56 [pageend8]KOMUNISTA SE VRACÍ DO CÍRKVE (Dokončení) »Komunismus a katolicismus jsou dva úplně protikladné světy, a proto pro přesvědčeného komunistu cesta zpět je velmi pracná a dlouhá. Zklamaní komunisté se většinou zastaví na poloviční cestě. Připadá mi to tedy jako zázrak, jak se události vyvíjely se mnou a poznenáhlu mě dovedly k jedině správnému řešení.« Konec konců vedla Prausse milost Boží. Ale ta použila vlastností jeho povahy. Prauss si uchoval smysl pro pravdivost; proto se ho dotklo, když musel stále a stále svou disertační práci upravovat podle názorů, které právě nej- vyšší komunisté hájili. Dále mu zůstal smysl pro spravedlnost a čestnost; popuzovalo ho, že volby sice byly tajné, ale běda, kdo skutečně šel ve volební místnosti do kabiny. Další krok znamenala vědecká konference, kterou připravoval r. 1954. Musel prozkoumat i »nepřátelský materiál«, tj. katolické noviny ze záp. Německa. Chvíle v čítárně Ústavu znamenaly v jeho životě obrat. Poprvé se dověděl, že existuje také katolická sociální nauka a že v Ústavě mu dali o Církvi obraz velmi povrchní, ba nesprávný. »Od svého prvního setkání s katolickým tiskem jsem začal samostatně myslit a pomalu jsem nacházel cestu k víře.« Od léta r. 1955 chodil už více méně pravidelně na mši svátou. Potřeboval jsem klid kostela, abych se zamyslil a odpočinul si po denním boji ve straně. Cítil jsem tam jakési teplo, připadal jsem si doma. Už tehdy se mi zdálo, že tento pocit vnitřního tepla a bezn pečnosti je u věřících spojen se stupněm svobody, na který jsem nebyl zvyklý, a že katolík přes svou víru v* články víry je mnohem svobodnější než člen strany. Častěji v týdnu jsem přišel na mši svátou pro mládež v jedné východoberlínské farnosti. Nepovažoval jsem se ještě za věřícího, ale hřálo mě vědomí, že jsem tam hostem, který se upřímně o náboženství zajímá a před ním se neuzavírá. Pozvolna jsem začal v některých otázkách s Církví »sympatizovat «. V říjnu 1955 jsem strávil dovolenou v jedné vesnici v Duryňsku, Jednou večer jsem zabloudil do kostela na požehnání., Lidé se modlili růženec. Zůstal jsem a chodil jsem tam potom i později. Když jsem se vrátil do Berlína, vyhledal jsem si růženec z dětství. Milost pracovala dál. Čím více měl vhled do způsobu práce ústředního výboru strany — po skončení studií pracoval jako úředník v oddělení pro propagandu — tím více se rozplývaly jeho iluze o komunismu. Ted už hledal v kostele nejen ticho a bezpečnost: začal se modlit. Prosil jsem Boha, aby mi ukázal východisko : jak se mám chovat ve svém zaměstnání, abych nenesl vinu na zločinech komunismu, a především, jak najít cestu, abych se mohl od strany odtrhnout. Modlil jsem se též o to, abych mohl opět věřit. Mnoho věcí mi bylo ještě nejasných. Často jsem byl v kostele zcela sám.. Ale to bylo jediné místo, kde jsem se necítil samoten, opuštěný. Celé bohatství katolické Církve se totiž stane zřejmým až tomu, kdo předtím' okusí plnou míru duchovního osamocení a zglajch- šaltování v komunistické straně. Brzy se Prauss už nemohl odvážit do svého oblíbeného kostela; musel počítat s tím, že jdou po něm. Ani nemohl pravidelně chodit v neděli do kostela na mši. Myšlenka vrátit se do Církve byla ještě daleko; ani na útěk na Západ dosud nemyslil. Bylo mi zcela jasné, že mi budou spílat zrádců, když půjdu za hlasem svého svědomí. Žádný přesvědčený komunista nechápe, že by někdo mohl jít za hlasem svědomí. Ostatně, každý se má obrátit na kolektiv, když má otázky a pochybnosti. Kolektiv rozhoduje závazně, co je správné. Ve svobodné zemi je docela možné ze strany vystoupit; ale kde jsou komunisté u moci, s něčím, jako je vystoupení ze strany, se vůbec nepočítá. Vnitřní boj a jistě těž námaha při práci pro stranu — Prauss stále dělal, co mu bylo poroučeno — způsobily, že koncem r. 1957 byl opět před nervovým zhroucením. I jeho kolegové si všimli, že s ním něco není v pořádku. Dostal zdravotní dovolenou. Ta rozhodla o jeho budoucnosti. Osudný betlem O vánocích 1957 zůstal doma sám. Otec už mezitím zemřel a matka byla v nemocnici. V narození Krista otec nevěřil, ale přesto doma o vánocích stával betlém a ná Štědrý den se 57 [pageend9]zpívaly koledy. Zvyk, říkal si. Tento rok začal stavět betlém sám ; bylo to ale už i vyznání víry ve vánoční tajemství a tichý protest proti protináboženské propagandě. Brzy po vánocích dostal návštěvu: dva kolegové z ústředního výboru. Asi si betlému všimli, protože když Prauss po vánocích se vrátil do práce, hned zpozoroval, že se něco v chování jeho kolegů změnilo. Pak mu opravdu řekli, že se má připravit na sebekritiku v užším kroužku. Prauss se hájil, že betlém postavil z rodinného zvyku, že to je památka na rodiče, kteří sami betlém udělali. Jeho vysvětlení se nevěřilo. Má prý se zpytovat, zda »neexistuje u něho jistý zbytek náboženských zvyků. Je to zcela nepředstavitelné, že by tak vzdělaný pro- pagandist^ jako on lpěl na betlému, kdyby neexistovaly k tomu hlubší důvody; jeho lpění na betlému má jistě příčiny ideologické, světonázorové, ne-li dokonce politické.« Znovu a znovu Praussovi na zasedáni závodní organizace strany vytýkali, že svou práci koná bez zájmu a neprojevuje vůbec podnětnost; tím vším že ‘je vinen onen betlém. Prauss se omlouval svým zdravotním stavem, ale sám si byl vědom, že kořeny jeho nezájmu třeba hledat jinde. Byla mu poskytnuta příležitost dokázat svou věrnost straně: byl poslán na veřejnou debatu o náboženské otázce. V debatě bylo obránci komunismu velmi horko — Prauss mu však ani slovíčkem nepřispěl na pomoc. Možná to někdo těžko pochopí, že stále ještě po všech nových zklamáních, při vší sympatii pro katolickou Církev, přes poslední trpké zkušenosti rázný zlom s komunistickou stranou pro mne byl proces velmi bolestný. Není lehké probojovat se k poznání, že jsem sloužil věrně a důvěřivě tak špatné věci. Neexistuje něco takového, jako vystoupit ze strany a vypovědět práci v ústředníih výboru. I s funkcionářem, který zklamal, se ještě ve vedení strany počítá : jeho pádu se využije k výstraze druhým. Ubohá oběť musí kajícně chválit stranu a podrobit se, a tak potvrdit komunistickým mocipánům jejich právo. R. 1958 Prauss byl stižen novým nervovým zhroucením. V nemocnici měl dost času se zamyslit sám nad sebou a nad svou budoucností. Tam též uzrálo v něm přesvědčení, že nový život bude moci začít jen mimo východní Německo. Začal se pravidelně modlit růženec a považoval se už úplně za katolíka, třebas ještě neudělal poslední rozhodující krok. Ale při nejbližší příležitosti požádá o přijetí do katolické Církve. A skutečně po propuštění z nemocnice vyhledal kněze. Mezitím mu bylo sděleno, že už nemůže pracovat v ústředním výboru. Na dva roky bude poslán do výroby na zkoušku a bude stižen dalšími stranickými tresty. Zase prostým dělníkem Tak se Prauss octl v tiskárně jako sazeč, tam, kde začal před svým komunistickým dobrodružstvím. Místo 1500 marek nyní vydělával jen 500. Svým katolickým smýšlením se už vůbec netajil. »Obraz Grotewohlův nahradila Sixtinská madona, O vánocích 1958 stál pod stromečkem zase betlém, třebas jsem mohl čekat návštěvu členů strany a matka mě zrazovala. Na Smrtnou neděli 1959 jsem se poprvé zúčastnil nočního kajícího průvodu berlínských mužů. Byl to první veřejný katolický projev, jehož jsem se uvědoměle zúčastnil. Hluboce na mne zapůsobilo ukázněné mlčení mužů, vycházelo z jejich vnitřního přesvědčení. Všichni účastníci průvodu přišli dobrovolně, nikdo je nenutil. Dokonce i starci a váleční invalidé šli s námi v průvodu trvajícím půldruhé hodiny. A kráčeli všichni až do konce — u komunistických průvodů se za každým rohem někdo ztratí, když se mu podaří uniknout desítkářům. Pro mne to byla nová zkušenost.« Znovu a znovu byl volán k sebekritice a aby v závodě více pracoval pro stranu. Prauss se bránil: stala se mi tolikerá křivda, napřed se mi musí dostat zadostiučinění; vůbec prý přemýšlí, zda má zůstat členem strany. » Strana ti musí být vším. Musí ti být vlastí i matkou, bez níž nemůžeš ž ít,« odpověděli mu. Vyloučen ze strany 19. května 1959 mů bylo oznámeno, že byl vyloučen ze strany jako její nepřítel a že nemůže pracovat v žádné státní tiskárně. Protože ale u komunistů nikdo není propuštěn z práce z politických důvodů, musel podepsat, že odchází z práce dobrovolně. »Se stoickým klidem přijal jsem tuto pro- póuštěcí komédii. V Stalinově období byli nepřátelé strany stříleni nebo posíláni na Sibiř, 58 [pageend10]za Chruščova jsou »jen« morálně zničeni a zbaveni své životní základny.« 1. června se měl dostavit do ústředního výboru se všemi vysvědčeními Ústavu pro společenské vědy. Asi mu chtěli vzít titul doktora filosofie. Právě v ten den byl Prauss přijat znovu do katolické Církve. Své vyprávění Prauss končí úvahami o katolické Církvi: V katolické Církvi jsem našel svobodu, jakou jsem nikdy neměl a jakou jsem ani nečekal, když jsem byl tak dlouho zvyklý jen na duchovní omezenost komunismu. Tato svoboda pramení z úcty k důstojnosti každého člověka. Vždyť každého člověka jako jednotlivce Bůh stvořil, Kristus vykoupil a povolal k věčnému životu. To je katolická víra. To jsem pochopil poprvé, když jsem viděl, co znamená katolická Církev lidem v komunistických zemích. Jen ona jim chrání skutečnou svobodu a lidskou důstojnost. Často odvážně pozvedla svůj hlas na obranu lidských práv a neopustila lidi sužované. Katolická víra neznamená pasivní pohřížení do dětských, pošetilých představ ; spíše žádá namáhavé myšlení a odpovědnou duchovní činnost. Nepřekáží vědě, jak to říká marxismus. Katolická víra zaměstnává a zahrnuje celého člověka. Jako chlapec a mladý muž jsem to nepochopil. Věřit bylo pro mne něco dětinského. Náplň článků víry mi připadala jako báje, které nemají co říci modernímu člověkovi. Víra však rozum neomezuje ; právě naopak: rozšiřuje lidské vědění až k věcem, které bychom jinak neznali. Víra nám ukazuje pravý cíl Člověka. Dialektický materialismus chce připoutat člověka k tomuto světu. Na nějakou dobu se to podaří — vím to z vlastní zkušenosti — zvláště když někdo je úplně pohlcen vírem stranické práce a nemá chvilku klidu k zamyšlení. Ale jednou narazí na zdi, jimiž ho komunismus obklopil, a vidí, že strana nemá přesvědčivou, pravou odpověď na otázku o smyslu života. Každý katolík by si měl uvědomit, že jeho opravdu věřící život je příkladem a působí přitažlivě na druhé, kdežto do důsledků prováděný komunismus odpuzuje. Prauss končí slovy, která prý jednou pronesl francouzský státník Clemenceau : » Kdyby všichni křesťané opravdu žili podle své víry, pak by na světě musela propuknout revoluce, která by každou jinou revoluci udělala zbytečnou.« ★ ★ "k Hlas zvonů při klekání nás volá třikrát denně k modlitbě za umlčenou Církev. — Naši biskupové a kněží, všichni naši bratří a sestry trpící pro Krista, počítají s naší duchovní pomocí. Nezapomeneme. Letošní dětské tábory Křesťanské akademie Tábor děvčat nad 14 roků: Tábor děvčat od 8 do 14 roků: Tábor hochů od 8 do 14 roků: Tábor hochů nad 14 let: u moře 1.-9. července; v horách 10.-19. července; fiím 20.-26. července, u moře 11,-20, července; fiím 20.-24, července; v horách 25. července - 4, srpna. fiím 19.-24. července; u moře 25. července - 4. srpna; v horách 5.-19. srpna, čtyři stanové tábory v Dolomitech 5* až 19. srpna. Táborů, které budou v Itálii, se mohou zúčastnit jen děti, které mluví, nebo aspoň rozumějí česky. Pro ostatní děti se pomýšlí na jiné, pro ně vhodnější řešení. Děti si hradí cestovné. Pobyt v táboře je zdarma, ale protože letos finanční požadavky budou mimořádně vysoké — všechny děti stráví několik dní v Símě, kde se zúčastní naší cyrilometodějské pouti — Křesťanská akademie vděčně přijme pomoc k úhradě výdajů jak od rodičů, tak i od ostatních příznivců svého apoštolátu mezi našimi dětmi. Informace podá: P, Vojtčch Hrubý, Salesianit Via Marsala 42, Roma - Italia. 59 [pageend11]Naše povídka V. B. TŘEBÍZSKÝ SESTRA RÁDKYNÉ Za mlhavého odpůldne jednoho z pozdních listopadových dnů přirazila k pravému břehu Vltavy na Starém Městě pražském lodička, z které vystoupil muž prostředního vzrostu, zahalen úplně v plášť. Převozník se hluboce uklonil a utkvěl očima za odcházejícím, jenž zaměřil přímo ke klášteru klarisek; potom zakývl hlavou a prohodil: »Nebyl zde již dlouho! — Zdálo se, jako by se vyhýbal. « — Převozník opět zakývl hlavou. -— »Však šlo to také poslední čas podivně na Hradčanech. Na dvoře královském tropí si dnes čeled z poctivého Čecha smích, a ke králi se člověk našinec ani nedostane. Ďas vem si všecku tu novotu, aby se stopila ve Vltavě, kde jsou nejhlubší tůně! Potom snad bude u nás lépe. Začíná to chodit v našich zemích jako jinde.« Převozník še ještě díval ke klášteru, jehož zešedivělé stěny s tím věčným tichem uprostřed a s těmi mlhami nízko nad samými střechami podobaly se hrobce, v níž dřímá štěstí, jež byli nerozumové radou zlodějskou ze svého kraje vypudili. » Jsi s těmi novotami u konce, zabloudil jsi, milý králi, a víš, že jdeš k sestře své — dej jí Pánbůh života dlouhého — aby ti důvtipem a upřímnou radou pomohla. Jen abys již nepřicházel pozdě. Potom bylo by i Anežce těžce raditi a těžce pomáhati. Z klášterské jizby není vidět po Čechách a větry letí nad věžemi kláštera příliš rychle, aby pověděly dobré sestře tvé, co tíží věrné Čechy a kde je tlačí vláda tvá. — Ale přece dobře, že jdeš. Kroky tvé patron svátý Václav sem přivádí. Ta sestra tvá ti poví, co by ti neřekl nikdo, ona tě upomene, cos dlužen nebožtíku otci, ona ti poví, čím jsi zavázán všemu lidu českému, a když nic jiného nebude ti moci už poradit, alespoň se za tebe upřímně pomodlí. Jen aby cesta tvá na František byla požehnaná.« Starý poustevník se zahleděl do hustých, mlhovitých oblak, jež spouštěly se níž a níže, a k uchu jeho doletěl zvonek od klášterní brány. Potom si usedl do lodičky očekávaje — krále Václava, jenž zašel si dnes k sestře své, abatyši Anežce, vrátiv se včera ode dvora císařského. »Zapomínáš, bratře — zapomínáš! A já již tě čekalafdlouhý čas, už kolik týdnů, Václave!« Těmito slovy přivítala Anežka klariska královského bratra svého v přízemní jizbě klášterské. » Tak jako bys nevěděl, že máš ještě sestru, jako bys ... vid, že ti ke mně přístupu zrazují, milý bratře m ůj! Usedni, prosím tě ! Tak usoužena a tak plna starosti ta tvoje tvář.« »A hlava má těžká, Anežko, k neunesení.« » A přicházíš, abych ji té tíže zbavila ř « » Přicházím, sestro m á ! — Podařilo se ti to pokaždé. Slova tvá jsou slova světice ... « »Nerouhej se, Václave! Ale řekni raději: sestry hříšné, sestry však upřím né! « »Byl jsem, Anežko, v Němcích!« Král Václav se odmlčel. » U císaře ?« » Pozval m ne.« Anežka upřela na bratra modré oči a zdálo se jí, jako by se na srdce její svalil s těmito slovy těžký, nezdvižný kámen Čedičový. »Pozval mne a zradil mne! — Víš, Anežko, co mi Bedřich učinil, ten Bedřich, který žádal o ruku tvou, kterému já k té ruce tvé vší silou chtěl pomoci, ten císař, kterému já uchránil s českými pažemi korunu německou, ten Bedřich, kterému já dopomohl k vítězství nad Babenberkovcem!« Král Václav vypověděl sestře své do nejmen- ších podrobností černou událost řezenskou. Anežka sklopila hlavu a ruce sepjaté svinuly se jí v klín. »Jsme s císařem nepřátelé a snad proti sobě potasíme ocel!« odpověděl král. » Nečekala jsem takovéhoto přijetí; ale že přátelství vaše dlouho nepotrvá, tušila jsem. — Bedřich tě již nepotřebuje, a proto tě pohaní. Činí tak každému. Ale dobře, že stalo se to ještě dříve. Zatahoval tě v sítě svých záměrů beztoho čím dále tím lstivěji na škodu rodu našemu a veškeré zemi na nečest. Ale bude toho brzy litovati, uvidíš, bratře, a proto nepřátelstvím jeho hlavu si nelámej.« 60 [pageend12]»A druhá zvěst — že vyskytují se v zemích našich kacíři, divný, cizí lid, jsou prý žlutí jako vosk, na rtech jejich místo modliteb strašné rouhání a v hlubokých lesích tropí za nočních schůzek ohavnosti, jichž ani pojmenovati nesluší člověku. Jsou z daleka, z jižní Francie; však slyšelas již o hrozné vojně proti albigenským. Den co den přicházejí ze severozápadních Čech od kastelánů královských zprávy hrozivější. « »Tuto návštěvu rač od nás odvrátiti Bůh všemohoucí rukou svou. Do čítávám se, že chce-li Bůh nejhůře a nejtíže ztrestati národy, že zkouší víru jejich falešnými proroky. A běda jim, neobstojí-li!« »A ještě jednu novinu.« » Ale lepší, pro Bůh, utěšenější, bratře m ůj! « » Děpoltici dávají opět o sobě slyšeti! Onehdy odvážil se Soběslav — a je z nich nejmladší — na samý náš dvůr. Na Starém Městě ztropila čeled jeho už rvačku ; ale přisámbůh, tak všecky budu trestati, jako jsem ztrestal tyto rušitele obecného m íru! Na šibenici za Strahovskou branou se ještě dlouho budou houpati, aby si v Čechách pamatovali, kdyby se někomu zachtělo nepokoje, jak dovede utlumit král každin- kou bouři domácí! « »A co ti učinil Soběslav, bratře můj ?« Anežčina otázka zněla jaksi nejistě. »Prozatím mi chtěl pouze pověděti, že je zde! — Víš, sestro má, co to znamená : v Praze Děpoltic ? Dal jsem také ihned rozkaz, aby se ho zmocnili, kdekoliv jej dopadnou. A potom šlechetný bratr můj na Moravě závidí mi prý také korunu na hlavě. Objevení se Děpoltice bude asi s hněvem jeho souviseti. Dalť jsem totiž Oldřichovi po Jitce a Bernardu Korutan- ském Břeclavsko, dosud věno matky naší, a této Brněnsko za náhradu, což rozbouřilo krev Přemyslovu nesmírně. « Anežka upřela zraků svých ke kříži, jenž visel v průčelí jizby hostinské. »Ale tu nejmenší vzpouru, měla-li by kde vzplanouti, utlumím jako jiskru v popelu a zbůjníků rozšlápnu hlavu, byť by to byl vlastní bratr m ůj! Čechové začínají také býti prý se synem Otakarovým nespokojeni! « »A nejsi tím vinen sám, bratře můj, že se po Čechách leckde ozývají proti tobě hlasové ? Všude a ve všem nadržuješ na dvoře svém cizině a Čechové musí zapírati prý svého jazyka! Václave, tys rozhodil neopatrnou rukou sám jiskry, jež začínají doutnati, rozdmychovány opět rukou tvou. « » I ty, Anežko — i ty, sestro má, svědčíš proti mně ? — Či takto že mi chceš poraditi ?« »Varuji tě pouze, aby ses v čase příštím vystříhal těchto cest! Bůh jediný ví, kam že by tě zavedly. « » Ukaž mi tedy jinou, lepší cestu! « »Já, Václave? — Já, která trávím dny své v odloučení za stěnami klášterskými? — Já jen jediné ti mohu přinésti. Ale to ti přinesu, jako vždycky jsem činívala. Je to modlitba! « » A ta-li nepomůže ? « »Pak nevím, bratře, co že by pomohlo. « » S císařem na štíru, s bratrem rozvaděn, a sestra, u níž jsem královskou tvář odhodil a byl pouze Václavem — ta bez rady!« »Neříkej tak, Václave! — Přichází ti vstříc spojenec, mocný, jehož rameno sahá od východu až na západ a jehož slovem trůny se chvějí. — Zde vezmi a čti!« Klariska podala bratru list, na němž visela pečeť kanceláře papežské. — » Přečetl jsi, bratře můj ?« »Přečetl, Anežko! A přiznám se t i ; už jsem o tom přemýšlel sám, nebylo-li by nám přilnutí k Stolici papežské prospěšnější, a mnohokrát mi napadlo, byť bych měl na hlavě i korunu královskou, po straně trůnu císařského, přece padá na mne jen stín závislosti, jako bych pořád byl leníkem! « Anežka poslouchala bratra svého pozorně, a po každé větě, zdálo se, jako by byla oddechla. Bezpochyby, že čekala ze strany Václava odporu, alespoň okamžitého. »A jízda do Němec poskytla mi vhodnou chvíli vymanit se z domnělých závazků k císaři. Sám roztrhl přátelství, a my znovu že máme snad ucházeti se o přízeň jeho ke škodě své ? « » Budiž Bůh všemohoucí pochválen, že přicházíš k těmto náhledům. Hohenštaufovei chtějí vládnout světem a tys jim k tomu pomáhal. Hohenštaufovcům je Řím pro jich násilné choutky v , Itálii nepohodlným, a proto štvou, kde mohou, ne pouze proti Římu, ale proti Církvi samé. Však věř, bratře můj, dnes kdyby vynesl Řehoř klatbu nad Lombardy a nad všemi těmi městy vlašskými, neměl by okamžitě lepšího přítele nad císaře a přesvědčil by ses, že kletby té strašným vykonavatelem stal by se Bedřich sám ! Budtež požehnány výsledky tohoto kroku 61 [pageend13]tvého, aby jimi vzešlo naší zemi Štěstí, svaty pokoj a nad nivami jejími aby rozestřela se obloha na věky věků bez mraku jediného. « Anežce zardělý se jemné, průsvitné tváře sto- listými růžemi a modré oči zavlhlé radostí upřely se opět ke kříži s výrazem těch nej vroucnějších díků. »Ještě tento týden poradím se s důvěrníky a odešlu poselství do Říma. Chceš-li, můžeš přidati list svůj. « — Za několik okamžiků převážel zase převozník muže zahaleného v plášť k levému břehu Vltavínu. Opět se tak hluboce uklonil, když odcházel, a zas se tak za ním zadíval. » Nalezls za těmi stěnami u sestry své, co tě tam pohánělo ? Dejž Bůh, abys byl nalezl. Jsi dobrý, ty králi náš; ale schází ti železná vůle. Potom by ti cizáci u nás schlípli snad uši, zalezli by do děr, a kdyby se i v těch děrách chtěli roztahovati, vylili bychom je, jako sysly vylévají! — Zdaž pověděla ti to sestra tvá?« A převozník se obrátil ke klášteru. Zdálo se, že hrubé rysy tváře jeho nějak měknou, že se bystré oko jeho nějak schválně přimhuřuje, že vyschlé rty nějak křečovitě se svírají, že je mu do pláče. » Zdaž pověděla jsi mu to, ty dobrodějko, jaké Praha, co Prahou stojí, neviděla ve středu svém ? — Máš-li ty, králi, takovou sestru, kdo by tobě kvůli ní mohl mysliti zlé; kdo by ti chtěl po Čechách ublížiti a kdož by, ty králi náš, kvůli ní pro tebe poslední krůpěj krve své nevycedil ? — Anežko naše! — Zda víš, že o tobě letí po Čechách od chaloupky k chaloupce, od vísky k vísce, od hradu ke hradu, od města k městu jeden hlas, který neumlkne ani potom, až budeš už dlouho odpočívati! — Anežko naše! — A kdyby po Čechách měli jednou umlknouti o tobě a na tebe zapomenouti, tato Vltava, co kolem kláštera tvého valí se od pravěku, připomene jim jméno tvé, a kdyby i tyhle stěny, za nimiž ses ukryla, rozpadly se v rum, vlny Vltavy budou vyprávět, čím byla jsi nám v té naší Praze, čím byla jsi opuštěncům, čím sirotě a ubožákům bez rozdílu. Viďte, vy vlny pěnivé, že nezapomenete, že vy se řečí lidskou rozhovoříte, kdyby lidé v našich zemích měli jednou oněměti! A vy umíte to, vy vlny! Však já rozumím vám, když šumíte, jak bývalo, jak je a jak může být i !« A převozník ani nevěděl, že se mu ze starých, bystrých očí prýští slza za slzou a že jedna za druhou do vln padá. A Vltava nesla od Prahy k českým hranicím slzy muže prostého, slzy žebrákovy, které platily Anežce Přemyslovně už za živa... Klariska abatyše klečela ve své cele ještě s očima upřenýma tak vroucně v obličej Ukřižovaného a rty její, svěží jako nejvábnější květ, poznovu šepotaly u svátém zápalu : » Požehnejtež kroky jeho, vy svati patronové čeští, provázejtež ho na této nové cestě záštitou svou, vy strážcové vlasti naší, odvraťte od rodu našeho různice a sváry a orodujte za něho, aby panoval dlouho a šťastně nad zeměmi, z kterých vyšli jste i vy všichni! « A na levém břehu Vltavy vypravoval v rybářské chatrči dědeček vnukům svým pohádku o dceři královské, jak jí jednou podávali tři zlaté koruny, s těmi korunami veliká království, a jak ona jednu po druhé zavrhovala, protože věděla, tyto že všechny zrezovatí a že často pod nimi vyrůstává trní, jež zabodává se až do mozku. »A abych vám to dopověděl, za ty tři zlaté koruny dostalo se jí už nyní koruny jiné, kteráž věčně věků nerezaví... A ještě než si ulehnete, pomodlíme se za štěstí a za všechno dobré rodu jejího!« Z románu » Anežka Přemyslovna« B. SVATOŠ: Motiv z jižního Tyrolska. 62 [pageend14]r o z h le d y ZA BOHA A VLAST V USA se začíná zřejmě rýsovat křesťansko- vlastenecké hnutí, uvedené v pohyb známým rozhodnutím Nejvyššího soudu ve Washingtonu v záležitosti modlitby ve veřejných (státem podporovaných) školách ve státu New York, v létě 1962. Jak se na jedríé straně mnohým stalo toto rozhodnutí záminkou k protikřesťanským projevům na celém území USA, tak zase reakce proti tomuto rozhodnutí rozvířila hladinu celého amerického kontinentu ve prospěch křesťanské tradice Spojených států. Mnozí považují tento pohyb v myslích a srdcích amerického lidu za nejmohutnější od doby války » Severu proti Jihu« před sto lety. Skupiny a organizace, které se postavily za Nej- vyšší soud, již mluvily o odstranění státního hesla » In God we trust — Důvěřujeme v Boha«, které je na mnohých amerických mincích, o odstranění poslední sloky ze státní hymny, kde je zmínka o Bohu, o zrušení starého zvyku zahajovati zasedání Kongresu modlitbou; »Civil Liberties Union« v Kalifornii se snažila získat alespoň jednoho z rodičů pro protest, že tam na mateřských školkách státem vydržovaných se dětí modlí krátkou modlitbičku před přesnídávkou. Pátá kolona mezinárodního komunismu se všemi přidruženými organizacemi (jichž je v USA, podle sdělení FBI — státní tajné policie — na 140) se cítily v sedle a rozjely se naplno! V tom čase také soudruh Chruščov z Bukurešti adresoval americkému lidu pozdrav a ujištění, že ne komunistická strana Sovětského svazu nebo jeho armáda, ale lid Spojených států amerických vbrzku vyvěsí sám rudou vlajku komunismu. Tato výzva podnítila založení první organizace v New Yorku s heslem: »Za svobodu !« Mnoho podniků bylo připravováno na podzim s programem za* hmujícím i postoj k rozhodnutí Nejvyššího soudu v otázce modlitby. Na výročním shromáždění Americké legie v Las Vegas 9. října promluvil J. Edgar Hoover, ředitel FBI, velmi rozhodně proti podvratné činnosti v USA a prohlásil, že komunismus nemůže být zdolán socialismem, ani zes vět šťo váním nebo usmiřovačkami. Jeho vlastenecká řeč, která je dnes rozšiřována po celé Americe, byla zakončena provoláním: »My jsme Boha milující národ. To je naše největší síla. A naším heslem navždy zůstane : In God we trust! « Jednomyslně přijatá rezoluce vyzněla v požadavek, aby Kongres USA uznal za zákonné modlit se svobodně, v dobrovolné formě, v jakémkoliv postavení a kdekoliv, také ve veřejných školách. Později se J. Edgar Hoover — autor nejdokonalejšího díla o komunismu a jeho činnosti v USA — připojil k známému kazateli Billy Grahamovi a metodistickému biskupovi Geraldu Kennedymu v provolání k americkému křesťanstvu, aby se vyvarovalo pouze obranného — a tím více poraženeckého postoje vůči hrozícímu komunismu. J. E. Hoover není katolík, ale má podporu a sympatii katolíků i na nejvyšších místech. Již v únoru 1962 se obrátil k americkému lidu a ukázal na skutečnost, že »symbolem USA je vzlétající orel, a ne slepý a bázlivý krtek. Strach, omluvy, poraženectví a zbabělost jsou cizími smýšlení skutečných Američanů!« Katolíci USA, jichž se rozhodnutí Nejvyššího soudu přímo netýkalo, neboť mají většinou své vlastní školy, se přesto zapojili hned od začátku do celého sporu." — Je nutno si uvědomit, že jen 15,6% amerických dětí ve věku od 6 do 14 let je v soukromých školách, z nichž 90% je ve správě katolické, a 10,5% mládeže středních škol — ve věku od 15 do 19 let — v soukromých školách, z nichž 85% je katolických. Brzo totiž přibývalo zpráv, jak mnozí jednotlivci, školy i organizace zneužívají rozhodnutí Nejvyššího soudu. Tak např. ministerstvo pošt ve Washingtonu odmítlo návrh na poštovní známku vánoční, ježto okenní tabule vánočního námětu měly podobu kříže. Ředitel školy v Sharon, ve státě Massachussetts, nedovolil dětem vánoční stromek ve škole z obavy, aby neporušil znění ústavy o rozluce církve a státu, i když třicet matek osobně žádalo ředitele školy, aby dětem byl vánoční stromek ve Škole povolen. V New Yorku došlo k protestům proti čtení bible vé školách, které se snažily nahradit modlitbu tímto způsobem ; bible byla prohlášena za sektářskou knihu do školy- nepatřící. Ve smyslu našeho českého úsloví: »Aby nás Pán Bůh při zdravém rozumu zachovati ráčil...« byl otištěn ve vánočním čísle katolického týdeníku »Wanderer — Poutník« článek s nadpisem »Bůh a Prasečí Brloh«, z něhož vyjímámě alespoň toto: »Nechceme tvrdit, že soudcové Nejvyššího soudu,, odpovědní za toto rozhodnutí, jsou neupřímní lidé. Jsme jen zvědavi, co se může ještě Bohu přihodit v budoucnosti, jestliže mínění soudce Nejvyššího soudu Douglase nabude převahy. Bible i modlitby se však pořád ještě užívá ve státních aktech. » In God we trust! « je stále na našich mincích. Náš nebeský Otec je vzýván při jakémkoliv závazku k naší státní vlajce. A při soudních přísahách se dosud užívá formule: »Tak mi pomáhej Bůh!« My se však díváme trochu dál, co se může přihodit různým státem podporovaným městům v USA. Snad v mínění pana soudce Douglase může být protiústavní takové město nesoucí »nebeský« název. Např. : Los Angeles v Kalifornii. Ubozí občané v Corpus Christi, v Texasu, aby se měli na pozoru, poněvadž toto jméno, přeloženo z latiny, znamená »Tělo Kristovo«. Sacramento v Kalifornii může býti také kamenem úrazu, protože znamená » Svátost«. A to ani nemluvíme o San Francisku, San Antoniu! Nebude to hrozné, jestliže taková města, jako St. Joseph, St. Louis, St, Paul a mnohá jiná, nesoucí náboženská jména, se budou musit přejmenovat ? [pageend15]Ostatní jména, jako např. Prasečí Brloh ve státé Kentucky, Čertovo Jezero ve Wisconsin, Husí Zátoka v Texasu a Peklo v Michiganu budou mít schválení Nejvyššího soudu. Také další města, jako Prasečí Ohon, Koňský Čumák, Sloní Chobot nebo Kočička se nepotřebují ničeho obávat. Ale město s nebesky znějícím jménem je ztraceno. « (Článek byl přetištěn do » Poutníka « z časopisu spolku řezníků. Připomínáme to na vysvětlenou drsného vyjadřování z oboru živočišstva. Článek však zrcadlí mínění amerického pracujícího lidu.) Celá ta věc s modlitbou ve veřejných školách podnítila něco, co mnozí povrchní pozorovatelé amerického způsobu života považovali za nepravděpodobné, ne-li nemožné. Zvedá se vlna, kterou můžeme nazvat hnutím »Pro Boha a vlast«. V. Jesenský ČECHOVÉ NA BASILEJSKÉM SNĚMU (10) V sobotu 7. února 1433 ve sněmovním zasedání opět pokračoval ve své řeči Jan z Dubrovníka. Zopakoval svou nauku o svátosti oltářní a z církevních učitelů dokazoval, že chléb se při proměňování mění v tělo Páně skryté pod způsobou chleba. Protivníci však, na příklad Viklef, který žil před necelými sto roky, opustili starou nauku a učí opaku, že totiž chléb v této svátosti «zůstává. Dominikán Jan potom začal odpovídat na Roky- canovu řeč. Sledoval ji slovo za slovem a vyvracel jeho nauku. Rokycana tvrdil, že Čechové věří články víry tak, jak je sv. Trojice a Kristus Pán přikazují věřit. Taková nauka je však nedostatečná, poněvadž bud věří jen v Písmo, které si však každý může vykládat podle svého, nebo musí uznat, že se Církev v učení ke spáse potřebných pravd nemůže mýlit, anebo snad mají nějaké soukromé zjevení. Výřečný ■mistr si vzal zvláště na mušku Rokycanovu nauku o Církvi. Vyvrátil jeho tvrzení, že Kristus je hlavou, pouze předurčených k věčné slávě. K tělu Církve patří nejen předurčení, jak tvrdil Rokycana, nýbrž i ti, kteří budou na posledním soudě zavrženi, jen když mají víru, ať už byli v pozemském životě dobří, nebo špatní. Hřích ještě neoddělí věřícího člověka od těla Církve, pokud si zachová víru, kdežto oddělený úd již nepatří k tělu. Není též správné, že Církev jsou výlučně věřící žijící ve stavu milosti posvěcující. Církev by se takto stala neviditelnou, a ani Češi by neměli jistotu, zda vůbec k Církvi náleží, nebo ne. Církev však musí být viditelná a jistá, aby ji každý, kdo ji hledá, našel a došel tak věčné spásy. Církev je také neomylná a jen ona učí pravdám potřebným ke spáse. —■ Čas kvapil a blížilo se poledne. Stojkovič chtěl tedy zakončit svou řeč dvěma definicemi Církve. Kardinál z Piacence však naléhal, aby mistr svou řeč nezkracoval a pokračoval v ní. Jan z Dubrovníka vysvětloval tedy ještě dále, že Církev je shromáždění všech věřících, dobrých i špatných, kteří však mají pravou víru, přijímají svátosti a uznávají římského papeže za hlavu. V zápalu řeči dominikán šestnáctkrát nazval kacíři ty, kteří učí opaku toho, co on tvrdí; Čechové poslouchali jeho proslov značně netrpělivě. Z jejich zarudlých tváří a ze zlobivých pohledů bylo zřejmé, že se mraky stahují k bouři. A skutečně : sotva Jan Stojkovič skončil a posadil se, sud prachu, od kterého se již tolikrát podařilo v posledním okamžiku odstranit osudnou jiskru, vybuchl ted tím hrozivěji. Mistr Rokycana ihned povstal a jménem poselstva obvinil sněm, že nezachovává chebské smlouvy a že porušuje průvodní listy dané Čechům. Podle dohody se prý má jednat pouze o čtyřech článcích. Mistr Jan z Dubrovníka však opět a opět mluví o jiných článcích (totiž o Písmu svátém a o Církvi). Bylo též zaručeno, že se jednání povedou mírumilovně, skromně a počestně. Proti tomu se však prohřešuje uvedený mistr Jan, když označuje Čechy za rozkol- níky,. bludaře a odloučené od Církve. Vůbec, Stoj- kovičovo počínání nesměřuje k dosažení jednoty, nýbrž k úplné roztržce mezi stranami. Poté Rokycana dodal za sebe : » Prohlašuji, že se já sám, jakož i moji druhové, hrozíme bludu více nežli smrti. Považyje-li mě někdo za podezřelého z bludu, ať se pod ztrátou hrdla zaváže, že to dokáže. Nikdo mi- bohdá nedokáže, že jsem kacíř.« Prokop Holý se svým mohutným hlasem ihned připojil k Rokycanovi: » Pravím vám, že ani já, ani moji bratři nejsme bludaři ! Doposud nám to nikdo nedokázal. Ten mnich nás však stále jen obviňuje z kacířství. Uvědomte si také, že kdybych to býval věděl už v Čechách, za nic na světě bych sem nebyl přišel!« Prokop potom obvinil Otce, že nedodržují smlouvy ujednané v Chebu, jak to může dosvědčit mistr Tock, který při vyjednávání zastupoval sněm. Prudká reakce českého poselstva přivedla koncil do rozpaků. Nikdo se něčeho takového nenadál. Osudné slovo »kacíř« nebo »bludař «, ať už bylo proneseno v jakékoli souvislosti, vzbuzovalo u Čechů nejen nelibost, ale přímo rozčilení. Nechtěli to slovo slyšet, protože se domnívali, že oni jsou ta pravá církev, kdežto sněm je na scestí. Hrozili se přímo toho slova, poněvadž se obávali, aby nebyli od koncilu prohlášeni za kacíře a neskončili pak na hranici jako Hus v Kostnici. Proto se stále dovolávali chebských ujednání. Otcové však hrůzu poselstva nechápali. Nikoho ani nenapadlo chtít připravit pro Čechy hranici. Proto pohlíželi Otcové bezradně jeden na druhého a nevěděli, co si počít. Trapnou situaci chtěl zachránit od Čechů znovu obviněný Jan z Dubrovníka. Snad si uvědomil minulé události: když poznal, že Čechové jsou zbraněmi nepřemožitelní, změnil on, stejně jako i většina Otců, svůj úmysl a chtěl získat zpět Církvi český národ láskou. Kolik se právě on nastaral, kolik dopisů se napsal, kolik se napřesvědČoval, jen aby Čechové na sněm přišli. Sám měl jít do Čech vést vyjednávání a přivést poselstvo do Basileje. Organizoval též velkolepé přijetí poselstva ve městě, které se však pro nenadálý příchod Čechů neuskutečnilo. Kolikrát si už při jednání předsevzal, být s Čechy při hádáních mírný. Proč právě po každé jeho řeči se poselstvo bouří ? Zdá se jim snad přece jen nebezpečným protivníkem ? .Drtí je svými důkazy, pomyslil si, a proto proti němu stále brojí. Už zase 64 [pageend16]chtěl zaútočit, ale pohled na rozhořčené Čechy mu zadržel proud slov v. ústech. Všecko by takto jen pokazil! Musí se ovládnout! Musí se pokořit! Dominikán Jan Slovan se tedy velmi poníženě a mírně počal omlouvat a dokazovat, že je naprosto nutné mluvit i o Církvi. Kdo je mimo Církev, tomu prý neprospívá ani víra, ani láska. Kdyby se Čechové sjednotili a podrobili svoje nauky sněmu, nemusel by o Církvi mluvit. Ostatně Rokycana sám o Církvi mluvil a tvrdil mezi jiným, že k Církvi patří jen k věčné slávě vyvolení, nebo i věřící ve stavu milosti. Kdyby prý připustil takové tvrzení a nevyvrátil je, připravil by Církvi a i sobě mnoho nepříjemností a překážek v dalších hádáních. Prosil Čechy, aby trpělivě vyslechli aspoň zběžný výklad tak důležitých pravd. Ujišťoval poselstvo, že se ho nechtěl nemile dotknout, když dokazoval neomylnost Církve. Myslil prý, že oni též věří tuto pravdu, ačkoliv věděl, že se s ním neshodují v otázce, kdo náleží k Církvi. Slavnostně prQhlásil: »Když jsem při své řeči užíval slov „kacíř“ nebo „bludař“, nemínil jsem tím označit vás. Ať ke mně Bůh není milosrdný, jestliže jsem pronášel tato slova s úmyslem, abych vás očernil ! Nevěděl jsem, že tolik ono slovo nenávidíte. Vždyť i vaši řečníci tak nazývali své odpůrce, a nikdo z nás jim nic nevy týkal. Nazývali jste nás dokonce „svatokrádežníky“ a i „psy“, a nikdo z nás vás neobvinil, že jste porušili smlouvy. Co vám je dovoleno, nám je snad zakázáno ?« Mistr Jan, přes všechnu svou dobrou vůli, zase špatně pochodil. Přes všechna svá dobrá předsevzetí se dal opět strhnout svou ohnivou povahou. Ještě ani nedomluvil, a Čechové počali křičet. Strhla se hádka mezi ním a poselstvem. Všechny však překřičel svým mohutným hlasem Prokop Holý. Z očí mu vyšlehly blesky hněvu a zarudlý rozčilením tak bouřil, až se celý sál otřásal: » Už to déle nesnesu, abychom zde byli stále kaceřováni! « Volal pak k odpovídání mistra Jindřicha Tocka, převora dominikánů z Basileje, mistra Jana Nidra a cisterciáka Jana Z Maulbrunn, kteří podepsali smlouvy v Chebu. Mistr Jindřich mírně odpověděl, že obě strany mají pečetěmi opatřené pergameny. Ať si je jen poselstvo pozorně prozkoumá. Jemu se zdá, že smlouvy porušeny nebyly. Mluvil-li mistr Jan z Dubrovníka o Církvi, chtěl jen odpovědět na dotazy Čechů. Mnozí z nich prý se už víckrát dotazovali: » Kdepak je ona Církev, o které se zmiňují vaši řečníci ? Rádi bychom o ní slyšeli mluvit a rádi bychom ji viděli!« Mistr Engliš se však zase osopil na dominikána Jana : » Uvědomte si, že se vás nebojíme! A i kdybyste mluvil jménem sněmu, nic bychom si z toho nedělali!« Již se rozpoutávala mezi stranami nová hádka, avšak předseda koncilu kardinál Cesarini svou obratností zachránil situaci. Kardinál Julián povstal a nařídil oběma stranám mlčení. Pak počal mluvit k Čechům a velmi laskavě je vyzýval, aby se nechytali jednotlivých slov a hned se nerozrušovali. Nemají prý si hned vykládat každé slovo ve špatném smyslu. Mají spíše hledat u protivníka dobrý úmysl a mají si vše vyložit v dobrém. EPIŠTOLY Kdybych mluvil jazyky lidskými i andělskými, ale neměl přitom lásky, jsem jenom zvučící kov a hřmotící puklice. A kdybych měl dar promlouvat z vnuknutí, rozuměl všem tajemným pravdám, ovládal všecko, co se může vědět, a víru měl v nejvyšší míře, takže bych hory přenášel, ale neměl lásky, za mák ceny nemám (1 Kor 13, 1-2). I kdybych mluvil jazyky v Čech lidí, kteří silou své práce, ducha, otáčejí průzračnou koulí země, i kdybych mluvil jazykem andělů, jímž se chvějí mrazivé noci vesmíru kropeně deítem luny — nemíti lásky, budu zvon třesoucí zdivém věží, budu jen činel zvučící, ulitý z dobré mědi. Kdyby tak před mým prorockým zrakem jak vločka sněhu roztály cesty příítích let, kdybych měl víechny klíče k přepevným zámkům tajemství, kdybych malé nuggety zlata směl vždycky rýžovat z hlubokýfh studnic vědy a kdybych mohl vírSu svou svazovat modré pentle řek, jen tak, svýma rukama hníst bílou střídku chleba obrovských věnců pohoří — bez lásky nemám ceny ústřižku plechu z ocele, modrého zrnka máku. F. K. (ČSSR) Kardinál vyjádřil též svoje přesvědčení, že Jan z Dubrovníka to mínil s Čechy dobře a že je jistě nechtěl urazit. Sám řečník je ujistil o svém dobrém úmyslu. Obě strany, jak sněm, tak i Čechové, jsou v tomto okamžiku jako žena při porodu. Když přijde její hodinka, má bolesti. Když se však dítě narodí, raduje se. I z těchto vzájemných půtek, které někdy strany roztrpčí, vzejde jistě radost, protože povedou k sjednocení. Potom kardinál omluvil dominikána Jana a žádal o prominutí, poněvadž svou řečí o Církvi chtěl pouze odpovědět a vyvrátit nauku, kterou Rokycana na sněmu přednášel. Po řeči kardinála Juliána poselstvo poněkud uklidněno mlčky opustilo sál. Sotva však pánové poselstva vyšli z kláštera a přešli přes hřbitov, rozpoutala se mezí nimi živá debata o dnešním sezení. Cestou do města se domluvili na tom, že se hned po obědě sejdou a dohodnou, co proti ohnivému Chorvatovi podniknout. {Pokračování) Alois Krchňák AMERICKÁ PULITZROVA CENA KATOLICKÉMU ROMÁNU Joseph Pulitzer se narodil v polovině minulého století v Uhrách, přišel do Spojených států v roce 1864 — právě včas, aby ještě jako voják Unie sloužil ve Velké občanské válce — a brzy tam začal dělat závratnou kariéru novináře a vydavatele novin. Zemřel r. 1911 a zanechal po sobě peníze na zřízení školy pro novináře při Kolumbijské universitě v Novém Yorku, jakož i nadaci na udělování cen žurnalistům, literátům a jiným umělcům. Tyto ceny udělují každoročně v květnu důvěrníci Kolumbijské 65 [pageend17]university na návrh zvláštního výboru. Pulitzrova cena, jakási čistě americká obdoba mezinárodní ceny Nobelovy, je hledanou metou umělců a spisovatelů, ani ne tak pro finanční zisk, který s sebou přináší a který je poměrně nízký, jako pro hodnotu, kterou cena má pro propagaci a rozšíření vyznamenaného díla v Americe. Loni dostal Pulitzrovu cenu za román Edwin O’Connory, a to za knihu Na ostři šalu. O’Connory se narodil r. 1918 v hlavním městě státu Rhode Island Providence z irských předků, studoval na Universitě Notre Dame, sloužil v druhé světové vojně a již jako člen providenckého rozhlasu začal psát povídky a pak romány. V roce 1951 napsal román Věštba a v roce 1956 měl velký úspěch s románem Poslední hurá. Třetím je román, o kterém mluvíme. Tato cena někdy bývá udělována románům literárně průkopnickým, a tudíž sporným. Tentokráte však — a řekněme si to hned na počátku — byla udělena dílu obsahově i literárně konzervativnímu, a to pro jeho vysokou a solidní literární jakost. 0 ’Connor je skvělý vyprávěč, tak dobrý, že stále přerušuje svůj děj, ostatně velmi sporý, novými a novými příběhy, z nichž jeden vyrůstá z druhého, a každý další se čte tak pěkně, že čtenář zapomene, že vlastně původní příběh nebyl dovypravován. Oč jde? Jdeo historii asi padesátiletého katolického faráře v rozličných prostředích, do nichž ho jeho kněžské povolání zaneslo. Je vypravována Samým hrdinou, Hugh Kennedym, a jeho denní život se svými slastmi a strastmi'je líčen pravdivě a s pochopením pro všecko lidské. Čtenář má nakonec před sebou nikoliv jen příběh jednoho zajímavého života, nýbrž celý průřez náboženského a světského prostředí Ameriky. 0 ’Connorovi se podařilo vyplnit stránky svého románu podobiznami lidí a lidiček několika generací, a to především z prostředí Iroameričanů, kteří hrají tak důležitou roli v národním spektru Spojených států. O’Connory se zrodil z tohoto prostředí, a zdá se, že je zná skrz naskrz. Jeho román patří tedy také k oněm beletristickým dílům, která jsou vlastně sociologickými studiemi určitých skupin evropských přistěhovalců v Americe, tedy k románům například takové Willy Cartherové, jež se, jak známo, přímo zamilovala do prostředí přistěhovalců českých a polských. Je patrno, že éra těchto románů, která byla modernější a živější před několika desetiletími, ještě neminula. Zájem spisovatelů se jen trochu změnil : dříve se v románech zdůrazňoval těžký proces, kterým se přistěhovalci přizpůsobovali novému a nezvyklému prostředí, nyní jde spíše o jejich další osudy jako Američanů, ovšem Američanů určitého střihu. Národnostní skupiny — a to i když ztratí svou řeč, což ovšem neplatí o anglicky mluvících Irech — zachovávají dlouho nejen své vnější zvyky a mravy, své svátky a svou kuchyni, nýbrž i rysy povahové, odlišující je od skupin jiných, čímž Amerika se stává jakousi výkladní skříní evropských národů. Kniha Na ostři šalu tuto etnickou stránku Ameriky kreslí výborně, a třeba slavnostní oběd v rodině Carmodyů, jemuž je věnována celá první čtvrtina knihy, je skvělou ukázkou takové románové etnografie. Oběd byl pořádán na počest dvaaosmdesátých narozenin seniora domu Charlie Carmodyho, jenž je vykreslen znamenitě, který je současně šťastný a osamělý p. má jedinou ctižádost: všecky své přátele přežít a ukázat jim, že nové generace nestojí už za nic., Proto stařík slaví své dvaaosmdesáté narozeniny, ač celá jeho početná rodina přesně ví, že je mu o rok méně. Máť každý z nás své slabůstky, které se mají respektovat. Toto románově etnografické hledisko 0 ’Connorovy knihy je ovšem jen jedním z reflektorů, které spisovatel hází na svou Boží, ale někdy hrozně světskou čeládku, kterou popisuje. Druhým jsou vnitřní poměry katolické organizace ve Spojených státech, líčené z hlediska vypravujícího kněze, tak upřímného a tak lidského. Čtenář knihy je přítomen na faře při biskupské vizitaci, prožívá malé rozmíšky mezi farářem a kaplanem, sdílí mnoho kněžských ctižádostí, někdy zklamaných a jindy vyslyšených a vždycky tlumených vírou ve vyšší poslání. Kdo zná klasické romány anglického spisovatele Anthony Trollopa, na příklad jeho Barchestrovské věše, který nezapomenutelně vylíčil život kněží anglikánské církve, ten se nemůže ubránit pomyšlení, že — aspoň v některých Částech románu — je to jistá katolická obdoba starého anglického autora. Říkám »katolická« nejen proto, že farář Kennedy i jeho Irové jsou katolíci, nýbrž i proto, že z knihy vane určitá katolická atmosféra Středozemního moře a latini srnu, která se z Říma přenesla i do Irska a kterou Angličané nikdy nedovedli změnit. Irové rádi jedí, pijí a milují život, a nebojí se hříchu tolik jako Trollopovi hrdinové. Vždy však vědí, co je hřích a co není. Snad proto vliv katolické Církve v malých městečkách střední Ameriky a v chudých předměstích amerických velkoměst je tak velký a tak civilizační. Právě proto, že kněz — jako náš hrdina 0 ’Conno- rova románu — musí se naklánět nad propastmi podivných lidských příběhů, chodit po hranách dobra a zla a být dobré mysli na ostří žalu. A čtenář, když s farářem prošel divnými osudy všech možných far- níků, rád si s ním pak sedne do staré lavice ne příliš dobře udržovaného kostelíku, v němž dlí vždycky určitý smutek, zapáchající voskovými svícemi a starým kadidlem a vonící klidem a nadčasovostí, která není nepříjemná ... Křtiny, svatby a pohřby, pohřby, svatby a křtiny — jednotvárný může být život kněze, ale za vším jsou všecky lidské naděje a beznaděje : pathos a komedie, lásky a zoufalství, osamělost a milosrdenství, a mnoho, mnoho lidských tužeb a poklesků. A kněží svou službu nemají lehkou : je-li farnost naplněna až po okra> smutkem a hříchy, dere se do srdcí kněží pocit marnosti ze špatně konané práce, je-li farnost aspoň na povrchu klidná, knězi hrozí nebezpečí dobrého bydla, zpohodlnění neboli »zvápenatění«, jak se v knize říká. A zvápenatění kněží nevejdou do království nebeského. A když starý Charlie Carmody umíral, řekl faráři Kennedymu za celou farnost a za všecky Iry, kteří tolik milují život, a za nás za všecky, že — ačkoliv 66 [pageend18]stalo se doma, v exilu a jinde ve svété VE VATIKÁNĚ A V ITÁLII Svatý Otec přijal v soukromé audienci min. předsedu Velké Británie Harolda Macmillana a předsedu Německého spolkového sněmu Evžena Gerstenmeiera. Ve zvláštních audiencích přijal Heny římských patricijských rodin > kteří mu blahopřáli k novému roku, italské sportovní pracovníky a katolické novináře v den svátku jejich nebeského ochránce sv. Františka Sale- ského ; v proslovu při této audienci sv. Otec hájil právo státu zasáhnout na obranu veřejné mravnosti; ale je daleko lepší, pravil, když veřejné mínění samo se postaví proti propagování a vychvalování neřesti a proti nemravným představením. To neznamená omezovat svobodné vyjádření, nýbrž spíše je bránit a přispět k jeho správnému rozvoji. 20. ledna sv. Otec prohlásil za svátého římského kněze Vincence Pallottiho, který zemřel 22. ledna 1850. V kázání při slavnosti dal nového světce za vzor kněžím i laikům; kněžím, aby si byli vědomi, že úsilí o svatost života má být jejich první starostí; laikům, aby se obětavě zapojili do práce za šíření Kristova království ve světě. Vincenc Pállotti byl průkopníkem moderního způsobu laického apoštolátu a horlitelem za jednotu křesťanů ; založil též palotiny, řeh. společnost pro katolický apoštolát. Zemím, které byly v lednu stiženy neštěstím, sv. Otec poslal svůj projev soustrasti a pomoc : Turecku, když nad Ankarou se srazila dvě letadla; Maroku, které bylo stiženo katastrofálními povodněmi; a Equadoru, v jehož městečku Biblianu se zřítila kaple klášterní školy právě v okamžiku, kdy se tam shromáždily děti k oslavě 25. výročí obláčky matky představené ; zahynulo 66 dětí a tři řeholní sestry, též matka představená; jednu řeh. sestru našli, jak chrání před sutinami tři děti. Též zaslal soustrastný telegram rodině zavražděného presidenta republiky Togo, katolíka Sylvána Olympia. Kardinálský sbor ztratil v posledních týdnech dva své členy: 22, ledna zemřel arcibiskup z Westminsteru hard, Vilém God- freyt ve věku 73 let. R. 1938 byl jmenován prvním apoštolským delegátem pro Velkou Británii, pak arcibiskupem v Liverpoolu a i. 1956 ve Westminsteru. Měl velké pochopení pro duchovní práci mezi našimi krajany v Anglii. Při vzpomínce na 10. výročí internace p, arcibiskupa Berana pronesl velmi vřelé kázání (NŽ 1961, str. 130). Pohřbu kard. Godfreye se zúčastnila též skupina anglikánských duchovních v čele s biskupem z Winchesteru, který zastupoval primasa dr. Ramseye. Poprvé od reformace byla anglická královská rodina oficiálně zastou- se vyzpovídal a je smířen s Bohem i s lidmi — že nechce zemřít. Že každý život je krásný a že je škoda odejít. Nu, to je postoj, který najdeme spíše u zbožných lidí než u bezbožných. Lidé, kteří nevěří v nic, nevěří ani v život a v jeho krásu. I Rabelais se mohl zrodit spíše ve stínu středověkých gotických katedrál než v unuděné úpadkové bezbožecké společnosti. Takové je poselství 0 ’Connoryho, poselství starého mládence z Bostonu, který řekl a napsal, že ještě věří, že člověk je stvořen k obrazu Božímu, a že proto má mnoho důvodů být rád na tomto světě. Petr Den pěna při katolických náboženských obřadech; královnu Alžbětu zastupoval kníže z Eldonu, katolík. — A I . února se odebral na věčnost primas Irska, are. z Armaghu kard. Jan D’Alton; bylo mu 80 let. Také při jeho pohřbu byl přítomen zástupce anglikánského primasa dr. Ramseye. Kardinálský sbor má nyní 83 kardinálů: 29 z nich je z Itálie, 54 z ostatního světa. 7 žijících kardinálů jmenoval ještě Pius XI., 31 jich jmenoval Pius XII. a 45 nynější sv* Otec Jan. Na památku rozhodnutí, aby jméno sv. Josefa bylo zařazeno do kánonu mše svaté, papež Jan daroval svůj biskupský prstpn poutnímu místu zasvěcenému Pěstounovi Páně v Kaliszi v polské diecézi vloclavské. Sv. Otec tak chtěl poděkovat polským věřícím za modlitby, které obětovali za zdar koncilu. Z rozhodnutí polských biskupů se po celé první údobí sněmu konaly střídavě vždy v některé farnosti pobožnosti na ten úmysl ve dne v noci. — Své zvláštní požehnání sv. Otec poslal skupině 50 horníků ze solných dolů ve Věličce u Krakova. Horníci mu darovali sošku P. Marie, vytesanou ze solného bloku. Z cs. tisku se dovídáme, že společnost Itálie-SSSR darovala sv. Otci rytinu sovětského umelce Borodina, která byla vystavena na výstavě sovětského umění ve Florencii. Lateránská muzea jsou od 1, února uzavřena. Připravuje se jejich přenesení do nových dvou budov, které budou stát ve Vatikánských zahradách. V Lateránském paláci budou umístěny úřady římské diecéze. Koordinační komise pro předlohy II; vatikánského sněmu začala 21. ledna své práce. Tuto komisi založil sv. Otec 7, prosince a o několik dní později jmenoval její členy. Úkolem komise je sjednotit a uspořádávat práce jednotlivých deseti končilových komisí. Přehlédnuté předlohy budou zaslány všem biskupům a koncilovým Otcům a ti je vrátí se svými poznámkami. Až o těchto opravených a doplněných předlohách se bude jednat na druhém sněmovním období.. Mnoho biskupů vyzvalo své věřící, aby se připojili k Světové oktávů modliteb za jednotu křesťanů v Kristově Církvi, konané od 18. do 25. ledna. Modlit se za jednotu křesťanů znamená modlit se za zdar koncilu, pravil mj. biskup z Montpellier ve Francii. Oktáva byla též příležitostí k nejrůznějším schůzkám mezi křesťany různých vyznání. V Londýně na známé Trafalgar Square se společné pobožnosti zúčastnilo přes 1000 osob. V rámci Oktávy uspořádali sv. Otci ve Vatikáně pěvecký koncert bohoslovci a kněží římských kolejí východního obřadu. Tak bohoslovci a kněží koleje Rusika, jejímž rektorem je náš P. Josef Olsr, zazpívali staroruský lidový zpěv Kalinka. 15 miliónů katolických rodin se zavázalo, že se budou denné modlit společné růženec. Oznámil to velký propagátor tohoto křížového tažení modlitby růžence American P. Patrik Peyton. Péčí katolické mezinárodní university Pro Deo byla uspořádána v Símě bratrská agapé; zúčastnili se jí zástupci 21 náboženských skupin ze 70 různých národů. Hlavním řečníkem byl kard. Augustin Bea, předseda končilového sekretariátu pro jednotu křesťanů. Kard. Bea dlel koncem ledna v Dánsku ; pozvalo ho sdružení dánských evangelických studentů. Mluvil o II. vatikánském sněmu a o otázce jednoty křesťanů. Jeho druhé přednášce v Kopenhagenu byli též přítomni čtyři biskupové dánské luterské církve, ministryně pro církevní záležitosti a asi 50 evangelických duchovních. V soukromé audienci ho přijal král Fridrich IX. Bylo to poprvé od r. 1536, že do Dánska zavítal oficiálně vysoký katolický církevní hodnostář. 67 [pageend19]V ČESKOSLOVENSKU NÁBOŽENSKÉ ZPRÁVY Katolické noviny zahájily cyrilometodějský rok seriálem článků dr. Antonína Salajky o pramenech k životopisu našich věrozvěstů. Dr. Salajka napsal též článek do lednového čísla Duchovního pastýře. Z tohoto článku se dovídáme, že se svátek sv. Cyrila a Metoděje v našich zemích původně slavil už 9. března, ale na žádost olomouckého arcibiskupa kard. Fůrstenberga Sv. stolice ho přeložila na 5. červenec. V katolickém světě mimo slovanské národy se slaví tento svátek 7. července, jak to rozhodl papež Lev XIII. — Do Lid. demokracie z 1. ledna napsal dr. Cibulka článek » Cyrilometodějské výročí«. V rámci oslav cyrilometodějského výročí se bude konat od 1. do 5. října v Brně v Muzeu dělnického hnutí mezinárodní konference, na níž zahraniční vědci z oboru archeologie, historie, právní vědy, j azykovědy a literární vědy porovnají své názory se závěry čs. odborníků. V srpnu až říjnu bude v brněnském Domě umělců instalována výstava o politickém, kulturním a historickém významu Velké Moravy. Duchovní pastýř v lednu přinesl fotografie účastníků na koncilu v Římě a jak byli potom přivítáni na Ruzyňském letišti. Úvodník o sněmu napsal sekretář CMV Beneš; neopominul se zmínit o bídě, kterou v Římě viděl; podle něho koncil bude jednat hlavně o míru, zákazu atomových zbraní a o odsouzení války. O teologických otázkách se nezmiňuje. • Komentář k prvnímu údobí koncilu přineslo Rudé právo 3. ledna. Poměrně uctivě mluví o Janu XXIII., který prý » zastává rozumnější stanovisko než jeho předchůdce Pius XIL « ; ale katolická církev nepřestává velebit soukromé vlastnictví, vykořisťování pracujících, reakční diktátorské režimy nebo kolonialismus ; nehodlá opustit své místo mezi politickými silami starého světa. • První Čech, který vstoupil na půdu Vietnamu, byl františkánský mnich bratr Oldřich, který putoval od roku 1316 do roku 1330 východními zeměmi. O králi oné země píše, že měl na dvě stě synů a dcer. V rozhlasové úvaze nad pololetním vysvědčením vybízeli k jednotě ve výchově. Za těmito krásně znějícími slovy se skrývá nový útok proti rodičům, kteří své děti vychovávají v náboženském duchu, napravují bezbožecký výklad učitelů nebo posílají děti do náboženství. • Ateistickým fejetonem začala Praha svá vysílání v tomto roce. Jakýsi Jan Kloboučník »vítal nové občánky do života «, mluvil o zpétečnickosti náboženských názorů, ale přiznal, že komunismus nedovede odpovědět na otázku, odkud a proč je člověk na světě. • Artia, nakladatelství pro cizinu, vydalo monografii A. Homolky o proslulém obrazu Albrechta Důrera » Slavnost růžencová «. Obraz patřil Strahovskému klášteru. • Karel Veliký, který se uctívá jako světec v diecézích cášské a osnabrůcké, byl biřmovacím patronem Karla IV. Karla Velikého též vyobrazil mistr Dětřich v karlštejnské kapli v řadách tzv. » nebeského vojska « ; on je též spolupatronem augustiniánského mariánského kostela na Karlově na Novém Městě pražském. Do českého kalendáře, na 30. leden, jméno Karla Velikého proniklo kolem r. 1410. • Býv. cisterciácký klášter ve Zlaté Koruně byl založen před 600 lety. Je zachována zakládací a nadační listina Přemysla Otakara II. z r. 1263. Od ledna vstoupily v platnost nové předpisy o umělém přerušení těhotenství. Režim otevřeně přiznává, že ženy žádají z 85% o přerušení z jiných důvodů než zdravotních. Třebas se loni za prvních devět měsíců počet potratů snížil ve srovnání s předcházejícím rokem, přece jen jich bylo 67 490. Proto bude povolování k potratu zpřísněno žádost musí být podána v okrese trvalého bydliště a zavádí se poplatek 200 až 500 K čs; jen zákrok nutný ze zdravotních důvodů je bezplatný. ■ Do kalendáře Lidové demokracie na rok 1963 napsal úvodník ministr Plojhar. Mezi » poučné mezníky lidské historie « patří 125. výročí Komunistického manifestu, 45. výročí rozpadu Rakouska-Uherska (prý následek Velké socialistické říjnové revoluce), 25 let od Mnichova, ale marně hledáme zmínku výročí příchodu sv. Cyrila a Metoděje na Moravu. Kalendář 0 175 stranách, vydaný v nákladu 100 200 výtisků, stojí 8 Kčs. Kdy přišli sv. Cyril a Metoděj na Moravu ? Prof. dr. J. Cibulka v přednášce v Národním muzeu hájil názor, že sv. Cyril a Metoděj přišli na Moravu až r. 864. Lze předpokládat, že kníže Rastislav poslal žádost o věrozvěsty do Říma r. 862 a do Cařihradu r. 863. Konstantin a Metoděj se musili připravit na nové působení i na cestu; nastoupili ji pravděpodobně, až když uplynula zima, na jaře 864, takže na Moravě byli uvítáni někdy v druhém čtvrtletí r. 864. Ke stejnému zjištění lze dojít, jestliže vezmeme v úvahu spolehlivé datování příchodu sv. bratří do Říma v druhé polovině prosince r. 867. Odečteme-li od tohoto data cestu, jež mohla trvat kolem 30 dnů i se zastávkami u knížete Kocela (jeden měsíc) a v Benátkách (půl měsíce) a dále čtyřicetiměsíční působení na Moravě, dospějeme opět k tomu, že Konstantin a Metoděj dorazili na Moravu ve druhém čtvrtletí r. 864 (LD 25. ledna). RŮZNÉ ZPRÁVY Lednová sibiřská zima, které řádila v celé Evropě, měla v ČSSR následky přímo katastrofální. Přesto, že horníci rubali uhlí nad plán, pro domácí spotřebitele ho dost nebylo : v Praze, podle Lid. demokracie, je dávali jen těm, kdo už opravdu neměli čím topit. A nebylo ani elektřiny ; prý to zavinil suchý podzim, nepodařilo se stabilizovat provoz nových elektráren a na přehradách nebylo dost vody — na přehradě Orlíku spotřebovali zásobu vody, která měla stačit do března, už 27. prosince, 9. ledna měla Vltava jen čtvrtinu normálního stavu vody. Už koncem prosince vybízeli v tisku a rozhlase, aby se šetřilo proudem; nedlouho potom přišly přísné rozkazy : v Praze museli omezit osvětlení na polovinu v úřadech, školách a podobných místnostech; úplně musely být vyřazeny — prý do konce března — neonové reklamy, výkladní skříně mohly být osvětleny z jedné čtvrtiny a po uzavření obchodů měly úplně zhasnout, radikálně omezit i osvětlení ulic, chodeb, v kancelářích užívat jen stolních lamp, prostě svítit jen, když je tma. Byla omezena rozhlasová i televizní vysílání; v rozhlase dvakrát uspořádali » černou pětiminutovku « a pak »tříčtvrti- hodinku «, při nichž posluchači měli vypnout všechen proud a jen poslouchat — po tomto » černém pořadu <c pověděli, že se ušetřilo 55 a 76 megawatů. V závodech zesílili noční směny, jinde v neděli napracovali čas, kterého nemohlo být využito přes týden, a ve Studénce dali dělníkům dovolenou. Svazácké kontrolní hlídky bděly nad tím, aby se elektřinou neplýtvalo. A komu se tato opatření zdála drastická, toho těšili, že na Západě mají nedostatek proudu daleko větší, tam dochází k » vyloženému vypínání celých měst a čtvrtí«, kdežto v CSSR prý všecka opatření byla řádně připravena, takže ve většině případů se daří zvládnout situaci, bez podstatného narušování života. Na Západě prý musí prodloužit pololetní prázdniny pro nedostatek uhlí — nakonec to museli udělat 1 v ČSSR ; studentům pražské techniky radil rektorát, aby šli na brigádu odhazovat sníh, vykládat vagóny nebo uvolňovat železniční tratě ; některé vlaky, zvi. na Moravě a Slovensku, byly zrušeny, mezi Brnem a Českou Třebovou dva nákladní vlaky zamrzly. Ve dnech největšího nedostatku proudu pomohlo Maďarsko, Polsko a Ukrajina ; Rakousko vyšlo vstříc tím, že dalo souhlas, aby proud, odebraný loni, byl mu vrácen až příští rok. Jen v jedné věci se proudem plýtvalo dále : v rušení zahraničního rozhlasu. Zaokrouhlení maloobchodnických cen, jak ukázala zkušenost, znamenalo zvýšení ceň, zvláště u zboží, které nepatří 68 [pageend20]k naprosto nutným věcem k životu, jako u ledniček, náhradních součástek k motorovým vozidlům, u některého koření, čočky, cukrovinek a kávy. Ostatně prý cena tohoto zboží byla příliš nízká. Zvýšeny byly ceny služeb u holičů a v prádelnách; z dotazů zaslaných redakci deníků je vidět, že čtenářům je způsob zaokrouhlování záhadou. • V lednu vykonal president Novotný velkou cestu státy Dálného východu ; navštívil Indonésii, Kambodžu, Barmu a Vietnam. Ještě před jeho odjezdem došlo k změnám ve vládě ; novými ministry byli jmenováni : Josef Pešl ministrem těžkého strojírenství, inž. Samuel Takáč ministrem pro výstavbu, František Vokáč ministrem dopravy a František Hamouz ministrem zahraničního obchodu. Též byly provedeny změny v složení ústředních orgánů pro řízení odvětví paliv, energetiky, dopravy a spojů. Byla dále založena Komise tJV strany a vlády pro řízení zemědělské výroby a Ústřední správa pro rozvoj místního hospodářství. • 3. ledna zahynulo na dole Kateřina v Modlanech v Severočeském hnědouhelném revíru 15 horníků. • Na dny 15. až 19. května svolalo ÚRO do Prahy V. vseodborový sjezd; zúčastní se ho na 1600 delegátů, é Loni bylo v ČSSR 6 a půl tisíce požárů, které způsobily škody ve výši 110 miliónů Kčs; zahynulo při nich 133 osob a 666 jich bylo zraněno. • Kubánská letecká společnost uskutečnila loni 122 letů mezi Prahou a Havanou. Bylo přepraveno 7309 osob a téměř 170 000 kg nákladu. • Za poslední tři roky zastavěním a záborem pro nové průmyslové závody ubylo 33 000 ha orné půdy. Jen 18 % z celého počtu obyvatel pracuje v zemědělství. V rozhlase si též stěžovali, že mnoho nezemědělských závodů zaměstnává zemědělské odborníky, i vysokoškoláky. Národní shromáždění schválilo zákon o zemédélské dani, kterým budou postiženi zvláště soukromí vinaři — prý prodejem přímo spotřebitelům hromadili neoprávněné zisky, a zákon o boji proti alkoholismu, zvi. u mladistvých. Nebude dovoleno prodávat nebo podávat alkoholické nápoje osobám pod 18 let. K 1. lednu 1962 bylo v ČSSR evidováno 68 114 opilců, z toho 934 mladistvých. Lid. demokracie z konce ledna si pochvaluje, že v horských chatách stojí litr piva a vína o 7 Kčs víc, o kořalkách ani nemluvě. • Od 5. do 14. dubna se bude konat v Praze mistrovství světa v stolním tenisu. • Německý týdeník Volksbote píše, že z Prahy denně vysílají španělský, italsky a řecký pro dělníky, kteří pracují v NSR ; kdo odpoví na některou z pořádaných anket, dostane brzy zásilku propagačního komunistického materiálu. Nabádají je k sabotážím; poctivou prací prý by připravovali třetí světovou válku. V prosinci při zhoršení vztahů mezi Moskvou a Pekingem bylo vykázáno z Prahy 43 čínských studentů. Několik jich bylo předtím i zatčeno, protože prý se pohrdlivě vyjádřili o ústupu Chruščovově v záležitosti Kuby. Čínský velvyslanec na pokyn ěs. úřadů opustil Prahu a též čs, vláda odvolala svého velvyslance (Sudetendeutsche Zeitung). • Půlkilogramová vánoční kolekce » Maryša « stála v ČSSR 65 Kčs, tedy 8 dolarů; čokoládová prasátka plněná bombóny, vážící 200 dkg, stála 17,50 Kčs. Ovoce bylo objednáno z Afgánistánu, ale nedošlo včas, samozřejmě pro poruchy v dopravě v kapitalistických státech. • Před vánočními svátky stály v Praze od rána do večera fronty před tuzexovými obchody. V Praze samé jsou tři prodejny : v Palackého ulici (textilie), na Tylově náměstí (potraviny) a v Rytířské ulici (opotřebované zboží). V Čechách je kromě toho ještě prodejna Tuzexu v Karlových Varech (hotel Moskva, dříve Pupp). Na celé Moravě je však jediná prodejna v Brně, kdežto pro Slovensko jsou čtyři: v Bratislavě, v Košicích, v Prešově a v Žilině. • Zásobovací potíže jsou tak veliké, že ani po vánocích se ještě nevybírá clo z balíčků s ovocem do 5 kg. Příjemce platí jen poplatek 11 Kčs při dodání. Z masa a salámu se platí clo 10 Kčs za kilogram, kdežto za čokoládu a kávu musí adresát zaplatit více, než to stojí v obchodě. Ze starého textilu se žádá clo 50 Kčs za kilogram. • Advokátní poradna c. 1, Praha 1, Národní 32, uveřejňuje pravidelně v novinách jména Cechů zemřelých v cizině, kteří zanechali majetek, a vyjmenovává příbuzné z ČSSR, kteří se mají o pozůstalost hlásit. KULTURNÍ ZPRÁVY Letos poprvé vstoupil v platnost nový způsob rozmisťování mládeže do učebního poměru a na studia. Na besedě s novináři pravil náměstek min. školství V. Hendrych, že loni nebyl splněn » plán « pro učebné poměry ani pro přednostní obory. Letos vyjde ze základních devítiletých škol 209 115 absolventů a z nich 64% má být umístěno do učňovského poměru. Hendrych si též stěžoval na to, že humanitní obory jsou přeplněny stále — Karlova universita má pro příští rok více než trojnásobný počet přihlášek, kdežto v technických oborech je trvalý nedostatek uchazečů. • Kroměříž slaví letos 700 let svého vzniku. Oslavy zobrazí hospodářský, politický a kulturní rozvoj města. Ve státním — dříve arcibiskupském — zámku bude uspořádána výstava » 700 let města Kroměříže «; jiná výstava připomene 90. narozeniny kroměřížského rodáka Maxe Svabinského. • Staročeský žaltář ze 13. stol. sloužil jako přímý vzor k pořízení vzácného staropolského žaltáře Florián- ského. Podrobným srovnáním obojího znění dospěl k tomuto zjištění Vladimír Kyas v knize » Česká předloha staropolského žaltáře vydané r. 1962 Čs. akademií věd. • Skupina českých a ruských jazykozpytců pracuje na první historické mluvnici tamilstiny. Nejstarší nápisy tohoto jazyka sahají do 3. stol. před Kr. a v Indii se dosud touto řečí mluví. • 200 publikací v 15 světových jazycích v celkovém nákladě milión a půl výtisků vydalo pražské nakladatelství pro zahraničí Artia. Nejdražší kniha byla » Kouzelná zahrada « od Jiřího Trnky, nejúspěšnější » Světové malířství v ermitáži«, věnovaná holandskému malířství. • Milotický zámek na Slováčku se má změnit ve vzorný zámek barokního slohu s expozicí barokních plastik. K obnově je též navržena tvrz v Čejkovicích a Ždánický zámek. • Návrhy na řešení výstavby okolí Národního divadla poslalo 106 architektů. S návrhy bude veřejnost seznámena na výstavě. • K 100. výročí narození Karla Kovařovice — 9. prosince m. r. — uvedlo Národní divadlo nové nastudování opery » Psohlavci«. • V nakladatelství » Orbis « vyšlo koncem ledna II. opravené vydání »Dějin Československa«, které zachycuje poprvé z marxistického hlediska dějiny naší vlasti od prvních stop lidského života u nás až po dnešek. • V seriálu Spisy filosofické fakulty v Brně vyšla kniha Lubomíra Nového » Filosofie T. G. Masaryka «; je to prý objektivní posouzení Masaryka a » masarykismu « očima dneška. • B. Havránek, profesor na Karlově universitě, ředitel Ústavu pro jazyk český a jeden z nej významnějších českých slavistů, se dožil 30. ledna sedmdesáti let. • Muzeum V. I. Lenina v Lidovém domě v Hybernské ulici v Praze slavilo 10. výročí. Středem muzea je místnost, v které se r. 1912 konala 6. konference soc. dem. dělnické strany Ruska za předsednictví Leninova. Je vystavena fotokopie Leninovy závěti, známé pod názvem » Dopis V. I. Lenina sjezdu «. V EXILU A JINDE VE SVĚTĚ ANGLIE, — V neděli 20. ledna místo obvyklých bohoslužeb v kapli na Farmstreet se naši krajané zúčastnili mše svaté, kterou ve francouzském kostele na Leicester Square sloužil Ukrajinec dp. Štěpán Oracz ; obětovali jsme ji za sjednocení křesťanů v jedné Kristově Církvi. • Na svátek Neposkvrněného početí jsme pochovali sl. Bedřisku Držkovou, která zemřela náhle 5. prosince. Zádušní mši svátou u P. Marie Vítězné sloužil dp. Rochla. Velký počet krajanů, kteří ji přišli doprovodit na její poslední cestě, a projevy nad hrobem ukázaly, jak velkou lásku si získala. Spolek čs, žen se jí postaral o pěkný pohřeb a děti z wimbledonské školy, kde pomáhala vyučovat, daly za ni sloužit mši svátou v naší kapli 23. listopadu. • Prázdninový tábor u moře v St. Mary’s, New Romney, bude letos od 16. do 30. srpna. • Své pohostinství českým rodinám nabízí v létě Svatováclavský dům ve Folkestone. fl 69 [pageend21]RAKOUSKO. •— Dp, Ant. Strnad, předseda Jednoty sv. Metoděje, při své jubilejní mši svaté. Přisluhují mu otcové těšitelé, kteří ve svém kostele na Rennwegu se starají o duchovní blaho našich krajanů nad Dunajem; vidíme dp. Dominika a vdp. generálního představeného těšitelů Labré, RAKOUSKO. — Jednota sv. Metodeje ohlásila pořad svých letošních tradičních poutí: 26, května putují naši čeští vídeňští krajané do Maria Ellend, 30. června do Wolfsthalu, ve dnech od 15. - 28. července se zúčastní cyrilometodějské pouti do Říma a cestou se zastaví i na jiných památných místech v Itálii; 25. srpna si vykonají pout na Hafnerberg a 15. září členové Třetího řádu sv. Františka putují k P. Marii do Maria Lanzendorfu. . 6. ledna oslavil 50. výročí kněžství a 75 let života předseda Jednoty sv. Metoděje dp. rada Antonín Strnad. Svou jubilejní mši svátou sloužil v českém kostele na Rennwegu; chrámový sbor VI. odboru JSM ze 17. okresu zazpíval za řízení p. Josefa Hrabánka » Halíkovu vánoční mši« i s orchestrem. Generální superior řeh. společnosti těšitelů dp. Labré děkoval jubi- lantovi za všechnu jeho práci ve prospěch českých katolíků. Dp. Strnad se narodil ve Vídni, z vlastní zkušenosti tedy poznal význam krajanských spolků, které se staly Čechům ve Vídni druhým domovem. Na kněze byl vysvěcen 14. července 1912 v Římě. Pracoval na různých místech ve Vídni i na venkově, za I, světové války byl voj. duchovním v Jugoslávii a Albánii. Třebas byl dost zaneprázdněn jinými kněžskými povinnostmi, rád se ujal vyučování náboženství na českých Školách, byl dětem dobrým rádcem a ty ho měly rády, i když vyrostly. R. 1950 byl zvolen předsedou Jednoty sv. Metoděje, která se stará o duchovní blaho našich krajanů na Dunaji. K jeho jubilejím mu přejí hodně zdraví, síly a Božího požehnání, aby ještě dlouhá léta mohl mezi nimi pracovat. It MAĎARŠTÍ biskupové, kteří byli na zasedáních II. vat. koncilu, přivezli svým věřícím poselství sv. Otce : ujišťuje je, že denně na ně vzpomíná v modlitbě ; vyslovuje přání, aby na příští zasedání mohli přijet opravdu všichni maďarští biskupové a přinést mu radostné zprávy o stavu katolické Církve. POLSKO. — Katolická universita v Lubline, jediné katolické vysoké učiliště v zemích za železnou oponou, má v nynějším akademickém roce 1723 studentů : 482 na fakultě teologické, 726 na fakultě humanistických věd a filologie, 456 na fakultě křesťanské filosofie a 59 na fakultě církevního práva. Ze SÚDÁNU bylo do konce ledna vypovězeno na sto katolických misionářů a řeholních sester. Proti vypovězení protestovala Německá misijní rada u německé spolkové vlády a spolkového sněmu a vyslovuje názor, že Súdán po tomto porušování základních lidských práv nezasluhuje, aby mu byly poskytovány podpory. — Podle nového zákona misionáři nesmějí vykonávat žádnou veřejnou činnost, ani v zemědělství — misionáři se obávají, že tento zákaz jim má znemožnit i práci na zahradě — šířit tiskoviny (tím se míní pravděpodobně i svaté obrázky a modlitební knížky), nic prodávat, ani ne růžence a podobné devocionálie. Nesmí vykonávat opravy na misijních budovách bez výslovného svolení úřadů, které jsou vzdáleny až 200 km; mohou jmenovat nové správce misijních stanic až rok po tom, když to ohlásili — tím se má znemožnit nahrazování vypovězených misionářů. USA. —■ 21. listopadu se konalo v katedrále filadelfské arci- diecéze oficiální vyšetření tělesných pozůstatků služ. Božího Jana Nepomuckého Neumanna, jehož proces blahořečení je už skončen. Beatifikace tohoto našeho krajana, rodáka z Prachatic, která byla původně ohlášena na 19. březen, bude se konat později. V USA je 13 000 katolických skol všech stupňů. Navštěvuje je pět miliónů 971 000 žáků a studentů. — Sester černé pleti je v USA na tisíc. Patří především k řeholním společnostem sester sv. Rodiny v New Orleansu sester oblátek od Boží prozřetelnosti v Baltimore a františkánek od nej čistšího Srdce v New Yorku. V týdnu od 17. do 24, března, před postní nedělí Laetare, se bude konat v katolických kostelích sbírka ve prospěch podniků Americké charity; Loni mohli biskupové poskytnout pomoc v hodnotě 165 miliónů dolarů v 70 zemích světa. NSR. — Péčí historického odboru sdružení našich býv. krajanů německé řeči Ackermann-Gemeinde se konaly v Bran- nenburgu od 31. října do 4. listopadu studijní dny, na nichž promluvila řada odborníků o otázkách souvisících s Protektorátem Čechy a Morava. Mj. o zákonodárství a soudnictví za Protektorátu promluvil dr. Slapnička z Lince; o pronásledování náboženství a českých kněží dr. Alexander Heidler z Mnichova ; o školství dr. Wierer a o českém tisku v Protektoráte red. Miloš Svoboda. Jeden den skončil účastí na mši svaté, obětované za všechny oběti nacistického režimu z řad Čechů i Němců. Objednejte si dřevoryt » Sv. Cyril a Metoděj« Vydavatelství českých benediktinů v exilu (Edizioni Emauz) má na skladě velký výběr výborných reprodukcí starého i nového umění, hlavně českého (svaté obrázky, pohlednice, nejrůznější typy blahopřání dvojitých k velikonocům a k vánocům ; od jednoduchých až po velmi náročné se zlatém). Ceny jsou nízké a katolické spolky mají při větších objednávkách zvláštní slevu. Napište si o katalog. PRÁVĚ VYSEL dřevoryt Štěpána Zavřela: Svatí Cyril a Metoděj, který tvoří podklad obálky Nového života v tomto cyrilometodějském roce. Zarámovaný s nerozbitným sklem stojí 4 dol. nebo patřičnou částku v jiné měně. Poštovné nepočítáme. Pište na adresu : P. Adalberto 0. S. B., San Anselmo, Roma- Ostiense (ITALIA), ★ ★ ★ Přihlásil jste se už na naši cyrilometodějskou pouť do Říma ? Koná se od 19. do 27. července. Plných pět dní bude věnováno prohlídce Věčného města a jeho památek. Pro rodiče dětí, které se zúčastní letních táborů, je to vhodná příležitost, děti přivézt nebo navštívit. Informace podají místní naši duchovní správci, nebo přímo P. Vojtěch Hrubý, Salesiani, Via Marsala 42, Roma (Italia). 70 [pageend22]p o z n á m ky Frázovitost Dostala se mi do rukou neobyčejně zajímavá knížka: Kapitoly z praktické stylistiky (vydal Orbis v Praze). Vyšla v době, kdy lidovědemokratická cenzura trošku popustila literátům uzdu, tj. r. 1957. Jen tak si dovedeme vysvětlit, že autoři měli odvabu na konec položit zvláštní kapitolu o frázovitosti v novinách a časopisech. Je to čtení zábavné i poučné, a proto zde podáme několik úryvků, většinou doslovně. »Nejzávažnějším nedostatkem jazyka tisku v posledních letech je to, že se v něm hodně často setkáváme s frázemi, s frázovitým způsobem vyjadřování,« Knížka pak uvádí úryvek z K. Čapka: »Fráze se definuje jako ustálené rčení; ale řekne-li nám někdo Dobrý večer, nenazveme ho proto ještě frazérem. Miliónkrát už taky bylo řečeno Bolí mě hlava nebo To se ty dny krátí, ale přece to nejsou fráze. Aby se ustálené rčení stalo frází, musí v něm být něco falešného, něco nepravdivého a přepjatého. Z věty, že někomu umřela teta, neudělá frázi ani ten největší tlučhuba; jenomže tlučhuba to neřekne, nýbrž bude hlásat, že nám neúprosná Morana vyrvala jeho milovanou tetinku.« —. » Odpověď na to, z čeho pramení frázovitost, podává nejvýstižněji Karel Poláček: Záliba ve frázích vzniká z neznalosti fakt, z nepřítomnosti myšlenky a nedostatku vlastního úsudku.« A o několik řádků dále se odvážně píše : » Frázovitost vyjadřování v našem tisku v nedávné době značně rozbujela. Převaha všeobecných témat s předem vyřešenou problematikou, dogmatické lpění na formulacích „ kompetentních míst ”, rozmělňování šablonovitě vyráběných směrnic, to vše podporovalo frázovitý způsob vyjadřování. Otřelé, stokrát opakované obraty vyplňovaly celé věty: Obránci míru stále výše pozvedají prapor boje za mír. Z jednotlivých otřelých obratů se sestavovaly celé odstavce : Vysoko pozvedají délnické strany prapory demokracie a národní nezávislosti a vstupuji do čela téch, kteří trhají pouta nesvobody a potupného útisku, do čela těch, kdo jsou odhodlání zvítězit v boji za trvalý mír... Typickým prostředkem frázovitého vyjadřování je stabilní užívání „ maximalistických ” adjektiv v přívlastku : podstatné jméno plány se nutně doplňuje přívlastkem smělé, perspektiva je skvélá, využívání stále sirsí a hlubší, obrovské výsledky, nesmírná pomoc, neustálý růst, mohutná aktivita, vynikající úspěchy, obrovské zásluhy, skvélý rozmach, rychlý vzestup, odhodlaný nástup, neustálý rozvoj, neochabující boj, rozhodující úloha, mocný prostředek, nezvratný důkaz, neutuchající zájem, mistrovské ovládání, neochvějná záštita, nevyčerpatelný zdroj, bezmezná popularita, nebo zase pokrytecké sliby, zločinné záměry, bezuzdné štvaní, nerozborná jednota pracujícího lidu... Dějům vyjádřeným slovesem se zase pravidelně dostává příslovečného určení vyjádřeného příslovcem s obdobnou funkcí: neochvějně uskutečňovat, neúnavné provádět, všemožné rozvíjet, Muhoce promýšlet, bdéle sledovat, důsledné hájit atd.« Spisovatelé knížky, pracovníci Ústavu pro jazyk český (F. Daneš, L. Doležel, K. Hausenblas a F. Váhala), jdou ve své kritice ještě dále, když píšou: » Z bezmyšlenkovitého navázání různých vyjádření vznikají někdy obraty, jejichž významové spojení je absurdní, nesmyslné a svou neočekávaností komické.« Příklady; Tento čin byl vsak zlatým hřebem do jeho rakve ; zub času už vyléčil mnohou ránu. (Odjinud vyjímáme: Celý život nosil kalich utrpení na svých bedrech) Z jednoho úvodníku je vyňata tato podařená věta : Nékteré kapitalistické kruhy přikládají nová polínka do ohne, aby břečka studené války byla jesté o několik stupňů teplejší. Knížka smutně uzavírá své výklady takto: » Ozdravění našeho tisku po této stránce nebude snadné. Vykořenění frází nezávisí také jenom na celkové situaci, ale i na návycích, schopnostech, věcných i jazykových znalostech a pracovní svědomitosti jednotlivých pisatelů, « Toto tedy bylo napsáno před šesti lety. Komu přijdou do rukou komunistické tiskoviny současné, pozná hned, že se za tu dobu psaní nezlepšilo, fráze tam bujejí dále. Vysvětlení není těžké. Už na začátku jsme slyšeli, že fráze prozrazuje něco falešného, nepravdivého, nepřítomnost myšlenky a nedostatek vlastního úsudku. A proto se komunismus bez frází neobejde. Bystře a vtipně to vyjádřil Jindřich Středa v poznámce Co zavinuje laureátskou češtinu (NŽ 1957, str. 211): »Literární jazyk roste ze živého přesvědčení, z opravdového názoru na svět. Není možno zdravým jazykem podávat soustavnou nepravdu. Učitel, který by měl nařízeno dokazovat dětem, že dvakrát dvě je pět, že v noci svítí slunce a kocour snáší vejce, by se asi nakonec zbláznil, ale ani předtím by se nevyznacoval jasným, logickým a přesvědčivým přednesem. A toť osud literáta v soustavě, která sama nevěří ve své učení.« Jiří Ryšánek Lid. demokracie přinesla 24. ledna sloupek »Jak se řeč povídá «. Přetiskujeme z něho hlavní část, protože dopoví to, co Ryšánkův článek ke konci jen naznačil: jak to u nás doma vypadá s češtinou dnes. Situace, o které se zmiňuje LD, je tato : Rodíce byli přát k svátkům dědečkovi a babičce. Když vyšli, ptá se jich kluk na některé výrazy z dědečkova vyjadřování, které mu připadají nezvyklé, jako např., proč starý říká spánembohem místo ahoj, A pisatelka k tomu podotýká : Tak jsem se zamyslila nad změnami v živote, ale také nad těmi, kterými prošla česká řeč... Podařilo se nám zbavit cizích zkomolenin, místo nich vsak nastoupily pokrouceniny jiné, české i nečeské, Když jsem jako díté nevedela, kdy přestat s povídáním, napomínala mé babička : » Moc kovořis, dévečko. « Manžel říká klukovi i » Nemluv hlouposti! «, a Vládík odvedle na nej křikne : » Kecáš, inženýre! « Dnes si nechodíme pohovořit, poradit se; chodíme nanášet, vyříkat, nahlásit a dokonce si problémy rozříkáváme. Na každé schůzce, i když je to třeba domovní povídání u nás v prádelné, posloucháme nic neříkající šroubované fráze, které opakuje jeden po druhém, protože snad je to móda jako chlupaté Čepice, snad pohodlnost osvobozující od přemýšlení, snad nedostatek vlastních vyjadřovacích prostředků... Neprofanujme svou mateřštinu ani ob- hroublostmi, ani nic neříkajícími frázemi. Jazykové drobnosti Na podzim 1962 bylo tomu 10 let, co Ústav pro jazyk český (do r. 1945 Kancelář jazyka českého) přešel cele do Československé akademie věd. Ke konci roku 1962 měl v Praze 92 interních pracovníků, jeho pobočka v Brně 6 interních pracovníků. Vedle toho spolupracuje s Ústavem přes 250 externích spolupracovníků pomocných (excerptorů, dopisovatelů apod.). Ústav dokončil r. 1957 základní dílo české lexikografie: Příruční slovník jazyka českého (9 svazků; připravuje se ještě dodatkový svazek, který by je vyrovnal s dnešním stavem slovní zásoby). R. 1960 vyšel 1. svazek Slovníku spisovného jazyka českého (dále vychází v sešitech; dospěl k heslu porozhlédnouti se). Slovník se opírá — podobně jako Příruční slovník — o rozsáhlý, dnes už desetimilionový a stále doplňovaný lístkový archív novodobé spisovné české slovní zásoby, největší slovníkový archív v slovanských zemích vůbec. • Velmi už pokročila příprava Slovníku staré Češtiny; materiálovou základnou je slovníkový archív staročeský (asi milión lístků). I tento archív se dále rozšiřuje, doplňuje se excerpcemi z památek 16. a 17. století. • Letos má vyjít III. svazek Tylovy Bibliografie České lingvistiky (1956-1960). Je to do- 71 [pageend23]d o p isy • d o ta z y • o d p o v Hlásí se nám Katanga Pěkný pozdrav čtenářům NŽ z Katangy, kde jsme v posledních dnech prožili třetí válku, vedenou hordami Spojených národů proti vojákům z Ka- tangy. Píšu vám to proto, že když jste před rokem psali o zdejší druhé válce, zmiňovali jste se pochvalně o tom, co tady provádějí Spojené národy. Rád bych vám tedy objasnil, na koho to pějete chválu. Dokud zde v Katanze nebylo vojsko SN, byl tu mír a pořádek, SN sem přinesly jen bídu, utrpení, hlad a smrt. To se ani nezmiňuji o zásadě, chtít vyřešit problém Konga válkou — zásada, která je těžko slučitelná s křesťanskou morálkou. Tvrdit, že SN vedou jen válku obrannou, k níž byly vyprovokovány vojáky Katangy, anebo že vedou válku proti Union Minière a belgickým kolonialistům, jsou lži, kterými SN klamou svět. Co mě však nejvíc pobuřuje, je způsob, jakým se chovají vojáci SN k bezbrannému obyvatelstvu a jak jsou Jejich zločiny okrašlovány a vysvětlovány světu. Cynický postup SN nachází obdobu jen v jednání nacistů a komunistů. K Evropanům se vojáci chovají slušně ; proti nim se běsnilo ve válce v prosinci 1961. Zuřivost vojáků SN se tentokrát obrací proti domácímu obyvatelstvu v Elisa- bethville. Mnoho jich bylo zavražděno jen pro své politické přesvědčení anebo proto, že bránili svůj majetek nebo svou čest. Mezi zavražděnými jsou i ženy a děti. Habešští vojáci brali v černošských čtvrtích vše, co se jim zlíbilo — i většina misijních stanic v Elisabeth- ville byla postižena, žádná žena nebyla před nimi jistá. Právo tu vůbec neexistuje ; na protesty a odvolání se vám odpoví, že SN nejsou nikomu odpovědny, že děláte nepřátelskou propagandu. Domorodé obyvatelstvo uteklo do okolních lesů — bylo jich přes 50 tisíc ; velká část jich tam je dosud, bez přístřeší, v dešti, zimě, o hladu. Vojáci SN zabrali pro sebe potraviny, které město, samo už napolo vyhlado- sud nejlépe vypracovaná bibliografie filologických oborů u nás a ve slavistice vůbec. • Ústav je však činný i v přímé jazykové výchově nej širších vrstev : za posledních deset let odpověděl v Praze na 161 000 telefonních a 1917 písemných dotazů, v Brně přes 14 000 telefonních a na 400 písemných dotazů. Přesto však Naše řeč (1962, str. 289 n.) přiznává, že se v současné české próze stále více rozmáhají vulgarismy a do spisovného jazyka že vpadá žargon. vělé, chtělo uprchlíkům poslat. A přitom se před celým světem drze lže o velkých humanitních cílech SN v Katanze. Do ciziny projdou jen zprávy cenzurované personálem SN ; je mezi nimi i jeden Čech. Zdejší generální vikář poslal vrchnímu civilnímu veliteli SN pro Elisabethville dopis, kterým protestoval proti znesvěcování kostelů jeho vojáky, proti vpádu do klášterů sester a do nemocnic a proti vraždění bezbranného obyvatelstva. » Co chcete, jsou to děti,« omlouval se velitel. Dobře; ale dávají se střelné zbraně do rukou dětem nebo opilcům ? Teď tu jíme na lístky. Počítá se, že brzy nastane hlad, uměle udržovaný Spojenými národy... Poroučím do vašich modliteb Církev a trpící obyvatelstvo Katangy. M. P., Katanga Poznámka pravopisná V mém posledním příspěvku mi redakce vytiskla slovo » židé« s malým » ž «, kdežto já jsem je psal » Židé «, Oč tu jde a jak se to slovo má psát ? — Mluvíme-li o Češích, Němcích, Francouzích vyznání mojžíšského, píšeme » židé «, jako píšeme » katolíci« a » pravoslavní «. Nazvati takového občana » Židem« znamená tvrdit, že náleží pořád národnosti židovské, že je neasimilovatelný, nepočešti telný : a z toho je možno činiti (ač ani, smýšlíme-li tak, není slušné a dovolené činit) závěr, že dlužno jej utiskovat. Mluvíme-li o středověkém obyvatelstvu židovských městských čtvrtí, které asimilováno nebylo a podle tehdejšího zákonodárství křesťanských národů asimilováno býti nesmělo, tu zajisté mluvíme o národnosti neméně vyhraněné, nežli jaká žila tehdy v Čechách v městských čtvrtích německých: a tudíž píšeme »Židé« jako »Němci«. Mluvíme-li — jako jsem mluvil v onom příspěvku — o židovském obyvatelstvu starověkém, o lidu, který sepsal Starý zákon, Nový zákon a talmud, pak mluvíme ovšem o vyznavačích určitého náboženství, a proto patrně redakce myslí, že napíšeme »židé« jako »pohané « a » muslimové «. Jelikož ale lid ten byl organisován — z vůle Boží, a podle přísných předpisů mojžíšského zákona I — jakožto svébytný národ, s vlastní řečí a vlastním státem, zdá se mi, že náš pravopis se má říditi skutečností židovské národnosti, a že tudíž svatopisci i farizejští protivníci svato- pisců novozákonních byli Židé, a nikoli » židé «. Jindřich Středa Z dopisů Dekuji vám za zasílání vašeho časopisu, ale musím vám sdělit, ze už nemohu uhradit ani ten malý roční příspěvek. Rodinné poměry a choroba mého muže me nutí k velké šetrnosti. Proto mi raději Nový život neposílejte. J, S,, Nemecko Budeme ho posílat dál, protože víme, že naši čtenáři, kteří jsou na tom lépe, rádi zaplatí předplatné podpůrné ; tak nám umožní posílat NŽ i těm, kdo si ho předplatit nemohou. Byl jsem loni dvakrát na Sv. Hostýně. Poprvé na jaře, na pátou neděli po velikonocích. Na tuto neděli chodívalo od nás procesí. Teď už nechodí. Po druhé jsem tam byl v srpnu. Bylo oslavováno padesáté výročí korunovace sochy P. Marie. Byl jsem tehdy přítomen před padesáti lety s rodiči. Od té doby se tam mnoho změnilo. Schodiště bylo postaveno od kostela až k vodě, ale dnes už je hodně sešlé, potřebovalo by velké opravy. Postaven byl hotel a noclehárny —• bohužel slouží jen turistům. Zůstali jsme přes celou noc v kostele. Při výročí oslavy bylo tam tu neděli nejméně sto tisíc poutníků, na tisíce aut a motorek, takže celá hora byla jimi jako poseta. (Z ČSSR) Redakci došlo Stanislav Šmelhaus, Velehradské zvony. Básně. K jubilejnímu cyrilometodějskému roku vydal Český umělecký klub v Chicagu pod záštitou Národního svazu českých katolíků. Má na skladě : Stanley Šmelhaus, 2406 S. Austin Boulevard, Cicero 50, 111. USA, Vilém Hünermann, Hořící oheň. Svatý Pius X. Přeložila Jiřina Gantnerová- Frejlachová. Jako 21. svazek své edice » Vigilie « vydala Křesťanská akademie v Římě. Cena 2400 lir nebo 4 dol. Chrysostom Mastik, Podzim v mé štěpnici. Básně. Vydala edice SKLIZEN, Ant. Vlach, Hamburg 13, Postfach 2700. Cena 0,50 dol. Apoštolát modlitby V březnu se modlíme, aby si všichni katolíci byli vědomi, že od obnovy jejich života musí začít obnova Církve, jak ji má způsobit koncil ; úmysl misijní : za Církev ve Vietnamu. PŘÍŠTÍ ČÍSLO, velikonoční, vyjde 20. března. Uzávěrka pro květnové číslo -1. dubna. 3. číslo Nového života vyšlo v Římě 20. února 1963. — Vytiskla P.U.G. Roma, Piazza Pilotta 4. - Italia. [pageend24]