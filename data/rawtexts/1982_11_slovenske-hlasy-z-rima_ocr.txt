Slovenské hlasy z Ríma časopis slovenských katolíkov Ročník XXXI november 1982 Jelisavčan: Máme ďalšieho novokňaza, 2 — Otec arcibiskup Jozef Tomko: Poznámky o zmysle našich dejín, 4 — Hovoria z obrazov, 7 — Mária: Usporiadané manželstvo, 8 — F.S: Nová doba — nové metódy, 9 — He-Va: Moje kráľovstvo nie je z tohto sveta, 10 — Slovenská rodina v šírom svete, 11 — Radosť nemožno internovať, 15 — Svätý Otec nás učí, 16 — Spectator: Krvavé drobničky, 17 — Š. Vragaš: Tajomstvo mojej chudoby, 19 — A. Hlinka: Ocko, urob mi fotku Pánbožkal, 21 — Zo života SÜSCM v Ríme, 22 — Na kultúrnom poli, 23 — Gorazd Zvonický: Komusi samochvála vonia, 24. 11 [pageend1]S POCITOM HLBOKEJ VĎAKY VOČI PÁNU BOHU A S VELKOU RADOSŤOU VÁM OZNAMUJEME, ŽE MÁME ĎALŠIEHO NOVOKŇAZA Volá sa Štefko Tribuljak, Slovák z Dolnej zeme. Gymnaziálne štúdiá — aj s maturitou — absolvoval na seminárnom gymnáziu Slovenského ústavu svätého Cyrila a Metoda v Ríme. Potom vstúpil k saleziánom. Filozofiu a teológiu absolvoval na patričných fakultách v Turíne a v Ríme. Pedagogickú prax si vykonal v kolégiu svätého Jozafáta, tiež v Ríme. Kňazskú vysviacku prijal z rúk záhrebského arcibiskupa Fraňa Kuchariča pri zakľúče- ní eucharistického kongresu v Našiciach, ku ktorej farnosti patrí aj novokňazovo rodisko Jelisavac. Najnovšie je prianím Cirkvi, aby mladík, ktorý sa zasvätil Bohu, bol vysvätený vo svojom rodisku, na radosť svojich spo- lurodákov a na povzbudenie nových povolaní. Pritom ho sprevádzali aj slovenskí saleziánski spolubratia. Kňazom sa stal v nedeľu 19. septembra a primičnú omšu vo svojom rodisku slávil nasledujúcu nedeľu, teda 26. septembra. Pri tejto príležitosti ho sprevádzalo viacero hostí z Ríma, ba odtiaľ prišiel aj slovenský kazateľ. Samozrejme, nemohla vystať kázeň v chorváčtine, nakoľko okolie slovenského Jelisavca je chorvátske. Jeho primície boli udalosťou nielen pre jeho obec, ale aj pre celé okolie. Našickí otcovia františkáni, ktorí obsluhujú Jelisavec ako svoju filiálku, venovali príprave veľkú pozornosť. Nový priestranný kostol bol primerane vyzdobený zvnútra aj zvonka. Primičný sprievod sa pohol z rodičovského domu o štvrť na jedenástu. Novokňa- za sprevádzali krojovaní rodáci a rímski hostia. Pred kostolom stál veľký zástup veriacich, lebo kostol už bol plný. V sakristii už čakali koncelebranti a miništranti. Istá sestrička pripravila a nacvičila spevácky zbor, ktorý zaplnil celý chórus, ba niektorí speváci si našli miesto iba na schodoch. Tri vchody boli otvorené, aby aj veriaci vonku mohli sledovať posvätné obrady. Pred oltárom zaujali miesta najbližší príbuzní novokňaza a malý klérus, ktorý príkladne sledoval celý priebeh slávnosti. Okrem primicianta aj viacerí koncelebranti rozdávali sväté prijímanie v kostolnom priestore a mimo kostola. Na zakončenie primičnej omše novokňaz udeľoval požehnanie a pamiatkový obrázok, ktorý si ľudia pobozkali. Na slávnosť prišlo veľa primiciantových bývalých spolužiakov a školských priateľov, ktorí pri slávnostnom obede prejavili svoju radosť slovenskými piesňami. Zaiste táto udalosť ostane v pamäti všetkých, čo sa jej zúčastnili. Novokňazovi zo srdca želáme plodný apoštolát najmä medzi mládežou podľa príkladu svätého Jána Boska, ktorý za sebou pritiahol aj nášho novokňaza. Ale aj prosme Pána žatvy, aby poslal na svoje pole čím viacej ochotných a veľkodušných žencov. Jelisavčan 2 [pageend2]Vysvetlivky k fotografickým záberom: Fotografia na predchádzajúcej strane predstavuje Otca arcibiskupa Kuchariča, ako vkladá ruky na novosvä- tenca. Tri fotografie na tejto strane zachycujú tri krásne chvíle: koncelebráciu nášho novokňaza v modernom, nedávnom postavenom kostolíku v Je- lisavci, rozdávanie svätého prijímania naším novo- kňazom a udelenie novokňazského požehnania svojej mamičke. PRICHÁDZAM, PANE (novokňazovi Š. Tribuljakovi) Prichádzam, Pane, a to s bytím celým, hoci mi v hrdle viazne vďačný hlas, no ani myslieť sa dnes neosmelím, že k tvojej službe sám som sa stal zrelým, keď z ľudskej kukly vyďobal sa kňaz. Pritúľ si k hrudi kňaza gestom vrelým, veď jediný si kňazský predobraz! Na teba každým tepom srdca cielim a dúfam, že aj zástup rozveselím, čo šušká si: Hľa, je to jeden z nás! Z ruží a z chvojí veniec nad priečelím je pre mňa znakom obetí a krás. V ústrety krížu idem krokom smelým zovretý ľuďmi ako rojom včelím... Sú tvoji, ty ich so mnou pas a spas! Buď vo mne vždy, a do teba ich vtelím, by nikomu z nich neublížil plaz, ktorému tvojím svätým slovom čelím, kým všetky možné rany nezacelím a nezažehnám z duší ľad a mráz. Kríž nechávam si a chlieb iným delím, ako na zemi ty si robil raz. Čo rozbilo sa, ešte rýchlo stmelím, a keď už letkom vozvýš zaševelím, aj mňa pusť dnu, veď, Pane, som tvoj kňaz! Rím 17. októbra 1982 Gorazd Zvonický 3 [pageend3]Otec arcibiskup Jozef Tomko pri stretnutiach s našimi krajanmi v Eiiwangene a v Einsiedelne (18. a 19. septembra t.r.) predniesol túto pozoruhodnú prednášku, ktorú radi uverejňujeme pre jej podnetné myšlienky. Keď Ján Pavol II., prvý slovanský pápež, prehlásil svätých Cyrila a Metoda za spolupatrónov Európy popri Benediktovi, patriarchovi Západu, urobil tým gesto plné mnohorakého významu. Predovšetkým splatil dlh historickej spravodlivosti, keď slávnostne uznal ich podiel na obrátení takmer polovice Európy. Nejde však iba o podlžnosť histórii. Ján Pavol II. upozornil na kultúrny význam cyrilometodského diela a na trvalé účinky ich ducha a tradície u slovanských národov. Tak zároveň naznačil, ktorým smerom sa má v budúcnosti uberať obnova Európy, ak má nadväzovať na zdravé korene a na osvedčené hodnoty. Pre všetky európske národy, ale najmä pre slovanské, ktoré vďačia svätému Cyrilovi a Metodovi za základy svojej kultúry, sa kladie teda otázka, aký je a aký má byť ich prínos pre vnútornú obnovu nášho starého kontinentu. Pre nás Slovákov, ktorí sme jednými z najpriamejších dedičov cylilometodského bohatstva, dostáva táto otázka ešte nástojčivejší ráz: Dostali sme my niečo svojrázneho z tohto dedičstva? Voľačo, čo prerástlo naše kultúrne žitie a bytie, čo nám vrástlo do charakteru, do kultúrneho a náboženského prejavu, jedným slovom do duše, niečo hodnotné, trvalé, vzácne, čo sa môže stať naším cenným prínosom pri stavbe novej Európy? Sú to vlastne otázky okolo zmyslu našich dejín. Všetci chápeme, aký význam môže mať taká úvaha najmä pre nás Slovákov, čo žijeme v západnej Európe, pre zachovanie nášho svojrázu a zároveň pre pozitívne prispenie k vývinu Európy. K tomu iba niekoľko podnetných poznámok na zarámovanie ďalších úvah a ako úvod k problematike zmyslu slovenských dejín a našej prítomnosti v dnešnom európskom kontexte. Niekoľko pohľadov na dnešnú Európu Začnime s najnápadnejšími črtami jej dnešného stavu. Západnú Európu charakterizuje civilizácia bla- hobvtu so všetkými sprievodnými zjavmi, ako je pôžitkárstvo, praktický materializmus, všeobecný pokles obyvateľstva zavinený vždy nižšou pôrodnosťou, silný prisťahovalecký príliv robotníkov z iných krajín (z východnej Európy, Afriky, Malej Ázie) a mnohé iné, aj pozitívne zjavy. Nech je akokoľvek, niektorí špecialisti v dejinách civilizácie (Oswald Spengler, Arnold Toynbee, Pitirim Sorokin, Christopher Dawson, On. Anderle) vidia tu náznaky akejsi ustatosti a úpadok západnej civilizácie. A naozaj sa zdá, že západná Európa na medzinárodnom poli v politike, v kultúre, v ekonómii a spoločenskom zriadení stráca pomaly svoj význam a svoju prevahu. Východnú Európu ovláda materialistická ideológia ako mocenský politicko-sociálny nátlak režimu, ktorý nie je schopný zaistiť hospodársky blahobyt; ideológia, podopretá vládnou mocou, ktorá často podlieha pokušeniam zvalcovať každý slobodnejší prejav kultúry, myslenia, náboženstva a umenia a ktorá dovoľuje alebo aspoň favorizuje iba úradnú kultúru podľa šablóny, odsúdenú na jalovosť. Okrem toho celou Európou od severu na juh prebieha priehlbina, ktorú vyorala a ustálila jaltská konferencia. Jalta takto sankcionovala nielen rozštiepenie Európy na Východnú a Západnú, ale aj neprirodzené rozdelenie sveta na dva bloky, na Východ a na Západ. Víťazné veľmoci po druhej svetovej vojne nanútili Európe situáciu, ktorú sťažuje vzájomná nedôvera a odlúčenosť, priam drasticky znázornená berlínskym múrom a ohradou z pichľavých drôtov, ktorá delí Európu a svet na dvoje. Dnešná nanútená izolácia Východnej Európy, ktorá je z väčšej časti slovanská, čiastočne ospravedlňuje ľahostajnosť a nezáujem Západnej Európy voči slovanskému svetu, hoci v minulosti tam prevládala západná kultúra. Pravda, Západ vedel o Východe pramálo a na kultúrnej mape východnej Európy nebolo údajov ako kedysi za antického Ríma, keď na mape onej časti Európy stál jediný nápis: Hie sunt leones — tu bývajú levy. Predsa však u rozličných vrstiev nikdy nechýbal celkom záujem o slovanský svet, ako ani dnes nechýba túžba, vôľa alebo aspoň myšlienka obnoviť jednotu Európy, a to nielen Západnej, vrátiť Európu k jej pôvodnému poslaniu v spoločenstve národov, pomôcť Európe nájsť vlastnú dušu, samozrejme, celej Európe. 4 POZNÁMKY O ZMYSLE NAŠICH DEJÍN [pageend4]Dnešok sa živí minulosťou Ale ako prekonať terajší stav krízy, rozdelenosti, ustatosti a úpadku, v ktorom sa ocíta Európa? Mnohí sú presvedčení, že prítomnosť nemožno odseknúť od minulosti, že dejiny sa uberajú skôr súvislým vývojom než násilnými prevratmi, že obnova vlastne spočíva v návrate k hodnotám skrytým v minulosti, ku koreňom vlastného bytia. Samozrejme, keď hovoríme o dejinách, nesmieme myslieť iba na kalendár vojen a na menoslov panovníkov. Nám tu ide o vývoj kultúry, o životné prejavy národov a ich génia, o ich tradície v postupe časov. Život národov môžeme prirovnať bujnej lúke s podzemnými vodnými žilami, ktoré živia jej bujnosť, a to sú tie skryté hodnoty. V tomto poňatí, vlastnom veľkým historiografom, ktorí majú zdravý zmysel pre dejiny a bystrý postrech pre vývojové etapy kultúry, zmýšľania a ducha (už sme spomenuli Toynbea a Sorokina), aké sú tie podzemné žily, ideály a hodnoty a zdroje živej vody, ktoré môžu osviežiť a oživiť ustatú tvár zostarnutej Európy? Dve tradície Európy? Na tomto mieste sa nastoľuje jedna základná otázka: Európa má naozaj také hodnoty a spoločné korene? Môže sa hovoriť o jednej jedinej Európe, alebo jestvujú dve Európy, alebo máme pred sebou pestrú mozaiku Európy pozliepanej z rozličných vlastí? Bolo treba zvoliť prvého slovanského pápeža, citlivého na hodnoty národa ako etnika a kultúry ako duše národa (stačí spomenúť pápežovu dôležitú reč v UNESCO), aby sa obrátila pozornosť na spoločné kultúrne korene Európy, ktoré sa v dejinách prejavili v dvoch doplňujúcich sa a k sebe patriacich vetvách. V podstate ide o dve zvýraznenia jedinej kresťanskej civilizácie, z ktorej čerpal a ešte stále čerpá starý európsky strom. Ján Pavol II. vyjadril tento svoj pojem o dejinách a o skutočnostiach Európy, keď na sklonku roku 1980, venovanému patrónovi Európy svätému Benediktovi, slávnostným dekrétom z 30. decembra 1980 k patriarchovi Západu pridal ako spolupatró- nov Európy dvoch svätých bratov byzantského pôvodu Cyrila a Metoda. Týmto činom vari chcel obohatiť liturgiu ich sviatku alebo zaviesť nové pobožnosti na ich počesť? Alebo chcel dať výraz nejakej estetickej záľube v archeológii a v dejinách kultúry? A či mu blysla hlavou mesiánská vízia dejín, taká lichotivá niektorým slovanským spisovateľom, ako je napr. Soloviev alebo Mickiewicz? Vôbec nie! Pápežský dokument značí návrat k pôvodnej a pravej európskej inšpirácii, ktorá sa živí zo spoločného zdroja kultúrnej a náboženskej tradície, z ktorého sa ustavične živila európska civilizácia či už očividne a či nebadane. Z tohto hľadiska tradícia, dejiny a kultúra slovanských národov sú nevyhnutným východiskom k oživeniu povedomia, že hlboké korene, ktoré spájajú rozličné národy nášho starého svetadiela, sú neodškriepiteľné kresťanské. Pápežov dokument takto nadobúda dôležitosť aj ako historické a prorocké gesto pre Európu. Znie ako autentická výzva na návrat k prameňom. Znie ako signál vrátiť sa ku koreňom a otvára nové perspektívy a možnosti vzkriesiť obnovné a plodné energie, z ktorých môžu vyplynúť prekvapujúce výsledky. Jedným slovom, prehlásenie dvoch svätých Bratov za spolupatrónov Európy je zo stránky pápeža výrečným a nesmierne významným: na jednej strane je slávnostným uznaním dvoch kresťanských tradícií, z ktorých čerpá a žije Európa: západná so strediskom v Ríme a východná s rodiskom v Carihrade; na druhej strane je výzvou adresovanou celej Európe, aby uznala a spoznala vlastné korene vo svojom spoločnom a kultúrnom dedičstve, ktoré je v nej zapustené oveľa hlbšie než terajšie neprirodzené a nanútené rozštiepenie. Spojivo medzi vierou a kultúrou Prítomnosť a vplyv kresťanstva v európskych dejinách je takým faktorom, že o ňom nepochybuje nijaký vážny historik, či už veriaci alebo nie. Nejestvujú európske dejiny bez priameho vzťahu ku kresťanstvu. Pri štúdiu dejín európskych národov vidno, ako hlboko prenikla kresťanská viera život, zvyklosti, ustanovizne, jedným slovom celú kultúru jednotlivých národov. No toto spojivo medzi vierou a kultúrou je ešte zjavnejšie v dejinách slovanských národov. Ba čo viac, ich kultúra sa rodí z obnovenej sily evanjelia. Aj sami svätí bratia Cyril a Metod boli predovšetkým hlásatelia evanjelia, a to dobre vybavení múdrosťou zhora a učenosťou zo škôl. Na Rastislavovu prosbu carihradský cisár ich poslal na Veľkú Moravu, kde dovtedajšia práca germánskych a írskych misionárov nebola úspešná, lebo nepoznali reč domáceho obyvateľstva. Preto Rastislav si výslovne prosil «učiteľa, ktorý by vedel hlásať vieru v našej reči » (Život Konšt., XIV, 3). Evanjelizácia v reči ľudu, nutnosť zakotviť slovo Božie v slove ľudu podnietili kultúrny pohyb nesmiernych rozmerov. Cyril vytvoril k tomuto prepotrebnú pomôcku, abecedu. Zosystemizoval základy slovanskej gramatiky a začal prekladať Písmo sväté od prvých veršov Evanjelia svätého Jána. A tak prvým kultúrnym slovom, ktorým Slovania vystupujú na javisko vzdelaných národov, je slávnostný úvod do Jánovho evanjelia: « Izprva bieše Slovo a Slovo bieše u Boga a Bog bieše Slovo » — « In principio erat Verbum... » Pestovanie a poslanie slova ako « slovesnosť » a či literatúra nadväzuje bezprotredne na kult Božieho slova. Zavedenie staroslovanskej reči do liturgie, aj proti písemským námietkam takzvaných trojjazyčníkov, 5 [pageend5]opierajúcich sa o trojrečový nápis na kríži, bolo mimoriadnym vnuknutím, ktoré o tisíc sto rokov predbieha epochálnu reformu Druhého vatikánskeho snemu a slovanským národom ešte viac otvára bohaté poklady Božích tajomstiev. Názov «Slovania» sa etymologicky odvádza od « slova », čiže od zrozumiteľného hlasového, zvukového prejavu. Germáni v mnohých slovanských rečiach sa volajú Nemci, čo etymologicky súvisí a adjektívom «nemý», nezrozumiteľný. Slovanská « slovesnosť » (literatúra a vôbec kultúra) vyviera z najvyššieho prameňa inšpirácie, ktorou je SLOVO, Múdrosť Božia. Je zaujímavé, že tzv. sofiológia, čiže náuka o Slove-Múdrosti vo východnej teológii dospela k takému rozkvetu a natoľko priťahuje slovanskú dušu. Tesné spojivo medzi vierou a kultúrou ostáva trvalým dedičstvom slovanských národov a ešte aj dnes sa prejavuje v úradnej kultúre ako bytostný a existenčný predpoklad a východisko k objavom transcendentna. Úloha kresťanstva a jeho dvojité tradície V ďalšom rozhovore o zmysle dejín celej Európy pokúsime sa načrtnúť aspoň vo forme požiadaviek nielen teoretické, ale aj praktické uzávery pre plodnú činnosť v prospech európskej obrody smerom, ktorý by najviac vyhovoval a zodpovedal odkazu dejín. Určite nepreháňam, keď tvrdím, že dejinné bohatstvo Európy spočíva po prvé v jej kresťanskej tradícii a po druhé v dopĺňaní sa dvoch kultúrnych vetiev, ktoré vyrástli z kresťanstva. Kým pre východnú Európu počiatok kultúry prakticky súvisí s pokrstením rozličných národov, u národov západnej Európy dejinný zjav môže byť trochu zložitejší, ale u nich nemožno poprieť rozhodný prínos kresťanstva do pokladnice ich kultúrnych hodnôt. Rozličný kultúrny nádych východnej a západnej tradície, tak charakteristický pre európske kresťanstvo, prenikol zmýšľanie národov ich okruhu a tá ich rozličnosť je zároveň aj ich vzájomným obohacovaním: obidve tradície sa podivuhodne doplňujú. Uvedieme iba niekoľko príkladov. Na poli kultúry, duchovnosti, literatúry, ba aj samej náboženskosti, descartovská mentalita Západu, naklonená k racionalizmu môže veľa prijať z východného jemnocitu pre tajomstvo a pre symbol, ako aj z intuície, v ktorej sa uplatňuje viac srdce ako um. V teológii sa môže prepustiť viac miesta obdivu Božej veleby, úcte voči posvätnej tradícii, vrúcnemu rozjímaniu o Božích tajomstvách, a to uschopní, naladí myseľ a srdce pre ďalšie intuície. Vážna a praktická západná liturgia môže obohatiť východnú svojou vyhranenosťou a triezvosťou a môže niečo prebrať z bohatstva jej úkonov a symbolov, z jej záľuby pre spev a pre momenty ticha. Na poli kultúry vo všeobecnosti bude treba oceniť obrazotvornosť, poéziu vecí, takmer fantastickú intuíciu chorvátskeho naivného realizmu, bohatý a tvorivý folklór ľudových spevov a tancov, nevyčerpateľnú vynachádzavosť melódií, pohostinnosť a pracovitosť, bohatstvo a vrúcnosť citov ako zdroj hlbokých zážitkov a intuícií. Hľa, všetky danosti a krásna výbava génia slovanských národov. Otázky k obnove Európy Na zakončenie predložím vašej historicko-ve- deckej dôvtipnosti a vášmu európskemu a kresťanskému cíteniu jednu otázku, vyjadrenú básnickým obrazom, ktorý som prv spomenul — azda aj to bude príkladom vyjadrovacej schopnosti slovanského ducha a jeho intuitívnosti, ktorá môže vystihnúť zmysel dejín: Európa je ako lúka s prúdmi vody, ktoré sú často pod povrchom. Ak sa má táto lúka ešte zelenať a kvitnúť, nemá vari čerpať z tých často neviditeľných zdrojov, ktoré prúdia pod trávnatým kobercom jej dejín? Pre Európu môžeme použiť aj iný obraz, pravda, opatrne, aby sme neupadli do mesianizmu, obraz, ktorý používa Písmo sväté pre vyvolený národ, preporodený v nový Boží ľud. Je to obraz olivy. Európa je vskutku ako stáročný olivový kmeň, ktorý udržujú dvojaké korene. Ci teda netreba ho očistiť od plesne a prachniviny, ktoré v ňom hatia obeh životodarnej miazgy, aby sa tá oliva rozvíjala, vždy hlbšie zapúšťala korene a hojnejšie rodila?... Jej koreňami sú dva kultúrne prejavy, východný a západný, a živia sa zo zdravých kresťanských hodnôt. Pred touto otázkou v dnešných pomeroch v Európe nikto nemôže ostať ľahostajný, ak sa aspoň trochu cíti « európskym človekom ». Táto otázka musí vyburcovať pozornosť každého historika, ktorý úprimne pátra po zmysle európskych dejín. Otázky o povolaní Slovákov v Európe Po zarámovaní všeobecnej problematiky, pokúsme sa nadhodiť niekoľko otázok, ktoré sa stavajú celému slovenskému národu, ale i jeho členom, čo žijú v západnej Európe. Každoročná púť na toto miesto (Ellwangen), ktoré nám pripomína naše cyrilometodské korene, je výbornou príležitosťou na prvé podnety, ktoré by sa potom mohli prehĺbiť a predebatovať v našich časopisoch a na kultúrnych stretnutiach. Široká, náročná, ale pre národ a pre jednotlivcov základná problematika by sa dala skĺbiť okolo nasledujúcich bodov: 1. Počiatky a prvotné znaky kultúry: náboženské upotrebenie a zafarbenie, reč a slovesnosť ako misionársky prostriedok, úloha liturgie atď. 2. Úloha kresťanstva v živote slovenského národa: zviazanosť viery s kultúrou, školstvo a literatúra, dielo reholí a laických spolkov. 3. « Východné » a « západné » črty v našej kultúre. 6 [pageend6]4. Cyrilometodské dedičstvo: jeho hlavné hodnoty a znaky; zmysel pre reč ľudu (reč, spev, cit), prítulnosť k viere, vernosť Rímu, ľudová religiozita a zbožnosť, zrastenosť duchovenstva s ľudom. 5. Hlavné charakterové črty Slováka. 6. Hodnoty a konštanty v živote Slovákov. 7. Zmysel slovenských dejín: vzhľadom ku kresťanskej minulosti a vzhľadom k vlastnej budúcnosti. 8. Náš prínos k obnove Európy. Sú to koniec-koncov otázky okolo našej národnej identity a o zmysle nášho každodenného jestvovania. Nielen z chleba žije človek... Nežije bez koreňov a nežije bez budúcnosti. Dvaja rozhľadení, mladí veriaci, Cyril a Metod, postavili základy pre kultúrny rozvoj slovanských národov, a tým aj pre duchovnú výstavbu polovice Európy. Sú to naši otcovia vo viere a v kultúre, ale sú aj žiarivé príklady toho, ako možno zaorať do histórie a stvárňovať ju. Vráťme sa teda k svojim zdravým, írečitým koreňom, aby sme mohli na nich rásť k novej budúcnosti slovenského národa a prispieť k budovaniu obnovenej Európy. Ý Jozef Tomko, arcibiskup HOVORIA Z OBRAZOV Pápežské kolégium Russicum v Ríme. Pred októbrovou revolúciou r. 1917 každá katolícka diecéza v Rusku mala svoj seminár. Okrem toho v Petrohrade existovala vyššia teologická škola, zvaná Cirkevná katolícka akadémia. Počas prvej svetovej vojny a najmä po revolúcii všetky tieto ustanovizne zanikli. Pápež Pius XI., ktorému veľmi ležal na srdci osud katolíkov v Rusku, rozhodol sa r. 1929 založiť Pápežské kolégium Russicum a umiestnil ho v budovách pri kostole svätého Antona na námestí Santa Maria Maggiore. Kolégium zveril Otcom jezuitom a nariadil, aby seminaristi sledovali byzantský obrad. Kým pred Druhým vatikánskym koncilom Russicum bolo zamerané v prvom rade na prípravu kňazov, ktorí by raz mohli účinkovať v Rusku, len čo to bude možné, teraz sa ciele rozšírili na štúdium východnej teológie a východných cirkevných tradícií. Aj v tomto ústave sa nachádzajú dva vzácne obrazy so svätými Bratmi. V ľavej bočnej kaplnke sú na ikonostase vymaľovaní svätý Cyril a Metod. Obrazy sú od Gregora Maľceva (1933). V Ústave sa nachádza aj iný obraz od toho istého autora, ktorý dal namaľovať Otec Vendelín Javorka, slovenský jezuita, ktorý bol istý čas rektorom ústavu. V dolnej časti obrazu vidieť slovenskú Nitru. OBRAZY SVÄTÉHO CYRILA A METODA V PÁPEŽ. KOLÉGIU RUSSICUM V RÍME (Foto J. Hnilica) 7 [pageend7]Usporiadané manželstvo Mám priateľku, ktorá sa mi občas zdôverí ako je jej bôľ- no, keď musí skusovať od svojho manžela, od toho, po ktorom toľko túžila, nejedno zlé slovo. Máva slzy v očiach, v tých istých, ktorými hľadievala s toľkou láskou do jeho očú, keď sa spoznali a tešili zo života. Ľúto mi jej, ľúto mi, že nemá také sporiadané manželstvo, ako je — vďaka Bohu — to moje. Nie, nie sme nijaká výnimočná rodina. Nemáme chatu, ba ešte sme si nekúpili ani auto. Ale máme pekný dom v peknej záhradke a v tom dome, v pekných svetlých izbách troje dobrých detí. Majú nás rady a ja s manželom mám rada zas ich. Ani si len nevieme predstaviť život bez nich. Bože, aké by to tu bolo pusté, otupné... Takto sa dom ozýva ich detským džavotom a ja viem, prečo aj s manželom žijeme. Vidíme sa v nich, tešíme sa z nich a nič iné si natoľko neželáme, ako to, aby aj z nich vyrástli dobrí kresťanskí ľudia! Škoda, že nie je tomu tak v každej rodine. Že sú aj takí manželia, ktorí síce neudie- rajú svoje ženy päsťou, ale rozdávajú im rany surovým správaním, bezohľadnosťou. Galantní Francúzi hovorievajú, že ženu neslobodno udrieť ani kvetom. Čo však povedať o takých, ktorí nosia síce moderné šaty, vyžehlené košele, ktoré im nachystajú ich ženy, ale správajú sa ako ľudia zo stredoveku? Manželstvo má byť predizbou raja. Milým miestečkom, kde prichádzajú na svet deti. Manželstvá, kde sa vynakladá na oboch stranách úsilie, aby obaja partneri boli predovšetkým dobrými ľuďmi, sú Prečo v mnohých rodinách manželstvo prestalo byť predizbou raja? šťastné. Sú však aj také manželstvá, kde niet ochoty, vôle, dôslednosti a vytrvalosti, ba kde sa dokonca stavia otázka: «Načo?» Sme už predsa manželia. Azda si len nebudeme získavať jeden druhého, keď sme už svoji...?! Sú to nedomyslené slová a neraz práve cez ne vidieť do tej ich smutnej biedy. Namiesto raja, ktorý si sľubovali, urobili si vzájomné peklo. Namiesto lásky opantali sa nenávisťou. Lásku ubíja aj nevšímavosť, alebo ľahostajnosť k inému. Koľké z nás skusujú túto krutú ľahostajnosť svojich mužov! Ako vie ženské srdce zabolieť, keď vidí, že ten, po ktorom toľko túžila, s ktorým si hrkútavala o šťastí, ten, ktorého si vyvolila za svojho na celý život, pokukáva za inými a zostáva nevšímavý, ľahostajný k vlastnej žene...! Najväčším nešťastím nie je ani tak umenšovanie pozornosti, ako umenšovanie človeka, čítala som kdesi. Keď človek zľahostajnie sám k sebe, prejaví sa to aj na jeho vzťahu k iným, aj na vzťahu iných k nemu. Keď nás prestávajú zaujímať knihy, farba kvetov, vôňa ozónu a tvár vlastnej ženy. Aký je to potom nešťastný život...! Treba preto stále udržiavať oheň manželského kozuba. Takto som to hovorievala vždy tým, čo prichádzali za mnou a v kútiku svojich ubolených ženských sŕdc mi hovorili, ako by boli rady, keby aj ony mali manželov ako ja. Lásku treba živiť ako vatru. Potravou ohňa je dobré drevo. Predmetom lásky je dobrý človek. Veľký Beethoven povedal, že nepozná iné prednosti človeka okrem tých, ktoré mu dovoľujú počítať sa medzi dobrých ľudí. V manželstve si prejavy nízkosti môžeme dovoliť najmenej. Sme tu ustavične na očiach, ktoré stále pozorujú to, čo sme, s tým, čo by sme chceli byť, čím by nás chceli mať. Zle je s tým, kto sa stále umenšuje. Nakoniec sa stratí úplne zo srdca toho, komu bol kedysi všetkým. Ale to sa predsa nesmie nikdy stať!!! Mária 8 [pageend8]ÚVAHY VÝCHODNONEMECKÉHO KATOLÍCKEHO BISKUPA O DUŠPASTIERSKYCH PROBLÉMOCH Pod týmto titulom uverejnil nemecký mesačník « Herder Korrespondenz » vo svojom septembrovom čísle tohto roku úvahy katolíckeho biskupa J.E. Joachima Wankeho, apoštolského administrátora diecézy Erfurt-Meinin- gen v Nemeckej Demokratickej Republike, o dušpastierskej situácii v jeho diecéze. Keďže sa tieto úvahy vzťahujú na situáciu v krajine ovládanej komunistami, chceme tu v krátkosti o nich zreferovať. A to tým viac, že dušpastierske problémy vo Východnom Nemecku majú mnoho styčných bodov s obdobnými problémami na Slovensku. Evanjelium má byť ohlasované tak, aby ho ľudia v konkrétnej situácii, to jest v sekularizovanej spoločnosti, mohli čím ľahšie pochopiť a prijať. Cirkev vo Východnom Nemecku žije v materialistickom a sekularizovaném prostredí, v ktorom náboženstvo nemá vplyv na verejný a v určitej miere ani na súkromný život. Štát intenzívne rozširuje materialistický a ateistický svetonázor, ktorý stvárňuje celý verejný život spoločnosti. Je isté, že tieto okolnosti vytvorili ohľadom Cirkvi a jej činnosti celkom novú situáciu. Náboženstvo a viera v Boha nemajú nijaký vplyv na život v továrňach, ani v novovybudovaných štvrtiach miest, kde obyčajne chýba kostol. Dušpastierska činnosť kňazov a biskupov sa musí konať v týchto veľmi ťažkých podmienkach, kde postupne klesá schopnosť jednotlivcov a rodín čeliť praktickému ateizmu. A to najmä tam, kde ľudia žijú izolovane jedni od druhých. Ľahšie je zachovať si vieru v spojení s farským spoločenstvom alebo s inými menšími skupinami. Okrem slabej schopnosti čeliť ateistickému prostrediu sú tu aj iné ťažkosti: nie je ľahké dať náboženskú náplň súkromiu, ale je veľmi ľahké podľahnúť negatívnym zjavom konzumnej spoločnosti a požiadavkám voľného času (koníormizmus). Jedným z negatívnych zjavov moderného človeka je zaťaženosť prácou a nedostatok času pre seba samého. Každý je veľmi zamestnaný. Otec je doma, keď matka je v práci a opačne. Deti vo voľnom čase športujú a dôchodkári pracujú až kým neodpadnú. Ľudia nepanujú nad prácou a nad voľným časom, ale práca a voľný čas panujú nad ľuďmi. Nielen laici, ale aj kňazi a biskupi sú priamo zavalení prácou. A je deprimujúce, že sa nemôžu tešiť ovociu vlastných námah. To vyžaduje od všetkých, ktorí sú zapojení do dušpastierskej činnosti, veľkú duševnú silu, aby nepodľahli znechuteniu. Pastoračná činnosť je dnes veľmi diferencovaná a vyžaduje väčšiu pripravenosť než inokedy. Treba sa pripraviť na príhovor pri krste, na katechizáciu snúbencov, manželov, na príhovor deťom a mladým. Dôkladnú prípravu si vyžaduje aj apoštolát rozličných kategórií a samých katechétov. S pastoračnou činnosťou sú spojené hmotné a hospodárske starosti, či už s údržbou fár, kostolov a iných cirkevných budov. Ale najzákladnejší problém dnešnej doby pre Cirkev by sa mohol vyjadriť slovami: čo má Cirkev hlásať v dnešnej sekularizovanej spoločnosti, v ktorej sa šíri nezáujem o náboženstvo? Vieme, že keď Ježiš Kristus poslal apoštolov hlásať evanjelium, títo mali pred sebou židovský národ, ktorému bolo jestvovanie Boha samozrejmosťou. Keď však apoštoli začali hlásať pravdy kresťanskej viery helenistickému pohanskému svetu, museli najprv, ako napr. svätý Pavol, povzbudzovať pohanov, aby opustili bôžikov a obrátili sa k živému a pravému Bohu. Dnes, keď verejný život ignoruje existenciu transcendentného Boha, nie je vhodné začať katechizáciu výkladom právd o Ježišovi Kristovi. Najprv treha vydať svedectvo o jestvovaní jediného Boha, ktorý je pôvodcom všetkého. Sekularizácia spoločnosti, ignorovanie Boha vo verejnom živote nás núti zmeniť stratégiu v hlásaní zjavených právd. Je isté, že v ľuďoch ešte nevyhynula túžba po Bohu. Ľudia si aj dnes kladú otázku o zmysle života. Ale musíme si uvedomiť, že mnohí ľudia žijú dnes tak ďaleko od spôsobu života, ktorý nám ukladá kresťanská viera, že sa im kresťanské etické ideály zdajú príliš vysoké. Nemecký teológ prof. Karl Rahner povedal pri jednej príležitosti, že nikto by sa dnes nemal stať biskupom prv, než by nebol obrátil aspoň dvoch neveriacich. Aj keď sa zdá byť prehnaný tento výrok nemeckého teológa, predsa skrýva v sebe jadro veľkej pravdy. Prof. Rahner chcel jednoducho povedať, že dnes máme tak premyslieť našu vieru a tak ju podať, aby bola zrozumiteľná a prijateľná aj ľuďmi, ktorí o nej nič nevedia. Aké dôsledky plynú z povedaného pre katechizáciu na Slovensku? Slovenský ľud žije už vyše 34 rokov pod vedením neznabožskej komunistickej vlády. Školská a verejná propaganda nepreletela bez stopy nad hlavami žiakov. Aj keď väčšina Slovákov má pozitívny vzťah k Cirkvi a k náboženstvu, predsa veľká časť dospelých a prevažná časť mladých nemá takmer nijaké náboženské vzdelanie. Kňazi majú teda premyslieť pravdy viery tak, aby ich vedeli podať aj tým, ktorí nemajú ani len to základné náboženské vzdelanie, ale naopak majú, následkom školskej výchovy, veľké predsudky voči Písmu svätému a voči Cirkvi. Treba najprv odstrániť predsudky, aj keď to vyžaaduje zo strany kňazov zvýšenú prípravu a veľkú lásku k blúdiacim bratom a sestrám. F. S. 9 NOVÁ DOBÁ ■ NOVÉ METÓDY [pageend9]Na námestí sa tlačí dav zvedavcov a zízajúcich povaľačov. Sú medzi nimi aj takí, ktorí Ho vidia po prvý raz. Doteraz len počuli o Ňom. Sú tam aj takí, ktorých Ježiš vyrušil z ich pohodlného a dobre zabehaného formalizmu, takí, ktorých urazená pýcha dohnala k zúrivej nenávisti. Pilát sedí na « súdnej stolici » a pýta sa: — Si ty kráľ židovský? Ticho. Krvi by si na nedo- rezal. (Porovnaj M k 15,5 a M t 27,14). Ježiš pomaly premerá pohľadom všetkých. Aj tých zúriacich zákonníkov, ktorí Ho sem dohnali od Kajfáša a Moje nie je z tohto sveta čakali na ortieľ smrti. Jeho pohľad je plný súcitu a lásky. Toto je posledná šanca pre všetkých. — Tak je, ako hovoríš! — povie rozhodne, ale bez veľkého kriku. Ježiš tu stojí ako suverén. U svätého Jána to cítime jasne: — Moje kráľovstvo nie je z tohto sveta (Jn 18,36 nn). Ako keby sa tu vynárala spomienka na Mojžiša pred horiacim krom. Jahvé sa predstavuje: Som, ktorý som! (Ex 3,14). — Tak predsa si kráľom? — Tak je, ako hovoríš. Ale ani jedno srdce sa neobrátilo. kráľovstvo Pilát nechá Ježiša zbičovať. Veľkňazi a farizeji odídu a možno sedia v chládku pri osviežujúcom nápoji. Neskôr sa vrátia. Pred palácom sa stále tisne dav. Pilát práve ukazuje vladárskym gestom na Ježiša: — Ecce homo! Čože? Tento je ešte tu? — Ukrižuj ho! (Jn 19,6) — kričia z plného hrdla a dav s nimi. Nikto nevie, čo sa udialo medzitým. Kto bol pritom, keď Ježiša bičovali? Z týchto nikto. Na čerstvé rany hodili vojaci drsný špinavý plášť šarlátovej farby. Rany pálili. V kúte bola kopa bodľačia a tŕnia. To vojaci hádzali v noci na oheň ako otiepku, aby sa zohriali. Nie, neuplietli z tŕnia parádnu korunu, ako to vidíme na obrazoch. Schytili tŕnie na palicu a pritlačili ho na hlavu. Pritom sa rehotali, že má kráľovskú korunu! Palicu mu vtlačili do ruky ako žezlo, zaviazali mu oči, bili ho a posmievali sa, vraj ha, ha, židovský kráľ! Tŕne sa zaryli po celej hlave do pokožky a pálili ako žeravé uhlíky. Ale teraz, keď Ježiš stojí vedľa Pilátovej stolice, páli ho « strašná kytica » okolo hlavy ako horiaci ker. Krv vyteká z rán. Niekde je zaschnutá, ako pukliny na stene, na starých freskách. — Ecce homo! Mlčanlivá dôstojnosť stelesnenej Lásky. Prečo Otec zatvrdil srdcia tohto ľudu? Aby sme smeli prežiť túto strašnú hodinu? Alebo — aby sme chápali zmysel posledného súdu, kde sa úlohy vymenia: Ježiš bude sedieť na súdnej stolici ako Kráľ a Sud- 10 [pageend10]ca, ktorému je daná všetka moc na nebi a na zemi a my sa budeme zodpovedať za naše životy, za nevykonané dobré skutky, za nezabránené zlo, za hriechy a neprávosti. Otec zatvrdil ich srdcia, aby Ježiš mohol spasiť všetkých. Ježiš im dal ešte túto šancu, ale v ich srdciach panovala tma. Človek sa stal človeku vlkom. Vždy sa našli takíto ľudia. Boh to vie. Zlo žije neustále medzi nami, aby sme mali možnosť výberu. Ak by sme ju nemali, neboli by sme slobodnými dietkami Božími. Šli by sme možno za Ním, ale bez lásky. Lebo láska je akt vôle. Je vedomým rozhodnutím sa za Boha, za dobro. Mám na výber: budem katom, alebo obeťou. Alebo odídem ako tí, čo odišli s výhovorkou, že to ďalšie sa ich už netýka. Diváci, ktorí mali svoje «divadlo » a to im stačí. Možno, že tí istí boli pred niekoľkými mesiacmi pritom, keď sa zadarmo rozdávali ryby a chlieb. Ježiša odvedú. Ženú Ho na Golgotu s ťažkým krížom na pleciach. Pilát si umýva ruky. Námestie sa vyprázdnilo. Ježiš sa pre naše previnenia, najmä pre naše zatvrdnuté srdcia a pre našu pýchu nechal vyzdvihnúť na kríž, aby « pritiahol všetkých k sebe » (Jn 12,32). Tí, ktorých srdce sa nezatvrdilo, nechali všetko, idú za Ním do kráľovstva, ktoré nie je z tohto sveta. He-Va Slovenská rodina v šírom svete STRETNUTIE SLOVENSKÝCH KŇAZOV Z EURÓPY V RÍME Stretnutia slovenských kňazov z celej Európy v Slovenskom ústave svätého Cyrila a Metoda v Ríme vznikli z potreby spoločne si pohovoriť o náboženských, kultúrnych a spoločenských otázkach, čo sa týkajú ich kňazskej práce. Od päťdesiatych rokov totiž jednota slovenských kňazov v zahraničí bola vždy veľmi dôležitá a umožnila organizovanie mnohých vydarených podujatí a dosiahnutie pozoruhodných výsledkov. Bez nej by napríklad nebol vznikol ani Ústav svätého Cyrila a Metoda v Ríme, bez nej by ťažko bolo prišlo k jestvovaniu a činnosti katolíckych slovenských misií v západoeurópskych krajinách. K tejto potrebe navzájom sa poinformovať a podebatovať si o otázkach slovenského katolíckeho života v zahraničí sa druží i túžba pobudnúť niekoľko dní v bratskom ovzduší, potreba spoločne sa pomodliť na úmysly, ktoré slovenským kňazom ležia na srdci a snaha pomôcť si v ťažkostiach, s ktorými sa stretajú. Tohoročné stretnutie nadviazalo aj na jednu dôležitú skutočnosť: pred niekoľkými mesiacmi zomrel Otec Michal Lacko a v posledných týždňoch choroba zaklopala na dvere niektorých slovenských kňazov. Je to pripomienka, že roky všetkým utekajú. Je to súčasne aj uvedomenie si, že je potrebná výmena stráží. Táto skutočnosť neprivádza ubolenosť a smútok, ale má nabádať všetkých k väčšej dôvere a k úprimnejšej modlitbe, aby Pán poslal nových robotníkov i do slovenskej zahraničnej vinice. Práce stretnutia mali vždy dve hlavné časti: pohľad na minulú činnosť a úvahy o časových otázkach v živote Cirkvi. Tak tomu bolo aj na tohoročnom stretnutí, ktoré prebiehalo od 4. do 8. októbra. Najprv sa prítomní zahľadeli na to, čo sa od októbra minulého roku urobilo. Tak prišli na pretras rôzne pastoračné podujatia s mládežou a so staršími, ďalej vydavateľská činnosť, kultúrne podniky, styky s pútnikmi a turistami zo Slovenska i z ostatných svetadielov. Nechýbal samozrejme ani celkový pohľad na náboženskú situáciu na Slovensku i medzi Slovákmi v zahraničí. Zídení kňazi realisticky ohodnotili svoju činnosť, bratsky sa navzájom poučili, aby mohli ešte účinnejšie pracovať na tom poli, ktoré im Prozreteľnosť určila. Spoločné recitovanie ranných a večerných chvál a koncelebro- vané sväté omše s priliehavými homíliami Mons. Dominika Hrušovského, spájali prítomných pracovníkov pred Pánom Bohom, od ktorého pochádza všetko požehnanie a všetka nadprirodzená účinnosť, aby viedol ich pastoračné podujatia. V tomto duchu sa niesla aj spoločná púť do Assisi v stredu 6. októbra, kde si slovenskí kňazi pripomenuli osem storočí od narodenia svätého Františka a kde sa modlili za slovenský národ a za svojich veriacich. V rámci prehĺbenia teologických a pastoračných otázok Otec Jozef Heriban, profesor na Pápežskej saleziánskej univerzite v Ríme, podal prítomným kňazom prehľad nových výsledkov v štúdiu osobnosti a odkazu svä- 11 [pageend11]tého Pavla. Jeho učenú prednášku si prítomní vypočuli s veľkým záujmom. Popoludní toho istého dňa Otec arcibiskup Jozef Tomko oboznámil zasa zúčastnených s témou Biskupskej synody, ktorá bude v jeseni 1983 debatovať o obrátení a pokání. Téma zaujímavá už svojím obsahom stala sa ešte zaujímavejšou, pretože o nej hovoril taký kompetentný činiteľ ako je generálny sekretár celosvetovej biskupskej synody, na ktorého pleciach leží veľká časť prípravy budúceho stretnutia. V posledných dňoch stretnutia pricestoval do Ríma aj Otec biskup Andrej Grutka, ktorého priviedli do Večného mesta záležitosti s americkými kolégiami. Ihneď však prišiel pozdraviť slovenských kňazov a strávil s nimi v spoločnosti diecézneho biskupa Otca arcibiskupa Andreja Pangrazia a Otca biskupa Pavla Hnilicu pár pekných chvíľ počas spoločnej večere. Celé stretnutie starostlivo viedol pápežský delegát pre pastoráciu Slovákov v zahraničí Mons. Dominik Hrušovský. V posledný deň našli všetky debaty, štúdiá, prehĺbenia svoje konkrétne uzávery, ktoré budú môcť orientovať pastoračnú činnosť slovenských kňazov pre dobro našich bratov v zahraničí. ZOMREL KŇAZ A VEDEC DR. JOZEF PAPIN Profesor dr. Jozef Papin, známy americko-slovenský kňaz a vedec, trpel dlhé roky na spomalený krvný obeh, zapríčinený skornatením ciev. Posledné dva roky bol vyradený z práce a bol pod lekárskou opaterou. Lekári mali 3. septembra Otcovi Papinovi odrezať nohu, na ktorej mal ako následok slabého krvného obehu nezahojiteľnú ranu. Dobrotivý Pán Boh si ho však deň pred operáciou povolal k sebe. Skonal na srdcový záchvat 2. septembra 1982. Pohreb Otca Papina bol 7. septembra v priestrannej kaplnke ošetrovne Milosrdných sestier dobrej opatery. Hlavným cele- brantom bol kardinál John Krol, philadelphský arcibiskup. Spolu s ním koncelebrovalo štrnásť kňazov. Z americko-slovenských kňazov zúčastnil sa na pohrebe Otec Michal Metro, najstarší americko-slovenský kňaz arcibiskupstva a Otec Teodorik Zúbek, OFM, z kláštora v Easton. Ho- míliu predniesol Otec John Dris- scoll, OSA, rektor Univerzity Villanova, ktorý ocenil Papinové zásluhy ako univerzitného profesora a horlivého kňaza, vždy verného svätej Cirkvi. Jozef Papin sa narodil 2. októbra 1914 v Parchovanoch (okres Trebišov) na Slovensku. Dňa 30. júla bol prijatý do noviciátu Spoločnosti Ježišovej v Ružomberku. Ako jezuitský scholastik študoval filozofiu v Holandsku v Nijmegen. Pre chorobu musel však prerušiť štúdiá a pracoval za istý čas ako prefekt chovancov jezuitského internátu v Košiciach. V roku 1940 prestúpil do slovenskej časti košickej diecézy. Teologické štúdiá zakončil na bratislavskej bohosloveckej fakulte a 7. júna 1942 bol vysvätený za kňaza. Do 1945 pracoval ako kaplán na slovenských farnostiach prešovskej časti košickej diecézy. Zo Slovenska odišiel na jar 1945. Prišiel opäť do Holandska (Nijmegen), kde zložil doktorát filozofie. Po skončení štúdií v Holandsku prisťahoval sa Otec Papin natrvalo do Spojených štátov amerických. Svoju prácu zameral na vyučovanie a na prehlbovanie štúdií na poli filozofie, teologie a histórie. Vyučoval najprv na benediktínskom Kolégiu svätého Prokopa v Lisle, potom na lazaristickej Univerzite de Paul v Chicagu, ďalej na Univerzite Notre Dame v South Bend a napokon na Univerzite augustiniánov Villanova pri Philadelphii. Svoje rozsiahle znalosti uplatnil aj ako spolupracovník katolíckych teologických encyklopédií. V rozličných heslách prof. Papin spracoval údaje o niektorých významných osobnostiach, diecézach a miestach na území Slovenska. Prispieval do slovenských časopisov, mesačníkov i ročeniek. V pokoncilovom období sa zaoberal novými prúdmi v katolíckej teológii a na Univerzite Villanova organizoval v rokoch 1970-1975 sympóziá, na ktoré povolával ako prednášateľov najznámejších súčasných teológov z Európy i Ameriky, a aj sám na sympóziách prednášal. Tieto prednášky, ktoré zredigoval do šiestich zväzkov, vyšli nákladom Villanova University. Zredigoval tiež deväť zväzkov Theological Folia of Villanova University (1966-1975), kde tiež uverejňoval svoje teologické a historické príspevky. Prof. Papin bol zložitou osobnosťou, často až výstredný vo svojich názoroch. Nenašiel všade porozumenie a v posledných rokoch života pre chorobu i pre sklamania sa značne izoloval od verejného života a od americko- slovenskej pospolitosti. Vrelo však miloval svoj slovenský národ a vykonal preň kus záslužnej práce. Meno prof. dr. Jozefa Papina patrí preto do slovenskej kultúrnej histórie. T.J. Zúbek, OFM TRI STRETNUTIA SO SVÄTÝM OTCOM (K tohoročným zájazdom « Rím 82 » a « Massa 82 ») Tri stretnutia so Svätým Otcom boli ozaj veľkým zážitkom. Odohrali sa v jednom týždni v súvislosti s tohoročným zájazdom « Rím 82 ». Hneď na jeho úvod, v nedeľu 22. augusta, sme zašli do Castel Gandolfo. Na poludnie sa Svätý Otec modlí s pútnikmi Anjel Pána a potom sa prihovorí k jednotlivým skupinám. Dostať sa pred bránu paláca 12 [pageend12]bolo ľahko, no dostať sa na nádvorie, na to bolo treba «bratskej pomoci» Poliakov. Keď pri pozdravovaní skupín Svätý Otec zbadal našu tabuľu s nápisom « SLOVÁCI », hneď nám zakýval a osobitne nás pozdravil. «Nech žije Svätý Otec!» —• volali sme z plného hrdla a zaspievali sme mariánsku pieseň. O tri dni neskôr sme boli na všeobecnej audiencii na sväto- peterskom námestí. Stáli sme so skupinou Poliakov asi 70 metrov od pápežského trónu. Keď Svätý Otec na začiatku audiencie prechádzal špalierom, pretlačili sme sa k ohrade a začali sme volať: « Svätý Otec, zdravia Vás Slováci spod Tatier». Zastavil sa, zvážnel a znamením veľkého kríža nás požehnal. Na túto audienciu sme neboli úradne zahlásení, a preto nás nemali na zozname. Mali sme však opäť so sebou tabuľu s nápisom « SLOVÁCI ». Ján Pavol II. ju zbadal a na konci audiencie, keď už pozdravil všetky prítomné skupiny, ešte raz zdvihol hlas a — nechceli sme veriť vlastným ušiam — povedal: « Nemôžem skončiť túto audienciu, aby som nepozdravil tu prítomných Slovákov. » Stŕpli sme prekvapením a radosťou. O to hlasnejšie sme volali: « Nech žije Svätý Otec! Nech žije Svätý Otec! ». No najväčšie prekvapenie nás ešte len čakalo. Keď sme hovorili v nedeľu v Castel Gandolfo s blízkym pápežovým spolupracovníkom o možnosti súkromnej audiencie našej skupiny, sľúbil, že sa pokúsi, no nedával nám veľkú nádej. Vo štvrtok 25. augusta sme sa neskoro v noci vrátili z výletu z Neapola. Na naše veľké prekvapenie na vrátnici hotela nás čakal odkaz od Otca biskupa Hnilicu: « Zajtra ráno o 7.30 hodine Vás čaká Svätý Otec vo svojej kaplnke v Castel Gandolfo. » Od radostného vzrušenia nemohli niektorí zaspať. Ráno už pred pol šiestou Otec Šebo Po svätej omši Ján Pavol II. sa nechal s nami vyfotografovať. Košút nás spoveďou pripravoval na veľké stretnutie. Ako vôbec k nemu došlo? Deň predtým bola v Castel Gandolfo spomienková slávnosť Panny Márie Censtochovskej. Pozvali na ňu aj Otca biskupa Hnilicu. Svätý Otec sa pri tej príležitosti opýtal Otca biskupa Pavla: «Co povedali Slováci, keď som ich včera na audiencii na námestí svätého Petra tak nenazdajky pozdravil? ». « Veľmi sa potešili » — odvetil Otec biskup — no tešili by sa ešte viac, keby Vás, Svätý Otče, mohli aj osobne pozdraviť. » « To je dosť ťažké. Na piatok mám už zahlásenú jednu skupinu... Ale, viete čo? Odsunieme ju na inokedy, a nech teda prídu Slováci, dobre? » Tak sme sa pomocou Otca biskupa Hnilicu dostali k Svätému Otcovi. Keď sme prišli do paláca, stráže už o nás vedeli a nechali nás prejsť. Svätého Otca sme našli už v kaplnke, pohrúženého do modlitby. Sotva kedy sme v živote videli človeka tak hlboko ponoreného do modlitby. A bolo cítiť ako tento veľký pápež trpí. Istotne osobitne ťažko dolieha na neho bezprávie a násilnosť vo svete a v jeho rodnom Poľsku. Bolo to dojemné stretnutie s trpiacim Pastierom Cirkvi. Svätý Otec slúžil svätú omšu po poľsky. My sme odpovedali, recitovali a spievali po slovensky. Boli to nezabudnuteľné chvíle intenzívneho duchovného stretnutia s Kristom a s jeho viditeľným zástupcom na zemi. Kaplnka bola presýtená ich prítomnosťou. Vnímali sme ju dušou, mysľou a srdcom. Po svätej omši Ján Pavol H. vyšiel za nami do vedľajšej miestnosti a strávil s nami dobrú polhodinku. S každým chcel prehovoriť aspoň slovo a každého obdaroval krásnym ružencom. Ozaj nezabudnuteľné chvíle, v ktorých sme znova pocítili, ako má Slovákov Svätý Otec rád. —šk ZÁJAZD « RÍM 82 » A TÁBOR « MASSA 82 » « Rím 82 » bol vskutku vydarený zájazd. V úzkej skupine (17), no o to plnší program. Spomeňme ho aspoň heslovito: Lago Albano, vodomety v Tivoli, návštevy rímskych bazilík, chrámov, múzeí, katakomb, fontán, rímskeho fóra, Kolosea, a iných historických pamätností, návšteva Slovenského ústavu svätého Cyrila a Metoda a celodenný výlet do Neapola, Pompejí a na Capri. Vcelku dobre sa vydaril i letný tábor odrastlej mládeže a rodín «Massa 82 » na ligur- skom pobreží (62 účastníkov). 13 [pageend13]la koncelebrovaná svätá omša o 11. hodine, s hlavným celebran- tom Otcom arcibiskupom Jozefom Tomkom. Hosťov a veriacich na začiatku svätej omše privítal Otec Cyril Buran, salezián, organizátor púte. Generálny tajomník celosvetovej biskupskej synody Otec arcibiskup Tomko zdôraznil v homílii potrebu hlbokej viery, ako základného koreňa dedičstva svätého Cyrila a Metoda v našom ľude. Po obede na Schonen- bergu ešte raz precítene prehovoril Otec arcibiskup Jozef Tomko našim pútnikom o uvedomelosti, dejinnej dôležitosti a úlohe slovenského národa v spoločnej Európe. (Jeho reč prinášame na inom mieste v tomto čísle nášho časopisu, pozn. red.). Po sviatočnom požehnaní v bazilike svätého Víta a po loretánských litániách v mariánskom pútnickom mieste nad mestom mohli sa slovenské rodiny spoznať a pozhovárať. Mohli sa tiež potešiť umeleckým výkonom kapely, ktorá im zahrala do kroku po milom stretnutí na ceste do vzdialených domovov okolo Mannheimu, Frankfurtu, Norimbergu a šíreho nemeckého kraja. Aj tohoročná púť potvrdila, že takéto podujatia vo veľkej miere prispievajú k utvrdeniu národného spolucítenia, ktoré sa prejavuje navonok aj mnohými krojovanými skupinami, ale aj k uvedomelejšiemu vyznávaniu kresťanskej tradície, ktorou je poznačená európska kultúra. Všetci prítomní si uvedomili, že k spoločnému pokladu kresťanskej európskej kultúry musíme prispievať svojím osobným a národnostným prínosom. Máme nádej, že na budúci rok prídu ešte početnejší Slováci na toto podujatie, aby sa spolu s ostatnými potešili, povzbudili a prehĺbili vo svojom národnom a kresťanskom presvedčení. Účastník List poľského profesora, internovaného v trestaneckom tábore, svojim abiturientom Moji milí, všetci pospolu i každý osobitne! Nemali sme veľa času, aby sme sa poznali, porozumeli a pochopili. Je mi veľmi ľúto stratených vyučovacích hodín, ktoré by som bol mohol s Vami stráviť, ako aj myšlienok, ktoré by som bol mohol s Vami rozviesť. Nedovolili nám to urobiť známe okolnosti. Vy a ja sme utrpeli veľkú stratu. V pravom učiteľskom povolaní je vyučovanie výmenou. Často som mal dojem, že som od Vás viac dostal než som Vám mohol dať. Nie je to falošná skromnosť ani pokrytectvo. Je to pravdepodobne aj preto, lebo moja učiteľská práca od roku 1956 bola plná radosti, vždy, aj keď ma stála často veľa námahy. Nič a nikto mi však nemôže vziať túto radosť, lebo radosť nemožno internovať. Prosím Vás, premáhajte strach, lebo strach zraňuje, pokoruje a ochromuje človeka. Nemajte strach! Pred Vami je otvorený dlhý život, študentské roky, malé i veľké lásky, životné plány, vždy krajšie než sama skutočnosť. Vedzte, že strachom môže byť toto všetko otrávené. Verte vo vysoké hodnoty, ktoré sú a ostávajú, ako to potvrdili dejiny ľudského vývoja. Tieto hodnoty sú: dobrota, práca, počestnosť, skromnosť, spoľahlivosť, družnosť, láska, priateľstvo. Nedovoľte pokaziť tieto hodnoty prispôsobovaním sa a kompromismi. Pamätajte si, že ponad každú ľudskú dobrú myšlienku sa dvíha Duch Boží. Prajem Vám, aby ste si vyvolili dobrých manželov a manželky a aby Vaše deti prevzali od Vás to, čo je vo Vás najlepšie. Všetky vojny, aj tie najnezmyselnejšie, prejdú, lebo človek je v podstate dobrý, múdry i vyrovnaný. Nenáhlite sa však! Viem, že systém Vás núti náhliť sa všade, do školy, k zastávke autobusu, na rozhovory s profesormi, na štúdiá, na dosiahnutie kariéry. Chvat len ohlupuje a vyprázdňuje človeka! Len sa zamyslite nad zázrakom dozrievania ovocia na stromoch a klasov obilia na poliach! Rastliny potrebujú svoj čas, aby dozreli. Ale potom ich už možno upotrebiť k výžive ľudstva. Mal by som ešte jednu prosbu, jedno želanie. Buďte tolerantní a nie naivní. Nedajte sa zviesť myšlienkami o antisemitizme, antigermanizme, antirusizme. Takéto myšlienky pestujú len nevyzretí ľudia. Buďte dobrými vlastencami, ale nie prehnanými nacionalistami! Buďte presvedčenými Európanmi vo svojej krajine aj napriek všetkému! V našej krajine treba veľa robiť pre Poľsko, pre nás všetkých i pre celý svet. Nakoniec ešte jednu prosbu: Zachovávajte si vo svojej mysli spomienky na školu, v ktorej ste prežili svoju mladosť. Časom zabudnete na všetko, čo bolo ťažké a tvrdé. Zachovajte si spomienku na Tadeusza Reytana. On nebol ani historikom, ani schizofrenikom ani nijakým slávnym mužom. Bol len poctivým človekom. Z nemeckého preložil Albert Wollny (Kirche und Leben, 31/1982) 15 RADOSŤ NEMOŽNO INTERNOVAŤ [pageend14]SLOVENSKA PÚŤ V EINSIEDELNE V nedeľu 19. septembra t.r. už hodne predpoludním bolo možno stretať slovenské tváre pred bazilikou v Einsiedelne. Viacerí sa chceli pripraviť na slávnostnú púť a na slávenie Eucharistie dobrou svätou spoveďou. Veru niektorí kňazi spovedali vyše dvoch hodín. Niečo pred dvanástou začal sa uberať do baziliky sprievod našich pútnikov. Pekný slovenský spev, krojované skupiny, náš národný znak, to všetko prilákalo aj švajčiarskych ľudí, aby si nás všimli, ako sme vchádzali do Božieho chrámu. Táto púť, ktorá sa už stala tradičnou, sa niesla v znamení hesla, ktoré napísal do nášho bulletína ŽIVÉ SLOVO Otec misionár Anton Baník: « Nech naša hojná účasť je dokumentovaním našej vernosti veľkým duchovným hodnotám tradícií predkov ako i kresťanského povedomia. » Slávnostná koncelebrovaná svätá omša, pri ktorej hlavným ce- lebrantom bol Otec arcibiskup Jozef Tomko, sa začala niečo po dvanástej hodine. S Otcom arcibiskupom celebrovali Otcovia misionári zo Švajčiarska. Náš pekný slovenský spev sa lahodne niesol celou bazilikou. Otec arcibiskup vo svojej homílii, ako potom priznala jedna pani, « vážne posvietil na naše nedostatky a povzbudil nás k poriadnemu spytovaniu svedomia. Veď aj správne, pretože púť je v prvom rade na posilnenie náboženského ducha. » Otec arcibiskup počas svätej omše udelil sviatosť birmovania niektorým našim mladým. Počas obradu sme vyprosovali pre nich hojnosť Božieho Daru, aby boli dôslednými kresťanskými svedkami vo svojom prostredí a hrdo sa hlásili ku Kristovi a obrodzovali svet činnou láskou. Niektoré deti, ktoré pripravil Otec Ondrejka, pristúpili k prvému svätému prijímániu. Po svätej omši bol spoločný obed a po ňom Otec arcibiskup ešte raz prehovoril k zúčastneným o cyrilometodskej tradícii. Prednáška bola vo veľkej modernej kongresovej sále Dorfzentrum. Okrem týchto náboženských daností treba vyzdvihnúť, že púť vykonáva každý rok svoju spoločensko-národnú úlohu. Veď je to vždy povzbudzujúce, keď sa stretne také veľké množstvo Slovákov, keď si môžu pospomínať, zaspievať si, spoznať sa, podebatovať si. A myslím, že púť je aj peknou vizitkou pred našimi švajčiarskými občanmi. Nech len teda pokračuje táto pekná tradícia našich pútí, pútí. Vo všetkých svojich príhovoroch Svätý Otec pamätá aj na chorých. Vždy im adresuje svoje slová a svoje ponaučenia, plné lásky a hlbokej múdrosti. Počas audiencie 29. sept. 1982 povedal: « Utrpenie má trojaký význam. Význam ontologický, pretože človek je bytosť pominuteľná, ohraničená a teda podriadená hraniciam utrpenia, zapríčineného niekedy samotným zneužívaním slobody. Utrpenie má tiež význam dynamický, pretože uvádza do činnosti ľudské schopnosti utrpeniu odporovať, hľadať liečivá a ochranu. Tak nadobudne utrpenie funkciu humánnu, nakoľko sa človek v takom prípade stáva citlivejším pre uskutočnenie veľkých a potešujúcich skutkov. A napokon utrpenie má aj význam kresťanský. Ježiš Kristus chcel trpieť. Boží Syn, ktorý vo svojej nekonečnej dokonalosti nemôže trpieť, stal sa človekom a takto chcel prejsť bolesťou. Podľa Zjavenia a Ježišovho príkladu utrpenie sa stáva vyjadrením lásky, prostriedkom spásy a nástrojom bratskej spolupatričnosti. Hľa toto je profil vášho poslania a posolstva. Iste, treba sa modliť za vaše vyzdrave- nie, pretože život, zdravie, blahobyt sú Božími darmi, o ktoré treba prosiť a za ne ďakovať. Sám Pán Ježiš mnohokrát prinavrátil zdravie chorým. Keď však choroba pretrváva a je jasné, že treba s odvahou a odovzdanosťou prijať Božiu vôľu, vždy takú tajomnú, ale i láskavú, vtedy si treba spomenúť na Kristovo utrpenie, predovšetkým na utrpenie na kalvárskom kríži. Skúsenosť nám dokazuje, že všetci sme užitoční pre niekoho a na niečo. A psychológovia potvrdzujú, že na to, aby sme boli šťastní, treba mať zodpovedajúci cieľ. Vy chorí ste užitoční samému Bohu, Cirkvi a celému ľudstvu. Vaším veľkým a vznešeným cieľom je spolupracovať na spáse ľudí, na šírení Božieho kráľovstva v dušiach, na šírení evanjelia a na šírení kresťanskej viery. Človek, slobodná a mysliaca bytosť, je obdarený schopnosťou milovať. Teda aj vaša choroba, utrpenie sa má stať vyjadrením lásky.» 16 [pageend15]KRVAVÉ DROBNIČKY Kňazské vysviacky Vysviacka bratislavských bohoslovcov na diakonov bola v stredu 9. júna popoludní o 16. hodine v dóme svätého Martina. Dóm bol preplnený. Účasť veriacich sa odhadovala na 6.000 prítomných. Medzi nimi boli aj viacerí chorí a dvanásť z nich bolo na svojich invalidných vozíkoch. Po vysviacke, ktorú vykonal trnavský administrátor Otec biskup Gábriš, bola prednesená príležitostná báseň, ktorá urobila na prítomných veriacich hlboký dojem. Báseň predniesol jeden chorý z vozíka. V básni bola zdôraznená myšlienka, že Slovensko potrebuje robotníkov do Pánovej žatvy, ak chce ostať verné Kristovi, a preto je potrebné veľa sa modliť za kňazov. Chorí uistili budúcich novokňazov, že budú vždy stáť po ich boku svojimi modlitbami a svojím utrpením. Tieto myšlienky sa nepáčili prítomným zástancom ateistickej ideológie a nasledovali vyšetrovania špirituála a rektora seminára. O pár dní bola v bratislavskom dóme mimoriadne veľká účasť veriacich na kňazských vysviackach. Veriaci chceli týmto ukázať mladým levítom, že stoja s nimi a sú im vďační za ich zasvätenie sa Pánovi. Skutočnosť, že kňazské svätenia sa konali v Nitre a v Banskej Bystrici, prijali veriaci so zadosťučinením. Novokňazské primičné omše (20. júna), bez tradičných sprievodov z domu novokňaza do kostola, nepublikovali v « Katolíckych novinách » ani predtým, ani potom. Turisti, ktorí sa zdržiavali v tej dobe na Slovensku, hovorili o veľkej účasti na primičných omšiach. Niektorí boli zvlášť dojatí, keď videli pri prinášaní obetných darov klásť do rúk novokňaza kalich s hostiou, tŕňovú korunu a kvety. Prvé sväté prijímania Nie vo všetkých kostoloch sa vyhlasovalo, aby rodičia prihlásili deti na vyučovanie náboženstva. To sa stáva veľkým problémom najmä v Bratislave. V minulom školskom roku bolo v kostole kapucínov v Bratislave 140 detí na prvom svätom prijímaní. V blumentálskom kostole asi 100 detí a v dóme svätého Martina len 50. Bol to najmenší počet za posledných sedem rokov. Veriaci sa chcú spovedať Na Slovensku sa veriaci chcú spovedať, najmä na prvé piatky a na prvé nedele v mesiaci. Casto sa však stáva, že musia čakať na spovedanie sa aj celé hodiny. Ba dakedy sa k spovedi nedostanú pre nedostatok spovedníkov a musia sa vrátiť domov bez spovede. Kňazi robia čo môžu. Pred prvým piatkom spovedajú celé dni. V istej farnosti nitrianskej diecézy (asi 3.500 veriacich) dvaja kňazi vyspovedajú 900 až 1.000 kajúcnikov. Je to ozaj potešiteľné a má to čo povedať azda aj mnohým slovenským veriacim v zahraničí. Musíme sa modliť aj za prenasledovateľov Hoci neradi, predsa však musíme uverejniť aj správy o niektorých vládnych činiteľoch, ktorí sa zvlášť vyznačujú prenasledovaním Cirkvi na Slo- vesku. Jedným z nich je Ondrej Káčer, z ministerstva kultúry, oddelenie pre cirkevné veci. Zdá sa, že si tento pán, pochádzajúci z katolíckej rodiny z Hronského Beňadika, vytýčil za cieľ znemožňovať život katolíckej Cirkvi na Slovensku. Robí to často bezohľadne a povýšenecky. Prichádza napr. na Teologickú fakultu v Bratislave, sú- verénne vstupuje do študovní bohoslovcov, prehra- búva sa im v štúdijných stoloch, v knihách, rozkričí sa na nich, ba priam ich terorizuje. Zúčastňuje sa na prijímajúcich pohovoroch kandidátov na Bohosloveckú fakuktu, dáva otázky, ktoré nemajú s teológiou nič spoločného. Napr.: Čítaš « Katolícke noviny »? Vieš, čo je « Pacem in ter- ris »? Aký má názor na toto združenie tvoj farár? Všetky spisy o kandidátoch idú do jeho úradu a prakticky on rozhoduje, kto má byť prijatý a nie biskupi. Zdá sa, že hlavným meradlom, aby bol niekto pripustený do seminára, je pre tohto pána možnosť budúcej spolupráce, a preto chce byť informovaný o rodičoch, o miestnom duchovnom, o angažovanosti kandidáta v SZM a jeho politických názoroch. Tieto informácie mu dodajú škola, strana, cirkevný tajomník, Štátna bezpečnosť. Najnovšie terorizuje kňazov, čo chodili na 17 Zo Slovenska [pageend16]schôdzky Pacem in terris, ale v dôsledku dekrétu Kongregácie pre duchovenstvo z poslušnosti voči Cirkvi už nechcú chodiť na stretnutia. Vyhráža sa takýmto kňazom tvrdými následkami: preložením, odňatím súhlasu pre duchovnú službu, a keď ide o profesorov na Teologickej fakulte, zákazom prednášať. Slovenským biskupom pohrozil, že ak na Zelený štvrtok (keď sa svätia oleje a biskupi spolu s kňazmi obnovujú svoj sľub), zverejnia dekrét Kongregácie pre duchovenstvo alebo ho spomenú v kázni, stiahne prísne následky: kňazov nad 60 rokov pošle do penzie a znova dosadí zmocnencov na biskupské úrady. Takíto zmocnenci svojho času kontrolovali biskupov, otvárali im poštu, biskupi bez ich vedomia a schválenia nesmeli nič robiť. Vyučovanie náboženstva Mimoriadny nátlak sa vykonáva na rodičov pri prihlasovaní detí na náboženskú výučbu. Vyhráža sa im, že sa ich deti nedostanú na štúdium do vyšších škôl. A učitelia pritom veľmi dobre poznajú paragraf č. 234 Trestného zákona, ktorým sa ukladá pol roka väzenia tomu, kto robí nátlak a vyhrážky a obmedzuje výkonávanie náboženstva. Rodičov, ktorí prihlásili deti na výučbu náboženstva predvolávajú v zamestnaní a robia na nich nátlak. V mestách učitelia jednoducho odmietli prijať prihlášky rodičov, alebo sa skryli v čase prihlasovania, urážali náboženské city veriacich, deti vystavovali posmechu spolužiakov, vylučovali ich z výletov a zábavných programov v škole. Nielen cez školský rok, ale aj cez letné prázdniny učitelia navštevujú rodičov detí a presvedčujú ich, aby nedávali deti zapísať na náboženstvo. Za jedno odhlásenie dostávajú prémiu 300-500 korún. Učiteľky sú dakedy horšie ako učitelia. Počet kňazov upadá Bude vhodné zamyslieť sa občas nad niektorými štatistikami zo života Cirkvi na Slovensku. K 1. novembru 1980 bolo na Slovensku v činnej pastoračnej službe 1359 kňazov. Ďalších 436 duchovných žilo na dôchodku alebo bolo mimo pastorácie z rôznych príčin. Súhrnne bolo teda na Slovensku 1795 kňazov. K 1. júlu 1982 bolo na Slovensku 1651 kňazov. Za dva a pol roka klesol počet duchovných na Slovensku o 158. Ak by úbytok kňazov pokračoval takýmto rytmom, o 25 rokov by nebol v našej vlasti ani jeden kňaz. K 1. júlu 1982 bolo na Slovensku v pastorácii 1357 kňazov, čo je iba o dvoch menej ako roku 1980. Ordinári nahrádzajú zomretých duchovných v činnej službe jednak z radov novokňazov (čo však nestačí) a povolávajú do činnej služby aj kňazov z dôchodku. Výnimočne aj kňazov z mimo pastorácie, pokiaľ im je to umožnené príslušnými 18 štátnymi orgánmi. Z tohto dôvodu je markantný úbytok kňazov na Slovensku zjavný iba riedením radov kňazov na dôchodku a mimo pastorácie, prípadne výpomocných duchovných. Úbytok kňazov sa nám vyjaví zreteľnejšie, keď porovnáme počet novokňazov s počtom zomretých kňazov. Roku 1979 bolo vysvätených 23 novokňazov a zomrelo 47 kňazov; roku 1980 bolo 19 novokňazov a zomrelo 49 kňazov; roku 1981 Slovensko dostalo 20 novokňazov a stratilo 49 kňazov; do 1. júla tohto roku zomrelo už 26 kňazov, kým novokňazov bolo iba 24. Bolestná je ďalej konštatácia, že hoci sa do bratislavského seminára hlásilo t.r. 80 kandidátov, bolo z nich prijatých len 38. Z toho jasne vidieť, ako sa štátne úrady snažia znížiť počet kňazov na Slovensku. Ďalším bolestným zjavom je aj postupná neob- sadenosť fár duchovnými. Na Slovensku je 1351 katolíckych fár. Z týchto je 141 neobsadených a duchovná správa je zverená súsedným farárom. O počte neobsadených kaplánskych miest sa od roku 1971 ani nereferuje. Tieto smutné štatistiky nás majú všetkých pohnúť k tomu, aby sme sa ešte vrúcnejšie modlili za kňazské povolania, za dobré zdravie našich duchovných a za pomoc pre ich ťažkú a namáhavú prácu. Spectator POKĽAKNUTIE — je úkon viery: skláňame sa pred Bohom; — je úkon poníženosti: tvor vyznáva svojho Stvoriteľa; — je úkon lásky: úprimná úcta je znakom opravdivej lásky; — je úkon poslušnosti: Cirkev nám predpisuje, kedy a ako ho konať; — je úkon kajúcnosti: ak nepohodlie tela znášam v duchu pokánia; — je úkon odvahy: a nedokáže ho urobiť, kto dbá na ľudské ohľady; — je úkon vynáhrady za toľkú neúctu často aj v samom kostole; — je úkon povzbudzujúci: môžem ním posilniť slabších vo viere. [pageend17]Na uzáver osemstoročného jubilea narodenia svätého Františka z Assisi. Svätý František z Assisi sa narodil pred 800 rokmi (1182). Osemstoročné jubileum narodenia je jedinečnou príležitosťou zamyslieť sa nad odkazom tohto veľkého svätca. František Assiský je dejinnou postavou, čo imponuje predstave a túžbam ešte aj moderného človeka. V jednoduchosti a opravdivosti odkrýva zmysel ľudskej existencie. Pre Františka je typická cnosť chudoby, ktorá zdobila jeho život ako vzácna perla. Ako bohatý syn obchodníka sa zriekol všetkého: peňazí, bohatstva, moci a kariéry — za tým účelom, aby získal vnútornú slobodu a mohol sa darovať iným. Tajomstvu Františkovej chudoby venoval uchvacujúce pasáže známy autor duchovnej literatúry, Carlo Carretto, vo svojej knižke « Io Francesco » (Ja, František). Ako ukazuje sám titul knihy, Carretto si zvolil literárne spracovanie, v ktorom ponecháva úlohu líčiť námet hlavnej postave slovesného diela, čiže svätému Františkovi. Všimnime si teda, čo nám chce František porozprávať o svojej chudobe; v čom tkvie jej tajomstvo. « Kríž v San Damiano mi odkryl niečo nesmierne dôležité, čo som nechcel nikdy zabudnúť a čo mi po celý život ukazovalo cestu. Chudoba nespočíva v tom, že budem pomáhať chudobným, ale v tom, že som sám chudobný. Pomáhať chudobným je prejavom lásky k blížnemu, ale stať sa chudobným je niečo celkom iné. Ježiš bol chudobný. Ja, František, chcel som byť tiež chudobný. Čo to vlastne znamená, začal som chápať, keď som sa zahľadel na chudobných a na Pána Ježiša. Byť chudobný znamená nemať nič alebo takmer nič: nijaké peniaze, nijaké záruky, rovnako ako ich nemajú ani chudobní, ani Kristus. No toto nie je ešte všetko. Je to iba vonkajší viditeľný znak chudoby. Opravdivá chudoba ide na koreň veci a týka sa ducha. Pán Ježiš predsa vravel: — Blahoslavení chudobní duchom, lebo im patrí nebeské kráľovstvo! — Ako ma uchvacovali tieto slová! Ako som sa len usiloval zdôvodniť si ich! Blahoslavení chudobní duchom. Znamená to azda, že všetci chudobní nie sú rovnakí? Chcel tým Pán Ježiš povedať, že treba rozlišovať medzi chudobnými duchom a ostatnými chudobnými..., jednoducho chudobnými? Vskutku. Keď som myslel na chudobných, čo som stretol v živote, najmä v poslednom čase, uvedomil som si, že jestvujú chudobní, výslovne chudobní, čo sú naozaj veľmi smutní, často zatrpknutí, a teda vôbec nie blažení. No na druhej strane si celkom dobre spomínam, že boli aj blažení chudobní, t.j. chudobní, čo ich ozdobovala chudoba ako pekný oblek. Chudobní, čo verili v Božiu prozreteľnosť a vždy žili v Božej prítomnosti. Chudobní, čo dokázali milovať i napriek veľkým súženiam, trpezlivo znášajúc životné skúšky a preukazujúc mocné odhodlanie a pevnú nádej v úzkostiach. Chudobní, čo boli blažení, pretože mohli denne dosvedčovať, že ich osud je v Božích rukách a že sa Boh o nich stará ako o nebeské vtáctvo, ktoré nemá nijaké zásobárne. Toto všetko ma mocne zasiahlo. Bol to veľkolepý pocit, keď som mohol sebe i druhým dosvedčovať, že Boh sám osebe stačí a že nemusím mať o nič starosť, ale žiť 'ako poľné ľalie, čo sa nenamáhajú, ani nepradú. A predsa ani Šalamún v celej svojej nádhere nebol tak zaodetý ako jedna z nich.’ Celkom ma opantala myšlienka, že sám Boh živí, oblieka človeka a stará sa oňho a nijaká moc na svete ma nemohla presvedčiť o opaku. Pokladal som priam za nedostatok dôvery v Pána, keby som si bol odložil zopár grošov, zariadil si komoru, alebo kúpil dom. Nie že by som požadoval takýto spôsob života od všetkých ľudí, tobôž nie od môjho otca. Vedel som totiž veľmi dobre, že by to bolo nemožné, pretože štátne zriadenie má iné zákony, čo držia život ľudí pohromade a ľudia majú okrem toho rozličné povolania. (...) Zvoliť si chudobu neznamená však vyvoliť si sociálnu, politickú voľbu, ale čisto mystickú. Keď som ja, František, zachytil evanjeliovú výzvu, necítil som sa povolaný organizovať v Assisi politickú moc. Viedla ma láska, pobádalo ma evanjelium bez toho, aby som poburoval ľudí proti bohatým, alebo 19 Tajomstvo mojej chudoby [pageend18]sa hádal s bohatými a pestoval voči nim triednu nenávisť, keď zostávali pri svojom bohatstve. Ani som nevravel chudobným: — Poďte, treba nám bojovať za uplatnenie našich nárokov, za zvýšenie platov! —- Skôr naopak: — Sme blahoslavení, aj keď nás utláčajú, prenasledujú a zabíjajú. ■— Evanjelium ma naučilo vážiť si viac tajomstvo člo-> veka ako sa zasadzovať za jeho práva a povinnosti. Nastúpil som teda cestu evanjelia. Chudoba znamenala pre mňa oslobodenie, a to skutočné oslobodenie, čiže slobodu srdca. Chudoba mi bola prostriedkom a popudom ako sa vymaniť z meštiackeho zmýšľania, ktoré nechýba v nijakej epoche, budujúc na egoizme, pýche, žiadostivosti, modloslužbě a otrockej závislosti. Dala by sa o tom spievať dlhá pieseň. (...) No ešte mi bolo treba priučiť sa aj niečomu inému, a tak mi Boh priviedol do cesty malomocného. Pri pohľade na malomocného vždy sa ma zmocňovala hrôza. Odháňal som od seba už samu myšlienku, že by mi raz malomocný mohol prísť do cesty. Teraz mi však ide oproti jeden, a cesta bola taká úzka, že sa nedalo vyhnúť, iba sa otočiť a ísť naspäť. Bol by som to celkom rád urobil, ale v tej chvíli mi prišiel na myseľ kríž v San Damiano, ktorý mi bránil dať sa na útek. A tak som zostal nehybne stáť uprostred cesty. Malomocný v otrhaných handrách pomaly prišiel ku mne. Vystrel proti mne poviazané ruky a uprel na mňa svoj pohľad, plný bolestnej pokory. Javil sa môjmu zraku ako Ukrižovaný v San Damiano a zdalo sa mi, že hľadia na mňa tie isté oči. Čo sa potom ďalej odohralo, prišlo celkom spontánne. Prikročil som k malomocnému a pobozkal som ho na tvár. On začal plakať a ja s ním. Vytiahol som všetko, čo som mal a daroval som mu to. No nebolo to vlastne nič v porovnaní s tým, čo som ja od neho dostal, čo som zažil v oných chvíľach a v onom bozku. Dotkol som sa totiž nádherných šiat tej, — pani chudoby — s ktorou som sa chcel navždy zasnúbiť. V očiach malomocného sa odzrkadľovalo tajomstvo vtelenia Božieho Slova, ktoré sa zaodelo do rúcha chudoby. Teraz som už poznal moju nevestu a zaľúbil som si v nej to, čo sám Boh miluje: chudobu človeka. Pani chudoba, ktorú som odkryl v malomocnom, predstavovala chudobu celého sveta a solidaritu so všetkým, čo je nepatrné, slabé a trpiace. Božie milosrdenstvo najviac upiera svoj zrak práve na chudobu. Hľa, pani chudoba! Jej pokorná tvár je tvárou všetkých chudobných, čo som dakedy v živote postretol a čo sa zahľadeli na mňa s nevídanou miernosťou a jemnosťou. Ich oči sa zarosili slzami, ktoré sa trblietali ako perly a skrývali tajomstvo, čo spoznáva iba málo ľudí. Ich unavené údy prenikala žiara svetla, a preto boli naozaj čistí a hodní objať Krista. Ich vôňa odrážala vôňu neviditeľných vecí, ktoré ne- vábia človeka na zlé túžby, ale ho podnecujú k obetavej láske. Doteraz som si myslel, že chudoba je kliatbou v živote človeka, strašným omylom stvorenia, istým druhom Božej zábudlivosti, neopísateľným chaosom, čo zasahuje ľudí a spôsobuje im utrpenie. Teraz však pozerám na vec celkom inak. Kliatba totiž nespočinula na chudobe, lež na bohatstve, moci a roztopašnosti, ktoré zatvrdzujú a otravujú ľudské srdcia. Chudoba nebola teda omylom stvorenia, skôr naopak, poslednou písanou stránkou stvorenia, azda najdôležitejšou, aby ľudia odkryli tajomstvo, ktoré by ich pobádalo hľadať Boha a celkom sa oddať obetavej láske. Chudoba neznamená Bohom zabudnutého človeka, lež je účinným prostriedkom preniknúť do ľudského srdca a zasadiť doň lásku a čistú vieru. Nie je ona ani chaosom, do ktorého ľudia zapadli, aby potom bedákali a preklínali deň svojho narodenia. Nie. Chudoba je materinské lono, v ktorom ľudstvo dorastá pre Božie kráľovstvo. Od tejto chvíle som už viac nepochyboval o vznešených prednostiach chudoby: zaujímala popredné miesto v Božom poriadku, bola vysokou školou opravdivej lásky, mocnou silou, čo nabáda k milosrdenstvu, uľahčeným prístupom k Bohu a spoľahlivou cestou na ukončenie pozemskej púte. Vyvolil som si pani chudobu za nevestu a čoskoro nato som sa úplne zbavil strachu. Nastúpil som tak cestu pravej slobody. » Preložil Š. Vragaš KANONIZÁCIA MAXIMILIÁNA KOLBEHO V nedeľu 10. októbra 1982 vyhlásil Svätý Otec Ján Pavol II. za svätého blahoslaveného Maximiliána Kol- beho. Na žiadosť nemeckého a poľského episkopátu nový svätý bol kvalifikovaný ako mučeník, mučeník kresťanskej lásky. Slávnosť bola na námestí svätého Petra, na ktoré na zhromaždilo mimoriadne veľa ľudí. Poliakov z vlasti, ktorá v tých dňoch prežívala krutú bolesť nad zrušením slobodných odborov, ako aj Poliakov z celého sveta bolo vyše 12.000. Po vyhlásení za svätého Ján Pavol II. vykreslil v homílii postavu nového svätého a poukázal na jeho význam v dnešnej Cirkvi. Slávnosti trvali potom ďalšie tri dni. V kostole Dvanástich apoštolov boli slávnostné bohoslužby a organizovali sa liturgické pobožnosti. Modlime sa k novému svätému, aby pomáhal aj Cirkvi na Slovensku a vyprosoval hojnosť milostí pre kresťanov, čo musia zápasiť za svoju vieru. 20 [pageend19]Ocko, urob mi fotku Pánbožka! Mal som naklepaných už desať a pol riadka. Písal som na tému, ku ktorej ma inšpiroval výrok Jacka Londona: « Neverím v Boha, no tým viac verím v človeka. » Či niekto s touto vetou súhlasí, alebo nesúhlasí, nechajme chvíľu bokom. Jedno je isté, že sotvaktorý výrok s podobnou tématikou môže rozprúdiť takú vášnivú diskusiu ako tento. Kým som uvažoval, z ktorej strany sa pustiť do neho, zaujal moju pozornosť názov pätnásťminútovky na druhom nemeckom televíznom programe, ktorý som mal práve zapätý — Fotografia Boha. Odsunul som písací stroj a zadíval som sa na obrazovku a celých 15 minút som nemohol od nej odtrhnúť oči. Potom som vypol televízor, vytiahol už sčasti popísaný papier zo stroja a dal na jeho miesto čistý. « K Londonovi sa ešte vrátime! », povedal som si. Teraz hodím na papier radšej to, čo som videl so všetkým tým, čo to vo mne vyvolalo, alebo ináč, ako by som spracoval podobnú televíznu tému. Program začal scénkou, v ktorej sa štvorročný Kristián s detskou jednoduchosťou obrátil na svojho otca týmito slovami: « Ocko, ty si fotograf. Prečo mi niekedy neurobíš fotografiu Pánbožka? » Chlapček sotva tušil, čo jeho prosba vyvolala v duši otca-umelca. Čím viac na ňu myslel, tým väčšmi ho fascinovala. Ktovie, či poznal biblický výrok o ústach detí, kto- tými si vraj Boh zavše poslúži na svoju slávu. Otec sa dal do fotografovania prírody, podivuhodných prírodných javov. Veď predsa Boh sa v nich javí naj- priezračnejšie — hovorí sa. A to isté si myslel aj on. Lebo príroda je výrazom Božej múdrosti a sily. Ale ho to akosi neuspokojovalo. « To istotne presahuje chápavost’ môjho štvorročného Kristiána. » Raz istý priateľ pozval otca na omšu v súkromnom byte v úzkom kruhu priateľov. Vtedy mu napadlo, že vlastne v Ježišovi z Nazaretu sa Boh stal ľuďom viditeľným, fo- tografovateľným. Lenže dejiny sa nedajú vytočiť späť ako film v aparáte. Neostávalo mu nič iné ako urobiť zábery z omše a z ľudí, ktorí sa na nej zúčastnili, ako i z toho, čo sa dialo na improvizovanom oltári — obetovanie chleba a vína. Tu mu však napadlo, že na tých záberoch jeho synček sotva spozná, sotva uvidí Boha. « To je strýko Richard! A to teta Inge, atď... — povie Kristián », myslel si otec. « A to je čosi biele. A to zas zlatý pohár... To nie je Boh. » « Znova teda neúspech! », hútal otec. Ale myšlienka na Boha, ktorý sa stal človekom, ho neopustila. Ak mám svojmu synovi skutočne urobiť fotografiu Pánbožka, tak potom len ako človeka — premýšľal. Človek je akoby negatív Božieho obrazu, a to následkom svojho egoizmu, svojej nenávisti k ľuďom, skrátka následkom svojej mravnej zvrhlosti. Boh, ten bude pozitív, skutočný obraz človeka, pravda, dobrota, láska, intimita, pokoj. A otec začal robiť zábery ľudí v najrozličnejších životných situáciách. Celých päť rokov pracoval nad tým popri iných profesionálnych úlohách. Prosba štvorročného synčeka bola ešte stále jeho veľkým problémom. Chlapec 21 [pageend20]medzitým rástol a istotne dávno na ňu zabudol. Ale nie otec. Nič z toho, čo za celé tie roky urobil, ho neuspokojovalo. Jedno sa mu však za celý ten čas ujasnilo: musí fotografovať ľudí, ak chce svojmu synčekovi sprístupniť Božiu tvár. Ľudí, z ktorých vyžaruje dobrota, tajomstvo nezištnej lásky. A vytvoril celý rad dojímavých a výrečných scén — hru otca so svojím dieťaťom, ako ho dvíha do výšky, ba vyhadzuje, pričom dieťa nemá v tvári ani najmenšieho mráčka strachu, lebo vie, že ho otec nenechá padnúť. Na inom zábere bolo vidieť matku, ako kŕmi malé dieťa. Iný zasa predstavoval dvoch chlapcov, dotýkajúcich sa navzájom čielkami a noštekmi a pod. Všetky tieto obrazy mali ukázať niečo z « ľudskosti Boha », alebo presnejšie, niektoré Božie vlastnosti, ktoré sa nachádzajú aj v ľuďoch, i keď vo veľmi obmedzenej miere. Trochu presnejší obraz o Bohu by sme dostali, myslel som si, keby sme všetky tieto a tisíce iných pozitívnych vlastností, ktoré pozorujeme na ľuďoch, naraz premietli na plátno. Pochopiteľne, že by sme nedostali nijaký obraz. To jednoducho nejde. Nejestvuje taký svetelný zdroj, ktorý by naraz presvietil tisíce obrazov. A potom, všetko by to splynulo do nerozlúštiteľnej hry svetla a tieňa. Nedá sa to teda realizovať. Ale myslieť sa to dá. Ale ani v mysli to nevyvolá nijaký obraz, nijakú predstavu, ale nás to akosi vedie na cestu, na ktorej sa človek dostane k idee Boha, k tej najadekvátnejšej idee Boha. Ale vráťme sa k fotografovi. Po nejakom čase spozoroval, že sa mu stalo akosi ľahším spoznať Boha v ľuďoch, ktorých má rád. Mal dojem, že do nich premieta ideálny obraz Boha, ktorý voľakedy dávno, pred dvetisíc rokmi, zosobňoval Ježiš z Nazaretu. A uvedomil si aj čosi iné: že ľudí, ktorých nemáme radi, nie sme schopní správne ohodnotiť, nevidíme v nich nič pozitívne, nič božské. Preto Ježiš odporúčal milovať. Odtiaľ jeho nový, jediný príkaz veľkého zákona — láska k ľuďom ako prejav úcty a lásky k Bohu. Láskou objavujeme v každom človeku čosi milovaniahodné, čosi božské, objavujeme Boha. Človek je fotografiou Boha. Tak nejako skončil film, ktorý som sa vám snažil opísať, ako som ho zažil ja a ako oplodnil moje predstavy a myšlienky — so všetkými asociáciami a úvahami o ňom. Rád sa vraciam k onej scénke malého Kristiána, ktorý vyslovuje svojím spôsobom všeľudskú túžbu človeka po čomsi neznámom, ale vždy tušenom, svätom, i keď nepochopiteľnom, veľkom, i keď nezmerateľnom, láskavom, i keď nevyspytateľnom. « Ocko, prečo mi raz neurobíš fotografiu Pánbožka? » Takúto túžbu pocíti každé ľudské dieťa, každý človek. Aspoň niekedy. Uvidieť Boha! Nie, nestotožňuje sa s človekom, ani s ľudstvom, ale kto jeho nemá v mysli, ten si nebude ceniť ani človeka. Kto neverí v Boha, nebude veriť ani v človeka. London sa dôkladne zmýlil. A. Hlinka Zo života SÚSCM v Ríme • Pisateľ tejto rubriky sa načas musel odmlčať, lebo cez leto nemal námetov, nakoľko hlavná zložka cyrilometodskej rodiny bola na prázdninách. Zaiste, kontakt z Ústavom sa neprerušil, ale z listov nemôžeme čerpať, aby sme neporušlili listové tajomstvo. • Predsa aspoň niečo. Väčšina pracovala s rodičmi v poli, aby nezabudla, ako vyzerajú hrable, motyka, vidly... Niektorí vypomáhali v asistencii na letných kolóniách pre deti a boli aj takí, čo sa hrali na kancelárskych pobehajov. • Školská mlaď takmer v plnom počte sa dostavila vo štvrtok 2. septembra. Jedni sa prihnali expresom od severu, druhí od severovýchodu. Prví prišli už ráno, druhí večer. Cestovali expresom, lebo sa vraj chceli čím skorej zobjímať s lavicami a s knihami. Aké je to krásne a sľubné! Ale dá sa tomu veriť?... • V piatok už aj boli prvé hodiny, prvé stretnutie s vyučujúcimi. Deň zasvätený Srdcu Ježišovmu. Okolnosť, ktorá nám osladzovala začiatky školského roku. Cítili sme sa, ako kto si odpočinul od ťažkej noše a potom si ju zase berie na plecia. Zdá sa, akoby bola trochu ťažšia. Ale netreba byť obeťou niektorých dojmov! • V utorok 14. septembra nás zronila správa, že monsignore rektor odviezol na kliniku nášho veľkého dobrodinců a priateľa monsignora Vavroviča. No 22 [pageend21]už je, Bohu vďaka, opäť medzi nami. Modlíme sa za jeho skoré a úplné vyzdravenie a tešíme sa naň. • Na slávnosť našej Patrónky (Panny Márie Sedembolestnej) koncelebrovalo u nás osemnásť kňazov, medzi nimi otec arcibiskup Tomko a otec biskup Hnilica. Kaplnka len-len že stačila pojať všetkých veriacich. • V piatok 24. septembra sme vypravili na cestu delegáciu na primície nášho bývalého spolužiaka Štefka Tribuljaka, o ktorom je reč aj na inom mieste. Nakoľko je to dosť ďaleko, nemohli sme všetci. Ale jeden profesor, dvaja klerici a jeden študent nás tam dôstojne zastúpili. Aspoň také chýry sa nám dostali do uší. • Osemsté výročie svätého Františka sme oslávili púťou do Assisi. Bolo nás plný autobus. Mali sme totiž aj hostí, ktorých nemožno vymenovať pre nedostatok miesta. Púť bola nábožná, hoci najviac bolo nás mladých, ale aj veselá, hoci pršalo. Bolo to v stredu 6. októbra. • V nedeľu 10. októbra sme boli na námestí svätého Petra, kde Svätý Otec za svätého vyhlásil Maximiliána Kolbeho. Bolo toľko národa, že sme sa ledva vymotali z tej tlačenice. — Ak chcete poznať tohto hrdinu kresťanskej lásky, prečítajte si knihu « V bunkri hladu »! • A prišla ďalšia pekná a nezabudnuteľná nedeľa. Náš spomenutý novokňaz Štefko Tribul- jak nám prišiel odslúžiť jednu z prvých omší, ináč prvú v našej kaplnke, kde sa kedysi modlieval za svoje povolanie a kde ono rástlo a dozrievalo. — Večierok na jeho počesť vyznel veselo, povzbudzujúco a priateľsky. Gratulujeme, Štefko, a prosíme ťa, aby si za sebou ťahal veľa iných. Na kultúrnom poli Zlatá sieť — románový životopis svätého Ignáca z Loyoly. Napísal Louis de Wohl. Vydali Priatelia dobrej knihy, Cambridge, Ont. 1982. Obálku navrhol Peter Kovalík. Strán 291. Cena S USA 6.50 s poštovným. Kniha « Zlatá sieť » je románový životopis svätého Ignáca z Loyoly, zakladateľa jezuitskej spoločnosti. Autor, švajčiarsky spisovateľ, podáva iba hlavnú časť Ignácovho života: od jeho obrátenia v mladosti po chvíľu, keď žiada v Ríme od pápeža potvrdenie novej rehole. Autor vykresľuje veľmi živo pomery v severnom Španielsku a na ich pozadí priam strhujúco opisuje postavu veľkého konvertitu a svätca Ignáca. S Ignácovou postavou je skoro nerozlučne spojená postava bývalého švajčiarskeho gardistu Uliho, ktorého cesty a životné osudy sa neraz križovali s cestami svätého Ignáca. Názov « Zlatá sieť » chce byť symbolom pro- zreteľnostnej činnosti, ktorou Boh zasahuje do ľudských dejín a do jednotlivých ľudských životov, chytajúc ich takto do svojej siete Božích plánov. Ako všetky dobré životopisy svätých, aj tento nám ukazuje cestu, ktorou kráčať k Bohu. Kiež by pre viacerých čitateľov bola táto kniha « zlatou sieťou », ktorou ich Boh zachytí do plánov spásy. Cesty k živej viere. Vydali Priatelia dobrej knihy, Cambridge, Ont., Kanada. 1982. Strán 152. Cena neudaná. Kniha « Cesty k živej viere » sa svojím pôvodom a obsahom priraďuje ku knihe « Ježiš zďaleka a zblízka », ktorá vyšla pred pár mesiacmi v jezuitskom nakladateľstve Priatelia dobrej knihy. Toto vynikajúce dielo, napísané presvedčivým spôsobom, sa zaoberá základnými otázkami viery, pričom venuje osobitnú pozornosť vzťahu medzi vierou a vedou a otázkam týkajúcim sa vzniku života. Knihu vrele odporúčame všetkým, čo sa chcú prehĺbiť vo svojej viere. Zvlášť mladí nájdu v nej mnohé odpovede na svoje pochybnosti. A. Hlinka: NA CESTU. Nákladom vlastným. Vytlačila Printed at Sabina Printing Press, India. Strán 212. Cena neudaná. Otec Anton Hlinka už viacero rokov vysiela v rámci Slobodnej Európy každú druhú nedeľu svätú omšu v slovenskej reči. Z približne 250 kázní, ktoré autor predniesol za desať rokov v kostole svätého Štefana v Mníchove, vydal knižne v tomto prvom zväzku len 39. Ďalšie zväzky budú nasledovať. Kázne sú zoradené tak, aby vytvárali určitý ucelený obraz o niektorých pravdách kresťanského náboženstva. Kázne sa vyznačujú svojským osobným štýlom, ktorý vie nadchnúť a priviesť čitateľa k rozjímaniu nad Božím slovom. Knižku si možno objednať priamo u autora v Mníchove, St. Wolfgangs pl. 10. José Hernández: MARTIN FIERRO. Preložil a zveršoval Stanislav E. Jančárik. Ilustroval Štefan Nemčok. Vydal Slovenský Kultúrny Spolok v Buenos Aires, 1982. Strán 140. Cena neudaná. Dvojdielna básnická zbierka Martin Fierro je najpopulárnejšia kniha poézie v Argentíne. Svedčí o tom aj skutočnosť, že dielo vyšlo už 250-tich vydaniach. Stano Jančárik vykonal záslužnú prácu, keď toto známe dielo preložil a prebásnil do slovenčiny. Tým nadviazal ďalšie ohnivko vo výmene hodnôt argentínskej literatúry so slovenskou. Kniha sa predstavuje veľmi vkusne a je vybavená umeleckými kresbami akademického maliara Štefana Nemčoka. 23 [pageend22]Komusi samochvála vonia Porekadlo, podľa ktorého «samochvála smrdí», obsahuje hlbokú skúsenosť. Ale aj tu treba rozlišovať, lebo « kto dobre rozlišuje, dobre vyučuje ». Samochvála smrdí tomu, kto ju počúva, ale vonia tomu, kto sa ňou parfumuje, hoci tento dojem vône je iba čuchovým klamom. V dnešnom Česko-Slovensku je toľko samochvály, že bolo treba utvoriť novotvar « chválenkár » so všetkými jeho odvodeninami. Keď človek počúva alebo číta tieto samochvály, nevdojak si vzdychne: Koľko smradu musí byť v podtatranskom ovzduší!... Čím všetkým sa chvália naši komunisti doma!... Na to by bolo treba veľa miesta, najmä ak by sme chceli poznať pramene. Ale aspoň pár ukážok. Ich Ústava, napríklad, je jedna z najlepších — ak nie najlepšia — na svete a jej zákony zaručujú občanom tie najširšie slobody, iba sloboda vzdelávať sa v náboženstve, informovať sa o náboženskom živote v Cirkvi, čítať a vlastniť náboženské knihy a publikácie, študovať teológiu a sledovať kňazské a rehoľné povolanie, hej, táto sloboda je alebo celkom vyčerpaná alebo sa dáva iba po kvapke. A ďalej, jestvuje rovnaká sloboda prístupu na vysokoškolské štúdiá pre ateistov a veriacich? Podľa samochvál niet lepšej demokracie ako ľudová, niet demokratickejších volieb ako v socialistickom bloku. Naše plánované poľnohospodárstvo a organizované zásobovanie sú vzornejšie ako v iných krajinách. A replikou na tieto samochvály nech sú ironizujúce drobničky, ktoré sa nezriedka objavujú aj v domácej tlači. Jedným z obľúbených hesiel samochvály je aj zaopatrenie chorých a starých, a pritom sa nevidí podplatnosť, rozrastená do takých rozmerov, že pacient musí podstrčiť lekárovi polovicu alebo aspoň tretinu mesačnej penzie. Samochvála je prejavom nekritičnosti voči sebe. Chválenkár zveličuje dobro, ktoré má alebo ktoré koná, no najčastejšie iba predstiera hodnoty, ktoré mu chýbajú, alebo sa chvasce dobrom, ktorého sa « nedopustil ». Tu ide o vážny priestupok proti zdržanlivosti a skromnosti, ktoré patria k osobnej duchovnej a mravnej výbave, ako aj proti úprimnosti a pravde, ktoré sú základnými predpokladmi ľudského spolunažívania. Trápne pôsobí na návštevníka nášho Slovenska, keď úradná osoba mu odporúča, aby potom hovoril iba pravdu, že sa u nás buduje. No k pravde patrí aj to, že sa u nás veľa ničí, kazí a rúca. Toto samochvála nevidí. Je omámená a snaží sa omámiť aj iných. Často u nás zaznievajú výzvy k hrdosti. Budujeme socializmus, najľudskejší systém, buďme naň hrdí! Marxizmus-leninizmus je najpokrokovejší a najvedeckejší zo všetkých izmov, buďme naň hrdí! Vedecký svetonázor víťazí nad náboženstvom, buďme hrdí! Blížime sa k rekordu v rozvodoch a potratoch, buďme na to hrdí! Patríme k popredným konzumentom liehovín, buďme na to hrdí! Kriminalita mladistvých je u nás ná rýchlom vzostupe, buďme, buďme hrdí! Vidíte, že máme sa čím chváliť. Prišelci z Východu priniesli k nám so sebou aj Potemkina. Však viete, že Grigorij Alexandrovič Potemkin bol veľkým štátnikom a dôverníkom Kataríny Druhej. Keď sa chystala na cestu po Rusku, dal postaviť dediny z maľovaných kulís, aby zdanlivým budovaním krajiny oklamal cárovnú. — Potemkinove dediny jestvujú aj u nás, ktorými potemkino- via klamú seba, celý národ, ba aj celý svet. Gorazd Zvonický SLOVENSKÉ Hlasy z Ríma ROČNÍK XXXI - 1982 SLOVENSKÉ HLASY Z RÍMA — VOČI SLOVACCHE Dl ROMA — periodico menšile. Autorizzazlone del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Ugo Detti, via Girolamo Savonarola 1, - 00195 Roma. [pageend23]