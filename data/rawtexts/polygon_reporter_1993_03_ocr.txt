český zahraniční časopis (pro Čechy a Slováky nejen v zahraničí) Západ reportér POLYGON komentáře ■ názory ■ informace ročník 10 číslo 3 30.4.1993 3 [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Rudolf STRÖBINGER (tel. +49- 4931-7525); Milena WAHLENOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Eliška KOTRBOVÁ, Miloš ŠUCHMA (šéfredaktor, tel. +1-613 - 824 7439, fax +1-613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont., Canada K1G 3T8 STÁLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) ♦ Karel KRYL (Německo) »Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Jiří LOEWY (Německo) • Antonín MĚŠŤAN (Německo) ♦ Dušan NOVÁK (ČR) • Pavlína PILCOVÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKA- ROVSKÝ (ČR) • Pavel STILLER (Německo) ♦ Michaela SWINKELS-NOVÁ- KOVÁ (Belgie) • Vladimír VALENTA (Kanada) • Otakar ZOUFALÝ (Německo) • Alexej ŽAK (Švýcarsko) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky .EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24,190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD (tel. 079-397 624) ROČNÍ PŘEDPLATNÉ: SFr. 49.- norm, poštou, SFr. 55.- letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Vertag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 3/93 Titulní stránka: VLASTIMIL TŘÍSKA, „Cesta do hor", linoryt. (Vlastimil Tříska je výtvarníkem a žije v exilu od r. 1986) 1 RUDOLF STRÖBINGER, Omyly 1 VLADIMÍR VALENTA, Pohledy na domov i na svět 4 JAROSLAV BOHANES, Život v našich republikách 6 VLASTIMIL RADKOVICKÝ, Zrcadlo 8 PETR HRUBÝ, Příčiny stŕedoevrop. revolucí roku 1989 10 INTERVIEW (Tomáš Krystlk klade otázky Milanu Hulirovi) 11 JIŘÍ ŘÍHA, Půjde Česká soc. demokracie vládě po krku? 13 JIŘÍ LOEWY, Kdo škodí zájmům republiky? 14 JINDŘICH STIKAROVSKÝ, Země česká, domov můj (III) 16 ADOLF F. J. KARLOVSKÝ, Kdo chce ještě dnes pošpinit jejich čest? 18 M ILAN HULÍK, Chyba horší než zločin 19 JOSEF KOLÁČEK, Nepřidáš se k většině, páchá-li zlo 20 ROBERT F. LAMBERG, Kde pravda asi stěží zviézí 21 OTA RAMBOUSEK, K-231 - 25 let 22 DUŠAN NOVÁK, Ekonomika v našich republikách 24 JAROSLAV TEPLÝ, Poněkud neobvyklý pohled na polistop. politiku 25 JIŘÍ LOEWY, Soustřeďme zbylé siy exilového tisku! 26 ZDENĚK LEINER, Podle činů soudíme je 27 TOMÁŠ KRYSTLÍK, Fašismus a nacismus 28 VLADIMÍR CÍCHA, Acme Campbell Ltd. 30 OTAKAR ZOUFALÝ, Copak jsem? 31 NOVÉ KNIHY 32 ČTENÁŘSKÉ DOPISY Průvodní kresby: RADEK KUČERA a JAN KRISTOFORI Přispěvatelé, kteří nenajdou v tomto čísle svůj zaslaný příspěvek, nechťse nezlobí. Snad v příštím čísle se najde místo, kterého máme tak málo. Číslo 4/93 vyjde mezi 30. červnem a 5. červencem 1993. Redakční uzávěrka je 25. června 1993. OZNÁMENÍ ČTENÁŘŮM: Kancelář vydavatelství a administrace nebude obsazena do 24. června. Neodkladné záležitosti vyřídí v této době redakce (Jaroslav Lambert). Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte buď: POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]OMYLY Předseda české vlády Václav Klaus prohlásil v rozhovoru s německým týdeníkem FOCUS, že demokracie v České republice dominuje a že Česká republika je na nejlepší cestě stát se součástí jednotné Evropy. Bylo by hezké, kdyby měl premiér pravdu. Představme si: Demokracie se České republice stala samozřejmostí. Ale . . . Ale - ono tomu tak docela, jak tvrdí Václav Klaus, bohužel není. Premiér se mýlí. Proč? Tak tedy konkrétně: Není tomu tak dávno, co si Václav Klaus posteskl, že v české televizi je informace o činnosti premiéra mnohdy až na pátém místě. Jinými slovy, vyvíjel nepřímo nátlak, aby se o něm více mluvilo v televizním zpravodajství. Zřejmě, alespoň dočasně, zapomněl, že v demokratickém státě rozhoduje nezávislý novinář o tom, jak kterou zprávu do vysílání nebo do novin zařadí či nezařadí. Nebo: Do Československé tiskové kanceláře (ČTK) byl dosazen ředitel - člen největší vládní strany. To, že by tisková kancelář měla být nezávislá na politických stranách, že každý politický zásah zvenčí připomíná dobu nedávno minulou, v Praze zřejmě nikoho nenapadlo. Nepřekvapuje pak, že se pracovníci ČTK bouří. Nebo: V Praze se sejde „kulatý stůl“, kde si mají Češi a zástupci sudetských Němců vyměnit názory na minulost a současnost. V poslední chvíli však zástupci Občanské demokratické strany (ODS) dostanou zákaz od svého vedení - možná, že předsedy, který je současně premiér - se diskuse zúčastnit. Opět se uplatňuje stranická disciplina - něco, co v žádném případě není výrazem demokracie. Nebo: Rada pro televizi udělí - což je v její pravomoci - licenci soukromé televizní společnosti. To se nelíbí některým představitelům vládních stran. A tak se zahájí kampaň proti Radě s tím, aby byla znemožněna a zkompromitována. Nezávislé rozhodnutí je zpochybňováno, protože se „někomu“, kdo se podílí na vládě, nehodí. Řeknete - drobnosti. „Maličkosti“, které jsou však typické pro společnost hledající cestu. Cestu k demokracii, které již bylo podle slov premiéra dosaženo. Nebylo. Demokracie se totiž nedá nadekretovat, není závislá na přání či vůli jednotlivce, byť byl předsedou vlády. Demokracie musí pramenit ze samé podstaty života společnosti. Desetiletí hnědé a rudé diktatury zanechalo v zemi v srdci Evropy více stop, než si mnohdy uvědomujeme. Než si myslí předseda vlády. Demokracii je nutno se učit. Snadné to není. Pro nikoho. A trvá mnohdy léta, desetiletí, než se demokracie zažije a dostane lidem do krve. I premiérům... RUDOLF STRÖBINGER POHLEDY NA DOMOV I NA SVĚT VLADIMÍR VALENTA Konec střední Evropy? Neradostnou zprávou z domova je, že sotva byla schválena ústava republiky, už se uvažuje o přepisování některých jejích článků. Je to kulturní ostuda, že čeští právníci nedokážou dát dohromady, a parlament se nemůže usnést, na téměř jediném zákoně, který by nebylo třeba vzápětí přepsat. Ukazuje se, že jádrem problému je navyklé pohrdání zákony. Jak ze strany politiků, tak i veřejnosti. Pohrdání, kterému se však nelze divit po půlstoletém údobí bezpráví. Odpovědnost nesou všichni, kdo vedli a vedou stát. Jejich vinou je, že po tři roky se vládlo podle bolševické ústavy, která je základní příčinou i rozpadu státu. Mnozí se domnívají, že chirurgický řez, který byl proveden, byl úspěšný. Aniž popírám to, že okolnosti byly takové, že pokojný rozchod bylo jediné řešení, které bylo možné, stále více mne znepokojují důsledky, které to přináší. Žijeme v iluzích, že se západní část Československa dostala blíže k Evropě a očekáváme, že brzo nadejde konečně hospodářský odraz ode dna, ke kterému jsme až dosud klesali. Namísto toho se však rozbíjejí nejen kulturní, ale i hospodářské vztahy. Ukazuje se, že tak jako nelze rozpůlit chléb bez dokrojení nožem napříč celým bochníkem, tak ani československý rozchod nelze kontrolovat a zastavit dříve než jsme dokrojili. Je to asi překvapení i pro premiéra Klause, který loni v červnu po volbách odmítl slovenské vydírání uvnitř společného státu s tím, že o společné měně, celní unii a dalším bude možno mluvit až se rozdělí stát a ne to řešit prostým přechodem na dvou- státí, kde zůstane utajena podstata státoprávních rozporů. Byl rozdělen stát. Byla provedena měnová odluka a na hranicích se staví celnice. Rozešla se armáda a obě republiky se podělily o stoprocentně komunistický důstojnický sbor - to bylo jediné, co prošlo bez hádek. Slovenský premiér Me- čiar má pravdu, když říká, že nová moravská hranice na Beskydech tlačí Slovensko na východ. To si ovšem mohl on a jemu podobní dávno domyslet. Jsou to oni, kdo rozhodným způsobem podvrátili systém, na němž je založena střední Evropa v posledních sedmdesáti létech. Vytvořila se nová mezinárodní situace okolo Maďarska, že jak jižní, tak i severní sousedé se statisíci maďarských občanů jsou geograficky zmenšeni a postrádají dosavadní sympatie světové demokratické veřejnosti. Je spíše otázkou času, kdy se objeví námitka proti platnosti mírových smluv z doby po první světové válce, které tuto situaci vytvořily. Podle toho, že v USA už začala promaďarská propagační akce, dlouho to trvat nebude. Zatím nedošlo k dohodě, jak se Čechy, Morava a Slezsko budou dohromady krátce jmenovat. Česko se snadno řekne v hospodě, ale v novinách to hezké není. Dosud nikoho nenapadlo zauvažovat, jak Česko vzniklo. Nevím, zda to bylo odvozeno od přídavného jména český nebo bylo nejdříve POLYGON 3/93 1 [pageend3]Čechsko a čechský? Prý se bude říkat České země, ale to není žádné zkrácení, které by se mohlo vžít v lidové mluvě. Co je horší, je skutečnost, že v České republice se veřejnosti zjednodušená státoprávní situace zdá přijatelnou a nevidí nebezpečí, která v budoucnosti trvale hrozí tomuto zesláblému státu. Vládne iluze, že jsme blíže k Evropě, ale jsme spíš blíže k Německu. Mečiar tam sice už nemůže proti nám agitovat, ale zato tam jel žalovat Němcům na českou vládu Jiří Dienstbier, tak jako kdysi se v Moskvě žalovalo, že nejsme dost komunističtí, tak tedka zase nejsme dost demokratičtí. To samo ukazuje, jak platné jsou některé staré tradice. Kdysi to byli někteří zhrzení Přemyslovci, kteří žalovali u německého císaře, dneska je to Dienstbier u Kinkela, německého ministra zahraničí. Sice to nemá velký význam, ale je to příznačné. Zahraniční politika české vlády se zaměřila k Rakousku a ke Slovinsku jako partnerům, kteří jsou, nebo by mohli být, v obdobné situaci. Proto snad uvítají tento trojspo- lek. I v tom je přemyslovská tradice, ale ne- budiž zapomenuto, kdo a proč padl na Moravském poli. Za své vzala zřejmě i Pentagonála a blíží se i konec Visegradu. Ne proto, že česká politika je sobecká, ale proto, že jako stát jsme sestoupili z ligy do regionální divize, abych se vyjádřil sportovně. Český zájem od Beskyd na východ je ekonomický, ale nikoli politický. Česká zahraniční politika bere na vědomí rozpad střední Evropy a dělá co může, aby se vyškrábala ze studené vody na západní břeh. Rozpadem Československa končí střední Evropa. Je už zase jen východ a západ. Jen se dosud neví, jak se to nakonec přesně rozlomí. Prohráli jsme šanci, že bychom mohli být páteří středoevropské jednoty. To, vedle typicky porozvodových tahanic o peníze, ovlivňuje a vytváří propast mezi Čechy a Slováky. Je mi někdy stydno, když se dočítám, jak bleskově dovedou někteří lidé zapomenout na ideu československé státnosti a naproti tomu se dočítám v článcích některých slovenských novinářů o smutku, který cítí někteří - snad je to jen menšina - Slováci. Co je ještě dojemnější, jsou názory obyčejných občanů Slovenska, jak těžce se vyrovnávají se zmrzačenou státní existencí. To si pak sám kladu otázku, kdo je mi blíže: vládnoucí šedá zóna v Čechách anebo ten, kdo dosud neakceptoval československou neexistenci bez ohledu na národnost. Namísto abychom se bránili uhynutí Masarykovy idey - kterou žádné Havlovo Česko nemůže nahradit - a kladli základy k novému československému státu, vystýláme si pohodlné lože v ani ne tak evropském, jako v německém přístavku. Nechce se mi smířit s tím, že se všechno musí tak vyvíjet, ale je třeba usilovat a znovu a znovu připomínat důležitost a podstatu celé problematiky. Nebezpečí, která hrozí z falešných představ o skutečném stavu věcí, jsou větší než bychom byli ochotni si přiznat. Opečení koláčů, folklóru, zpěvech a tancích Je třeba se také ozvat vždycky, když se objeví zakuklené snahy zakalit čistou vodu. Středem českého zájmu už ovšem není minulost. A tak by se člověk mohl divit, že parlament dal na pořad zákon o III. odboji. Ale první, co udělal, bylo, že vyškrtl slovo „odboj“. Namísto toho mluví o křivdách a komunistickém bezpráví. To ovšem není dostatečné. Zakrývá to skutečnost, že komunistický režim nebyl jen tyranie, která hubila vlastní občany, ale že byl bezprávný režim a že jeho moc se odvozovala od diktátu jedné velmoci, která podvedla Spojence. A že nakonec sovětská okupace v roce 1968 jako logické pokračování tohoto stavu, nikoli jako zvrat, zviditelnila pravou podstatu bezprávního stavu pro ty hlupáky, kteří věřili, že si „socialistickou cestu“ vybrali sami. Zdá se, že jich stále hodně zasedá v parlamentě dodnes a že proto chtějí napravovat křivdy, nikoli akceptovat ideu protikomunistického a protisovětského odboje. Dobře tuší, že by se měřítkům odbojového zákona sami nemohli vyrovnat a zdá se jim přijatelnější zásada, že „každý musel nějak kolaborovat“. Je to ovšem i tak pokrok. Nedočkali jsme se od presidenta Havla slibované amnestie pro popravené a současnými soudy zhanobené oběti komunismu, a tak snad tímto zákonem bude zmírněna i sociální situace těch, kterým se dosud nedostalo hmotného odškodnění a kteří pro svou odbojovou činnost dostali od postkomunistických soudů dodatkové tresty. Stále je lze počítat na tisíce. Za tuto cenu veřejnost zřejmě přijímá kompromisní zákon a asi málokoho napadne, že hlavní smysl odbojového zákona spočívá v něčem jiném: má být jedním z hlavních článků ideového základu demokratického státu. Nepochybuji však o tom, že ti, kteří přišli s novým názvem zákona, to velmi dobře vědí. Jenže zatímco vše na povrchu vypadá, že na demokratickou cestu jsou nasypány růže, mafie, které ji ohrožují, nejsou jen ekonomické. Nejsou to však pouze oběti komunismu a bojovníci třetího domácího odboje, kteří se nemohou dočkat toho, co si zaslouží. Stále kyselým jablkem je exil a emigrace. Bývalá velvyslankyně v USA v létech 1990- 92, paní Rita Klímová, začala klasifikovat. Není na tom nic špatného, ale jde o to, že paní Klímová representovala stát a podávala zprávy vládě a jejímu presidentovi a tak ovlivňovala jejich myšlení v době, kdy se rozhodujícím způsobem formoval nový vztah mezi národem a exilem, dnes už jen krajanskou veřejností. „Za sebe a za čtenáře, které jsem zásobovala, chci poděkovat panu Tigridovi... Potom je to Jiří Pelikán... Potom to byl Tonda Liehm... Dále Jan Kavan... A samozřejmě pan Vilém Prečan... pan profesor Janouch... konečně bych neměla zapomenout ani na rozhlasové stanice a vydavatelství, kterým samozřejmě taky děkujeme..." (LISTY Č. 1/1993) A dost! Nikdo se samozřejmě o nic neprosí. Aád Bílého Iva nebyl původně určen občanům republiky. A řád Masarykův je něco, co je proti duchu Masarykova ideálu občanské povinnosti. Tak tomu aspoň bylo za té skutečné Československé republiky. Novou ořádovanou šlechtu ustavili až komunisté. Jde o to, že paní velvyslankyni by stačilo se podívat do análů washingtonského velvyslanectví a asi by tam našla nějakou tu poznámku o lidech, kteří pracovali od počátku toho čtyřicetiletí proti československým bolševikům. Už v době, kdy ještě i ona byla v té partaji. Protože se ve svém článku (původně to byl projev na jakési konferenci o nás - a bez nás - exulantech) hlásí ke své státní funkci a ke svým velvyslaneckým zkušenostem, čtenář ji musí považovat za experta a má právo od ní očekávat objektivní posudek. I když je už snad mimo službu. Není tomu tak. Paní Klímová to formuluje opatrně jako svoje osobní svědectví, ale ve skutečnosti záměrně zamlčuje jména významných osobností československého exilu ve prospěch určitého politického směru. Na jiném místě, a v jiné souvislosti, se sice zmiňuje, že ... Společnost pro vědy a umění je československou organizací a ještě samozřejmě Rada svobodného Československa, což není skupina, ale organizace mluvčích...“Me právě i takto dává najevo, že zná terén, ale zřejmě tam není nikdo, kdo by stál za zmínku. Že uvedla i jméno Pavla Tigrida, tím jen předstírá svou zdánlivou objektivitu. Nikdo se neprosí o uvedení jmen významných postav exilu, ale velmi dobře rozumím tomuto manévru: nejde totiž o to, jaké komu budou přiřčeny zásluhy, ale o to, aby se vytvořila legenda. Pouze ti, kteří mají blízko k levici, ne výhradně, ale především ti „bývali"“ mají zásluhy o návrat demokracie. Vůbec nepopírám zásluhy jmenovaných, jde mi o to, že diplomatickým mlčením paní velvyslankyně podává odbornou expertizu o protikomunistickém odboji: nestojí to za řeč. Celkově toto svědectví dává tak zadostiučinění těm, kteří ji i jejího šéfa, zahraničního ministra Dienstbiera, považovali za hradbu mezi exilem a národem. Ale napravilo se něco od voleb v červnu 1992? Je asi na čase, aby demokratický exil projevil snahu doma připomenout, že těch 40 let pracoval pro svobodnou, demokratickou a nezávislou republiku, a ne pro správnou interpretaci socialismu. Že vedle Peroutky , a Tigrida byli v jeho řadách stovky a tisíce dalších. Že to byl třeba i gen. Liška a redaktor Josef Josten, zakladatel exilové československé tiskové agentury v Londýně, který sice řád dostal, ale Britského Imperia (MBE) od britské královny - z Prahy nedostal nic, ani in memoriam -, generálové Ingr a Moravec ve Washingtonu. Ale nebudu se pokoušet jmenovat, jsou jich tisíce, kteří konali svou národní povinnost. Paní velvyslan- 2 POLYGON 3/93 [pageend4]kyně, když předstírá, že je expertem, měla si alespoň v estébáckém archivu své ambasády nalistovat tato jména. Nebo třeba v památníku „Poslední pocta". Vydal jej jiný odbojár, po kterém se v Praze také ani nevzdechne: Josef Pejskař, jenž táhl po desítiletí v Mnichově České slovo. A dnes, k hanbě nás všech, nemůže ani sehnat peníze na čtvrtý svazek tohoto záslužného díla. Jen se ještě zmíním o jednom z těch starých krajanů, kterému prezident Havel, asi na doporučení paní velvyslankyně, řád Bílého Iva nedal, protože staří krajané se podle úředního pozorování paní velvyslankyně zabývají „pečením těch koláčů, o nichž tu mluvil pan Škvorecký, pěstováním folklóru, zpěvem a tancem a podobnými činnostmi“. Pan Charles Vanik, poslanec Sněmovny representantů Kongresu USA z Chicaga - spoluautor zákona „Jackson-Vanik“. Zákon o nej- vyšších výhodách v obchodu s USA, který ekonomicky zablokoval komunistické rejdy po celém světě, a byl tím nejúčinnějším politickým nástrojem v boji za svobodu a demokracii. Mimochodem, i druhý autor zákona, zesnulý senátor Jackson, by také neměl upadnout v zapomenutí - ale projeví vůbec někdy česká vláda vděčnost národa takovým osobnostem demokratického světa? Paní velvyslankyně má ovšem právo na osobní názor, ale když se zmiňuje o svých úředních zkušenostech, pak nemá právo vytrhávat z kontextu jen to, co se jí líbí. Minulost je základ, na níž se staví budoucnost. Nikdy jsem si nemyslel, že bude zapotřebí bránit odkaz třetího odboje - i ta tři slova jsou taková patetická. Ale my, kteří tu ještě jsme, se tomu zřejmě nevyhneme. Všechna vejce v jednom košíku President Clinton se v posledních dnech dostal do komplikované situace, která se dala předvídat. U vědomí majoritní posice demokratů v Kongresu jeho štáb připravil bez porady s oposicí takové sociální zákonodárství, které budou muset zaplatit daňoví poplatníci. Jde o první zákon z plánované serie, který má stimulovat, pomoci ulehčit, situaci na pracovním trhu. President, jehož prestiž je v sázce, i nedočkaví občané, jejichž nezaměstnanost nemá konce, jsou dobrou nátlakovou skupinou na republikány, kteří mají v senátu sice pouze tři hlasy nad minimální hranici, s níž mohou udržovat demokratické zákonodárce v patové situaci. Nic prosadit nemohou, ale svými 43 hlasy proti 57 činí zákonodárný sbor, i presidenta, legislativně neefektními. A to právě ve chvíli, kdy se i mezinárodní situace zamotává a není tedy dostatek času všechno stihnout. President bude tedy muset zaplatit svou prestiží za to, že alespoň liberálnějším republikánským senátorům od svého nástupu do úřadu nevěnoval žádnou pozornost. Chce-li splnit svoje volební sliby a dostát činem své předvolební kritice presidenta Bushe, bude donucen k ústupu. A vítězství oposičnfch republikánů, kteří až dosud draze platí za volební porážku ztrátou politického vlivu, ztrpčí presidentovi uspokojení z dokonaného díla. Ani Clintonův republikánský předchůdce nebyl schopen zlepšit vnitřní situaci právě také díky „gridlocku“, tedy patové situaci v Kongresu USA, kterou byla mařena jeho legislativní činnost. To zase prováděli demokraté, kteří se dnes cítí pohoršení stejným jednáním republikánských kolegů. Když počátkem dubna se ve Vancouveru sešli presidenti Ruska a USA, zdálo se, že president Clinton, začátečník v mezinárodní politice, udělal všechno správně. Nikde nezakopl a projevil odvahu, kterou od něho ne každý očekával. Postavil se s celou autoritou svého úřadu za presidenta Jelcina, který si právě pro toho povzbuzení do Vancouveru přiletěl. A od té doby USA činí všemožný nátlak na své spojence, aby i oni prisypali centíky do Jelcinova prasátka. Na poslední schůzce ministrů velmocí sdružených v G-7 v Tokiu se už sešla pěkná řádka miliard dolarů. A zdá se, že se podařilo přemluvit i Japonce, aby upustili od spojování své ekonomické pomoci Rusku s požadavkem návratu Kurilských ostrovů Japonsku. President Jel- cin může tedy klidně agitovat pro ruské referendum, jež se bude konat 25. dubna. Podařilo se mu totiž něco, o co dlouho usiloval: President Clinton, a po něm celý Západ, na něj vsadili vše, co mohli. Američané tak porušili svou osvědčenou zásadu a „dali všechna vejce do jednoho košíku". Poté, co udělala sovětská a nakonec i ruská byrokracie s německými miliardami marek, které jakoby se vypařily do vzduchu, je to krok velmi riskantní. Přitom president Jelcin neukázal, že umí zatočit se zděděnou nomenklaturou tak, jak se uměl postavit pu- čistům. Není to ovšem kvůli Jelcinovi, ale proto, že panuje panická, a oprávněná, hrůza ze sovětských atomových zbraní. Clinton sice dosáhl jakéhosi slibu, že americké dolary budou distribuovány jinak než ty německé marky a že se jaksi vyhnou rukám stále stejné nomenklaturní byrokracie, ale více než pochybnosti o tom jsou na místě. Je to totiž světová zkušenost, nejen ruská, že finanční prostředky procházející rukama státu hltá byrokracie jako budulínci. Vždyť i Clintonovův stimulační zákon kritisují republikáni právě proto, že vzbuzuje pochybnosti, zda se vydělané miliardy dolarů dostanou do rukou potřebných nezaměstnaných, nebo uvíznou za nehty mocných městských byrokracií, ovládaných ovšem politiky demokratické strany. Jelcinův úspěch ve Vancouveru, jak se zdá, neudělal ani patřičný dojem v Rusku. Bolševiky po desítiletí zpracovávaná mysl ruského člověka nechápe, že by Američané mohli mít takové záměry, jaké říkají, že mají. Naopak, považuje pomoc Západu za jakýsi faustovský problém upsání duše ďáblu. V Rusku mnohým lidem dosud nedošlo, že moderní člověk, který se dnes pohybuje po celé planetě, také chápe nezbytnost se pokoušet na tomto světě o ekonomickou rovnováhu, která by odstraňovala nejen hladomory, ale také předpoklady ke krvavým konfliktům mezi národy i mezi sociálními skupinami. Zvláště mezi těmi, které při současné neodpovědné bezohlednosti k lidským životům mají možnosti proti sobě používat atomové zbraně. V tom smyslu je americký pokus vsadit na Jelcina zoufalým pokusem. Rozpad sovětského dědictví není totiž u konce. Rusko je stále impériem devatenáctého století. A neexistuje obecná snaha po reformě. Naopak je snaha po záchraně toho, co se zachránit nedá. Viděli jsme to i na posledním zasedání ruského parlamentu, kde se prakticky nenalezl jediný politik, který by vedle Jelcina byl schopen usměrnit radikály a kariéristy, kteří vidí svoje šance při pohledu nazpět než dopředu. Jsou-li tam jinak schopní, tak čekají na svou příležitost, až bude současná Jelcinova vláda tak slabá, aby se jí mohli zmocnit. Což je docela možné. A zatím nereformovatelnost ruského kolosu nahrává dalšímu rozvratu. Pravděpodobně už nejde o hrozbu nějakého bolševického návratu. I když v Moskvě, která byla po sedmdesát let „třídně“ pročišťována, je možná bolševiků dost na provedení nějakého puče. Ale i oni váhají, protože vědí, že v Rusku by za nimi lidé už nešli. Spíše se budou využívat staré etnické nenávisti, které je možno vystopovat až do doby Džingis- chánova vpádu do Ruska a do Evropy. Také je nutno vzít v úvahu obrodu islámu v Kazachstanu, Tadžikistanu, Uzbekistanu a Turkmenistánu. Států, které jsou zároveň možným rejdištěm rozličných mezinárodních zájmů. Vzhledem k tomu, že i tam mají na dosah atomové zbraně, pochybnosti o úspěchu současné americké politiky „všech vajec do jednoho košíku“ ještě více vzrůstají. Je možné, že Jelcin referendum vyhraje, ale není jisté, že bude moci rozpad Ruska zastavit. Spíše ne. Proto udivuje, že zatím nejsou náznaky, že by Clintonova zahraniční koncepce počítala s touto možností, nebo dokonce se pokoušela paralelně s podporou Jelcina vyhledávat politiky, kteří nikoli jako Jelcinovi odpůrci, ale jako vůdci jiných národů, by byli schopni připravit půdu k jedině možnému positivnímu řešení, aby se území dnešního Ruska nestalo dějištěm apokalyptické zkázy, ale prostorem, kde po proniknutí moderních ideí kulturních, ekonomických i politických vzniknou politické útvary, které se stanou magnetem pro celou oblast dnes spíše neznámé Asie. V tom smyslu se president Clinton těžko vyrovná těm svým předchůdcům, kteří nastupovali už do svých úřadů s jasnou visí, co je třeba udělat. Po prvních sto dnech nového presidenta se zdá, že si spíše chce jen vybírat z alternativ, které jsou nasnadě. Edmonton, 17. dubna 1993 POLYGON 3/93 3 [pageend5]Život v našich republikách (19.2. -12.4.1993) JAROSLAV BOHANES ČESKO-SLOVENSKÉ VZTAHY První oficiální styky mezi samostatnými republikami První oficiální návštěvu vykonal český premiér v Bratislavě dne 22. února 1993. Na pořadu byly vzájemné vztahy, dělení federálního majetku, společné hranice, celní unie a další otázky. Byly podepsány tři dohody víceméně technické povahy (o administrativní spolupráci, o původu zboží, o přechodu práv a povinností organizací bývalé ČSFR). Jednání bylo přátelské, ale hlavní otázky nebyly projednávány. Diplomatické styky Dne 2. března 1993 složil první slovenský prezident M. Kováč slavnostní slib a byl uveden do svého úřadu. Při svém inauguračním projevu řekl, že se nejen vytvořil nový stát, ale o slovo se „přihlásil také starý kulturní národ“. „Naše uznání patří vyspělosti českého politického myšlení za to, že přijalo legitimnost slovenských nároků na vlastní státnost.“ Uvedl, že „spolužitie s českým národom nie je možné vymazať z historie.“ Ocenil, že vznik Československa v roce 1918 umožnil nové perspektivy kulturního, sociálního a vzdělanostního rozvoje Slováků za účinné pomoci českého národa, na což Slováci nikdy nezapomenou. Slovenská republika podle něho nemá zájmy, které by byly v rozporu se zájmy českými. Slováci podle M. Kováče udělají všechno pro život v dobrém přátelství a sousedství. Slavnostní inaugurace se zúčastnil i český prezident. Pozval při této příležitosti M. Kováče na návštěvu do Prahy. V prvních březnových dnech vykonali také své první oficiální návštěvy velvyslanci - F. Šedivý v Bratislavě a I. Mjar- tan v Praze. I. Mjartan vidí svoje úkoly v Praze takto: 1. Seriózně a korektně dokončit dělení majetku, 2. zajistit dlouhodobě co nejpozitivnější, souběžný ekonomický, kulturní a společenský vývoj, který by umožnil paralelní vývoj politický a zachoval celní unii a 3. vytvářet přátelské vztahy a zachovat lidský, kulturní a společenský základ, který byl vybudován za 74 let společné cesty. Problémy zůstávají, spory se vrací Ve druhé polovině února se uklidněné česko-slovenské klima začalo znovu zhoršovat. Ke starým problémům přibyly nové, např. migrační vlna v Evropě a zpřísnění azylové politiky Německa. Česká republika chce zajistit hranice i se Slovenskem, které nesouhlasí. Ministři vnitra J. Rumí a J. Tuchyňa o tom jednali v Praze 26. února, ale bez úspěchu. V první půlce března se obnovilo jednání o majetkovém vyrovnání. Slovensko se propadá stále více do hospodářských potíží a jednání s českou stranou se, díky tomu, komplikuje. Slovenská strana vznáší stále nové požadavky a dluh vůči České republice se neřeší. Na Slovensku roste nervozita občanů i politiků a začínají se hledat příčiny a vinici. Hospodářské a sociální problémy se, jako vždy, promítají do politických vztahů. Oficiální styk zůstává korektní, ale i z úst nejvyš- ších slovenských představitelů už zazněla kritika české politiky. Prezident Kováč ve svém rozhovoru pro rakouský list Die Presse řekl: „Velká část současných těžkostí pramení z příliš rychlého dělení ČSFR.“ Česká strana podle něho žene věci do krajnosti, aby dokázala závislost Slovenska na Češích. Podle M. Kováče je to česká byrokracie, její druhá a třetí garnitura, která chce dokázat občanům i světu, že „Slováci byli Českou republikou financováni“. Roste napětí, po zániku federace jednání uvázlo a strany se vzájemně obviňují z neochoty řešit problémy a z nepřiměřených požadavků. Česká vláda pozastavila 17.3. předávání akcií podniků z kupónové privatizace. Týká se to i českých držitelů (DIKŮ), ale záměr tohoto kroku - vyvolat tlak na slovenskou vládu - je otevřeně přiznáván. Slovenští představitelé reagovali ihned a s očekávanou razancí. „Je to akt diskriminace pro národní a státní příslušnost,“ řekl V. Mečiar, „je to nepřípustná akce nátlaku na stát a diskriminace majetku občanů SR v Čechách.“ Kdyby Slováci reagovali podobně, došlo by podle něj k obchodní válce. Také M. Kováč vyslovil obavu z možných komplikací a vyjádřil svoje přání jednat o tom při své návštěvě v Praze koncem března. I opozice na Slovensku odmítla postup české vlády jako formu vydírání jiného státu. Česká strana tuto kritiku odmítla. Podle I. Kočárníka „slovenská část majetkové komise chce jednat jen o tom, co je pro ni výhodné“, velvyslanec Šedivý označil vládní rozhodnutí za vážné varování. Ministr Skalický prohlásil, že „slovenská vláda oddaluje nebo dokonce odmítá majetkové vyrovnání'. V. Klaus poslal 24. března dopis V. Mečiarovi. Oznámil mu, že česká strana je připravena ihned podepsat dohodu o majetkovém vyrovnání, o hraničních přechodech a o tzv. malém pohraničním styku, tedy o všem, co je sporné. V. mečiar dopis potvrdil, ale řekl, že Slovensko má vůči České republice mnohem vyšší pohledávky. Oboustranné rozladění se zmírnilo v době první návštěvy slovenského prezidenta v Praze 30. a 31. března. Hlavy států konstatovaly shodnou vůli obou stran zachovat dobré vztahy. Chtějí k nim přispět tím, že budou vytvářet prostor k vyřešení právě těch choulostivých majetkových otázek. Obnovila se tak naděje, že smlouva o vyrovnání bude pode- psána ještě v dubnu, podle optimistických odhadů dokonce již v jeho polovině. Jednání pokračovalo 7. dubna v bratislavském hotelu Bórik. Došlo k parafování čtyř z devíti předložených smluv a další tři byly připraveny k parafování. Vyřešil se i složitý problém děleníbilance bývalé federální Státní banky. I. Kočárník vyslovil naději, že 23. dubna budou moci premiéři podepsat konečnou dohodu a obchod se Slovenskem bude opět normální. Ministr Skalický však tento optimismus nesdílel a ukázalo se, že právem. Různí slovenští představitelé vznesli v příštích dnech nové požadavky, které V. Klaus označil za „absurdní a legrační“. Jde o tzv. nulové vyrovnání, které má zahrnovat federální majetek, českou vlajku (podle slovenského ocenění 40 mid) a náhradu za území, které asi před 70 lety postoupilo Slovensko Polsku za část Těšínská, kterou dostalo Československo. Že nejde o legraci, to potvrdil ve slovenském rozhlase sám V. Mečiar. Uvedl všechny Klausovy „absurdní“ požadavky a poznamenal, že by je měla česká stra- nabrát vážně. Řešení majetkového vyrovnání se znovu posouvá do oblasti zbožných přání a s ním i vyhlídky na uklidnění rozbouřené hladiny česko-slovenských vztahů. Těžká hospodářská situace Slovenska a její stále nevyjasněné mezinárodní postavení skrývají nebezpečí. Snižováni životní úrovně a růst sociálního napětí vedou vždy k pocitu ohrožení a ke zostřování vnitropolitického boje. Odtud je blízko k extrémním hnutím pravým i levým. V současném Slovensku je nebezpečí v možném růstu nacionalismu a ve snaze hledat viníka, samozřejmě mimo hranice vlastního státu a národa. Nevyřešené problémy z bývalého společného státu poskytují četné zdroje pro demagogii. Hospodářský pokles zvyšuje citlivost majetkového vyrovnání. Bude-li vývoj v České republice v hospodářské oblasti výrazně úspěšnější než na Slovensku, vzroste nebezpečí nacionalismu do akutních rozměrů. Neméně nebezpečná je však situace i v České republice. I zde jsou slyšet nekritické a nevraživé výroky o Slovensku a slovenském národě. Je to nejen primitivní, ale především nebezpečné a nesmírně škodlivé pro obě strany. Bude záležet na odpovědnosti obou 4 POLYGON 3/93 [pageend6]politických reprezentací, jak velká část veřejnosti těmto náladám podlehne. Ani jedna strana by ani na okamžik neměla zapomínat, že žijeme vedle sebe uprostřed rozbouřené Evropy a že meziná- rodně-politické zájmy obou našich národů a států a jejich bezpečnosti jsou beze zbytku totožné. ČESKÁ REPUBLIKA Politický život do normálních kolejí Teprve únor 1993 umožnil návrat vnitropolitického života k jeho normálnímu stavu. Po 40 letech nesvobody a úplné absence jakékoliv plurality jsme prožili tři roky transformace. Ta však nepřinesla očekávaná řešení problémů, také proto, že jsme se jim nemohli věnovat s potřebným soustředěním a energií. Řešili jsme státoprávní uspořádání. Dokud boj o společný stát neskončil, bylo pro nás vše ostatní až na druhém místě. V lednu 1993 se postupně ustavily všechny vrcholné státní orgány a únor již patřil naléhavým vnitropolitickým úkolům a rozhodnutím. Prezident jmenoval 18. února 6 členů Bankovní rady České státní banky. Stali se jimi J. Tošovský (guvernér) a dále J. Vít, P. Kyselka, O. Kaftan. M. Kučera a J. Pospíšil. Dne 25. únorajmenoval předsedu Nejvyššího soudu České republiky, jímž se stal O. Motejl, místopředsedou P. Kučera. Parlament schválil řadu zákonů a novel. 24. února zvolil 5 členů ze sedmičlenné Rady pro ČTK. 25. února rozhodl o zániku mandátu poslanců bývalého federálního shromáždění. V březnu tvořily problémy restitucí, bezpečnosti, armády, hranic a vypořádání se s komunistickou minulostí hlavní náplň práce poslanců. Došlo i na územní uspořádání státu. Vláda rozhodla o četných aktuálních problémech. Jednala o privatizaci ve zdravotnictví. Dne 10. března rozhodla o dostavbě jaderné elektrárny v Temelíně. Jednala o novém vysokoškolském zákoně, předložila parlamentu návrh zákona o konkursu a vyrovnání. 11. března podepsala Generální tripartitní dohodu na rok 1993 spolu s Konfederací podnikatelů a zaměstnavatelů, s Českomoravskou komorou odborových svazů a s Konfederací umění a kultury. Politické strany Vládní koalice - projednávala obsazení důležitých míst ve státní správě - ředitele Bezpečnostní informační služby, předsedy Českého statistického úřadu, generálního inspektora armády a prezidenta Nejvyššího kontrolního úřadu, přičemž se ve stanoviscích k některým funkcím projevily rozdílné názory. Přesto se zdá, že uvnitř koalice jsou přístupy k zásadním otázkám české politiky shodné. Především je to ekonomická reforma, otázka restitucí a zahraniční politika. Koalice budí dojem, že je dostatečně soudržná a odpovědná za vývoj. Opozice - Pozornost vzbudily dvě opoziční strany: ČSSD a KSČM. Sociální demokracie změnila svůj název na Českou stranu sociálně demokratickou. Na XXVI. sjezdu bylo zvoleno nové vedení v čele s M. Zemanem. Lze očekávat výraznou levicovou kritiku vlády a snahu o vytvoření silného levicového bloku. KSČM je v krizi. Předseda J. Svoboda resignoval na svou funkci. Je v ostrém sporu se zakladateli platformy „Za socialismus“ uvnitř strany, kterým výkonný výbor odebral členství. Spor rozhodne sjezd stran v květnu t.r. Důvěra veřejnosti Institut pro výzkum veřejného mínění provedl v první polovině března výzkum důvěry občanů v českou vládu, parlament a prezidenta. Výsledky ukázaly, že z těchto institucí má důvěru k vládě 58% (v lednu 52%, v únoru 64%), k parlamentu 34% (v lednu 47%, v únoru 46%), k prezidentovi 72%. Nemá důvěru k vládě 37% (v lednu 38%, v únoru 33%), k parlamentu 59% (v lednu 41%, v únoru 49%), k prezidentovi 25%. Jak by čeští voliči volili: ODS 27%, ČSSD 11%, ODA 11%, LB 8%, KDU- ČSL 5%, LSU 4%, SPR-RSČ 4%, OH 2%, HSDMS 1%, ostatní 4%. Nerozhodnutých, kterou stranu by volili - 22%. SLOVENSKÁ REPUBLIKA Na Slovensku se od února a zvláště v březnu stále prohlubují tendence ke kritice společenského vývoje a především činnosti vlády. Centrální událostí, která určovala dynamiku vývoje, byl konflikt V. Mečiara s M. Kňažkom. Mečiar obvinil Kňažka ze špatného vedení ministerstva zahraničních věcí a z porušení moratória na poskytování informací o problémech HZDS. Kňažko uvedl, že jde o osobní spor. Obvinil Mečiara z nedemokratického, autoritářského způsobu výkonu vlády a z používání lži jako své pracovní metody. Spor přerostl už rámec HZDS i vlády a dostal se do NR SR. Ačkoliv se zpočátku vyslovovali četní vedoucí činitelé ve prospěch M. Kňažka, prosadil V. Mečiar na zasedání představenstva HZDS v Lučenci 13. března svoje stanovisko. Prezident odvolal dne 19.3. Kňažka z funkcí místopředsedy vlády i ministerstva zahraničí. Svoje rozhodnutí odůvodnil pohrůžkou V. Mečiara, že jinak rezignuje on sám, a to by podle prezidenta vyvolalo krizi a nutnost předčasných voleb. Celý spor byl ukončen na III. sněmu HZDS koncem března v Trnavě. Kňažko, odvolaný sněmem z funkce místopředsedy hnutí, z něho vystoupil a oznámil, že bude nezávislým poslancem. V Národní Radě Slovenské republiky se k němu připojilo 7 poslanců z HZDS, s nimiž vytvořil nezávislý poslanecký klub. Později ohlásil svůj úmysl založit novou, liberální stranu. Vláda - Mečiarova vláda prochází krizí. K její kritice se po KDH připojily další politické strany. Podle SNS nemá vláda koncepci, Mečiarova vystoupení v zahraničí škodí zájmům Slovenska, dochází k všeobecnému úpadku země a k nežádoucí kumulaci moci. Autoritativní působení předsedy vlády se přenáší z HZDS i do vlády a do parlamentu. Došlo k výměně ministrů. Po Kňažko- vě odchodu rezignoval na vládní funkci jediný ministr nečlen HZDS L. Černák z SNS, takže Mečiarova vláda se stala vládou jediné strany, která ztratila parlamentní většinu. Prezident republiky - je novým činitelem na slovenské scéně. Slíbil, že chce být prezidentem všech občanů. Současné složení jeho kanceláře, které bylo dříve poznamenáno jeho dosavadní příslušností k HZDS, vzbuzuje určitou důvěru. Svoji proklamovanou nadstranickost však bude musit prokázat při dalším výkonu své funkce. Důvěra veřejnosti Slovenská veřejnost je denně konfrontována s negativními důsledky celkového politického a hospodářského vývoje od vzniku samostatného Slovenska. Tato skutečnost přirozeně působí na názory lidí. Sympatie veřejnosti a její podpora se mění. V polovině března provedlo Centrum pre sociálnu analýzu v Bratislavě průzkum. Přinesl tyto výsledky: Podpora politických stran: HZDS 18% (v únoru 24%), SDĹ 14%, SNS 8%, KDH 6%, Spolužitie-MKDH 5%. Podpora osobností: M. Kováč 35%, V. Mečiar 22%, P. Weiss 15%, I. Gašparovič 13%, M. Kňažko 11%. Bude-li pokračovat současný trend poklesu důvěry ve slovenskou vládu a jejího předsedu, bude si Slovensko muset pravděpodobně v dohledné době odpovědět na otázku, jak dál. Místo závěru úvaha českého premiéra: Podle V. Klause přecenili „něco“ slovenští politici, kteří zdůrazňovali rozdělení Československa. Dělí je natři skupiny. První tvoří čistí slovenští fundamentalisté, kterým byla lhostejná krátko- i střednědobá ekonomická perspektiva, protože hodnotu nezávislého Slovenska postavili nade vše. Druhou tvoří pragmatici, kterým jde o moc. Ti sice vnímali ekonomickou realitu, ale kladli ji až na druhé místo. Do třetí skupiny patří ti, kdo špatně analyzovali ekonomiku Slovenska a uvěřili „pohádkám o doplácení na Čechy“. To ovšem podle V. Klause neznamená, že na Slovensku nejsou občané, kteří vidí věci reálně. POLYGON 3/93 5 [pageend7]^Zrcadlení, jev známý od nepaměti už ve vodní hladině, vždy nesmírně fascinovalo lidi. Snad už pračlověk zjistil, že zrcadlení má své pevné zákonitosti: klidná hladina odráží celistvý obraz, ovšem stranově obrácený. Hladina zče- řená dává obraz rozechvělý, neklidný až nečitelný. Moderní doba přidala poznatky a aplikace další: zakřivené zrcadlující plochy, čočkovité tvary, průhledná zrcadla, povrchově pokovené zrcadlové plochy, atd. Efekt zrcadlení je proto nutné vždy vyhodnocovat ve vazbě s tvarem odrazové plochy. Tedy jaké zrcadlo je nastaveno. Neméně důležitý je i úhel, pod kterým se to či ono v zrcadle odráží, protože postačí nepatrná úhlová odchylka - a hned je v zrcadle něco jiného. Kdo má vliv na volbu zrcadlící plochy a na úhlovou polohu zrcadla, rozhoduje o tom, co a jak se bude v zrcadle odrážet, co bude zrcadlo ukazovat. Zrcadlení je jev projevující se i v každé společnosti. Odrazovou zrcadlící plochou mohou být - a jsou - např. úroveň bydlení i životního stylu, stupeň vzdělanosti, také převažující morální profil občanů, sdělovací prostředky, formy zákonodárné i výkonné moci, atd. Zrcadlících ploch a plošek je nesmírné množství, pokud jsou některé opomíjeny a nebo záměrně nastaveny do jiného úhlu, dochází k reprodukci zkreslené, nepravdivé či neúplné reality. Pokud takto deformovaný zrcadlový obraz slouží k pobavení, třeba v bludišti nebo na estrádním pódiu, je vše v pořádku, deformace jsou očekávány a přijímány. Zcela jiná je situace v případech, kdy zdeformovaný obraz má sloužit k zakrytí reality. Také zrcadlení je zneužitelné, protože silně ovlivnitelné. Mozaika zrcadel společnosti zná dva základní druhy zrcadlení: zrcadlení bezprostřední, neovlivňované, a zrcadlení záměrně posouvané do polohy ukazující jen vyvolené jevy. Kdo by tyto dva druhy neznal! Např. za totality už jsme se ani nepozastavovali nad rozporem hlásané právnosti a občanských svobod s tvrdou brutalitou a zjevným pošlapáváním obojího. Stejně jako nad rozporem do světa křičené uvědomělé pracovní aktivity mas - a flákáním většiny zaměstnanců po většinu pracovní doby. Více nám však byl zakryt rozpor, který v té době vstřebávali většinou západní cizinci. Přijeli do „zlaté“ Prahy, kde jejich nadšení gotickou a barokní architekturou značně ochladlo náhodně shlédnutými frontami na běžné spotřební zboží, nečistotou na většině WC, chybějícími službami apod. Když se dostali do kontaktu s řadovým obyvatelstvem a od něho se dověděli, že na koupi auta musí čekat několik let, o cestu do „nesocialistické“ ciziny se žádá půl roku předem a výsledek je naprosto neurčitý - nevěřili! Naopak, když se náš občan dostal do kapitalistické ciziny, byl ohromen počtem aut, obchodů, prodejním sortimentem, ale také - oproti mu vnucované „pravdě“ - zcela chybějícím zbídačeným proletariátem. Pokud měl to štěstí a byl někým solidně seznámen např. se sociálním a zdravotním zabezpečením třeba v Německu - nevěřil, protože informace odporovala vytrvalému tvrzení jeho socialistické vlasti o tom, že takové vymoženosti jsou uskuZRCADLO VLASTIMIL RADKOVICKÝ "Nenadávej na zrcadlo, když máš křivou hubu." (České přísloví) tečnitelné jen v socialistickém systému, a o něčem tak humánním a pokrokovém mohou pracující na Západě jen snít. Zrcadlo někdy také lže - je do polohy lživého obrazu nastaveno úmyslně! Co nám říká zrcadlení v současné České a Slovenské republice? Rozhodně ukazuje četné demokratické prvky. Nikdo není donucován jít k volební urně a jeho vstup za plentu není potajmu registrován jako nepřátelský akt. Občan nemusí čekat léta na koupi auta, ani poníženě žádat o možnost vycestování z republiky. Přesto jiné zrcadlo téže mozaiky vkládá tvary a barvy, jež jsou v hlubokém rozporu se základním obrazem. Když např. svobodné volby odhalí příklon šestiny obyvatelstva ke straně, jejíž monopol moci po dobu dvou generací přinášel většině utrpení, útisk, nesvobodu, lži a devastaci hospodářství i morálky, je to zarážející a více nežli podivné. Když další zrcátko ukazuje, že současným majitelům pozemků a mnoha nemovitostí v severních Čechách je ten soudruh, co vždycky stával na tribunách vedle samotného generálního tajemníka KSČ, demokraté by měli být zděšeni! Ale nejsou!!! Buď je jich tak málo, nebo zájem o skutečnou demokracii jen předstírají. Auto si dnes u nás může koupit každý - a nejen obyčejnou škodovku. Na trhu jsou mercedesy, BMW, mazdy a celá paleta západních výkonných a přepychových vozů. To je nesmírně potěšitelné. Ovšem jeden zrcadlící střípek nenápadně ukazuje, že takové auto si nemůže koupit každý, ani když léta poctivě pracuje a dobře hospodaří. Kdo si tedy kupuje ona pěkná a drahá západní auta? No přece podnikatelé, jejichž finanční možnosti jsou jako všude jinde na světě nesrovnatelně vyšší, nežli možnosti učitele nebo zedníka! Pohled na české a slovenské podnikatele ale nabízí doplňující údaj: oficiální ziskové a investiční možnosti více jak šesti sedmin podnikatelů nevykazují položky k nákupu takových aut! Většina těchto nových aut v řádově milionové cenové relaci - v hotovosti placená - jsou auta privátní, zakoupená z nezjistitelných finančních zdrojů. Tedy ze zdrojů krajně problematických. V hlubokém socialismu koloval vtip: Model Tatra 603 je lidové vozidlo, užívané pracujícím lidem prostřednictvím volených zástupců. V současnosti najde přemýšlivější občan podstatu modernizace motorismu trochu jinde. Existence nových mercedesů, BMW a dalších „bouráků“ s domácí SPZ je důkazem toho, jak demokratizace „po česku“ (i „po slovenskú“) přesvědčivě pomohla těm, kteří v tom umějí chodit! Povážlivé množství majitelů jak nových aut, tak i podniků, hotelů nebo jiných nemovitostí, nejsou produktem či zásluhou demokracie, tržního hospodářství ani soukromého podnikání, nýbrž obyčejným zrcadlovým obrazem investic špinavých peněz! Zrcadlení ukazuje triumf a „šikovnost“ profesionálních podvodníků a kariéristů, tedy jev dokonale rozporný se skutečnou demokracií. V březnu vysílal český rozhlas besedu na téma „Návrat majetku církvím“. Posluchači měli možnost přímého telefonického vstupu do probíhající besedy. Ozvala se i paní, jejíž názor, intonací důkladně podtržen, mi vehnal husí kůži na převažující povrch těla: „Nikomu bych nic nevracela! Všechno už je promlčeno! Co zůstane nám?“ Otřesný vztah k spravedlnosti, presentovaný veřejně, s netajenou záští k těm, kteří by měli něco dostat „na úkor pracujícího lidu“! Toto zrcadlení ale míří i zpět do sféry sdělovacích prostředků, které zcela nedostatečně zohledňují zarážející a dlouhodobou občanskou neznalost rozsahu i podstaty dvaačtyřicetileté totality, stejně jako neznalost abecedy demokra6 POLYGON 3/93 [pageend8]tických principů. Jde o neznalost u většiny občanů, bohužel! O to více rozlítostňuje našince fakt, že např. západní televizní stanice přinášejí několikahodinové pořady o současnosti i minulosti Cechů a Slováků. Uvádějí významné dokumentární filmové záběry (např. v dubnu hodinový střihový film „Československo 1948 — 1968 - 1989“), živě vysílané diskusní besedy (i se zastoupením Čechů a Slováků) - a pro úplnost diváckého pohledu a porozumění ještě i nějaký politicky zaměřený hraný film. Velikonoční týden přinesl na obrazovky čs. černobílý film „Žert“, natočený v r. 1968, čímž dal milionům Západoevropanů možnost nahlédnutí do mnohých forem totality v naší vlasti. Film měl během dvou dnů reprisu! Bavorská televize zase připravila na Bílou sobotu čs. film „Obchod na korze“, starý 28 roků, umělecky cenný (první „Oscar“ pro československou kinematografii!), ale také nesmírně poučný tím, že ukazuje fašistické manýry Slováků za doby jejich „slavného období samostatnosti“ v roce 1942. Tedy televize předkládá občanům Západu realitu ne tak dávné minulosti našich národů bez lživého pozlátka a křivého zrcadlení. Přitom relativně ve značném rozsahu, navíc pravidelně. Česká a slovenská televize, stejně jako ostatní české a slovenské sdělovací prostředky, považují za účelnější orientaci na „žhavou současnost“ (nebo „nezávadnou“ minulost: viz TV opakování seriálu „F. L. Věk“) - aniž by v potřebném rozsahu — natož pravidelně - ukazovaly skutečné příčiny nejsoučasnějších potíží, tedy minulost ničivého totalitního komunistického panování! Proč každý druhý občan České republiky neví vůbec nic konkrétního o politických procesech a justičních vraždách, ani o pracovních lágrech pro politické vězně? Ze stejných příčin, jako většina Slováků neví nic o fašistických základech tak dojemně připomínané státní samostatnosti v době druhé světové války, nebo o rozhodujících autoritativních rozkazech Moskvy pro papírovou federaci. Jev je jednoznačně výslednicí působení sdělovacích prostředků, jejichž zájem na objasňování minulosti je okrajový. Přitom je celému světu jasné, že působení sdělovacích prostředků je nejúčinnější a má rozhodující vliv na formování profilů občanů! Otázku, proč tomu tak je, lze lehce zodpovědět: jestliže se nejvyšší političtí činitelé rozhodli pro sametové soužití s KSČ a jejími i nejčelnějšími mocenskými kapacitami-zlo- činci, sdělovací prostředky ve své většině tuto dohodu prostě respektují!!! Nezatěžují si svá působení konfliktním plněním nezastupitelné úlohy opozičních stanovisek, hledatele pravdy, podstaty jevů a jejich souvislostí. Nepochybně i z osobních zájmů obrovského množství současných redaktorů, odchovaných totalitou! Nepřehlédnutelným zrcadlením jsou i spory, týkající se situace na ministerstvu vnitra. Do omrzení je poukazováno na temnou minulost jeho mnoha současných pracovníků, aby se se stejnou sveřepostí ozývala stálá ozvěna o „nenahraditelných“ odbornících. Nepochopitelně opomíjená zúčtování s přečiny a zločiny minulosti, tedy ignorovaná spravedlnost posledních tří a půl let, nese ovoce. A ponese je ještě velice dlouho - aniž to bude většině národa zřejmé. Jednoduché domyšlení zásadního - ale neřešeného - problému napoví, že se zdaleka netýká jen ministerstva vnitra... Slovensko v tomto nezůstává pozadu. Premiér Mečiar prohlásil, že ve slovenské armádě nebudou probíhat žádné čistky. Vysvětlující komentář dodává, že u důstojníků, kteří v roce 1969 a později podepsali osobní souhlas se vstupem sovětských vojsk, to nebude považováno za přestupek ani morální závadu k výkonu důstojnické služby. Tato průkazná forma vlastizrady - i podle tehdejších zákonů! - je tedy u slovenské vojenské elity smazána. Právní ani morální odsouzení totalitních „strážců míru a socialismu“ se do současné slovenské politické situace Mečiarovi nehodí, ve stále napjatější atmosféře bez váhání vyměnil - a ne poprvé! - akt demokratické spravedlnosti za zisk nových příznivců, navíc příznivců s legálně drženými zbraněmi. Hnutí za demokratické Slovensko si nyní už bezostyšně opevňuje monopol moci jedné strany. Osobní spor Mečiar - Kňažko byl vyřešen „klasicky“, jak to důvěrně známe z desítek příkladů monopolních vládců. V současnosti sice nelze použít inscenovaných soudních procesů a justičních vražd k odstranění osobně nepohodlných rivalů z vlastních řad (viz Clementis, Slánský a další), proto se využije osvědčené „kádrové“ praxe: „neosvědčil se, nerespektoval stranická usnesení, zasahoval mimo své pravomoce“. Mrzuté ovšem je, když spoluzakladatel hnutí, dlouholetý spolupracovník nejvyšší- ho vůdce, donedávna ministr zahraničí a poslanec, na tiskové konferenci prohlásí, že jeho odvolání z funkcí je obyčejnou premiérovou mstou za kritiku. Kňažko řekl doslova, že premiér Mečiar používá lež jako běžnou pracovní metodu, přitom i o nejzávažnějších státních otázkách rozhoduje suverénně sám, nikomu se nemusí zodpovídat za škody, které způsobuje Slovensku doma i v zahraničí...! Podle nedávného průzkumu veřejného mínění poklesla Mečiarova popularita o dvě třetiny! Nedokážu pochopit, proč to překvapuje některé občany a především politiky! Důsledky infikovaného nacionalismu a fanatismu, stejně jako výslednice monopolu moci jedné strany, jsou si přece podobny jako vejce vejci. Včetně pozdního poznání omylu těch, kteří se o vznik situace „zasloužili“!!! Zrcadlení ze zemí bývalého „tábora socialismu a míru“ ukazuje vzácnou shodu obrazů: zaváděné demokratické prvky tvrdě narážejí na nedemokratický právní řád, problematické — tedy nedůsledné nebo zcela chybějící - zúčtování s viníky předchozího zubožení národů, nárůst kriminality, devalvace, ostré mocenské i národnostní spory - i občanské války. Vše za vydatné pomoci sdělovacích prostředků, které informují nedostatečně, zkresleně a nebo o určitých okruzích problematiky neinformují vůbec. Považuji za varovné, když tato vzácná shoda příčin a riskantních důsledků, silně znepokojující demokratické země, není středem zájmu a důvodem ke sjednocení pokrokových politických stran v zemích, kde se negativní pseudodemokratické jevy odehrávají. Prvořadý a rozhodující zájem o zavedení a upevnění skutečných demokratických principů je hazardně překryt boji za osobní moc, kariérismem a snahou po nabytí osobního majetku. Domnívám se, že těmto zemím by měl Západ kromě humanitární a finanční pomoci poskytovat mnohem větší pomoc v oblasti informovanosti obyvatelstva, protože existující informační zaostalost je základem k negativním jevům, včetně rizika osudových zvratů pod rouškou demokracie. Bez vyřešení změn v myšlení lidí jsou všechny ostatní formy pomoci provizoriem s velmi krátkodobými účinky. Ze stejného důvodu jsem přesvědčen, že vzrůstající obliba Polygonu i v obou našich republikách, a naopak nenávist některých k němu, jsou způsobeny objektivním zrcadlením jevů z různých úhlů pohledů. Zejména odrazy, odhalující předstírání a klam, objektivní informace, znalostmi a zkušenostmi podložené úvahy - aniž k jejich hodnotám je zapotřebí státních a politických funkcí autorů, jsou základem solidní služby, kterou Polygon přináší své vlasti. 12. dubna 1993 ■ POLYGON 3/93 7 [pageend9]Intelektuální a mravní příčiny středoevropských revolucí roku 1989 PETR HRUBÝ Světový význam působení polských, maďarských a - v našem užším zacílení - především českých a slovenských intelektuálů, jejichž myšlenky a odpor nakonec vedly k charakteru vítězných revolucí koncem osmdesátých let, vynikne z delší perspektivy sedmi desetiletí na pozadí tří staletí. Vedoucí hlavou úspěšného vymanění z habsburské monarchie byl, ovšem, Tomáš G. Masaryk. Zprávu o svém úsilí za první světové války nazval ’Světová revoluce'. Pro historicky zkušenější a tudíž opatrnější Angličany, jejichž koloniální říše dál existovala, to bylo přehánění, a tak anglickou verzi překřtili na The Making of a State - 'Vytváření jednoho státu'. Za mohutnějící bytnosti Sovětského svazu a jeho satelitů bylo pak snadné Masaryka kritizovat proto, že prý podcenil význam bolševické revoluce a přecenil sílu i prozíravost demokratických státníků. Po zhroucení sovětského imperia a při značném oslabení jeho světové sítě agentů a kolaborantů máme teď právo oživit Masarykovu vizi nebo opět - předčasně - podceníme nebezpečí hrozící vítěznému příchodu liberální demokracie? Zopakujme si hlavní, dodnes platné Masarykovy koncepce, jak je vypsal ve 'Světové revoluci' a potvrdil Karlu Čapkovi v 'Hovorech': „Světovou revolucí padly tři mocné teo- kratické monarchie... Vedle vzniku republik je stejně charakteristickým politickým zjevem autonomisace v jednotlivých státech... Demokratická svoboda umožňuje samostatnost i národům malým... Demokracie ještě nikde není důsledně uskutečněna; všechny demokratické státy jsou posud jen pokusem o demokracii... Mravním základem vší politice je humanita... Demokracie vznikla revolucí a revolucemi... Jistě revoluce není pu- čismem... Na ruském bolševictví vidíme nedostatečnost diktatury... Neomylnictví je projevem nevzdělanosti a polovzdělanosti... [President Wilson] byl přesvědčen, že Amerika má poslání sjednotit celé člověčenstvo a že se mu to podaří." Doplňme citace ze 'Světové revoluce' citáty z 'Hovorů': „Člověčenství se postupně organisuje jako celek... Stojíme teprve na prahu organi- sace opravdu světové... Vývoj člověčenstva se jeví opravdu a v plném slova smyslu jako vývoj vzájemnosti, synkretismu kulturního, jazykového a populačního... Kultura, vzdělanost je mocnou politickou silou, je trvalejší než síta státní, vojenská a hospodářská... Národy počínají pochopovat to nejhlavnější, že nutná vzájemnost se dá uskutečňovat prostředky mírnými a rozumnými, nenásilně, federací, organisací samostatných států a národů... Vývoj světa míří k světové humanitě, k čistému člověčství... Nová doba je takřka revolucí v permanenci... Převraty politické jsou do značné míry vyvolávány revolučními ideami... Revoluce - myslím revoluce krvavé - budou zbytečné, jakmile překonáme útisk národa národem, třídy třídou, a násilné panování jedněch nad dušemi druhých... Eticky je demokracie zdůvodněna jako politické uskutečňování lásky k bližnímu." Tato dlouhá pasáž Masarykových myšlenek nebyla zbytečná, pokud jsme si uvědomovali, jak skutečně prozíravý byl náš první president a nakolik tzv. disidenti od padesátých do osmdesátých let na ně navazovali. Masaryk spolu s jinými demokratickými mysliteli a státníky, pozoruje vývoj několika staletí, mohl právem soudit, že pokračuje 'Věk demokratické revoluce'. Vždyť v letech 1688/89 v Anglii „Slavná revoluce" omezila autokratickou moc královu a nastolila suverenitu parlamentu. Americká revoluce roku 1776 uplatnila nárok na státní nezávislost a ústavní rozdělení moci. Ideály John Locka, Voltaira, Adama Smithe, Montes- quieua, Condorceta a jiných filosofů a vědců měly značný, dosud nezakončený vliv. Francouzská revoluce roku 1789 zrušila nárok krále vládnout z údajné Boží milosti a prohlásila lid za zdroj vší moci. Listina lidských práv změnila situaci nejen ve Francii, i když cesta k jejich naplnění byla a je delší a trpčí, než se zdálo; jak potvrdila série dalších francouzských i jiných revolucí devatenáctého a prvních let našeho století. Konečně ruská revoluce z února, či vlastně března 1917 dovršila řadu evropských osvobozujících revolucí. Bolševickým pučem v říjnu, či vlastně listopadu téhož roku však nastal zvrat. Lenin svou kontra-revolucí vrátil Rusku v několika týdnech a měsících mnohem krutější tajnou policii, úplnou cenzuru, zrušil parlament, zahájil vládu monopolní konšpiratívni strany, zavedl systém teroru, koncentračních táborů a fyzické likvidace statisíců takzvaných nepřátel lidu. Nejhorší přehmaty krvavé části francouzské revoluce byly mnohonásobně překonány. Nastala vláda lži a násilí. Bolševici podědili carský a Marxův mesianismus. Systematicky začali zpochybňovat a deptat liberální a demokratické tendence po celém světě. Snílkové, zklamaní krveprolitím čtyř let války, imperialismem, kolonialismem, poválečnou bídou i pozdější hospodářskou krizí a rostoucí hrozbou fašismu, promítali své touhy po lepším světě do Sovětského svazu, jehož hrůznou skutečnost neznali nebo odmítali poznat. Houfně se dopouštěli zrady vzdělanců. Inteligence ve střední Evropě, hlavně v Československu, ale i ve Francii, Itálii, Německu a ve Spojených státech i jinde slovy a činy přisluhovala komunismu, oslabujíc demokracii. Josef Hora viděl v bolševické krvavé „revoluci" „výzvu absolutnu, věčnosti a Bohu“. Chválil Lenina pro jeho „krvavou modlitbu činu“. Vančura oslavoval bolševický Východ, protože prý byl blíž nebi a zázrakům. Přirovnal rudou pěticípou hvězdu k hvězdě betlémské. Mladistvý Seifert se modlil k Panně Marii, aby mu splnila přání „zemřít za krásného dne na barikádách revoluce s puškou v ruce“. A vyzpíval „slávu, slávu Bohu a na zemi lidem revoluci“. S. K. Neumann vyzýval ženy, aby se pro nadcházející revoluci učily střílet a aby se staly krvavými fenami. Nezval napsal „Pochod rudé internacionály“, v němž opěvoval barbarismus a těšil se na příchod diktatury. Hašek už za války napadal Masaryka a vyznal: „Rudá Evropa je naším konečným cílem." Po svém návratu domů, kam byl vyslán, aby pomohl vyvolat krvavou revoluci, v hospodě vyhrožoval pijícímu kolegovi, že brzy dojde k bolševické revoluci a tak se bude muset učit rusky. Marie Pujmanová nabádala lidi na křižovatce, aby se dali na cestu ke komunismu. Jarmila Glazarová spotřebovala celou stránku svých 'Roků v kruhu1, aby oslavila rudou vlajku krve. Helena Malířová, Ivan Olbracht a jiní zanícení literáti v Manifestu slíbili, že budou bojovat za republiku socialistickou proto, že „v Rusku se tvoří nový svět a rodí se nová kultura“. Marie Majerová v románu 'Přehrada' naváděla soudruhy k tomu, aby se připravili na puč, který, jako ten bolševický v Petrohradě, začne lží. Komunistická strana Československa v meziválečném období byla v této průmyslově vyspělé zemi velmi silná. Tyto negativní jevy v Polsku sice po válce se Sovětským svazem tolik nepůsobily, zato však liberální demokracie byla od puče v roce 1926 trvale oslabena populistickým absolutismem maršála Jozefa Pilsudského. V Maďarsku po rudém teroru Bély Kúny přišel bílý teror. Fašizující režim admirála Mik- lóše Hortyho zahnal mnohé intelektuály v čele s vlivným György Lukacsem do exilu. Polští a maďarští komunisté-intelektuálové tak působili mnohem víc v Rusku a Německu než ve vlastních zemích. Dnes už se zdá téměř neuvěřitelné, že po druhé světové válce tolik jinak inteligentních lidí ve střední Evropě podlehlo iluzi, že Sovětský svaz byl pokrokový a že největší vrah dějin stál v čele humanistické obrody světa. Hlasy komunistických literátů zhrubly hlavně po únoru 1948. Ve společnosti založené na teroru a strachu bylo směšné snít o vytvoření nového socialistického člověka. Inteligence se rozdělila. Pobláznění mladí i starší soudruzi čistili university od demokratických profesorů a studentů. Hodně jejich obětí skončilo v koncentračních táborech, ve věznicích i na popravištích. Ve statisících lidé prchali ze zkomunizovaných zemí střední Evropy nebo se stáhli z veřejného života do vnitřního exilu. Mýtus, teror a prolhaná propaganda slavily dočasné triumfy. Avšak nebyly všemocné. Poté, co se reži- mistúm podařilo zlomit spontánní, beztak mizivý odpor demokratických vzdělanců a politiků, rolníků a dělníků, volání po nutné reformě se začala ozývat z vnitra strany. Nejprve se promyšlený odpor mohl projevit v kritice národního hospodářství, především 8 POLYGON 3/93 [pageend10]v Polsku. Oskar Lange poukázal na falešné předpoklady stalinského plánování ekonomiky a podobně vlivné rozbory Wlodzi- mierza Bruse a Michala Kaleckého zpochybnily vládní politiku. Leszek Kolakowski kritizoval filozofické a morální základy stalinského systému. Studenti přidali svou energii a střední Evropa měla v ’Po prostu’ svůj první časopis protistalinské mladé inteligence. V Maďarsku se soustavný odpor také projevil uvnitř strany. Ucelený program ekonomické a politické změny kursu přišel od R. Nyerse a Imre Nagyho. Tibor Déri a Gyula Hay působili z důležitého kruhu s jménem Petöfi a Lukacs zastával už demokratičtější pojetí marxismu. V obou zemích nacionalismus pomohl vytvořit celostátní hnutí, jež vedlo v Polsku k dočasné úlevě a v Maďarsku k revoluci, jež dokonce na několik dnů zvítězila. V Československu z různých důvodů jen studenti, několik marxistických profesorů a hrstka spisovatelů pozvedli svůj hlas v roce 1956 a marně žádali zásadní změny. Te- prve v třiašedesátém roce se především Slovákům podařilo dosáhnout kulturních i politických ústupků. I čeští komunističtí re- formisté pak mohli někdy publikovat své kritické poznámky jen ve slovenském 'Kultúrnom živote’. V šedesátých letech bylo povzbuzující pozorovat vývoj především v Československu. Z malých potůčků detailní kritiky okrajových aspektů života se poměrně rychle vytvořila mohutná řeka zásadní kritiky celého systému. Byla to obdivuhodná plejáda odvážných mužů a žen. Obsah jejich kritiky byl zčásti typický pro všechny dějinné osvobozující revoluce, jako je odpor k útlaku, pokrytectví a korupci vládních vrstev; zčásti však byl podmíněn historicky novým, totalitním systémem, který chtěli odstranit. Marxismus-leninismus-stali- nismus na základě mýtu o vědeckém materialismu a předurčeném vítězství proletář- ské třídy proti buržoaznímu kapitalismu vytvořil uzavřený systém, v němž nová buržoázni vrstva údajných avantgardních proletářů, ve skutečnosti složená z lumpenproleta- riátu a lumpeninteligence, se zmocnila totálního monopolu administrativy, produkce, obchodu, novin, bank, vojska i policie. Žádný kapitalista o takovém monopolu moci nikdy nemohl ani snít. Západní pozorovatele překvapila rychlost, s jakou se středoevropské národy zbavily komunistické diktatury, ale ještě víc, jak ty revoluce v Polsku, Maďarsku, východním Německu a Československu proběhly mírně a bez krveprolití. Vlivem francouzského modelu revoluce, jak ji zvýraznil Marx, a přifařeného modelu kontrarevoluce, jak ji provedl Lenin, každá revoluce měla být krvavá a měla mít hodně obětí. Ale přesně to středoevropští - i ruští - intelektuálové nechtěli. Už bylo dost zbytečného prolití krve a násilí ve dvacátém století. Už jim neimponovalo marxistické a leninské opium intelektuálů, navyklých mávat rudou vlajkou a oslavovat barbarský, prý očistný, teror. Na západních i australských universitách se ještě najde dost pomatených vyznavačů krvavých povstání, kterým učaroval Lenin. Zato však v zemích, kde se jeho nohsledové zmocnili vlády, vyvolal protilátky, chránící před takovou epidemií. V tom vůdčí hlavy protikomunistických hnutí navázaly na starší, liberální, revoluce anglické z konce sedmnáctého i americké z konce osmnáctého století: ty také byly připraveny a vedeny vzdělanci, kteří nesnili o vraždách a masakrech a dovedli inteligentně dosáhnout sice omezených, zato však důsledných a trvalých zlepšení. V tom také vědomě navazovali na Masarykovy zásady. „Starému pánovi“ imponoval především americký vzor. I na revoluci ruské z roku 1990 a na čínském pokusu o zásadní obrat roku 1989 bylo nápadné, jak symboly povstání se staly „Bílý dům“ a „Socha svobody". Hlavním zdrojem nové epochy, vyznačující se rozvojem vědy a racionalismu, bylo poznání, že není žádné jiné vyšší a spolehlivé autority než rozum a svědomí. To zdůraznil Karel Kosík ve svém projevu na sjezdu spisovatelů v roce 1967 a to je a bylo ústředním motivem Václava Havla. Nežít ve lži a nebýt zbabělý se stalo hlavním heslem středoevropských revolucí, i té ruské, která přišla později. To byla zbraň, která porazila systém lži a násilí, dovolávající se moderních, novodobých bůžků falešně pochopených dějin jako vědy - ostatně všechna božstva vždy byla výmyslem lidí k vlastnímu obrazu. Aby lid mohl vyjít do ulic a dosáhnout vítězství, k tomu bylo třeba připravit prostor a myšlenky, které současně oslabily držitele moci, jejichž utopie a jistoty se mezitím postupně hroutily s katastrofou hospodářskou i marasmem morálním. V Polsku bylo zajímavé pozorovat, jak aktivisté, zakládající v létě 1976 Výbor na ochranu dělníků, Adam Michnik a Jacek Ku- rón, a později činní v hnutí Solidarity, opustili tradiční leninský předsudek, že dělnictvo nutně potřebuje sobě nadřazenou intelektuálskou avantgardu, a nechtěli dělníky vést, ale sloužit jim radou a pomocí. Podobně v Maďarsku spisovatelé jako György Konrád a Miklós Haraszti nebo sociologové András Hegedůs, Mária Karkus, Agnes Heller a Ferenc Féher, se svými spisy a rozbory zasloužili o podobu postupné maďarské revoluce bez násilí a se zodpovědností. Poslední dva jmenovaní v jedné knize zdůraznili, jak v Maďarsku, v zemi „s velmi slabými demokratickými tradicemi“ došlo „k radikální demokratické sebevýchově národa“. Současně vylíčili svou vlastní převýchovu v demokraty. Myslím, že nemůže být pochyb o tom, že prostor pro rozvoj liberální demokracie se opravdu proti roku 1918 rozšířil. Kolonialismus skončil. I když jsou a budou těžkosti, celá Evropa nejen se svým středem, ale i s Ruskem a Ukrajinou má větší šanci překonat problémy s pozůstatky fašismu, rasismu i šovinistického nacionalismu než kdy dříve. Leninovi a Stalinovi vdovci a vdovy jsou stejně patetickými relikviemi minulosti jako caramilovní členové skupiny ’Pamiať’. Rozhodná porážka celosvětově zaměřené bolševické kontrarevoluce vrátila nám možnost pokračovat ve světové revoluci, jak v ni věřil president Masaryk. Nedávno Francis Fukuyama svou tézí o „Konci dějin“ rozvířil debatu na totéž téma ne v kantov- ském, ale v hegelovském smyslu. Podle něho ideologický liberalismus a demokracie nemají už ve světě důstojného protivníka. Ideály svobody jednotlivce, lidských práv a suverenity lidu získávají univerzální platnost. Nepodceňuje nebezpečí nacionalismu a islámského fundamentalismu, nevěří však v jejich působivost ve světovém měřítku. Proti jeho historickému optimismu např. Francouz Pierre Lelouche varuje, že v povaze mnoha lidí je potřeba víry a hnutí, založené na emocích, často ničivých, a že jim nestačí racionální a čistě vědecký přístup k životu. To - podle něho - podkopalo a zase hrozí podkopat rozumově přijatelnější ideál pluralitní a tvořivé spolupráce. Američan Seymour Martin Lipset ve své zevrubné zprávě o všeobecném zklamání z krachu socialismu, jak autoritářského tak demokratického, soudí, že „kapitalismus nevytváří účinné společenské hodnoty" a proto „se objeví nová hnutí, nové ideologie a dokonce i staré, jež nabízejí reformní a slibné utopie“. Před 13 lety Erazim Kohák napsal: „Tak jsou otázky Masarykovy dodnes našimi otázkami.“ Co se od presidentovy smrti změnilo k lepšímu, takže nám to dává naději na trvalejší odpovědi v jeho duchu? Lidstvo se opravdu sjednocuje. I široce založené obrodné hnutí středoevropských intelektuálů a jeho kladný obsah je toho dokladem. Pomáhá k tomu růst vzdělanosti a uvědomění moderního člověka. I když dosud tyrani a politikáři, hlavně v Asii a Africe, mohou rozvášnit zorganisované davy hesly fundamentálního náboženství nebo radikálního nacionalismu, stali jsme se svědky uvědomělejších spontánních davů lidu, domáhajících se svobody a demokracie. Úžasný rozvoj informačních prostředků a jejich světové rozšíření, prokázané i na revolucích posledních pár let, přispívá k rozkvětu všelidské globální uvědomělosti. Dospívá pocit zodpovědnosti za život na naší planetě. Končí éra postupně překonávané iluze nevměšování, že jakékoliv vlády mají právo odmítnout humánní zasahování do suverenity svých zemí, i když jsou v nich likvidovány tisíce nebo i miliony občanů a statisíce vyháněny ze svých domovů. Ti četní vyhnanci sice dočasně vyvolávají odpor šovinistů a rasistů, ale také pomáhají k překonávání nacionálních omezeností vytvářením mnohokulturních společenství. V tom všem je možno vidět Masarykovu prozíravost, když napsal: „Vývoj světa míří k světové humanitě.“ Často však míváme mnohem pesimističtější obavy o osud lidstva. Je tolik nebezpečných psychopatů a rozvášněných davů v mnoha částech světa. K dispozici mají takové množství zbraní schopných ničit jednotlivce i celé národy, takže se někdy zdá - s použitím kombinovaného Poova a Vaculíkova i Stephen Hawkinova obrazu - že život na naší planetě se nezadržitelně blíží ke svému konci v malströmu černé díry. Co bude dál, to ovšem záleží i na nás. Perth, Austrálie I I I POLYGON 3/93 9 [pageend11]INTERVIEW Náš spolupracovník a redaktor rozhlasové stanice Svobodná Evropa (RSE) Dr Tomáš Krystlík interviewoval Dr Milana Hulíka, tiskového mluvčího Generální prokuratury v Praze a současně také našeho spolupracovníka. Rozhovor byl určen pro RSE, byl poměrně dlouhý a my z něho publikujeme následující část: Pane doktore, co byste mohl říci našim čtenářům a posluchačům o připravovaném zákoně o protikomunistickém odboji? Jak známo, je nyní tento zákon nazýván, jak jste v otázce uvedl, zákonem o protikomunistickém odboji. Původně byl připravovaný zákon nazýván zákonem o tzv. třetím odboji, na rozdíl od odboje prvého při vzniku Československé republiky a odboje druhého za nacistické okupace. Toto označení je přesnější a výstižnější, ale zároveň na druhé straně vyvolává větší problémy, než by se jednalo v případě zákona o třetím odboji. Ty problémy a potíže spočívají v tom, že už, jak je z označení tohoto zákona zřejmé, zákon by se nemohl uplatnit na toho, kdo byl členem komunistické strany; a tím se dostáváme k tzv. disidentům, kteří prvních dvacet let, do roku 1968, byli členy KSČ, dokonce mnozí z nich ve významných funkcích, a z titulu těchto funkcí nesli i určitou odpovědnost za to, co se v těch prvních dvaceti letech dělo. A kdybychom chtěli být ještě tedy jaksi konkrétnější, mohli bychom třeba říct, že někteří pomáhali roztáčet i soukolí toho mlýna, který nakonec semlel i je, a tito lidé se po roce 68. dostali do opozice a dvacet let do roku 1989 byli pronásledovanými disidenty, chovali se statečně, nesli celou tíhu toho pronásledování, které pochopitelně ovšem už bylo v jiné rovině, než pronásledování prvních dvaceti let. Zde už nešlo o život, ale existovala existenční újma, byli pronásledováni, byli pronásledováni nejenom oni, ale i členové jejich rodin, děti nesměly studovat, oni sami museli vykonávat podřadná zaměstnání a podobně. A nyní jde o to, zdali tito lidé by měli mít nárok stát se účastníky toho zákona, anebo ne? Pak je zde druhý okruh problémů: zda mají nárok na to, aby se stali účastníky protikomunistického odboje i ti nejaktivnější odpůrci komunistického režimu. Mám na mysli zejména ty, kteří odpověděli na teror terorem. To znamená, kteří vzali zbraň a bránili se při zatýkání zbraní nebo použili obranné střelby při překonávání hranic, kdy na střelbu odpověděli střelbou a usmrtili třeba nějakého příslušníka pohraničních útvarů, třeba vojáka základní služby, který nemusel být reprezentantem komunistického režimu v tom pravém slova smyslu, a který tam třeba vykonával základní vojenskou službu. A konečně zde byli i ti účastníci, mohu třeba konkrétně jmenovat známé bratry Mašinový, jejichž aktivní odpor šel nejdál, kteří založili z hlediska dobové terminologie takzvanou protistátní skupinu. Oni po vzoru svého otce, slavného generála Mašina, který se proslavil svým protinacistickým odbojem, se pokusili obdobný odboj provádět proti komunistickému režimu. V jejich případě došlo k usmrcení několika lidí, příslušníků těch ozbrojených složek, a zde můžu uvést takovou kuriozitu, že oni prakticky dneska ještě do Československa nemůžou; když byly udíleny Stefánikovy medaile nejzasloužilejším účastníkům odporu, mezi jiným i jejich otci, generálu Mašinoví, tak tuto medaili nemohli převzít, musela ji převzít sestra, žijící v Čechách. To je samozřejmě problém ve sféře právní a morální, můžeme se zde ovšem dovolávat analogie z období nacistického režimu, kdy aktivní účastníci odboje byli vedeni úmyslem usmrtit předního představitele nacistů a provedli atentát na Heydricha. Nebude asi sporu o tom, že usmrcení Heydricha, tak jak to napsal například Jan Drda ve své známé povídce Vyšší princip, z hlediska vyššího principu mravního je správné a nebudeme tyto atentátníky, pachatele jinak normálního klasického případu vraždy, posuzovat jako vrahy, ale budeme je posuzovat jako národní hrdiny. Ovšem ten případ má ještě další dimenze, předmětem toho útoku nebyl jenom Heydrich, byl jím i jeho řidič Klein, na kterého rovněž bylo útočeno, a kdyby byl Gabčíkov! neselhal sten- gan, tak by byl nepochybně zastřelen, nehledě na to, že potom v té následující přestřelce byl skutečně postřelen. Naskýtá se tedy otázka, zdali je příslušník odboje oprávněn usmrtit i průměrného normálního reprezentanta toho režimu, aniž by se jednalo o jeho význačného představitele, kde jaksi to usmrcení nebo oprávněnost toho usmrcení řadového příslušníka té ozbrojené moci, která samozřejmě je zde proto, aby se ten totalitní režim udržel, ať už jde o nacistický režim nebo komunistický. Jestliže tedy dojdeme k názoru, že i usmrcení takového příslušníka třeba tohoto režimu nacistického bylo oprávněné, nebo nebudeme v takovém jednám shledávat klasický případ vraždy a pachatele potom stíhat jako pachatele trestného činu vraždy, v této souvislosti nutno se zmínit o zákonu, který byl vydán v roce 1946 po válce a který stanovoval beztrestnost všech těch činů, které jinak naplňovaly skutkové podstaty trestných činů a které byly vedeny právě motivy snahy o získání národní samostatnosti a svobody. Obdobná situace podle mého názoru byla i v režimu komunistickém. Komunistický režim popřel základní lidská práva lidí, například právo opustit svoji zem a dostat se do svobodné země. Všichni občané byli zákony, a nejenom zákony, ale i ostatními překážkami na hranicích, podrobeni socialistické nezákonnosti a jestliže tito lidé se rozhodli realizovat svá základní lidská práva, to znamená třeba právo žít jako svobodný člověk, pak musíme posoudit i jejich právo na to, zdali byli oprávněni dosáhnout tohoto práva i za cenu použití zbraně, i za cenu toho, že se pomocí zbraně bránili zatýkání, i za cenu toho, že pomocí zbraně překonávali hranice. Jestliže jim toto právo přiznáme, pak je samozřejmě nemůžeme pokládat za ony klasické pachatele trestného činu vraždy nebo ublížení na zdraví, byť jejich jednáním došlo k usmrcení člověka, který třeba nenesl přímou odpovědnost za výkon té totalitní moci, nebyl členem politbyra, nebyl členem nomenklatury a byl třeba jen normálním vojákem, který byl nakomandován k ostraze hranic. Já si myslím, že základním takovým kritériem pro posouzení této otázky je to, že režim, který zde byl, a je jedno, zda to byl režim nacistický nebo komunistický, že to byl režim, který odporoval základním principům svobodného demokratického právního státu. Jestliže na tuto definici přistoupíme, pak musíme přiznat i právo nejenom tedy to právo té obranné střelby a právo bránit se zatýkání se zbraní v ruce, ale i právo vést nebo stát se členem z hlediska dobové terminologie protistátní skupiny, tedy skupiny, která bojovala za obnovení nebo za návrat těch základních lidských práv a za svobodu Československa a která při tomto svém boji se dopustila jinak trestných činů, to znamená trestných činů třeba loupeže, chtěli- li získat prostředky na tento boj, nebo chtěli-li získat zbraně pro tento boj, anebo přitom došlo přímo k usmrcení příslušníků Sboru národní bezpečnosti nebo StB, kdy tito lidé se s nimi dostali do střetu a aby zachránili sebe nebo aby znemožnili své pronásledování či odhalení, tak tyto lidi usmrtili. Evidentní je situace v případě bratrů Mašinových; oni prchali přes území východního Ně10 POLYGON 3/93 [pageend12]mecka do Berlína, byli cestou dvakrát nebo třikrát obklíčeni, střílelo se po nich, a oni, aby se z toho obklíčení dostali, rovněž stříleli. Zde vidím naprosto zřejmou analogii k tomu, když třeba jejich otec, plukovník Mašin, i známá trojice Balabán - Mašin - Morávek, kdy byli několikrát obklíčeni gestapem a z tohoto obklíčení se jim podařilo se prostřílet, byť za cenu toho, že tedy stříleli po gestapácích a některé z nich usmrtili. Samozřejmě z hlediska dobových orgánů jsou takoví lidé nazýváni bandity, zločinci, nebo teroristy, ale z hlediska těch, kdo vyznávají principy základního demokratického právního státu, je samozřejmě jejich označení jiné. S tím se bude muset uvedený zákon vyrovnat a bude samozřejmě záležet nejenom na hodnocení právním, ale i na hodnocení politickém a morálním, do jaké kategorie budou tito lidé zařazeni a zdali teda tento zákon zůstane polovičatý anebo skutečně poskytne satisfakci všem účastníkům protikomunistického odboje a zda se nestane nějakou analogií těch nešťastných restitučních zákonů. Mluvil jste o násilném přechodu státní hranice. Existuje dokumentace o zločinech československé pohraniční stráže, kdo střílel, za jakých podmínek a podobně? Zůstala zachována nebo byla zničena? Dokumentace je, a dosti značná, do této doby se tím zabýval úřad, který fungoval při ministerstvu vnitra, který se zabýval vyšetřováním zločinů státní bezpečnosti, v současné době se těmito případy bude zabývat koordinační centrum pro vyšetřování zločinů spáchaných na českém národě a o těchto případech se vedla evidence. Z hlediska tehdejší doby byli tito lidé hrdiny, byli odměňováni tak jako pohračníci ve východním Německu, kteří jsou dneska souzeni, a dostávali odměny, jako třeba hodinky, peníze a pod., a už z těchto důvodů byly tyto případy dokumentovány a samozřejmě jsou v archívech, takže je možno zjistit, kdo zastřelil, na čí rozkaz a koho. Takže pro pronásledování těchto zločinů je potřebný zákon o nepro- mlčitelnosti zločinů za dobu komunismu. Ne pro všechny. Samozřejmě ti, kteří byli zastřeleni při přechodu hranice v padesátých letech nebo šedesátých, tak tam už dvacetiletá promlčecí doba uplynula, ale nesmíme zapomenout, že i v sedmdesátých a osmdesátých letech došlo k podobným událostem, i když ne v takovém rozsahu. Stačí vzpomenout případu uprchlíka Faktora, který byl někdy v druhé polovině sedmdesátých let zastřelen na rakouském území a poté z rakouského území přivlečen na naše, aby vznikl dojem, že byl zastřelen na našem území. Ale dvacetiletá promlčecí lhůta platí pouze pro vraždu, co když to budou soudy kvalifikovat v některých případech jako zabití? Trestný československý zákon nezná pojem zabití, zná pouze pojem vraždy a ublížení na zdraví s následkem smrti. Ovšem teď nemám po ruce zákon a domnívám se, že i v případě trestného činu ublížení na zdraví s následkem smrti je promlčecí doba rovněž dosti dlouhá, aby tyto trestné činy ještě nebyly promlčeny. Půjde Česká sociální demokracie vládě po krku ? JIŘÍ ŘÍHA Doufám, že mně pan Miloš Zeman promine název této krátké úvahy, který jsem si od něho vypůjčil, a to již v té chvíli, kdy ho krátce po svém zvolení sám vyslovil. Sjezd Československé sociálně demokratické strany skončil přijetím nového názvu a zvolením pana Miloše Zemana předsedou. Domnívám se, že se v tomto případě stalo to, co si vládnoucí koalice v čele s ODS přála ze všeho nejméně. Sjezd samozřejmě přijal řadu významných dokumentů, ze kterých vyplývá programová koncepce strany. Postavení Miloše Zemana do čela strany zcela zjevně potvrzuje mírnou převahu radikálního proudu ve straně, který již delší dobu měl dominantní pozici u většiny pražských organizací. Pan Zeman si zcela jistě zaslouží absolutorium jako politický taktik, když s nevšední trpělivostí nechal všechny oponenty svého pojetí politiky „vystřílet“ veškerý prach a poté v závěru reagoval na vše, co bylo řečeno před ním. Tím získával postupně další body, které byly zúročeny v konečném součtu hlasů v jeho prospěch. Skupina umírněných se zčásti přeskupila k radikálnímu proudu a zbytek již neměl šanci. Výrazný propad zaznamenal tzv. Rakovnický proud, který byl representován bývalým ústředním tajemníkem Jiřím Paroubkem, jenž byl také jedním z kandidátů na předsedu strany. Ten v konečném účtování skončil jako řadový člen strany bez veškerých stranických funkcí, a to i na úrovni základní organizace. Zmíněný Rakovnický proud může však i nadále „zlobit“ a vyvolávat stranické půtky na různých úrovních. Lze předpokládat, že tento proud by za určitých okolností mohl být přijatelný vládní koalici, neboť je zastáncem politiky tzv. „konstruktivní opozice“ a má velmi blízko k témuž pojetí, které je v parlamentu representováno „nezávislým, liberálním“ socialistou Jiřím Vyvadilem. Vše bývá zpravidla dáno historicky. Jiří Paroubek byl kdysi také socialista, socialistický funkcionář a člen UV Československé strany socialistické. Od konstruktivního, kooperativního pojetí politiky k úplné kolaboraci je jen několik kroků, obzvláště je-li toto spojeno s dekretem na nějakou menší „trafiku“. To je dostatečně známo z předlistopadových období vlády jedné strany. Nutno objektivně uznat, že pan Paroubek měl svůj sjezdový projev na úrovni a svým slohem připomínal projevy právě zmíněného socialisty Vyvadila. Není cílem této krátké úvahy zabývat se jednotlivými názorovými proudy Českých sociálních demokratů a ani tím, kdo je representuje. V Česku je současná „politická promiskuita“ značná a mohlo by se stát, že to, co bych o někom dnes, právě v této chvíli napsal, nemuselo by být v době vytištění již pravda. Jsou však osobnosti, o kterých toto tvrzení neplatí. Jedním z nich je právě současný předseda sociální demokracie Zeman. Zvyšoval hladinu cholesterolu v krvi u předlistopadových komunistických bosů a způsobuje tytéž potíže u současných mocných. Jak jinak si vysvětlit odpověď pana premiéra Klause na dotaz reportéra, co očekává od zvolení pana Zemana předsedou sociálních demokratů. Odpověděl (cituji): „Znásobení a zesílení obstrukcí na parlamentní půdě.“ Konec citátu. Pokud pan premiér za obstrukce pokládá projev nesouhlasu a nebo předkládání alternativních návrhů ze strany opozice, pak má pravdu. V tomto případě by měl uvažovat o restauraci institutu Národní fronty, který byl naprosto bezobstrukční, bezproblémový a bezvýhradně se přihlašující k politice jedné strany. Obstrukce skutečně existují, ale dovolil bych si připomenout, že sociální demokraté tuto alternativu nemají ve svém programu, což prokázali při volbě POLYGON 3/93 11 [pageend13]presidenta a nebo při schvalování ústavy České republiky. Politicko-hospodářská situace v České republice, obzvláště při téměř celoplošné transformaci ekonomiky, za podmínek stále nedořešeného rozdělení ČSFR na dvě samostatné republiky, není jednoduchá. Vládnoucí garnituře není v žádném případě co závidět. Opoziční politici to mají poněkud jednodušší už jenom tím, že jsou bez jakéhokoliv podílu na výkonné moci. Jejich odpovědnost je dána jistým podílem na moci zákonodárné v parlamentě a v rámci parlamentní demokracie se opozice chová tak jako opozice, v zájmu těch, kteří ji volili. Obyčejný, politicky indiferentní občan se v podstatě nezajímá o různé stranické třenice mezi stranami a ani uvnitř jednotlivých stran. Obyčejný občan pouze registruje skutečnosti, že jeho reálná mzda klesá, že se vytrácí pocit bezpečného pohybu na ulici i za bílého dne, že ten či onen vládní úředník profituje ze svého postavení, že vedle sebe a nebo spolu ve vzájemné symbióze podnikají dřívější mocní s těmi dnešními. Obyčejný občan je již unaven pře- politizováním svého života a ví zcela určitě jenom jedno: že by si za žádnou cenu nepřál návrat k předlistopadovým vládcům a poměrům. Není si však jistý ani některými dnešními. Někdy je to výraz netrpělivosti, který je definován jako zklamání, neboť se mu zdá, že se samet tentokrát změnil ve zlaté rouno pro podvodníky a jim podobné „charaktery“. Malý a střední podnikatelský stav je stále více různými nedokonalými legislativními opatřeními „zadupá- ván“ do země a tu a tam se ozývají hlasy, že jde snad i o cílený záměr postupně likvidovat vznikající český kapitál ve prospěch velkého kapitálu zahraničního. Vyrovnání se s minulostí již trvá příliš dlouho bez viditelných závěrů a konkrétních výsledků. Špinavé peníze jsou již dnes zářivě čisté i bez použití Vizíru a výhodně jejich majiteli investovány. V této situaci a za těchto poměrů přichází Česká sociální demokracie s panem Zemanem v čele a nabízí určité alternativy. Vše ovšem není odvislé pouze od osoby nového předsedy. Lze očekávat, že v žádném případě to nebude i pro něj jednoduché. Nejsem si sám jist tím, zda se mu podaří implantovat svůj radikalismus svému bezprostřednímu okolí, což je rozhodující pro širší prosazení toho, co nám proklamuje. V každém případě jde o člověka, u kterého je odvaha a odborná erudovanost každodenní vlastností. S přijímáním kompromisů musí však počítat, ale i druhá strana to bude s ním mít obtížné. Osobně bych mu přál, aby se mu podařilo rehabilitovat Sociální demokracii a postupně vytvořit stranu evropského typu, bez ohledu na to, zda bude u vlády a nebo v opozici. Několik málo dnů uplynulo od předání mého článku redakci, když došlo k události, kterou nelze ponechat bez komentáře, aniž je nutné na obsahu původního textu cokoliv měnit. Pan Zeman za ČSSD a pan Trnka za LSU (Liberálně sociální unie, která je složena z Čs. strany socialistické, Zemědělské strany a Strany zelených) uzavřeli dne 26. března 1993 jakýsi „Ribbentrop-Molotovův“ pakt, nadneseně řečeno, pokud tím chceme zdůraznit fakt, že uzavřené manželství je manželstvím mezi vodou a ohněm. Dohodli se na vytvoření tzv. „nekomunistického realistického bloku“ a konstituování stínového vládního kabinetu. Lze pochopit, že v současném politickém spektru je velmi obtížné hledat ko- munikovatelné spojence, obzvláště na levém středu jeho části. Tím spíš je nutné si položit několik otázek a najít na ně odpověď: • Je nutná a potřebná sociálně orientovaná opozice v současném katalogu politických stran a hnutí v Cechách? Všeobecný názor je takový, že je dokonce velmi potřebná. Musí však být zbavena bolševického levičáctví a všech dalších fosilních konkrementů a osob jakkoliv spjatých s kompromitující minulostí. To je totiž jediná šance pro stabilitu a nerozbitnost takového seskupení a jeho respektování jak ze strany potenciálních voličů tak i ze strany semknuté a své posty střežící pravice. • • Je vnitřní stav LSU a ČSSD tak stabilizovaný a tedy i zralý pro praktickou funkčnost tohoto projektu? Není žádným tajemstvím, že tomu tak vůbec není. LSU je ve stadiu počínajícího rozkladu vlivem vlekoucích se osobních sporů, názorových neshod, které toto prapodivné společenství provázejí již delší dobu. Čs. strana socialistická se polarizuje zčásti doprava (to jsou ti, co by rádi byli liberály a tzv. konstruktivní opozicí) a další část, zejména ne- funkcionářského členstva, je zjevně v levém, sociálním středu. Říká se, že květnový sjezd socialistů by měl mnohé vyřešit, třeba i změnu názvu strany na Liberální stranu a opuštění půdy LSU. Je pravděpodobné, že právě uzavřená dohoda mezi pány Trnkou a Zemanem urychlí polarizační proces. U socialistů však v každém případě. Ti, co se nebudou mínit identifikovat s liberály, budou nejspíš vrženi do náruče sociálních demokratů. Jde sice o velmi spekulativní názor, ale nabízí se přímo otázka, zda toto vlastně není záměr nového vedení sociální demokracie. U sociálních demokratů není vše též v konstituované podobě a problémy jsou podobného charakteru, i když v ne tak pronikavé podobě. Pozice předsedy LSU a předsedy Zemědělské strany pana Trnky je v současné době respektována jedině díky problematické zemědělské politice vlády, která je stále předmětem kritiky a nejvíce privatizačně zanedbanou oblastí. V neposlední řadě je třeba i připomenout, že pan Trnka a pan Čuba (historický předseda DAK Slušovice) a dnešní Zemědělská strana měla a měli spolu cosi společného. „Slušovický zázrak“ s více jak dvoumiliardovým dluhem na daních, státu doposud neuhrazeným, není pro pana Trnku neznámým pojmem. Pan Čuba svého času nacházel prostor pro svá vystoupení i v Lidovém domě u sociálních demokratů. Stručně shrnuto, jak může být veřejnosti presentován „nekomunistický realistický blok“, když připustí angažovanost bývalých komunistických bosů, včetně jejich lokajů a lokajíčků. Zdá se, že formování, pro skutečnou demokracii tak potřebného středo-levé- ho seskupení na zdravých základech, bude mít stále své problémy. Zdá se, že komunismus ve všech postkomunistických zemích zničil a ještě i ničí jakoukoliv nekomunistickou levici. To není dobré! ■ POZNÁMKA REDAKCE: Slíbené pokračování článku „Reformátoři, odpůrci režimu, disidenti a nebo agenti?“ Jiřího Říhy se přesouvá do příštího čísla. 12 POLYGON 3/93 [pageend14]Kdo škodí zájmům republiky ? JIŘÍ LOEWY Německý spolkový prezident Richard von Weizsäcker má jen mizivé možnosti k přímému zasahování do praktické politiky, jeho funkce je převážně reprezentativní. Váhou své osobnosti požívá ale značné autority mravní. Loni se přechodně vzdal své obvyklé distancova- nosti a vyčetl politikům a politickým stranám v SRN řadu hříchů. Politici to ale na sobě nechtěli nechat. A tak se pustili s panem prezidentem do veřejné polemiky, která trvala několik týdnů a vydatně zaměstnávala sdělovací prostředky. Sledoval jsem tu polemiku se zvýšeným zájmem hlavně pro styl, jakým byla vedena. Měla úroveň, nesnížila se k osobním útokům na hlavu státu. Minula pak, aniž zanechala hořkost a aniž zpochybnila důstojnost osoby a jejího úřadu. Vzpomínám na to nad četnými hlasy v českém tisku, více či méně peskujícími prezidenta Havla za to, co nedávno řekl ve Vídni o odsunu sudetských Němců před 48 lety. Mám z těch článků pocit, že většina kritiků vůbec nečetla záznam jeho tamního vystoupení a rozčiluje se jaksi „z druhé ruky“. Úroveň má ta polemika dosti ubohou. V roce 1990, zvláště v prvním pololetí, byl by Václav Havel nutně potřeboval zpětnou vazbu veřejné kritiky, protože tehdy, jak to vyjádřil česko-francouzský historik V. C. Fišera, mohl prezident udělat cokoli. Třeba i říci, že kočky jsou psi a že dámy jsou páni. Mohl všechno, měl mnohé, ale místo toho pa- rádoval před Evropou. Ztratil šest měsíců.“ Jenže tenkrát ještě potenciálním kritikům jaksi chyběla kuráž - nanejvýš si někdo dovolil zpochybnit neomylnost poradců. Hlava státu sama byla nedotknutelná, sbor profesionálních ve- lebitelů ukřičel ihned každý náznak kritiky. O tři roky později žijí občané republiky ve značně změněném společenském klimatu. Po mnohahodinovém spílacím maratónu sládkovců v parlamentě, přenášeném televizí, zřejmě práh zábran značně poklesl. Odvaha zlačněla natolik, že se v České republice otírá o prezidenta už skutečně kdekdo a způsobem zcela nevybíravým. Čím halasnější bývalo Hosana, tím hlučnější je pokřik Ukřižujte! Vznikají přitom prazvláštní spojenectví napříč stranickým spek- trem - extrémy z obou břehů se protínají a navzájem oplodňují. Zvláštní roli hraje v tom orchestru Rudé právo. Přenechává pavlačový tón bulvárům, je napohled noblesní. Vysílá ale do boje zkušené agitpropčíky z front socialistické právnické a historické „vědy“. A ti zacházejí s historickými fakty volně až svévolně. V Rudém právu vyšel 3. dubna článek „Historii nelze mistrovat“, který napsal prof. Vojtěch Mencl. Pisatel mistruje pana prezidenta zejména dialektickou lekcí o postupimských dohodách „vítězných mocností“. Dovídáme se, že Stalin, Truman a Attlee vlastně museli zdráhající se Československo přímo nutit, aby Němce odsunulo. Je to jistě objevná hypotéza. Naneštěstí pro jejího autora ale žije na obou stranách hranic ještě dost pamětníků. A ti vědí, že (přinejmenším v severočeském pohraničí) takzvaný divoký odsun — ještě před Postu- pimskou konferencí - neprováděly nějaké tlupy revolučních gardistů na vlastní pěst, nýbrž regulérní armáda na příkaz ministerstva národní obrany a vlády. Každý řadový vojín tehdy věděl, co je cílem této operace: vytvořit ještě před Postupimí nezvratné hotové skutečnosti. Což se podařilo - když se Velká trojka sešla, už byl první milion - tedy zhruba třetina - Němců ze země. Německo má dnes jiné starosti než události před půl stoletím. Není tu nej- menší stopy po oné hysterii, kterou kolem odsunu jitří převážně komunističtí a exkomunističtí politici v ČR. Nikdo v západním světě ale nechová sympatie k etnickým čistkám a „konečným řešením“ jakéhokoliv druhu, dnešním ani minulým; denní pohled na Balkán i na Kavkaz je příliš drásavý. O odsunu z Polska a z Československa má spolková vláda podrobné dokumentace snad z každé jednotlivé obce. Všichni odsunutí museli po příchodu do Německa detailně popsat, co zažili i čeho byli svědky. Z této dokumentace byly zatím publikovány opravdu jen nepatrné zlomky. Podstatná část je chována pod zámkem, protože německé úřady nemají nejmenší zájem na tom, aby jitřily staré rány. Stálé provokace různých šovinistických a starobolševických upravovatelů dějin by však mohly jednoho dne vyvolat obranné reflexy a vést k otevření archivů. Cui bono? Zájmy republiky rozhodně nepoškodil Václav Havel svým umírněným, civilizovaným vystoupením ve Vídni, jež leželo plně ve světovém trendu. Zájmům republiky škodí omezení věčně včerejší politikáři a pseudovědečtí malí miloše- vičové. JAN FIRBAS I vědci, kteří dostanou Nobelovu cenu, bývají málokdy známi široké veřejnosti. Sportovec, který zručně buší do kulatého nesmyslu a nebo rockový zpěvák, má mnohem větší popularitu, na jeho charakterových vlastnostech nezáleží. Profesor katedry anglistiky a amerikanis- tiky filosofické fakulty Masarykovy university v Brně, plným titulem Prof. PhDr Jan Firbas DrSc, Dr h.c., Dr h.c., je vědcem mimořádných kvalit, určitě známější v cizině, než ve své vlasti. Dnes dvaasedmdesátiletý, ale tělesně i duševně nesmírně svěží lingvista dosud přednáší jak na brněnské, tak i na vídeňské universitě. Po stážích na vysokých učeních v Leeds a v Londýně se ve svém oboru brzy propracoval celosvětově na přední místo. Jeho pevný, neohrožený postoj ve věci českobratrské církve, jeho charakterové vlastnosti, odmítnutí vstupu do komunistické strany a konečně i jeho „třídní původ“ (otec byl generálem čs. armády) způsobily, že byl na universitě odsouván na vedlejší kolej. Jak brněnští, tak také pražští akademičtí funkcionáři doporučovali Firba- sovi „větší politickou angažovanost“ a zamezovali, aby zaujal na fakultě místo, které mu právem náleželo. Naprosto jinak se na jeho práci a znalosti dívala cizina. V letech 69 - 70 si vyžádala Firbase jako hostujícího profesora universita v Erlangen, v roce 71 přednášel na lingvis- tickém institutu v Buffalo (USA), v letech 73 - 74 v holandském Wassenaarn. Vědecká práce mu umožnila přednášet na více než třiceti předních světových universitách. Vysokým uznáním jsou pro Firbase čestné doktoráty university v Lovani a v Leedsu. „Uncle Firbas“ byl oblíben mezi svými žáky a mezi svými spolupracovníky, ale vysocí hodnostáři na „alma mater" byli především komunističtí funkcionáři, sloužili „dělnické třídě“ a ne vědě. U těch oblíben nebyl. Političtí chameleoni tehdy, a bohužel i dnes, si uměli najít cestu k moci. Vysokých uznání se masarykovsky krásnému člověku dostalo více v cizině než doma. Pokud bude ještě přednášet jak v Brně, tak ve Vídni, bude výchova mladé filosofické generace v dobrých rukách. Škoda, že takových Firbasů máme žalostně málo - ale tím větší je jejich význam. Proč o něm píšeme? Po celou dobu temna byl tam duchovním exulantem - a tak patřil a patří i dnes mezi nás. OTAKAR ZOUFALÝ POLYGON 3/93 13 [pageend15]Země česká, domov můj! JINDŘICH STIKAROVSKÝ Koncem července měla dorazit žena Libuše. Těšil jsem se a zároveň tonul v obavách. Neboť s ní mělo přistát osm psů, malých kníračů, které již mnoho let pěstuje, tupíruje, různě geneticky prokřižuje a pak s nimi vyhrává kdejakou čubí výstavu. Již v osmnácti letech si se svojí věrnou přítelkyní Hankou koupila koně, o čemž jsem se již kdysi zmiňoval. Tahle vášeň ji bohužel neopustila, naštěstí však postupem let byla zredukována na chov zvěře poněkud menší, což miniaturní knírači bezesporu jsou. Pan Čapek v jedné ze svých povídek napsal, že ženy nejsou schopny míti jakéhokoliv koníčka. Nemají prý k tomu ten potřebný zápal, ono pravé mužské zanícení, řeholní posedlost, se kterou pan Schliemann objevil Tróju či pan Edison vynalezl žárovku. Kdyby znal Libuši, nikdy by takovou blbost nenapsal. Proto jsem až do posledního dne před jejím příjezdem najezdil kolem 2000 kilometrů po všech krajích země české, hledaje příhodný útulek ne pro nás, ale především pro psy. Neboť osm živých a nenechavých bestií potřebuje nejen pořádný výběh, ale především solidní plot a dobře zabezpečenou branku, dostatečně prostorný a pokud možno vytápěníschopný pelech, ve kterém by v zimních měsících neumrzly. Koupit cokoliv kolem Prahy v okruhu 50 kilometrů bylo očividnou chimérou, jak jsem zjistil již po prvních několika dnech zbytečných a stále pochmurnějších jízd. Ony typické prvorepublikán- ské vilky a rodinné domky s milými zahrádkami a vyparketovanými pokojíky s čerstvě natřenými radiátory domácího ústředního topení se po krátkém rozhovoru s agentem či majitelem staly nedostižným snem, neboť jeden a půl až dva miliony korun jsem nevlastnil. Pochopil jsem záhy, že od roku 1990, kdy jsem poprvé navštívil rodnou vlast, se fůra věcí změnila a že se svými 350.000 Kčs jsem v háji zeleném. Srovnal jsem však páteř, doplnil benzin a vydal se k západním hranicím. Zastavil jsem v Plzni a zamířil k prvnímu kupci s realitami. Přijal mě žoviálni čtyřicátník, který mi sdělil, že je dr. Fáček. Když jsem se přiznal, že jsem přijel z Jižní Afriky, zavrtěl se radostně na křesle a jeho šedomodré oči zasvítily. Okamžitě mi předložil nejposlednější soubor nemovitostí, jež byly k mání, a jako první mi nabídnul zaručeně výhodný investment za sedm a půl milionů - pochopitelně korun - jak dodal vzápětí. Šlo o menší rodinný zámeček, asi 60 km od Plzně, s doposud ne zcela zdevastovanou zahradou a ekologicky nenarušeným parkem. „Jsou tam i labutě,“ dodal zaníceně, „ale rybník bude nutno vyčistit.“ Nechal jsem ho při tom a požádal o další ukázku. „Máte na mysli něco menšího, nemýlím-li se?“, o čemž jsem ho promptně ujistil. „No, pak bych tu měl takovou malou rodinnou vilku, devět pokojů, tři klosety, dvě koupelny a prostorný sklep, pozemek je kolem 4000 metrů čtverečných, má to bazén, ale ten je též momentálně nefunkční, což je však jistě maličkost. Majitel žádá tři miliony, ale snad by se to dalo trochu srazit, já bych pochopitelně zainterve- noval. Kdybyste měl zájem, mohu vás tam hned odvézt, není to daleko, takových 18 kilometrů odtud.“ Ujistil jsem doktora Fáčka, že plavu mizerně, takže rybníky a bazény, včetně labutí, nejsou mojí extravagancí. Také zbytečnými miliony neoplývám. Jásavý svit v jeho zraku poněkud pohasl a jeho hlas doznal racionální odteplení. „Mohu se zeptat, jaký finanční limit má pán na mysli?“ Když jsem mu sdělil, že jde o mizerných třista tisíc, polkl naprázdno a mechanicky sáhnul po skoro plné láhvi Ballantines, kterou tam spolu s dvěma naleštěnými skleničkami již dříve vmanipulovala docela pohledná sekretářka. Vzápětí se však vzpamatoval a odsunul láhev z mého dosahu. Chápal jsem ho, protože napájet facíry, kteří nemají ani milion, podstatně kvalitní whiskou, není zrovna tržní přístup k věcem. Byl však natolik kulantní, že sáhl do jakési škatule od bot a vylovil pár adres. Ty mi pak napsal na lísteček a podal způsobem, jakým se za kapitalistické republiky rozdávaly poukázky na polévku. Poděkoval jsem za prokázanou mi laskavost a podal doktorovi ruku na rozloučenou. „Od toho jsme tady,“ usmál se křečovitě ten dobrý muž a otevřel významně dveře. Vzal jsem první adresu a zahloubal se do mapy. Šlo o jakousi vísku nedaleko Všerub, jejíž jméno mi už vypadlo. Na automapě českých zemí zanesena není, takže mi bylo jasné, že jde o utajený objekt nebo vyložený vyhnanov, který pánům z Kartografického ústavu nestál za plýtvání inkoustem. Po mnohém zastavování, vyptávání se, vracení se o několik kilometrů a zjišťování, že tady jsem již před půlhodinou byl, zachránil mě jakýsi strýc, který mi poradil, abych jel lesem. Jel jsem tedy lesem, viděl dvě veverky a statného srnce a jinak ani živáčka. Když jsem již doufal, že potkám aspoň jezinky, které by mi pomohly dál, les se rozevřel a pod ním se zjevila roztomilá dědinka, sestávající z dvaceti čísel a viditelně nefunkčního kostelíku. Nabízený objekt označený číslem 12 jsem našel snadno, protože tabulka ještě nespadla. To ostatní však vypadalo hrozivě. Obcházel jsem chalupu a nakukoval do jejích útrob špinavými a od mušinců potečkovanými okny. Pak jsem po čemsi uklouzl a padl do dvoumetrových kopřiv, které nestoudně bujely kolem. Při dopadu jsem použil sprostého výrazu, netuše, že nejsem sám. „Copák tady hledáte?!“, ozvalo se mi za zády. Postavil jsem se do přijatelné polohy a vysvětlil babce, jež stála u sousedního domku, že hledám pana Vo- hrádku. „Mladýho nebo starýho?“, vystřelila babka podezřívavě a čekala, co ze mne vyleze. Tana Vohrádku Františka, ano, František Vohrádka, tady to mám na papírku,“ lovil jsem informace z ušmudlané již cetle. „Tak to je starej. Mladej je Lojza. Ale ten už je půl roku mrtvěj...“ „Lojza je mrtvěj?“, otázal jsem se pitomě. „Ale depák, starej je mrtvěj, Lojza, ten je až moc živej, parchant. Ale ten bejvá v Plzni, dělá tam na jatkách, von je řez- nickej, víme? Ale pěknej hajzlík je to, to vám můžu dát písemně. A copák vod něho chcete?“ Vysvětlil jsem babičce, že mě sem poslal pan doktor Fáček z realitní kanceláře, neboť číslo 12 je na prodej. „No tak se na to podívejte! Tak von to dal na prodej. Jestli jsem si to nemyslela! A mě starou vosobu tahá za nos. Dyk von mi čestným slovem slíbil, že mně ten barák prodá. Teda né mně, ale céři, vona je z Radimovic, víme, a von se už Vojta, teda její muž, rychtoval, že to dá celý do čajku, von je zednickej žejo, takže von by to dal, to zas jó. A teďka toto. Jéžišmarjá, to je uličník. A já jako blbá celý léta sem starýmu posluhovala, polívky vařila, kafíčko, dyk von už pomalu nemoh ani na trávu a dycky říkal, počkej Aničko, až umřu, ty štafle si můžeš vzít, von je koupil ani ne dva roky tomu 'je a ty moje se už rozpadly, tak sem si je dycky půčila, a víte, mladej pane, že ten darebák Lojza je vodvez? A dyž sem se vohradila, tak mi řek, jestli přej to mám písemně. To mi řek, starý vosobě, ale já mu řekla, šak von tě pámbu jednou najde, ty křápe jeden. - A copa za to chce, smím-li se voptat?“ „No já nevím, dvěstěosmdesát tisíc tady stojí,“ porušil jsem vědomě obchodní 14 POLYGON 3/93 [pageend16]etiku, zvědav, co babka na to. „Jéžišikriste, jestli sem vám to neříkala! No to je neslýchaný, za tuhle barabiznu takovejch peněz! Dyk to má podlahy celý prohnilý, a do střechy zatej- ká, Vojta říkal, že to musí přeložit, i ty podlahy, dyk už se do toho dala houba, dvěstě vosumdesát tisícek, já snad budu mít mrtvici, no tohle svět neviděl, no poďte ale dál, udělám kaficko, dyk byste musel bejt blázen dát mu za to takový peníze...“ Dostal jsem kafe, z takového poctivého českého kafáče, a taky makovou buchtu a plno nezaplatitelných informací nádavkem. Již s nohou na pedálu spojky jsem, nevím již pokolikáté, ujistil nedůvěřivou babku, že barák od parchanta Lojzy kupovat nebudu, a Bůh sám ví, že jsem to myslel doopravdy. Další nabízená akvizice se nalézala na hlavním tahu Plzeň-Rozvadov. Jmenovalo se to Ošelín a odbočuje se před Borem. Majitel byl náhodou doma, chtěl za všechno 310.000 a jak sám konstatoval, „chtělo by to trochu poopravit“. Nejsem stavitelský expert, ale bylo mi po zběžné prohlídce objektu jasné, že „poopravení“ by stálo bratru kolem půl milionu. S mírným trnutím v zátylku jsem se rozloučil a upaloval zpět do Prahy, neboť mi konečně došlo, že tohle rozhodně není pravá cesta, jak koupit v Československu barák, aniž by člověk přišel o podvlékačky. Cesta na Prahu byla ještě těžší než naopak, protože nepříjemně úzká a až do Berouna „císařská“ silnice je zavalena kilometrovými štrůdly čoudících „TIRáků“ a jiných vozidel, a to oběma směry. Snažit se předjíždět znamená takřka jistou sebevraždu, nezbylo tedy než srazit rychlost a kochat se krajinou. Krajina je hezká a všude lze pozorovat čilý obchodní ruch. Neznalec projíždějící městečky a vesničkami po celé délce pražské trasy by se mohl domnívat, že všude probíhá výroční trh nebo regionálně organisovaný výprodej veteše. Stovky boudiček, stánků, cudně rozevřených dodávek a vozíků lemují silnici a výběr je nepřeberný. Vedle odporně vyhlížejících plyšových opičáků lze koupit prášek na praní a broušené sklo. Také žvýkačky, pivo, limonádu Fanta a pochopitelně všechny druhy cigaret. Ceny jsou různé a na první pohled vypadají hrozivě. V přepočtu na německé marky však cenová kaše ubývá na horkosti, takže je docela možné, že nějaký psychicky vysílený Bavorák koupí opi- čáka nebo pět škatulí pracího prášku vyrobeného v Kolíně nad Rýnem. Ne- koupí-li nic, nemusí hned zoufat. Stále má možnost kdekoliv se vyspat, protože na každé třetí vilce či baráku visí jásavý nápis „Zimmer frei“. Každý hlupák ví, že volná cimra s postelí může sloužit i k jiným účelům. I o tohle je postaráno a kdo by náhodou myslel, že malebné skupinky spoře oděných dívek všech odstínů čekají na „stopa“, je člověkem podstatně naivním. Možno jen dodat, že tento druh obchodu se utěšeně rozvinul a pověst o láci českých paní a dívek prorazila bariéry Evropského společenství dřív než pan ministr Zieleniec. Totálně vysílen a s morálkou na bodě mrazu jsem zaparkoval rozhicovanou škodovku v Italské a vylezl do čtvrtého patra. Po druhém kafi a pěti cigaretách jsem se vzchopil a zavolal dceři do Liberce. Tušil jsem, že podnikavý zeť Olda bude jediným východiskem. Přiškrceným hlasem vysvětlil jsem situaci a po delší odmlce v telefonu ozvala se spásná slova: „Dobrý, já se po něčem mrknu. Přijeď příští týden.“ Díky Oldovu komerčnímu talentu a nepřeberným konexím jsem vyrazil již v sobotu. Neboť osm hodin po telefonním hovoru zahrčel telefon z Liberce: „Hele, měl bych tady něco, je to docela dobrý, asi třicet kiláků od Liberce směrem na Frýdlant a chce za to čtyři- sta talířů. Ale ono by se to dalo určitě srazit, on to chce za každou cenu prodat, já ho ještě zmáčknu a možná to za třista papírů vystřelí. Tak čau, čekám tě ráno.“ Když to slyšela ustaraná babička, rozhodla se jet taky a hned zavolala švagrovou Mářu. Vzal jsem je obě, protože ženské okó je při kupu baráku nepostradatelné a kdyby se Libuši něco nelíbilo, nebude to jen na mně. Každá věc na světě má svoji cenu, jejíž výška se měří velikostí toužení. Proto se stalo neuvěřitelné. Když jsme ukončili nedělní oběd, natlačil nás Olda do auta a vyrazil směrem na Frýdlant. Znám to okolí, vždyť jsem na Liberecku žil přes deset let, ale nikdy jsem neměl příležitost dostat se do míst, kam jsme směřovali nyní. Ještě do Mníšku jsem se orientoval, ale pak se odbočilo na Ras- penavu a dál, klikatými serpentinami obklopenými z obou stran zádumčivými lesy a divokými roklemi. Zde už dozněly měkké tóny Smetanovy Vltavy a rozjásaných českých skočných, tady se již ozýval Wagner, romantický a zadumaně nevyzpytatelný. Ludvíkov pod Smrkem, Hajniště, Horní Řasníce, Dolní Řasníce, Jindřichovice pod Smrkem. Tak se tomu říká dnes. Ale nenechte se mýlit, Heindorf, Lusdorf, Ober-Berzdorf, Nie- der-Ullersdorf, Heinersdorf - tak se to tady jmenovalo, a není to ani tak dávno... A také okolí, domky a domečky s okénky maličkými a dřevěnými falcy, žulové kameny a solidní dřevěné trámy, mezi nimiž v malebném kontrastu svítí bílé zdivo, doplněné tmavou zelení okenních rámů a masivních okenic, ne - tvůrce Siegfrieda a Lohengrina se nespletl. Tohle tedy bylo; je jistě dobře, že už není, ale mnohého je škoda, až srdce usedá, protože dnes z kdysi překrásného kraje Jizerek jsou již fragmenty a jen tu a tam zachovalé zbytky staré slávy. Je smutno vidět polozbořený kostelík či propadlou střechu selské usedlosti. Co je však naprosto skličující, když tam, kde ještě před dvaceti-třiceti léty rostly staleté smrky a borovice, najdeš dnes měsíční krajinu. Hora Smrk a celý nebohý pás Jizerských hor kolem Frýdlantu až po Ještěd a z druhé strany k Polubnému je jen holá a kamenitá pláň, a jen uschlé kmeny vyčítavě trčící k nebi podávají strašné svědectví, čeho je schopen bezohledný a sobecký člověk. A není doposud naděje v nápravu, proPOLYGON 3/93 15 [pageend17]tože jen pár kilometrů přes hranice, v bratrském Polsku, čoudí a smrdí notorická Bogatynia, jejíž elektrárenské pece a komíny ženou miliony tun siřičitého srabu na české pohraniční kopce, lesy, na pole a na lidi. Takže Jindřichovice. Poslední enkláva na samém konci Frýdlantského výběžku, necelých 200 metrů od hranic, kdysi německých, dnes polských, vesnička malá a Bohem jakoby zapomenutá. Polykal jsem naprázdno, když Olda oznámil, že jsme tady, a v duchu jsem se děsil příštích chvil. A zde přišlo to „neuvěřitelné“. Protože když jsme zastavili, viděl jsem před sebou chaloupku jako z pohádky, úplně nově omítnutou, „břizolitem“, jak se zde tomu říká, se střechou novou a novými okenicemi, s moderně vykachlíčkovanou koupelnou. Až se dech tajil. Podkroví s dvěma milými světničkami vonělo novotou a dřevěnými obklady z modřínu. A k tomu prostorná zahrada, 3000 čtverečných metrů s dalším domečkem s dvěma místnostmi, kde majitel budoval saunu, ale teď to bude jak dělané pro Libušiny knírače, a to všechno obehnané novým tyčkovým plotem se solidní bránou a pevnými kamennými sloupy. I přístřešek pro auto a kůlny na uhlí a dřevo se našly, a maličký sklípek s vlastní studnou a pumpou s vodovodem. Zkrátka naprostý ideál, za nějž dát půl milionu je zadarmo - a tak už jsem tomu všemu dával sbohem, protože jen blázen by tohleto prodal za třista tisíc. A vidíte, prodal. Za těch tři sta tisíc, protože nějaké rodinné spory se připletly a také nedostatek času ke kaž- dotýdenním zájezdům na „chalupu“, ve které se musí bydlet, jinak se rozleze vlhkost a plíseň a houba a jiné svinstvo, zkrátka, kde přestává zájem a chuť, tam není léku, takže jsme si plácli. Při zpáteční cestě zeť Olda zářil jako hvězda druhé velikosti, neboť nejen já, ale především babička pěla oslavné dy- thyramby na jeho kupeckou zdatnost a mně ta celá situace najednou cosi strašně připomínala, pořád jsem nevěděl co, ale najednou jsem na to kápl, ano, přesně tak, náš milý Oldřich je převtělením starého dobrého Kauderse, židovského příbuzného pana Načeradce z roztomilé Poláčkovy knížky, obchodního a stále kmitajícího genia, jenž, když pro jiné smrtelníky Hospodin i bůh Merkurius zabouchli své dveře, přišel Kauders a bylo otevřeno dokořán. Po každém nadšení přijde logický an- tiklimax, počáteční rozjásanost vystřídá střízlivost a člověk začne otvírat mysl onomu zdravému českému skepticismu. „Je to pěkný, ale přece je to strašnej vyhnanov,“ začala Mářa při zpáteční cestě do Prahy. „Jéžiš, že se toho nedočkal chudák Bohouš,“ zaslzela babička. „Ten by už snad ani do Prahy nejel. Ten by to už začal rejt a okopávat, jak ten celej život toužil po takovým venkově.“ Pietni od mlka byla vystřídána věcnou otázkou: „Ty - a není ti to divný, jak ten člověk tak klidně slevil těch sto tisíc? Není v tom nějakej podfuk?“ „Třeba se tam někdo oběsil a teďka tam straší,“ dodala optimisticky švagrová a já měl sto chutí ji někde vysadit. Tento positivistický trend začínal nabývat na řetězové reakci, neboť za dva dny volala sestřenice Hana, která je profesorkou filosofie a ještě k tomu v Brně. Když jí v mé nepřítomnosti babička vyplkocala o uzavřené koupi, odsunula filosofii a sepsala čtyřstránkový pamětní spis, ve kterém za pomoci grafů, statistik a jiných ekologických poznatků konstatovala, že jsem blbec. Neboť zhynu i s Libuší a všemi čubami na zapopílkování plic, na otravu siřičitany, dusíky a uhelnatými kysličníky, což bylo sice možné, ale kde bych sehnal chalupu kolem moravské metropole, to už nenapsala. Chvíli jsem se chmuřil, ale pak jsem si uvědomil, že i v Jindřichovicích žijí lidé a žijí tam dost dlouho. Takže proč bych tam nemohl žít já a Libuše a čuby. A začal jsem s tím žitím, za tři týdny se připojila žena, která konečně přijela, a během dvou měsíců jsme zjistili, že Jindřichovice jsou malým zázrakem, protože smrtící inverze se zarážejí na ubohé hoře Smrk, jako by věděly, že do Jindřichovic nesmí. Což je jistě klika, ale možná i svědectví, že ten Pán Bůh na Jindřichovice přece jen nezapomněl. Jindřichovice,3.4.1993 Kdo chce ještě dnes pošpinit jejich čest? PLK. ADOLF F. J. KARLOVSKÝ Nemám rád paměti z kriminálů, které se v našem pokrokovém století staly zřejmě trvalou součástí evropské literatury. Stačí, že mi ty vzpomínky přicházejí stále ještě ve snu a už to by bylo důvodem, že se nemohu a nechci smířit s tou tlustou čárou, která by měla v komunistické interpretaci znamenat něco jako „co jsme si — to jsme si, všechno je promlčené, a ostatně zavinil to Stalin, Gottwald a ruští poradci“. A samozřejmě, co jsme si s požehnáním rodné strany poctivě nakradli, nám zůstává, vždyť ústava zaručuje nedotknutelnost soukromého majetku! Už ten příchod do kriminálu znamenal pro každého pořádný šok a soudruzi vyšetřováci, mlátící komanda, soudci i bachaři se poctivě snažili, aby pěkně vydržel alespoň do přelíčení. A tak si nakonec každý už jen přál, aby dostal žalobu, dozvěděl se, z čeho ho prokurátor vlastně viní a aby měl tu soudní frašku, s tresty předem stanovenými na ústředním výboru, už za sebou, ať to dopadne jakkoliv. Protože jsem byl „osamělý střelec“ a nešlo mne tedy zařadit do žádné skutečné nebo uměle vytvořené skupiny, měl jsem všechny ty radosti za sebou už po půl roce vazby a 1. dubna 1949 jsem tedy přišel k „výkonu trestu“ na plzeňské Bory, s vyhlídkou, že tam strávím - jestliže to přežiji - dalších čtyřiadvacet a půl roku svého života. Jako každý nováček jsem byl nejprve ubytován na samovazbě a musel jsem tedy sám sbírat zkušenosti, jak splnit nesmírně vysoké pracovní normy, otypovat si, kdo z ba- chařů je nebezpečný sadista - neboli hloupý a horlivý - a naopak, kdo, protože je chytrý a líný, hledí dobu své služby nějak proflákat a dá také vězňům pokoj. Nu a pak přišla konečně první návštěva. Probíhala v místnosti rozdělené dřevěnou stěnou, asi jako v bance, až na to, že přepážky, v nichž se vězeň a jeho návštěvníci setkali, byly od sebe odděleny sklem, přerušeným jen v úzkém pruhu dírkovaným plechem, aby se obě strany alespoň slyšely. Nebylo tedy možné podat si třeba jen ruku, natož se snad dokonce políbit. Tedy, propoprvé alespoň, zase dosti otřesná zkušenost. Za předpokladu, že se budu „dobře chovat“, mohla mi být další návštěva povolena nejdříve za čtvrt roku, a tak jsem se velmi divil, když pro mne za několik dní, a dokonce v pracovní době, přišel bachař, dal mě čerstvě oholit, můj záplatovaný vězeňský mundur vyměnil za zbrusu nový a oznámil mi, že mám 16 POLYGON 3/93 [pageend18]opět návštěvu. Nevěděl jsem, co si mám o tom myslet, tím spíše, že mě odvedl do původní návštěvní místnosti, kde návštěvník i vězeň seděli pohodlně proti sobě, odděleni pouze úzkým stolkem, což bylo ovšem pro politické vězně státního soudu přísně zakázané. Za okamžik se otevřely druhé dveře, jimiž vešel, v civilu a bez bachařova doprovodu, Bohumil Berka, můj spolužák z Vojenské akademie. Byl to hned po válce poněkud neob- vyldý případ, protože na podzim 1945 byl zařazen hned do II. ročníku, kam byli přijímáni jen ti, kdo měli nějakou válečnou minulost, byli vyznamenáni či raněni v boji, seděli v německém, koncentráku, nebo byli vojáky protektorát- ního vládního vojska a v Itálii přeběhli ke spojencům. Berka za sebou nic takového neměl a byl dokonce o pět let mladší, než většina z nás. Říkalo se o něm, že má příslušný dělnicko-prole- tářský původ (přičemž zřejmě nevadilo, že tatínek, čelný funkcionář strany, měl v Praze krásnou vilu a Bohouš sám právě zdědil po dědečkovi činžák, který hned po únoru 48 straně věnoval), rodiče se znali ještě z předválečné doby s Gottwaldem, a že je tedy předurčen k metám vyšším. Setkali jsme se pak v Milovicích v kursu pro velitele rot těžkých zbraní, ale už tam, ač dlouho před Únorem, naznačoval, že u bojových jednotek dlouho nezůstane. Teď tedy přišel, velmi přátelsky, prohodil něco, jako že jsem měl smůlu a do něčeho se zapletl, ale že o mně „mluvil se šéfem“ a ten že jej tedy za mnou posílá. Na moji přímou otázku, zda je tím šéfem plukovník Reicin a tedy zda pracuje pro 5. oddělení Hlavního štábu, [1] přisvědčil s tím klasickým dodatkem „někdo to dělat musí“. Nu a pak už přešel rovnou k věci: Napsal bych jako mo- ták pro své dva přátele a bývalé spolubojovníky, kde bych je vyzval, aby pokračovali v boji proti bolševismu a sdělil jim také, kde k tomu najdou nějaké ukryté zbraně. Na moji námitku, že zbraně, které jsem vlastnil a na které jsem měl normální důstojnický zbrojní pas, mi sebrali při mém zatčení na Hlavním štábu nebo při následující domovní prohlídce, se jenom usmál a podotkl, že „to by se už nějak zařídilo“ - (asi tak, jako byly „odhaleny ukryté“ zbraně v klášterech) - a že bych tím vlastně oběma přátelům jen pomohl, protože „my víme, že něco protistátního podnikají, ale na zatčení to zatím nestačí, jenže my je budeme sledovat dál a až je pak už opravdu zavřeme, tak to bude stačit na šibenici. Dnes sotva začínají a tak by dostali nejvýš pár měsíců a byli by ti nakonec vděčni, že jsi je uchránil od horšího. Pak by také netrvalo dlouho a sešli byste se všichni na svobodě. A ostatně, ty je znáš jen letmo, tak by ti na tom nemuselo ani moc záležet“. Namítl jsem, že jestliže někdo zná můj rukopis natolik, aby podle něho poznal, že jsem pisatelem, pak to musí být někdo, kdo mi stál hodně blízko, protože na psaní a řečnění si za války dělali monopol spíše komunisté, než my z tak zvaného buržoasního odboje. Berka se ale nedal a s horlivostí hodnou lepších věcí se mne snažil přemluvit za každou cenu. Poukazoval na mé mládí a že kdybych takhle pomohl dobré věci, že by nebyl nakonec vyloučen i můj návrat do armády a s mou velmi čestnou válečnou minulostí že bych ještě určitě udělal krásnou kariéru, [2] zatímco v kriminálu jsem vydán na milost a nemilost „těm bachařským primitivům“. Namítl jsem, že z těch primitivů nadělala bachaře právě ta jejich strana a jestliže ta mě taky pak odsoudila jako velezrádce, že se nehodlám stát zrádcem svých kamarádů, i když nevím, proti komu je celá tato provokace zamýšlena. Tady už Berkovi povolily nervy, nechal sladkých řečí a vybuchl na mne, že toho budu litovat, ale pak že už bude pozdě. Chápal jsem, že s tímto výsledkem našeho jednání ho Reicin nepřiví- tá, ale byla to konečně jeho chyba, jestliže si myslel, že mu na tohle lákadlo skočím. Rozešli jsme se tedy v neshodě a já jsem v důsledku toho dostal do svých papírů zákaz práce mimo „pevnou věznici“, což sice zmenšovalo mou možnost pokusu o útěk prakticky na nulu, ale uchránilo mě zase před prací v uranových dolech. A taky od dalších pokusů získat mě pro spolupráci, ať už v kriminále nebo potom, po propuštění. Pochopitelně, že po návratu na celu jsem se snažil odhadnout, proti komu byla asi tato provokace připravována, jenže měl jsem těch politicky nespolehlivých přátel příliš mnoho a i když alespoň k některým z nich se mé varování dostalo, nezastihlo zřejmě ty pravé. O těch jsem se dozvěděl nedlouho po Berkově návštěvě, kdy byli přecejen zatčeni. [3] Jejich obžaloba, kterou původní soudce odmítl přijmout a případu se vzdal, je snůškou falešných nebo uměle vykonstruovaných obvinění, nedoložených domněnek a frází o třídním nepříteli. Jeho nástupce, Jaroslav Novák, však nezaváhal, a tak byli oba 16. června 1950 popraveni - pouhých osm měsíců předtím, než byl zatčen generál Reicin, který má na svědomí genocidu našeho důstojnického sboru, ale nakonec prohrál v zákulisním boji proti Gottwaldovu zeti Alexeji Čepičkovi. A jejich jména? Veleslav Wahl, jehož otec a strýc byli jako přední osobnosti domácího odboje popraveni za heydri- chiády, sám významný ornitolog, ale především jeden z organisátorů a velitel odbojové organisace, ze které v roce 1944 vznikla Zpravodajská brigáda (ZB), jediná vojensky organisovaná jednotka o třech bojových praporech na počátku Pražského povstání. Jako její zástupce byl v květnu 1945 nejmladším členem České národní rady, vyznamenaný osobně presidentem Benešem. Druhým popraveným byl Wahlův přítel, major generálního štábu Jaromír Nechanský, velitel parašutistického de- santu Platinium-Pewter, který seskočil v noci na 17. února 1945, v polovině dubna se pak na rozkaz Rady tří, nejvýznamnější odbojové organisace z posledních let války [4] přesunul i se svým radistou Klemešem, tehdy četařem, do Prahy, [5] kde se stal vojenským plnomocníkem košické vlády v České národní radě a de facto zástupcem generála Kutlvašra. [6] Klemešova vysílačka (krycím jménem „Anna“) udržovala jediné spojení jak s vládou, tak s Londýnem, po celé Pražské povstání. Také Nechanský byl osobně vyznamenán presidentem Benešem, jemuž na zvláštní audienci představil parašutisty z Anglie, kteří válku přežili. Ovšem Nechanský se, společně s Kutlvašrem, velmi provinil tím, že se opovážili osvobodit Prahu asi o čtrnáct hodin dříve, než do ní dojel první ruský tank! [7] Osud opravdových vlastenců Wahla, Nechanského i Kutlvašra [8] je jistě dostatečně tragický sám o sobě. Ani to ovšem nestačilo některým lidem, a tak po sametové revoluci, když se začalo o těchto věcech konečně psát, vyjádřila se bývalá zaměstnankyně obranného zpravodajství a jedna z Reicinových za- pisovatelek, Ludmila Řičicová-Uhlířo- vá, že Nechanský byl, a to dokonce placeným, provokatérem Reicinovým. Protože byla sama v květnu 1949 zatčena a odseděla osm let, stačí zřejmě toto jediné její svědectví k tomu, aby byla ještě po smrti Nechanského pošpiněna jeho památka. Přitom se jeho jméno v žádném seznamu agentů nenašlo, proti nikomu nesvědčil a rehabilitační soud v květnu 1970 výslovně konstatoval, že svědkyně Uhlířová nemohla uvést nic konkrétního a že, jak sama doznala [9], dokonce ani nevěděla o jeho přátelství s Wählern, s jehož jménem se poprvé setkala až v pardubické trestnici, kde byla ve vazbě s Wahlovou vdovou. Ovšem Nechanský pracoval po válce nějakou dobu na 2. oddělení Hlavního štábu (tedy výzvědném, nikoliv obranném!!) při vyhodnocování válečného nasazení parašutistických výsadků z Anglie v ČSR a dá se tedy předpokládat, že části tohoto materiálu, v němž se jeho jméno opětovně vyskytovalo, se po únoru zmocnilo páté oddělení, kde do něho měla svědkyně Uhlířová možnost nahlédnout. To je alespoň domněnka POLYGON 3/93 17 [pageend19]generála Perníckého [10] a těch z nás, kteří jsme Vladimíra znali a pod ním, nebo s ním, za války sloužili. [11] Jestliže ale dnes náš stát, jako všechny civilisované země světa a jak je to i formulováno v Deklaraci lidských práv, přiznává každému obžalovanému presumpci neviny, tím spíše by měl toto právo mít mnohokrát vyznamenaný důstojník, který, věren své přísaze, byl v odboji doslovně od prvního do posledního dne války, jehož bezúhonnost a oddanost republice jsme všichni znali a který jako parašutista v hlubokém týlu nepřítele nesčetněkrát riskoval svůj život za svobodu vlasti. Za stejně žádoucí bych ale považoval zjistit, kdo má dnes zájem šířit pomluvy o vojákovi, který by byl všude na světě dáván za příklad mládeži svého národa a který se nemůže bránit, protože nakonec ztratil svůj život v boji za demokracii proti totalitě, tentokrát bolševické? Nenalezli bychom nakonec za těmito zákeřnými špinavostmi, záměrnými desinformacemi nebo za „akcí klín“ zase lidi jako Bohumil Berka, kdysi blízký spolupracovník generála Reicina a můj spolužák z Vojenské akademie, který se dnes už určitě postaral o to, aby dostal zpět jak činžák po dědečkovi, tak vilu po otci? POZNÁMKY: [1] Obranné zpravodajství; Reicin, už jako divisní generál, se pak stal kádrovým náměstkem ministra národní obrany a skončil na šibenici v procesu se Slánským. Jeho oběti zůstaly i potom dál v kriminále! [2] Shodou okolností právě v této době vydal Reicin rozkaz, jimž svým podřízeným nařizoval postupovat vůči zatčeným zcela bezohledně a výslovně nebrat nejmenší ohled na jejich předchozí válečné zásluhy. [3] Jak se zdá z jejich soudních akt, ještě ani v této době neměly bezpečnostní orgány materiál, který by mohl být proti zatčeným u soudu použit. Proto bylo při jejich výsleších užito mimořádně krutého mučení. [4] Jejím velitelem byl generál Vojtěch Luža, který padl 2. října 1944 v Hřišti u Přibyslavi v přestřelce s protektorát- ními četníky. [5] Přesunu se zúčastnil a osobně jej řídil Veleslav Wahl. [6] Na kapitulační listině generála von Toussaint, německého vrchního velitele v tzv. Protektorátě, je podpis Nechan- ského dokonce ještě před Kutlvašro- vým. [7] Německá kapitulační listina je po- depsána 8. května v 16,00 hodin. Sovětské tanky dorazily na okraj Prahy až ráno 9. května, kdy už tedy nebylo koho osvobozovat! Kutlvašrovy jednotky měly v té době už i vlastní dělostřelectvo a tanky. [8] Nechanský a Wahl byli odsouzeni k smrti, Kutlvašr (v jiném procesu, už skoro o rok dříve) na doživotí. Rovněž jeho případ byl vyprovokován. [9] Strana 5 a 6 z usnesení zvláštního senátu krajského soudu v Českých Budějovicích z 27. května 1970 (Zn. 7 Tr. . 083/69 - 74). [10] Jako kapitán byl velitelem para- desantu Tungsten, který seskočil 21. prosince 1944 a pracoval - jako jeden z nej úspěšnějších - až do konce války. Také on byl po únoru 49 odsouzen na 20 let, z nichž 12 odseděl. [11] Obvinění paní Uhlířové, které není možno z žádných soudních nebo zpravodajských dokladů ověřit, se bohužel dostalo i do POLYGONU č. 7/92, str. 19. Chyba horší než zločin MILAN HULÍK Přijetí zákona o nepromlčení zločinů SED německým parlamentem a poslední návrhy politických stran, včetně návrhu i OH, znovu oživují již diskutovanou otázku, zdali byla uzavřena dohoda o předání moci výměnou za nepotrestání komunistické nomenklatury v prosinci 1989. Nevím, chci věřit, že tomu tak nebylo. Jestliže ano, pak by to nebyl zločin, ale chyba. Chyba politická, jak ji výstižně charakterizoval Talleyrand v souvislosti s únosem a popravou vévody z Enghienu. Tato Napoleonova chyba byla skutečně horší než zločin. Zločin je možno trestem odpykat, některou chybu však už není možno napravit. V případě Napoleona ho tato chyba zbavila charisma bojovníka za spravedlnost a pokrok, z reformátora se stal diktátor. Obdobná politická chyba se zavedením prohibice v USA ve dvacátých letech způsobila vznik organizovaného zločinu, se kterým se v USA nevyrovnali dodnes. „Naše“ dohoda, ať už písemná, ústní či konkludentní, by měla na svědomí následky ještě horší. Není to jen zmizení majetku KSČ, vznik komunistických mafií, netrestání zločinů spáchaných na spoluobčanech, státě, přírodě a hospodářství, fixace ekonomické moci komunistické nomenklatury se zachováním ukořistěného majetku - není to ani morální neodsouzení toho, co nelze vůbec pod trestní zákon podřadit - po desetiletí vykonávaná indoktrinace komunistickou ideologií, izolace od světa a nemožnost cestování, zničené existence a zmařené životní plány; je to především hořké konstatování, že kolaborace, vypočítavosť a kariérismus profitovaly nad slušností a poctivostí. Je hezké slyšet od osmašedesátníků a dalších komunistů, že vstoupili do strany proto, aby ji změnili. Faktem zůstává, že kdyby do KSČ vstoupil celý národ, tak by stranu řízenou pyramidálním způsobem (demokratickým centralismem) nezměnil. Naopak, kdyby všichni se postavili proti ní, tak by KSČ nemohla bývala existovat. Morální devastaci, vítězství zla nad láskou a dobrem by takováto dohoda kodifikovala. Také však peněžní konta (i ta zahraniční) komunistických prominentů a jejich ukořistěný nemovitý majetek. Dá se pochopit, že v prosinci 1989 i po pádu berlínské zdi stála proti OF ještě kompaktní komunistická moc (i když rozklížená více, než se předpokládalo). Dnes víme, že byly připravené milice, armáda a vnitro. Za této situace byla dohoda ospravedlnitelná. Ale na jak dlouho? Do prvních voleb? Pacta sunt servanda. Dohody se mají dodržovat. Platí to však i o smlouvách s ďáblem nebo zločincem? „Algérie franpaise“ bylo heslo, které de Gaulla přivedlo k moci. Byl však natolik velkým politikem a státníkem, že věděl, kdy se musí dohoda porušit. A byl to on, kdo dal Alžírsku svobodu. Garancie beztrestnosti komunistickým prominentům-pachatelům již přinesla bohaté ovoce. Narážíme na něj dnes a na každém kroku. Komunističtí milionáři a kapitalisté nám možná předvedou systém horší než byl ranně kapitalistický nebo komunistický - komunistický kapitalismus nebo kapitalismus s komunisty na vedoucích místech. V takovém případě by ona dohoda byla stejným cárem papíru, s jakým mával jeden ministerský předseda s deštníkem, byl by to staronový Mnichov. 18 POLYGON 3/93 [pageend20]Nepřidáš se k většině, páchá-li zlo JOSEF KOLÁČEK Snad nikdy nereagovaly italské noviny a televize tak nekriticky a tak zaujaté, až vztekle, na list Jana Pavla II. jako začátkem března. Zatímco pařížské ženy pochodovaly ulicemi 8. března s velkými nápisy: Motel Miljevina, Sarajevo - CAMP DE VIOL ET DE TORTURE - Lomnica, Sekovica, Tuzla a desítky dalších jmen, italské feministky zfanatizované manifestem „Controparola“ sedmi novinářek v čele s Dacia Mariani (dostaly neomezený čas v televizi a ohlas vfce než předpojatý všech anti- klerikálních deníků) manifestačné táhly na Vatikán, aby to vytřískaly hlavnímu viníkovi „panu Wojtylovi“ (to je jeden z nejslušnějších titulů jejich transparentů). Novinář na ravenském biskupském stolci mons Ersilio Tonini jim se soucitným smutkem vytýkal, že u novinářek a inteligentních žen by se dalo předpokládat více informovanosti a ne vyrazit k nechutným pomluvám na základě zmanipulovaných zkratek tiskových agentur. Ty totiž začaly vířit prach: Papež ukládá bosenským ženám nesnesitelné řešení, vydumané jen a jen pro ně. Bum! Pňmíchá se podezření, že pro eventuální znásilnění řeholnic v misiích Vatikán prý zaujal „lidštější' přístup; na půl úst se naznačuje používání antikoncepční pilulky; krátce: dvojí měřítko. Bum! Vyčítá se církvi, že ty ženy nechala hmotně i morálně opuštěné a že se o ně zajímá až nyní, když nosí dítě pod srdcem. Bum! Vyčítá se papeži, že ani slůvkem nezavadil o násilníky. Bum, bum, bum! A na základě těchto neopodstatněných tezí se rozjede kolotoč nadávek, spílání, osočování, karikatur (papež s preservativem!), urážek a nechutností, o nichž se běžnému občanu ani nezdá. Proměnit Mezinárodní den žen v peřeje takových nechutností a výlevů nejnižšího mravního profilu, to se tedy podařilo asi 600 zfana- tizovaných, do ochraptění hulákajících holek (starších žen bylo pomálu), noviny sice druhý den psaly o třech tisících, ale očití svědkové to rozhodně popírali. V dalších dnech se pak ozývaly z mnoha stran názory, že takhle slavený svátek žen se sám vymaže, že je to anachro- nismus. Co tak rozezlilo zastánce civilizace smrti? Proč se tak cítili zasaženi na nejzranitelnějším místě? Čím se dotkl Jan Pavel II. zaníceného ložiska jejich svědomí? Co vlastně napsal sarajevskému arcibiskupovi mons Vínko Puljičo- vi? Aspoň hlavní část listu: Modlitba, kterou jsme vysílali k nebi v Assisi 9. a 10. ledna za mír v balkánských zemích, nás nutí doufat, že násilí a trýzně, jimž jsou vystaveny, snad co nejdříve ustanou, aby daly místo smíření a míru. Tímto listem Vám chci potvrdit, že se cítím blízko utrpení pastýřů a obyvatelstvu Bosny-Hercegoviny, na které doléhají zhoubné následky dlouhotrvajících hmotných a duchovních devastací. Myslím s ustrnutím na krajně nepříznivé poměry, jimž jsou vystaveny mnohé rodiny a zvláště děti, a především kvůli nim cítím povinnost obrátit se s výzvou k solidaritě a velkodušnosti celé církve. Naléhavá cesta usmíření musí začít právě uvnitř rodin, zvláště těch, které byly postiženy ztrátou některého člena anebo zažily zvláště kruté násilí. Úsilí o společenské usmíření totiž nebude moci začít jinde než od rodin, svatyní života a lásky, a tomu je nutno se věnovat, sotvaže začnou umlkat zbraně a jejich ohlušující rachot smrti. Úkolem pastýřů je tedy předvídat již nyní vhodné akce, schopné povzbuzovat rodiny,udělat gesta smíření, velkodušnosti a křesťanské lásky. Zvláště je třeba, aby pastýři a všichni věřící, odpovědní za rodinnou pastoraci, se neodkladně ujali tíživé situace matek, manželek a děvčat, které z rasové nenávisti nebo z brutální vášně byly znásilněny. Tyto bytosti, které byly hluboce poníženy a uraženy, musí najít v jednotlivých společenstvích pochopení a solidaritu. I v tak bolestných situacích je nutno jim pomáhat, aby rozlišily hnusný čin násilí, které zakusily od mužů, kteří ztratili rozum a svědomí, od skutečnosti nových lidských bytostí, které přesto přišly k životu. Tito noví tvorové musí být milováni a respektováni jako Boží obrazy, ne jinak než kterýkoliv člen lidské rodiny. V každém případě ať je naprosto jasně zdůrazňováno, že to dítě, které se má porodit, JE NEVINNÉ, protože nemá žádnou odpovědnost za to odporné, co se stalo, a proto nemůže být v žádném případě považováno za útočníka. A proto se musí společenství semknout kolem těchto žen, tak bolestně uražených a kolem jejich rodinných příslušníků, aby jim pomáhalo proměnit násilnický čin v úkon lásky a přijetí. Evangelium nám připomíná, že se nesmí na násilí odpovídat násilím (Mt 5,38-41). Na barbarství nenávisti a rasismu se musí odpovídat silou lásky a solidarity. Nedoporučoval snad svátý Pavel římským křesťanům, pronásledovaným nepřátelskou mocí: „Nikomu neodplácajte zlým za zlé. Vůči všem mějte na mysli jen dobré... Nedej se přemoci zlem, ale přemáhej zlo dobrem“ (fi 12,17-21). Paní Geneviéve Jacques, předsedkyně Ekumenického komitétu na pomoc uprchlíkům (založen už v roce 1939 ve Francii), se právě vrátila z cesty po uprchlických táborech v Jugoslávii, kde sbírala údaje o znásilněných ženách Bosny Hercegoviny. Zprávu podrobně dokumentovaných 10.000 znásilnění označila evropská komise v Bruselu za „úděsnou, drtivě ohromující". Paní Geneviéve k tomu dodává, že koncem prosince se počet znásilněných žen pohyboval kolem 60.000, ale jen těch deset tisíc mělo odvahu vyplnit dotazník nebo vyprávět, co zažily. Evropský parlament požádal 11. března zmíněnou komisi, aby zahájila ihned mimořádnou a široce založenou akci ve prospěch těchto znásilněných žen, aby jim byla poskytnuta finanční, sociální, lékařská a psychologická pomoc, a to zvláště těm ženám, které se rozhodnou ponechat si ještě nenarozené dítě. Téhož dne ve Skleněném paláci OSN v New Yorku kardinál Roger Etchegaray, předseda papežské komise „lustitia et pax“ předal generálnímu tajemníkovi Boutros-Ghalimu vlastnoruční poselství Jana Pavla II., které se týká dramatické situace v Bosně-Hercegovině. Po úvodní analyze úděsných plodů války zapřísahá: „Tváří v tvář tragedie Bosny-Hercegoviny jako pastýř katolické církve naléhavě prosím lidi dobré vůle, kteří pracují v sídle Organizace spojených národů, aby udělali všechno, co je jen možné, k ukončení tohoto konfliktu.“ Zní nám v uších Boží slovo: „Cos to udělal! Slyš, prolitá krev tvého bratra křičí ke mně ze země.“ (Gn 4,10) Co jsme udělali, co musíme udělat, aby skončilo toto šílené stupňování hrůz, násilí a ničení člověka člověkem? - A v závěru zazní typicky „wojtylovský“ novotvar či vytříbená formulace „mít odvahu k míru“. Píše: „Jak tamní obyvatelstvo tak celé mezinárodní společenství jim (členům Bezpečnostní rady) budou vděčni, že měli odvahu k míru a nelitovali žádné námahy, žádné oběti ani žádných prostředků, jež by umožnily mír pro ty národy, střechu pro uprchlíky a vyhnance, domov pro sirotky a místa modlitby pro věřící.“ Naše vzrušené debaty, nelichotivé kritiky na adresu předpojatých feministek a jim nahrávajících agnostiků a liberálů, přerušil lakonickou poznámkou „monument“ naší komunity P. De Aldama, bývalý sekretář už zesnulého P. generála Janssense: „Carissimi, nezapomínáte na Lk (Lukášovo evangelium) 6,22- 23?“ Působilo to jako sprcha na horké hlavy. Asi všichni si pak na pokoji nalistovali příslušné místo a četli: „Blahoslavení jste, když vás budou lidé nenávidět, když vás vyloučí ze svého středu, potupí a vaše jméno vyškrtnou jako zlé kvůli Synu člověka. Radujte se a jásejte, čeká vás totiž v nebi velká odměna; vždyť totéž dělali jejich předkové prorokům.“ Do této novinářské vřavy padl další kámen, tentokrát hozený až z Los Angeles. Tamní rabín a zakladatel Střediska Simona Wiesentha- la MARVIN HIER zahájil kampaň proti blahořečení Pia XII. tvrzením, stokrát historicky vyvráceným, že „se nikdy otevřeně nepostavil proti Hitlerovi na obranu Židů“. Americký historik Robert Graham S.J., který za tucet let na přání Pavla VI. vydal 11 svazků dokumentů Svatého stolce z 2. světové války (průměr 650 stran, každý svazek), na otázku jednoho novináře: „Má Pius XII. vinu na holocaustu?“ jen uťal: „To jsou všechno pitomosti!“ A pak už klidněji dodal: „Než se dojde ke kanonisaci papeže s tak složitým pontifikátem jako byl Pacelliho (příjmení Pia XII.), to si vyžádá snad dvě století a proto se mi nezdá ta polemika na místě.“ Postulátor procesu blahořečení P. Kurt Peter Gümpel S.J. jen poukázal na to, že Pius XII. měl v úmyslu zasáhnout, ale byl odrazován z židovských, polských a holandských pramenů. Na adresu rabína Hiera pak dodal: „Než se vznesou obvinění tohoto typu, měly by se aspoň konsultovat díla slavných židovských historiků, kteří hodně psali o akcích Pia XII. na pomoc Židům pronásledovaným nacisty.“ Ať mluví, burcuje, vyzývá, podněcuje pomocné akce... je kamenem úrazu. Aťmlčí a zachraňuje, co se dá zachránit v nerovném boji s nelidským režimem... je trnem v oku a neustálým terčem útoků i po smrti. Zřejmě moudrost předků vyjádřená úslovím „De mortuis nil nisi bene“ (o mrtvých neříkat nic, leda to dobré) není s to ani zmírnit předpojatost a vášně. Klíč k této záhadě snad vyjadřuje nadpis. Jsou to slova Hospodina k Hebreům táhnoucím pouští do Zaslíbené země, krátce po osvobození z egyptského otroctví. Nápadná podobnost se současnými osudy českého národa není vůbec náhodná. Proto by bylo víc než prospěšné si přečíst několik prvních veršů 23. kapitoly Exodu (Druhé knihy Mojžíšovy) a mnohé by se proměnilo k dobrému v nevábném výhledu do naší národní budoucnosti, kdyby se ta Hospodinova slova stala skutkem v Cechách a na Moravě. Vatikán, 15. března 1993 W POLYGON 3/93 19 [pageend21]KDE PRAVDA ASI STĚŽÍ ZVÍTĚZÍ Neradostné shledání se starými jmény ROBERT F. LAMBERG Kádry znamenají vše! J. V. Džugašvili. Přítel z Haify mi poslal časopis z Československa v letecké obálce; zásluhou argentinské pošty jsem dostal zásilku až nyní. Předesílám tento technický údaj na zdůvodnění mé pozdní reakce na číslo 8/1992 v Praze vydávaného měsíčníku „Mezinárodní politika“, který s tematickým názvem Latinská Amerika vzdálená i blízká leží teď přede mnou na stole. Nevěděl jsem dosud, že by v postbol- ševické Praze existoval odborný časopis pro mezinárodní otázky: V Gottwaldově gubernii vydával Fritz Geminder své „Světové rozhledy“, které zanikly spolu s vydavatelem za slánskiády. Co bylo potom, nevím; po úprku v padesátých letech jsem se už nezajímal o nějaké ty sovětské tiskoviny k mezinárodním otázkám v českém znění, nýbrž čítával ty texty v originálu — třeba v časopisu „Mirovaja ekonomika i meždunarodnye otnošenija“, v „Novoje vremja“ a podobně. Nyní vidím, že pražský časopis už nějakou minulost má: ročník 1992 byl XVI. ročníkem „Mezinárodní politiky“, takže ji začali vydávat někdy uprostřed sedmdesátých let, kdy v Moskvě ještě trůnil Leonid a myslil kromě na sportovní auta západních značek na vavříny, které ho čekaly v Afganistanu... V gubernii byl tehdy ministrem zahraničí citlivý intelektuál Bohuš Chňou- pek. Néní důležitějšího moderního státu, který by neměl odbornou nebo populár- ně-vědeckou tribunu pro problematiku mezinárodních vztahů. Tyto časopisy vydávají většinou nezávislé organisace nebo vědecké ústavy; nicméně se v nich často uplatňuje vliv lokálního ministerstva zahraničních věcí a proto i nezřídka slouží jako neoficiální nebo oficiósní ventily v zahraničně-politických otázkách. Kdo by neznal tiskoviny „Royal Institute of International Affairs“ v Londýně, americký čtvrtletník „Foreign Affairs“, německou „Aussenpolitik“ nebo „Europa-Archiv“, orgán „Deutsche Gesellschaft für auswärtige Politik“? I státy jako Mexiko, Brazílie, Argentina mají takové časopisy; přítel Gérard Dorcély vydává odborný občasník - uvažte! - v haitském Port-au-Prince. Ve washingtonské Library of Congress je všechny najdete a ve State Departmentu, ve Foreign Office, ba v Quai d’Orsay i v bonnském AA je pilně studují. Že českoslovenští zájemci o světové dění po dobu dvou generací nemohli cestovat po cizích zemích nebo dokonce po vzdálených světadílech a nemohli je tudíž z tohoto důvodu - a samozřejmě i z důvodů ideologických - ani objektivně analysovat, se obráží v článcích tohoto čísla „Mezinárodní politiky“. Ne že by autoři textů o Latinské Americe nic nevěděli. Znají ji, ale právě jen platonicky, a kromě toho setrvávají alespoň částečně ještě v zajetí naučených dogmat. Proto také ta spousta faktografických a interpretačních chyb. Antigua není v Hondurasu: je to bývalé hlavní město Guatemaly. Teroristická organisace MRTA (Peru) není indiánská (i když se o tom před pádem Ríše zla v „Pravdě“ tak psalo), nýbrž bílá, kreólská, jako ostatně dosud všechny castristické, maoistické, promoskevské a podobné skupiny mezi Mexikem a Chilem. Apropos Chile: Norbert Lechner není chilský politolog, nýbrž německý (a dosti levicově-extremistický; doufám, že ho autor necituje pro blízkost názorů). V Chile nebyla 1980-1981 „krátká konjunktura“, jak se „Mezinárodní politika“ domnívá, nýbrž naopak hluboká - jediná hluboká - ekonomická krise Pinochetových let. Chile a Bolivie nepatří do chystaného jihoamerického společného trhu, i když se to v jednom z článků tvrdí: Patří tam jen Argentina, Brazílie, Paraguay a Uruguay. „Nesmírně represivní fáze“ v Brazílii po roce 1968 byla takovou pro aktivní teroristy, ale ne pro normální občany: tady si autor „Mezinárodní politiky“ zřejmě spletl Brazílii s Kubou nebo s ČSSR. Ze by tam tehdy „oposici byl znemožněn přístup do masových sdělovacích prostředků“, je marxleninská fantasie: Nej důležitější noviny - jako třeba „O Estado de Sao Paulo“, „Jornal do Brasil“ nebo „Folha de Sao Paulo“ — buď oposici poskytly tribunu nebo dokonce patřily oposičním silám. - Že argentinská vláda vypsala 1983 - po sedmi letech vojenského režimu - volby pod tlakem generální stávky, jak se v časopisu tvrdí, patří do říše pohádek: O znovunastolení demokracie v Argentině se nezasloužily polofašistické, ve stylu mafie pracující argentinské odbory; postarala se o to výlučně paní That- cherová, a to tím, že si argentinskou agresi proti Falklandským ostrovům roku 1982 nenechala líbit a šla do války, kterou argentinští generáli prohráli. Argentinský vojenský režim ostatně o vytvoření vlastní masové politické strany nikdy vážně neuvažoval, ačkoliv si to v „Mezinárodní politice“ myslí. Tím právě se autoritární Argentina lišila - zůstávám v hranicích subkontinentu - od totalitní Kuby nebo Nikaraguy. Posttotalitní noetický chaos, který prozatím v Praze leckde vládne, se zrcadlí i ve stylu. „Formální demokracie“ je levicový pojem, který po roce 1989 v českém tisku skutečně už nemá co hledat; říkat teroristům peruánské „Světlé stezky“, jejichž vzorem je kambodžský Pol-Pot, „partyzáni“, je urážkou našich a jiných evropských bojovníků proti nacismu. A tvrdit, že se Latinská Amerika stala „smetištěm nezlikvi- dovatelných odpadů“, je poněkud silné a ne zcela pravdivé: Latinskoamerický Atlantik není Barentsovým nebo Bílým mořem a Karibské moře není Aralským jezerem, prosím! „Mezinárodní politika“ uveřejňuje ve zmíněném čísle článek kubánského re- žimisty jménem Lisandro Otero, který bojácně a polovičatě, vycházeje samozřejmě z posic karibského marxismu, vybízí ke změnám v kubánské lidodemo postojem, připomínajícím místy „socialismus s lidskou tváří“ nepříliš blahé paměti. Otero uveřejnil svůj elaborát původně v pařížském měsíčníku „Le Monde Diplomatique“ - pražský časopis ho odtud převzal -, který po dlouhá léta platil za mezinárodní tribunu extremně levicových politologů a tvořil povinnou četbu castristů evropských i mimoevropských. Mám dojem, že kubánský soudruh Otero dosti dobře zapadá do skupiny, která za „Mezinárodní politikou“ stojí. V redakčním kruhu se najdou Otto Klička a Miroslav Galuska, špičkoví „diplomati“ z doby, kdy se kalila ocel a rozdávaly se demokratům věšáky a v česko- slovensko-socialistické diplomacii vládla intelektualita Gruzínce a jemnost N. S. Chruščova. Dalšími rudými stařešiny jsou Karel Dufek, stranický funkcionář na zamini, jako „trockistický škůdce“ poslušný svědek v procesu se Slánským, a známý špicl KSČ, udavač StB, rozbiječ sociální demokracie a komunistický ministr zahraničí Jiří Hájek. Mezi mladšími borci nesmí chybět Jirka Dienstbier („Kdo nechtěl emigrovat, nemusel...“) a bývalý marxleninský fanatik, po roce 1968 „zrádce“ Rudolf Bystrický, který přes Dienstbierovic moudrost vzal roha. 20 POLYGON 3/93 [pageend22]Není jediným z redakčního kruhu „Mezinárodní politiky“, který žije na Západě: Je tu Jigal Arci z Tel Avivu, který psával řadu let pro Ruďáska a podobné milé tiskoviny, dále Adolf Müller z ministerstva vnitra (od konce let šedesátých usedlý v Kolíně nad Rýnem, proč, to ví jen on sám) nebo stockholmský František Janouch, který jako atomový fyzik vyučený v CCCP s mezinárodní politikou toho moc společného asi nemá, leda snad z hlediska vydavatelů „Mezinárodní politiky“ správný ideový postoj. V seznamu členů redakčního kruhu, kde všichni tito a někteří další koryfejové trůní, je na posledním místě uveden George S. Wheeler (Washington). To snad není možné! Že by tento Wheeler byl totožný s oním Američanem George S. Wheelerem, který v letech padesátých žil Jako politický asy- lant v Gottwaldově Československu? „Mezinárodní politiku“ vydává „ Ústav mezinárodních vztahů ve spolupráci s nadací Jiřího z Poděbrad pro evropskou spolupráci“. Tato mně neznámá nadace se honosí krásným grafickým znakem, vyobrazeném na první straně časopisu: Jiřík na hřebci v boji s drakem, a nad ním nápis „Veritas vincit“. Že by pravda zvítězila tam, kde působí souzi Klička a Dienstbier, Galuška, Hájek a Dufek (rudý seznam se má doplnit dalšími jmény, včetně jména předsedy redakční rady Alexandra Ort a), o tom mám silné pochybnosti. Neměl by se pan president Havel, líbící se v jímavých projevech na mezinárodním parketu, trošičku podívat na tento Augiášův chlév, vonící před nosem ministra zahraničních věcí Zieleniece? Nebo patří snad k sametovým praktikám přenechat tak důležitou oblast jako mezinárodní vztahy - k nim patří i vztahy ekonomické a finanční, na kterých je komunisty zničená země převelice závislá - zcela a výlučně bývalým [?] bolševikům a osobám, přímo nebo nepřímo zatíženým zločinnou minulostí? Mají jen oni ovlivňovat mladou generaci odborníků na mezinárodní právo a politiku, která v republice pomalu - velice pomalu - vyrůstá? Buenos Aires, 8. dubna 1993 ■ TISKOVÁ OPRAVA Dr. Robert F. Lamberg nám se svým článkem, který jste si právě přečetli, zaslal výtku: „V mém posledním článku (v čísle 1/93) jsem u estébáka Vitáska uvedl, že byl intelektuálně mdlý. Tiskařský šotek z toho udělal intelektuálně mladý. Tak jsem si hořce zaplakal...“ POLYGON prosí za prominutí Dr. Lamberga i čtenáře. K-231 —25— Časopisy vycházející s velkým časovým rozpětím se většinou zabývají náměty se širším časovým záběrem. Není tedy snadné strefit se do správného čísla v pravý čas. Náhle si vzpomenete, při úplně jiné příležitosti, například v posledních dnech února, ještě k tomu na druhém konci světa, že vlastně už za měsíc bude výročí, pro některé z nás důležité. Přepočítáte roky a vyjde vám výročí dokonce kulaté. Rychle tedy... Ale ať už jste seberychlejší a pracujete s měsíčním předstihem, nelze už datum výročí stihnout - z důvodů uvedených výše. A tak nezbývá než čekat a doufat... Ozve se někdo z nás, kdo si vzpomenul ještě o nějaký ten týden dřív? Neboť, vážení-jde o následující: V úterý, 26. března 1968, Jaroslav Brodský a Zdeněk Mráz, oba dlouholetí političtí vězni, získali na ÚV KSČ povolení k ustavení organizace bývalých politických vězňů. Nazvali ji - podle čísla zákona na ochranu republiky z roku 1948 - Klub 231. Již za pět dní, v neděli 31. března 1968, v Praze na Žofíně se sešlo na dva tisíce muklú na ustavující schůzi a schválili prozatímní vedení „Káčka“. I když bylo dáno Káč- ku k existenci pouhých 158 dní, stalo se spolu s Klubem angažovaných nestraníků (KANem) „svědomím“ Pražského jara. Na oficiálních místech neměla „dvěstějedenatři- cítka“ jediného zastánce, přítele. Naopak: minulý rok posmrtně vyznamenaný František Kriegel, „jediný, který nepodepsal tzv. moskevský protokol“, byl společně s pozdějším „exulantem" Zdeňkem Mlynářem nejúhlavnějším nepřítelem muklů. Taková to byla doba. Byl to závod s časem. Bývalí vězni museli co nejrychleji a co nejpodrobněji prokázat, odhalit metody, které režim proti svým protivníkům používal. Než se vzpamatuje ze šoku. Mnozí z vedení Káčka byli ještě zatěž- káni „podmínkou". Stačila maličkost a šli „dosluhovat“ léta znovu do kriminálu. Pracovali od první do poslední chvíle proti nebezpečnému a proradnému nepříteli, který naštěstí pro Káčko měl momentálně jiné a větší starosti než hlídat „velezrádné“ organizace. Ale i tak; na mezistranické konferenci v Čierné, 29. července až 1. srpna 1968, byly na pořadu a na přání Sovětů jen dva body: Obnovení cenzury a omezení protisocialistických tendencí: zákaz činnosti tzv. „klubů". Tak byla existence KANu a K-231 nebezpečná. Proto také v prvních dnech září Káčko rozehnali - bez nadsázky - do všech koutů světa. Mnozí znamenití lidé z řad Káčka již zemřeli, ať už doma či v exilu. Ještě dalších jedenadvacet let klopýtal zprofanovaný komunistický režim ke svému neslavnému konci, než byla opět nastolena demokracie. Necelý měsíc po 17. listopadu 1989 se opět sešli muklové, aby ustavili novou organizaci bývalých politických vězňů. Všimněte si: píši záměrně „ustavili novou organizaci“. Neobnovili historické Káčko, jak to s hrdou oprávněností učinil KAN. Pojmenovali ji nápaditým, českým slovem „Konfederace", neboť prý K-231 specifikuje určitý zákon a znemožňuje účast v organizaci vězňům, souzeným podle jiných, mnohem pozdějších zákonů. Nových členů je hrstka a hlavně: Název organizace přesně nic nevymezuje. Například mezi Staročechy byli i mladí - a naopak. Spolek Polabský Vltavan se může zabývat výrobou vánočních pohledů, zatímco Vltavský Polaban třeba výrobou padáků. Káčko neučinilo nic, za co by se museli političtí vězni stydět. Provedlo všechno, co bylo v té dějinné, neklidné době, za existence aparátu vnitra a Státní bezpečnosti možné. Muklové z padesátých let měli - a mohli společně s KANem vytvořit demokratickou, historicky oprávněnou protiváhu komunistické straně, která nejenom že není zakázaná, ale dohlíží v parlamentu, aby bylo vše podle zákonů. Demokratické. Je proti uznání třetího, protikomunistického odboje. Jak by také ne. Soudruh Jaromír Obzina, jehož vlastnoruční podpis mám čest mít na rozhodnutí o ztrátě občanství s odůvodněním, že „nejsem hoden být nadále občanem Československé socialistické republiky“, _ zakládá společně s dalším výtečníkem Štěpánem „Platformu za socialismus“. Někde něco vázne. Dnešní organizace bývalých politických vězňů má všechny příznivé podmínky k uplatňování svých spravedlivých nároků. Reprezentuje, nebo má reprezentovat skupinu občanů, kteří od samého začátku nesli tíhu odporu proti potlačovatelům svobody a demokracie. Ovšem - s odvahou a rasancí bývalého Káčka, které pracovalo v „polních podmínkách“, je nesouměřitelná. Zbývá nám dnes, s trpkostí a s pocitem nespravedlnosti, připomenout si naše druhy a družky, kteří s velkou mravní silou, čistým svědomím a s pocitem dobře vykonané práce bojovali v Káčku proti nesmiřitelnému nepříteli. Zastavme se na okamžik a vzpomeňme, že před čtvrt stoletím, přímo před tváří protivníka, byla založena elitní organizace občanů, bojujících za svobodu a nezávislost vlasti, Klub 231. OTA RAMBOUSEK POLYGON 3/93 21 [pageend23]Ekonomika v našich republikách (tentokráte pouze v České) PRIVATIZACE, MAFIE A PODVODY Rozsáhlé majetkové přesuny lákají nejen budoucí podnikatele, ale také jednotlivce i skupiny, které chtějí rychle zbohatnout a nemají zájem o vedení a rozvoj získaných závodů. Častým případem jsou koupě určitého majetku, ale jenom proto, aby nový vlastník prodal nemovitosti i movitosti. Tesla Přelouč zaměstnávala do roku 1990 celkem 2800 pracovníků. Při jednání na ministerstvu pro privatizaci se podařilo jedné referentce prosadit projekt na prodej podniku firmě AGU-Int za zlevněnou cenu 222 mil. Kč (účetní hodnota činila 350 mil. Kč). Referentka se stala podílnicí firmy, která začala rozprodávat části majetku a propouštět pracovníky. Splátky kupní ceny zatím AGU-Int nezaplatila, ani pokutu Úřadu práce, že nedodržela zaměstnanost, ke které se zavázala. Starosta Přelouče žádá odstoupení od smlouvy, neboť se obává růstu nezaměstnanosti. Poslanci ČSSD adresovali ministru Dlouhému a Skalickému interpelaci, která se týká privatizace Spolku pro chemickou výrobu a. s. Ústí nad Labem. Privatizační projekt předpokládá přímý prodej společnosti s r. o. Osta- Chem, která je tvořena současným managementem Spolku a jedním náměstkem ministerstva. Hodnota jmění činí 2142 mil. Kč, navržená tržní hodnota jen 614 mil. Kč. Ministerstva neprověřila, zda OstaChem je vůbec schopna uhradit prodejní cenu. Podle zpráv chtějí noví vlastníci rozprodat pobočné závody a ponechat si výnosy. Poslanci žádají, aby ministři vysvětlili, kdo zajistil tržní podmínky prodeje, jak vylučují střet zájmů a k čemu nabyvatel použije peníze z prodejů. Jednání se zahraničními firmami a jejich způsob vedení podniků, na kterých se účastní, přineslo mnohá zklamání. Karlovarští radní vsadili několikrát na zahraniční koně a nevyhráli. Mnichovský podnikatel Wachsmuth koupil za pět milionů (původní vyvolávací cena 16 mil.) rozestavěný obchodní dům Dolní Kamenná se závazkem, že z objektu vybuduje supermarket. Stavba je však již rok v podstatě zakonzervovaná a nedokončená. Městská komise vybrala ze šesti uchazečů pro úklid města firmu Kattenberg z Norimberku. Vozový park však nedoplnil ani jeden nový stroj a čistota (spíše špína) města je stále horší. Francouzská firma C.E.D. vyhrá- DUŠAN NOVÁK la rovněž výběrové řízení a měla vypracovat projekt rozvoje Karlových Varů. Odevzdanou práci však hodnotila primátorka jako velmi nepřesnou a téměř nepoužitelnou - za 25 milionů Kč. Nelítostný boj probíhá o bývalý vojenský prostor Ralsko s desítkami objektů a stovkami hektarů pozemků, kde působila sovětská armáda. Premiér Klaus oznámil, že příslušná komise doporučila projekt bratří Waldsteinů (potomků známého rodu), kteří předložili rovněž restituční nároky a chtějí z prostoru vybudovat rekreační oblast. Konkurenční projekt na průmyslové využití s letištěm a bezcelní zónou podala skupina prominentů minulého režimu v čele s generálem Vackem. Novináři však zjistili, že nejen tato akc. spol. Svobodná zóna, ale také jiné obchodní společnosti kupovaly objekty a pozemky přímo od sovětské armády. Právníci nyní zkoumají, zda tyto smlouvy jsou platné, neboť ode dne 1.4.1992 platí zákaz prodeje. Pozorovatelé očekávají, že domnělí či skuteční majitelé objektů povedou o tento obrovský majetek úporné soudní spory. O přijetí projektu rozhodne vláda. KONKURSY NOVÉ Sněmovna schválila novelu zákona o konkursech a vyrovnáních. Podstatou je tříměsíční ochranná lhůta pro dlužníka, ve které se může vyrovnat s věřiteli mimosoudní cestou. Věřitelé jmenují výbor, kterému dlužník předloží návrh na vyrovnání, případně projekt na ozdravení podniku. Během ochranné lhůty nesmí dlužník provádět větší majetkové převody, věřitelé nemohou svoje pohledávky vymáhat. Manažeři a jejich příbuzní nesmějí z majetku bankrotujícího podniku nic získat. Pozorovatelé se domnívají, že tato lhůta je zbytečná, na vyjednávání s věřiteli i zpronevěru majetku měl dlužník času dost, neboť věděl řadu měsíců, jak skončí. Odborníci věnují hlavní pozornost problému, jak zabránit dominovanému efektu při konkursu velkých podniků. Ing. Ježek, předseda FNM, navrhuje, aby Konsolidační banka kupovala od postižených komerčních bank pohledávky za určitou sníženou cenu (maximálně za 50% nominale), zbytek si odepíše věřitelská banka ze svých rezerv. Konsolidační banka prodá pohledávku možno za nejlepší tržní cenu. FNM pak uhradí svými akciemi ztráty, které Konsolidační banka těmito obchody utrpí. Pozorovatelé si kladou otázku, zda největší banky, tj. Komerční a Investiční, mají dostatečné reservy, aby pokryly ztráty z nedobytných pohledávek. Rovněž je problémem, zda FNM, na který klade vláda stále nové miliardové požadavky, bude schopen Konsolidační bance uhradit bezcenné pohledávky, které z povinnosti nakoupí. AKCIONÁŘI ČEKAJÍ Vláda původně stanovila, že dnem 29. března se z DIKŮ stanou akcionáři: dostanou ze Střediska cenných papírů výpis o vlastnictví a mohou své cenné papíry kupovat a prodávat. Již byl připraven první mimoburzovní trh, tzv. RM- systém. Původní registrační místa (proto ’RM‘) první vlny kupónové privatizace se stala základem pro vznik sítě obchodních míst. Kdo chce koupit a prodat, vyplní jednoduchý formulář - obchodní list. Kupující musí složit určitou zálohu, při prodeji se obchodní místo přesvědčí, zda má na svém kontě příslušné akcie. Poplatky se pohybují od 0,4 do 2% z hodnoty provedeného obchodu. Burza cenných papírů Praha (BCPP) zahájila činnost 6. dubna, k obchodování je oprávněno již 53 členů. Vláda však 17.3. rozhodla, že předávání akcií slovenským DIKům odloží a tak si vytvoří záruku pro vyřešení majetkových problémů se Slovenskem. Zároveň zrušila termín pro vydávání všech akcií a nový teprve určí. Český tisk, který již dříve vytýkal premiéru Klausovi jeho přílišné ústupky, opatření uvítal, premiér Mečiar ostře protestoval. Zahraniční účastníci i fondy se obávají, že přílišný odklad vydávání akcií ohrozí valné hromady, které se musí uskutečnit do 30.6. Podle předsedy TNM Ježka je posledním termínem pro zahájení výdeje akcií 15. duben. Privatizované akciové společnosti však pokračují v přípravách na svolám akcionářů. Některé přímo vyzývají k neúčasti, např. Žďas a. s., Ždár nad Sázavou, který se obává, že 18 tisíc akcionářů nezvládne ani na zimním stadionu a jen evidence si vyžádá několik hodin. Jiné akciové společnosti se snaží omezit účast tak, že k předběžným oznámením o valné hromadě přikládají formuláře plné moci. Navrhují akcionářům, aby se nechali zastoupit, zpravidla: závodním odborovým svazem, určitým privatizačním fondem, ně22 POLYGON 3/93 [pageend24]kterým zaměstnancem anebo právníkem, vždy výslovně jmenovaným. Pozorovatelé vyslovují podezření, že touto službou si chce management či fond zajistit podporu svých uzávěrek i budoucích záměrů. Zastoupení však nabízejí také zcela nezávislé organizace: některé obce, např. město Sázava, tělovýchovné jednoty a kluby důchodců. Odhady, kolik akcionářů se valných hromad zúčastní a jak budou probíhat, zatím chybějí, neboť jde o naprostou novinku. DŮLEŽITÁ ROZHODNUTÍ Konečně po dlouhých diskusích a váhání schválila porada ekonomických ministrů zvýšení občanského jízdného v osobní autobusové dopravě od 1.4. o 10%, žákovské jízdné se nemění. Dopravci však přesto omezili provoz na některých nerentabilních linkách. Ministerstvo dopravy vyčlenilo 150 mil. Kč na zajištění spojů důležitých pro obyvatelstvo. Dotace pro žákovské jízdné budou dostávat kromě ČSAD i soukromí dopravci. Od 1.9. se žákovské jízdné zvýší minimálně o 100%, neboť obnáší pouze 3 hal. na 1 km (ekonomické jízdné 56 hal.), podporu dostanou přímo žáci nebo jejich rodiče. Vláda konečně schválila dostavbu atomové elektrárny Temelín a souhlasí, aby v letech 1996-97 byly uvedeny do provozu dva bloky. Podle předpovědi bude ČR potřebovat v budoucnosti přírůstek energie o výkonu 2000 mega- wattů. Atomová elektrárna tento výkon poskytne o 40% levněji než jiné zdroje a nahradí spalování dvanácti milionů tun uhlí. Ve dlouhé diskusi, která předcházela, odpůrci nepředložili žádné zásadní argumenty proti. Příslušní ministři zahájí jednání o novelizaci zákona o dozoru nad jadernou bezpečností anebo vypracují nový návrh tzv. atomového zákona. Ministr Dlouhý předloží do konce pololetí zprávu o ukládání vyhořelého paliva. Český stát dává rovněž do pořádku svoje zadlužení, které dosahuje přibližně 200 mid. Kč, z toho vnitřní 90 mid., zahraniční 70 mid. a závazky emisní banky vůči cizině ještě 37 mid. Kč. Výdaje na dluhovou službu v roce 1993 si vyžádají 27 mid. Kč, které představují 8% z rozpočtu (příjmy i výdaje se předpokládají ve výši 343 mid.). Poněvadž vláda očekává, že požadavky na rozpočet v letošním roce budou značné, vydává Český stát dluhopisy v nominální hodnotě 10.000 a 1 mil. Kč, první emisi zatím do 2,5 mid. Kč. PŘÍZNIVÉ VÝSLEDKY - SOCIÁLNÍ MÍR V únoru se úhrnná cenová hladina spotřebitelských cen zvýšila po lednových 8,5% pouze o 1,3%, nejméně u potravinářského zboží (0,3%). Ve srovnání se stejným obdobím minulého roku dosahuje index 121,9. Nezaměstnanost po mírném lednovém zvýšení opět klesla pod 3%, koncem února vykazovala míru 2,97%. Podle premiéra Klause by se však po bankrotech měla zvýšit až na 5%. Starosti však působí výsledky zahraničního obchodu za minulý rok. Platební bilance ČR vykazuje schodek 22 mid. Kč. Vývoz poklesl jen nepatrně o 1,3% a podařila se změna směru, podíl tzv. měkkých trhů dosahoval již jen 30%, zbytek směřoval na západ. Záporné saldo bilance způsobil zvýšený dovoz, ale týkal se zvláště strojů, potřebných pro rozvoj zpracovatelského průmyslu. Rozpočet ČR vykázal k 1. dubnu přebytek 7,5 mid. Kč, získal 25% ročních příjmů, tj. 86 mid., výdaje vyčerpaly jen 23%. Studenti, kteří se na shromáždění v Olomouci rozhodli, že nebudou platit kolejné, po jednání se zástupci ministerstva školství svoje rozhodnutí odvolali. Ministerstvo se zavázalo, že přenechá pravomoc rozhodnout o poplatcích od 1.4. rektorům a senátům jednotlivých škol. Minimální navržený poplatek činí 275 Kč za lůžko ve dvou- a třílůžkovém pokoji. Ve 4. čtvrtletí vláda schválí zákonné opatření, které se bude týkat celého vysokoškolského systému a sociálního zabezpečení studia. Koncem března referoval tisk o stávce, připravované strojvedoucími pražského metra od 1.4. Odborová organizace žádala zvýšení platů o 70%, údajně v rozmezí od 8500 do 13.500 Kč bez přesčasů. Vedení Metra označilo stávku za nezákonnou a požadavky za přemrštěné. Management ohlásil, že na zlomení stávky použije nasazení pozemních dopravních prostředků. Při delším trvání sporu použije strojvedoucích vlakových souprav ČSD, kterých je nadbytek, a řidičů z Ukrajiny, neboť o práci v Praze mají zájem. Primátor Kondr hrozil, že zveřejní jména vedoucích odborářů s adresami i telefonními čísly, aby cestující věděli, kdo způsobil jejich nesnáze. Tisk označil tuto pohrůžku za údajné porušení lidských práv. 30.3. však stávkový výbor akci odvolal a je ochoten přistoupit na zvýšení mezd o 33%. Nárůst na dvojnásobek míry inflace však je velmi lákavou pobídkou pro ostatní odborové organizace. Na podporu Evropského dne společných akcí horníků zorganizovaly odbory demonstraci v Ostravě. Akce měla zároveň upozornit na pochybné způsoby řízení OKD. Vedení řady uhelných společností však ve svých prohlášeních označovala postup managementu OKD při restrukturalizaci za správný. Demonstrace se 30.3. zúčastnilo jen asi 500 osob. Terčem kritiky se nakonec stala údajně nesprávně prováděná oblastní politika vlády. Pozadím celé akce je však obava obyvatel regionu z rychlého útlumu těžkého průmyslu, který bude mít za následek ztrátu pracovních míst i v sekundárních odvětvích. POLYGON 3/93 23 [pageend25]Poněkud neobvyklý pohled na polistopadovou politiku JAROSLAV TEPLÝ Nejsem asi sám, kdo se domnívá, že hlavním problémem výstavby postkomunistického státu je dosažení základní změny v myšlení lidí, přivést je k aktivnějšímu způsobu života a ke snaze řešit pokud možno samostatně všechny obtíže, které život přináší, hlavně co se týče uplatnění ve společnosti, v zaměstnání či povolání. 40 let stálé kontroly a posunování způsobilo citelné otupení této schopnosti u většiny obyvatel, nicméně početné značně slabší část si tento stav uvědomovala, nepřijala jej a žila proto pod stále rostoucím „vnitřním tlakem", protože kontrole a manipulaci bylo těžko se vyhnout. Po přelomu 1989 se převážně z této vrstvy rekrutovali lidé angažující se pro obnovu republiky. Jak se dalo očekávat, dostavily se určité rysy tzv. „kyvadlového efektu", vyvolávajícího nebezpečí opačného extrému v mnohých důležitých oblastech života společnosti a není jednoduché kyvadlo rychle utlumit a dosáhnout optimální situace úměrné skutečnému stavu republiky a jejím současným možnostem. Utlumením tady rozumíme praktické přizpůsobení poměrům u našich západních sousedů, přičemž je velmi žádoucí nepřebírat slepě všechno, vyhnout se negativním elementům a pokud možno se ponenáhlu zbavit občasných sklonů k našemu českému furiantství. Co a jak převzít byla a je samozřejmě otevřená otázka, ale neměli bychom se hned pokoušet vytvářet úplně nový či obnovovat již překonaný systém. V této věci mohli a měli sehrát, ale nesehráli, důležitou roli krajané žijící v zahraničí - ale to je zase jiná historie. V oblasti znovuvýstavby hospodářského života je významným rysem současné vládní koalice a zvláště pak jejího šéfa V. Klause na jedné straně těžko pochopitelná, zatvrzelá negace leasingu, jediné moderní finanční metody umožňující podílet se na privatizaci i občanům, kteří si nenahrabali za minulého režimu (mj. zdravotnictví!), a na druhé straně téměř nostalgický vztah k čistému liberalismu, „laissez faire“, který je sice pochopitelný ve světle 40 socialistických let, ale málo realistický vzhledem k současnému stavu ve světě a zvlášť v Evropě. Mám osobně maximální lidské pochopení pro obdiv předních osobností koalice pro liberály typu von Hayeka, Friedmana aj. a i k tomu, že jejich cílem bylo vybudovat systém s minimálním či žádným zasahováním státu do národního hospodářství, ale takový systém se na světě dá už těžko najít; učení jmenovaných vynikajících ekonomů je jako celek dnes prakticky „neprodejné“ či neuplatnitelné. Mimoto snaha o zavádění nějakého rigorosního systému zavání trochu neblaze známou ideologickou dogmatisací ekonomické politiky. Komunisté se ve své propagandě vyrovnávali vždy s kapitalismem 19. století, protože proti soudobému kapitalismu neměli věrohodné argumenty. Není ovšem vhodné občas vzbuzovat dojem, že právě tím směrem by měla směřovat vládní ekonomická politika, politicko-ekonomický eklektismus je teď asi nejvhodnější metodou přístupu k řešení současných problémů. Pomalu ale jistě by se ovšem mělo již akceptovat, že čistý liberalismus definitivně ztratil možnost existence v okamžiku, kdy si lidstvo uvědomilo konečnost zdrojů. Otázkou dne už dnes není, zda stát/vláda má do hospodářství zasahovat, jde jen o to, aby zasahovala dobře a omezila pokud možno své zásahy na čistou regulaci - a ani to není už dnes možné. Koaliční vláda si je toho už zřejmě vědoma, reguluje a zasahuje a bude zasahovat a regulovat v budoucnosti ještě mnohem víc. A není a nebude to jednoduché, ani politicky, ani osobně. Malé tržní regulační dilemma: při nedávném zavedení daně z přidané hodnoty byla zrušena dovozní přirážka na potraviny pravděpodobně proto, aby se čelilo případnému neúměrnému stoupání cen domácího potravinářského zboží konkurencí zboží dovezeného, které je ovšem v převážné části těžce subvencováno v zemi původu. Jaké stanovisko by asi k této regulaci zaujali klasikové čistého liberalismu? Další důležitou oblastí, kde se „kyvadlový" efekt a určitá dávka furiantství nepříznivě projevuje, je justice a bezpečnost. Za komunismu měly zákony jen teoretickou hodnotu, politická a jiná práva občanů existovala jen na papíře, čímž vzniklo po přelomu 1989 reálné nebezpečí přemrštěné reakce a tím i velký tlak na „právní kyvadlo“ - „my nejsme jako oni“ a abychom světu ukázali, že jsme „světoví"“ a pomohli si tak trochu od komplexu méněcennosti, začali jsme podepisovat vlevo a vpravo různé mezinárodní dohody, přejímat zákony o lidských právech a zvláště pak o právech osob, které zákony vědomě a systematicky porušují bez ohledu na to, zda vůbec jsou k disposici podmínky a prostředky k tomu, aby se přijaté zákony mohly provádět (Okresní soud v Mostě nemá ani jediného trestního soudce, po jednom mají soudy v Chomutově a Lounech, zadržený zloděj si nemůže vzpomenout na své jméno, protože ví, že bude druhý den propuštěn -MF Dnes, 11.12.92) tak jak bylo zamýšleno a bez ohledu na to, zda přejímané elementy cizích, hlavně západních právních systémů jsou skutečným, v praxi v našich podmínkách a v současné době uplatnitelným dokladem vyspělého právního systému či naopak jen pouhým příkladem degenerace právního systému společnosti, který se začíná bortit, protože stále přibývá práv a ubývá povinností jmenovitě pro ty, co zákony nerespektují. Situace v některých částech republiky se ovšem v současné době rychle vyhrocuje a můžeme být zvědavi, jak realistický postoj vláda zaujme - v sázce je příliš mnoho hlasů do příštích voleb. Úvahy o různém vlivu kyvadlového efektu v různých oblastech ukazují, že se těžko hledali a hledají lidé schopní dohlédnout dál než k hranicím svého oboru, že řízení výstavby nového státu mělo a má být v rukou manažérů nikoliv specialistů - ekonomů, právníků, humanistů, protože specialisté se v převážné většině zaměřují na dosažení cíle ve svém, dílčím oboru, zatímco správný manažer je zaměřen na dosažení cíle celkového, pro který jsou dílčí programy pouze prostředkem, rozdíl je podstatný. Tak např. privatizace je sice důležitým prostředkem, ale nikoliv cílem. Současná koalice splní svůj úkol, postaví-li republiku na nohy, nikoliv zprivatisuje-li vše do poslední mrtě a převezme současně ze západních zemí právní normy, od kterých ony země už pomalu začnou pro neudržitelnost situace ustupovat. (Vůbec se zdá, že se v zemi dost rozmáhá názor, že dokončením privatisace bude vše vyřešeno, ale to je velmi nebezpečná Huse, teprve pak půjde opravdu do tuhého.) Václav Havel se svojí skupinou posunul v první fázi polistopadového vývoje kyvadlo ve společenské sféře do nejzazší „humanistické“ polohy, tj. komunisté mohli a mohou dále politicky pracovat a zachovali si majetek a tím i moc, vliv a drzost; Václav Klaus se pokoušel zpočátku posunout ekonomické kyvadlo do extrémně liberální posice, takže paradoxním výsledkem jejich kombinovaného, ale nekompatibilního úsilí dostali komunisté příležitost svůj majetek a vliv ještě zvětšit, a to snad nemuselo být. Pojem „komunisté“ je třeba také trochu odideologisovat, protože až na omezený počet osob z bývalého „zdravého jádra“ strany nejde o lidi, kteří by si ve volném čase ukazovali v Krátkém kursu dějin VKS(b). Po roce 1968 ideologická zástěrka definitivně padla a representanti režimu vystupovali už více či méně otevřeně jako representanti nikoliv ideologické, nýbrž mocenské elity, či spíše gangu, jakési legální mafie. Komunisté posledních 20 let a značná část těch dřívějších jsou v převážné většině lidé, kteří se bez skrupulí přidají k jakémukoliv režimu, který jim za oddané služby a poslušnost přenechá podíl na moci a majetku. Takových lidíje všude na světě dost a dost; jedinou jejich ideologiíje osobní prospěch. Jsou mezi nimi i schopní lidé a z toho měl vycházet způsob vyrovnání s nimi (viz Západ č. 6/1990, str.27). Rychlé utlumení vlivu kyvadlového efektu, což se rovná návratu k objektivní realitě a střízlivé politice, by mohlo znamenat rozšíření politické základny koalice směrem ke středu, což je naléhavě žádoucí. Koaliční většina je chatrná a nejtěžší časy teprve přijdou. 24 POLYGON 3/93 [pageend26]SOUSTŘEĎME ZBYLÉ SÍLY EXILOVÉHO TISKU! Curyšský Polygon zasluhuje účinnou podporu JIŘÍ LOEWY Koncem března rozeslal bývalý vydavatel revue PÓL a exilového Práva lidu, Jiří Loewy, svým někdejším čtenářům osmistránkový „neperiodický pozdrav přátelům revue bez hranic“ \ novinovém formátu i úpravě. Celou jednu stranu této publikace zaujímá výrazná propagace Polygonu. Pod titulky citovanými v záhlaví napsal Jiří Loewy tuto výzvu svým bývalým spolupracovníkům a čtenářům: „Když revue PÓL přestala vycházet, vyzvali jsme naše autory, aby spolupracovali s časopisem Západ, který tehdy také podnikl pokus o přechod na domácí půdu. Nemohli jsme vědět, že tento experiment narazí na ještě větší technické a psychologické překážky, než byly naše vlastní. A také jsme nepředpokládali, že by v sehraném týmu dlouholetých spolupracovníků Západu mohlo dojít k rozkolu. Situace je dnes taková, že šéfredaktor Západu Miloš Suchma a část jeho spolupracovníků kooperuje s časopisem POLYGON reportér v Curychu, zatímco jiní z bývalých ’západánů' — Stanislav Reiniš a Ota Ulč — vydávají v pražském nakladatelství COMET s pražským šéfredaktorem Karlem Hel- michem dvouměsíčník Západ today. Byl jsem od počátku nakloněn spolupráci s tímto časopisem, záhy jsem ovšem začal zjišťovat, že Západ přenesený na Vinohrady svou původní specifičnost neudrží. Přes všechnu zjevnou šéfredaktorovu snahu se projevila ne- souměřitelnost úrovně exilových autorů s některými domácími psavci - lovci řádkovného. (Zažil jsem ten fenomén po přechodu Pólu do Prahy sám také, kdy jsem musel tvrdě odmítat celé zástupy grafomamů a z domácích autorů si pečlivě vybírat jen ty skutečně nejlepší.) Zdá se, že tak přísná měřítka šéfredaktor Helmich neuplatňuje, takže se pak na stránkách časopisu vedle výborných příspěvků může objevit i “čajíček„ úrovně Květů či Vlasty, anebo zahraničně politické dojmologie nebetyčně nekompetentní, jejichž autorem je např. ředitel Ústavu dějin střední a východní Evropy ČSAV. V exilovém tisku jsme nevyhledávali autory podle titulů, ale podle kritéria, zda mají co říci a zda to říci dovedou. Západ today to jistě nemá snadné a já mu upřímně přeji, aby uspěl a přežil uprostřed toho obecného umírání časopisů v České republice — k nejnovějším obětem ostatně patří pražský Reportér a bohužel i vynikající Přítomnost. Myslím však, že košile je bližší než kabát; čtenářům a autorům v zahraničí by teď mělo jít v první řadě o to, uchovat akceschopný alespoň jeden klasický exilový časopis. (Nemyslím teď časopisy takzvané krajanské, nýbrž skutečně nadre- gionální, v pravém slova smyslu interkontinentálni české periodikum.) Roz- hlížím-li se kolem, vidím široko-daleko už jen jediný titul: POLYGON reportér. V seznamu stálých spolupracovníků čteme řadu jmen, s nimiž bylo možno se setkávat také v exilovém Právu lidu i v revui Pól. Nemusím jistě rozvádět všechny důvody, které mluví pro udržení alespoň jednoho nezávislého, všeliké cenzuře a jiným spodním proudům nepodléhajícího exilového časopisu na vysoké úrovni POLYGON reportér skýtá všechny předpoklady, aby v jeho obsahu přetrval i kus tradice těch exilových titulů, které dnes už nevycházejí. Není důvodu, proč by nemohl převzít také štafetu Pólu a proč by nejpodstatnější vlastnosti revue bez hranic neměly v budoucnu nalézt v tomto časopise určitou kontinuitu. Obracím se proto na všechny někdejší spolupracovníky exilového Práva lidu i revue Pól - autory textů, fotografií, kreseb a koláží - s prosbou, aby spolu se mnou aktivně přispěli curyšskému Polygonu. A všem čtenářům, kteří mě ujišťují, jak velice postrádají Pól, doporučuji, aby se stali abonenty Polygonu. Budu velice rád, když naše dlouholeté společenství zůstane tím způsobem aspoň zčásti - ve svazku s dvěma jinými čtenářskými obcemi - i nadále pohromadě.“ * * * Potud Jiří Loewy, vydavatel bývalé revue Pól a předtím exilového Práva lidu, na 8. straně „neperiodického pozdravu přátelům revue bez hranic“ z konce března 1993. Za tým Polygonu k tomu chci dodat jen tolik, že Jiří Loewy nám udělal velikou radost svou nabídkou ke spolupráci, kterou jsme rádi přijali, a svým ujištěním na adresu spolupracovníků a čtenářů býv. Práva lidu a Pólu, že budou i u nás srdečně vítáni. Rádi převezmeme štafetu Pólu a jsme přesvědčeni, že v „trojlístku“ (reportér - Západ - Pól) bude Polygon časopisem ještě lepším. LUDVÍK FRIEDE Sdružení bývalých politických vězňů v zahraničí zve veškeré krajanstvo na tradiční setkání u památníku obětí postřílených na rakouské hranici, jakož i všech obětí komunismu. Setkání se koná v sobotu 22. května 1993 (od 10. hodiny) v Altnagelbergu u Gmůndu na česko-rakouské hranici. Na programu je vzpomínková bohoslužba, sloužená opatem Vítem Tajovským, položení věnců, projevy představitelů Sdružení a KPV, odpoledne posezení v kulturním domě při hudbě a tanci. POLYGON 3/93 25 PÓL [pageend27]Podle činů soudíme je ZDENĚK LEINER Naši exulanti, kteří - na rozdíl od „ekonomických emigrantů“ - opustili komunistickou republiku proto, že nechtěli žít v nesvobodě, nebo proto, že byli pronásledováni a diskriminováni, doufají, že dnešní režim v České republice, oproštěný od paralysy slovenské nacionalistické oposice, která ve spojení s českou a slovenskou levicí a extrémní pravicí znemožňovala prosazení četných reformních zákonů ve federálním shromáždění, konečně přistoupí k očistě státu a veřejného života od silných přežitků komunistické minulosti. Chce věřit, že Česká republika se stane právním státem, potrestá zločiny spáchané před listopadem 1989 stejně jako mal- versace finančního a majetkového rázu spáchané komunisty a jejich spřeženci též po pádu totalitní vlády a napraví aspoň částečně křivdy, kterými byly postiženy statisíce našich občanů. Krajané v zahraničí se samozřejmě zajímají též o to, jaký postoj k nim zaujme dnešní vláda po stránce jejich lidských a občanských práv, které nebyly zdaleka respektovány polistopadovým růžově-sametovým režimem. Připomeňme jen otázku restituce komunisty uloupených majetků exulantů, otázku umožnění účasti na volbách, odmítání účasti representantů exilu ve vládě a státních institucích, diplomatických službách a podobně. Dnes, po třech měsících existence České republiky, je zřejmé, že na tyto otázky existují ve vládě a ve vedení politických stran vládní koalice značně rozporné názory. Jeden proud, zřejmě méně zatížený komunistickým způsobem myšlení, vyvinuje úsilí vypořádat se s minulostí a položit základy opravdového demokratického právního státu. Druhý, ač také hlásá věrnost masarykovským ideálům, svobodě a demokracii, pokračuje ve šlépějích Dienstbierů, Rychetských a Čalfů. Který z obou směrů zvítězí, je dosud nejasné. Podívejme se na konkrétní fakta: Český tisk již dlouho tlumočí nespokojenost veřejnosti se státní televisí. Hlavní strana vládní koalice - ODS - prohlásila koncem ledna ústy své tiskové mluvčí Jany Petrové, že „Občanská demokratická strana zastává stanovisko, že soukromé televisní a rozhlasové stanice jsou lepší než jakákoliv státní sdělovací média“. Vzápětí na to se veřejnost dozvěděla, že ODS se skrývá za některými licenčními projekty soukromých stanic, což znamená, že je hodlá „usměrňovat“ podle svých zájmů. ODS pověřila svého poslance Libora Nováka vypracováním zákona o „třetím odboji“, což je nesporně pokrok ve srovnání s nedávnou minulostí, kdy předseda ODS Klaus zaujal velice skeptické (nechci říci negativní) stanovisko k této otázce. Příliš stručné zprávy českého tisku nedovolují posoudit zásady stanovené vedením ODS, které mají sloužit k vypracování zákona. Je z nich však zřejmé, že jsou o mnoho „sametovější“ než návrh, který vypracovala již v prosinci 1992 KDU-ČSL, a těžko srovnatelné s návrhem podaným 18. ledna 1993 právní komisí Konfederace politických vězňů České republiky. Bývalí političtí vězni nepovažují termín „třetí odboj“ za vhodný, protože zahrnuje i pozdější reformní komunisty, kteří v létech padesátých se podíleli na komunistických zločinech proti lidskosti a koncem šedesátých let se pokusili zachránit komunismus nálepkou „lidské tváře“. V období „pražského jara“ nepřipustili činnost oposičních politických stran a odmítli návrhy politických vězňů, protože je považovali nadále za své nepřátele. Političtí vězni navrhují, aby chystaný zákon spíše než „o třetím odboji“ nesl název „o protikomunistickém odboji“ a aby jeho obsah odpovídal tomuto názvu. Naproti tomu, podle návrhu poslance Nováka, by zákon měl pouze morální dosah. „Proto není nutné,“ prohlásil Libor Novák, „určovat, kdo byl účastníkem odboje, neboť o tom si rozhodne každý občan sám za sebe.“ Zřídka je možno číst něco tak absurdního! Nesčetné dopisy občanů a novinové zprávy informovaly od konce roku 1990 veřejnost o zcizování majetku KSČ, ČSM a státních podniků, v některých případech i jednotných zemědělských družstev (viz Slušovice!). Pachateli byli komunističtí vedoucí „or- ganisací“ (=podniků), kteří „přelévali“ stroje i odborné pracovníky do svých nově založených „akci o vek“ a, pokud jde o majetek KSČ a jejich „převodových pák“, autory často obratných manipulací byli samozřejmě vysocí funkcionáři „strany“. Nebylo málo případů, kdy řadoví zaměstnanci „orga- nisací“, kteří se postavili proti rozkrádání, byli různým způsobem šikanováni nebo dokonce propuštěni ze zaměstnání. Havlovsko-čalfovský režim nad tím zavíral oči. Premiér Klaus do 1. ledna 1992 nemohl proti těmto jevům mnoho dokázat. Jaká je situace dnes? „Staré struktury“, když už nemohou okrádat stát, okrádají DIKy (občany, kteří se stali spolumajiteli privatizovaných bývalých státních podniků). Typický je příklad podniků ZPA Pečky. Na základě rozhodnutí fiktivní valné hromady této novopečené akciové společnosti, složené ze starých struktur (DIKové obdrží své akcie až někdy v dubnu, tudíž nebyli sezváni), byl zvýšen akciový kapitál o 40.000 akcií s nominální hodnotou 1000 Kč a tyto akcie byly prodány „osobám úzce spjatým s dřívějším vedením firmy“. Hodnota akcií DIKŮ tím byla automaticky snížena, neboť materiálová podstata ZPA Pečky zůstala stejná a na jednu akcii připadá automaticky menší podíl. Nevím, zda někdo ze zaměstnanců podniku, který získal akcie ZPA v kupónové privatizaci, je původcem shorauve- dené informace a zda bude s „úzce spjatým“ ředitelem propuštěn. Avšak vím 26 POLYGON 3/93 [pageend28]z úst svých nedávných návštěvníků, že lidé v ČR se dnes ještě více než v létech osmdesátých za komunistů bojí mluvit, aby neztratili nyní vzácnější zaměstnání. Jak by se nebáli, když ministr národní obrany je přiveden do patřičných mezí, když si dovolí sáhnout na komunisty. Na tiskové konferenci 19. ledna oznámil, že „důstojníci bývalé federální armády, kteří vyjádřili souhlas s okupací Československa v roce 1968, jsou z mého pohledu vlastizrádci“. Dále řekl, že nemíní v armádě dělat čistky, nicméně 674 důstojníků, kteří po celou svou vojenskou kariéru se věnovali jen politické práci, musí z české armády odejít. Ministr prohlásil, že všichni náčelníci vojenských správ a generálního štábu včetně jeho rozvědky a vojenské policie budou s jedinou výjimkou rovněž propuštěni. I v současném režimu jsou ale zřejmě „ochránci“ silnější než ministr. Již 22. ledna bylo lze číst v tisku pod názvem „Politruci zůstávají“ zprávu zaslanou náčelníkem personální správy MO Františkem Greinerem, podle které „odchod bývalých politických pracovníků z celé armády se na úrovni ministerstva obrany dosud neprojednával“. Zatím se rovněž „nehovořilo o tom, že by měli z armády odejít důstojníci, kteří ve svých osobních spisech vyjádřili souhlas s okupací v roce 1968“. V naší prozatím nutně povšechné analyse dnešního režimu v ČR samozřejmě nesmíme opomenout důležitý faktor, který vstoupil do hry dnem 26. ledna 1993 a který se jmenuje Václav Havel. Jeho vliv nebude srovnatelný s oním z první poloviny 1990. Avšak jeho role může být na cestě k právnímu státu významná. V prohlášení po své volbě a po uvedení v úřad prohlásil: „Udělám vše, abych vás nezklamal.“ Řekl, že chce zápasit „s bezpáteřnou přizpůsobivostí, provinciální malověrnos- tí, bezuzdnou hrabivostí a cynismem vydávajícím se za realismus“. To je velice krásné a chvályhodné. Avšak kde zůstává boj proti přežívajícímu komunismu, jehož naděje na návrat k moci byly posíleny volebním vítězstvím neo- komunistů v Litvě, zachováním jejich posic v Rumunsku a Bulharsku, nemluvě o Srbsku, které je dosud v jejich rukách. Podpora komunisticko-naciona- listického Srbska ze strany Ruska může mít dalekosáhlé následky pro jeho vztahy k USA. Značné oslabení Jelcinova vlivu a spálení americké vlajky na moskevském náměstí jsou pro české komunisty velice povzbudivé. Vyvodili z tohoto vývoje oba Václavové patřičné důsledky? Čekáme nyní na jejich činy! FAŠISMUS A NACISMUS TOMÁŠ KRYSTLÍK Před šedesáti léty se v Německu dostali k moci nacisté a Adolf Hitler se stal říšským kancléřem. S jakými následky pro Evropu a svět je známo. Marxisticko-leninští vykladači si dali záležet na tom, aby německý nacionálni socialismus, který pro jistotu uváděli jen ve zkratce nacismus, ve snaze vyhnout se nepříjemnému vysvětlování a vyvolávaným asociacím, ztotožnili s fašismem a - s pravicí. Snad i proto se dodnes v českém tisku i v odborných publikacích, ale i v zahraničí, volně směšuje nacismus s fašismem. Mnozí si ještě vzpomenou na marxistickou definici fašismu jako otevřenou teroristickou diktaturu nejreakčněj- ších, nejšovinističtějších a nejimperialističtějších živlů finančního kapitálu, což už jen v názvu nesedí se socialismem nacionálním, nacismem. Poukazem na tento rozpor jsem přiváděl dílem do rozpaků, dílem k zuřivosti své vysokoškolské učitele tepané v marxis- ticko-leninských disciplinách. Dnes je pojem „fašistický“ na celém světě zprofanován - používá se k označení extrémní levice i pravice, směřujících proti demokracii. Fašismus jako takový vznikl v Itálii a jeho název se odvozuje od svazku prutů, latinsky fasces, italsky fascio, uprostřed se sekerou, odznakem moci a magistrátů římských kon- sulů. Magistrátům, kteří měli moc nad životem a smrtí občanů, sloužily pruty k bití a sekyra ke stínání. Filozofickým základem původního, tj. italského fašismu, byl názor, že základním činitelem vývoje společnosti je boj mezi jednotlivci a skupinami a že vlastnosti celku převyšují pouhý součet vlastností elementů jej tvořících. Tento tzv. synergic- ký efekt, odpozorovaný z biologie, dnes bychom řekli z teorie systémů, kde vlastnosti organismu převyšují souhrn vlastností jednotlivých buněk, je společný jak fašismu, tak i nacionálnímu, nebo reálnému socialismu. Jen pojmenování onoho nadřazeného celku se liší. V Itálii to byly syndikáty, korporace a jako nejvyšší celek byl stát. V německém nacionálním socialismu to byla nadřazená nordická rasa, národ. Na rozdíl od fašismu není zde pramenem vší autority stát, nýbrž lidové národní společenství, kterému je stát pouhým rámcem. V marxisticko-leninském pojetí je nadřazeným celkem proletariát. Synergický efekt mezi jednotlivými buňkami, tvořícími organismus, a organismem samým, aplikovaný na společnost, kde organismem je stát, národní společenství nebo proletariát a buňkou jedinec, se jen velmi těžko z hlediska antropologické filozofie vyvrací. Důsledkem je naprosté podřízení individua nejvyššímu společenskému celku. Z tohoto hlediska by i pro reálný socialismus jako přechodné období ke komunismu vyhovoval název fašismus. Dnes většinou bývá společným názvem pro všechny tři systémy totalitarismus. Dalším společným znakem pro fašismus, nacionálni a reálný socialismus je idea absolutní sociální spravedlnosti, v Itálii a v Německu s odmítnutím teorie o třídním boji, v reálném socialismu naopak s jeho využitím. Fašistickému režimu pod vedením Benita Mussoliniho se podařilo v třicátých létech pomocí korporací, kde byli podle profese sdruženi majitelé podniků i zaměstnanci, nastolit poměrně sociální klid. Celý systém směřoval - zdálo by se - k sociálnímu blahobytu. Fašisté sami byli přesvědčeni, že korporativním státem překonali jak kapitalismus, tak socialismus. Německé hospodářství se za nacionálního socialismu dočkalo změn zásadnějších - plánovaného a řízeného hospodářství, přídělového systému v oblasti surovin, státní kontroly zahraničního obchodu a investic vůbec, usměrňování kapitálu, dozoru nad kartely a donucovací pracovní povinnosti. Byl to vlastně státní kapitalismus bez humanistických ideí. Rozdíl mezi nacionálním socialismem německým a socialismem sovětského typu byl jen v tom, že stát v reálném socialismu rozhodoval i o těch nejmenších ekonomických jednotkách. Fašismus, nacionálni i reálný socialismus se vyznačovaly vládou jedné strany, odmítáním demokratických principů, liberalismu a individualismu jako škodlivých systému. Zatímco korporativní italský stát převážně neměl nic proti křesťanství, nacionálni německý socialismus a reálný socialismus sovětského typu náboženské idee, instituce a praxi potlačovaly. Sovětský a německý socialistický systém měl i další společný rys - ideologický výklad práva. Německá doktrína zněla: Recht ist, was dem deutschen Volke nützt - Právo je to, co německému lidu prospívá. Třídní výklad práva v reálném socialismu snad nemusím připomínat. Z toho, co bylo řečeno, vyplývá, že nacismus měl blíže k reálnému socialismu než k fašismu. Proto by se slušelo vždy rozlišovat fašismus od nacismu. POLYGON 3/93 27 [pageend29]ACME CAMPBELL LTD. VLADIMÍR CÍCHA Pršelo, drobně, ale vytrvale. Byla sobota. Procházel jsem se po Robsonu, bez cíle a bez poslání, leč v příjemném rozpoložení ducha a těla. Byl listopadový, ale dosti teplý den, takový, který Jiří Voskovec přiléhavě nazýval deštníkovým. Pod svým deštníkem vykračoval jsem si v solidních polobotkách s dobrou podrážkou a do černého plátna nad mou hlavou kapky deště dopadaly tiše. Ulice Robson byla plná lidí, tu a tam z otevřených dveří obchodu nebo bistra zavanulo to vůní jídla, jakoby vzdálenou připomínkou evropských měst, jejich uliček a kaváren. Ostatně, nemohu se zbavit dojmu, že v některých ulicích Vancouveru přibývá malebnosti, i když náhrada tradice a historie modernou není vždycky zdařilou. Rozdíly zůstávají a zůstanou. K nim třeba patří rozdíl ve způsobu parkování aut. Místo praktické živelnosti a citu pro prostor zbavují parkovací hodiny kanadských a amerických měst řidiče možnosti improvizace, a jejich rozmístění, pamatující dosud časy velikých fordů a chevroletů, nedostatečně využívá délky obrubníku. Vešel jsem do knihkupectví, koupil si knihu a pokračoval v pouti, rozhodnut potěšit se okamžikem mazlivého prvního otevření, onoho rozevření vonících stránek, jako by to byly závěsy tajemné komnaty. Připomněl jsem si takové podobné pouti z pražských antikvariátů nebo knihovny do „tepla a plyše“ kaváren, do hutnější atmosféry hostinců, kde u oken, jež oddělovala teplo a zabydlenost prostor lokálů od sychravosti ulice, od pro- vazců deště, sněžení či mrazu, následoval jsem ctěné autory na zcela jiná místa. V podniku R&G Grill usedl jsem k malému stolku u okna a objednal pivo, v duchu vděčen majiteli toho místa, že — na rozdíl od jiných podobného druhu — zde ticho a klid nenarušuje protichůdný hluk rock’n rollu a televizních obrazovek. Číšník přinesl sklenici piva a já ji zvedl, abych se napil. V tom okamžení po ulici kolem nepřílišnou rychlostí projížděl automobil, který upoutal moji pozornost. Poznal jsem značku Chevrolet- Biscayne, poznal jsem ji se vší určitostí. Neboť tento vůz, tento mohutný americký automobil lišil se od prvního mého vozu, který jsem vlastnil, jen báječnou zachovalostí a stavem, navzdory věku. Byl to tentýž Chevrolet ročník 1963, stejný koráb silnic, jehož veliký kufr mu dodával funkci menšího stěhovacího vozu, jehož pérování měnilo jízdu v plavbu po mírně zvlněné hladině. V tomto jediném okamžiku jsem se nemohl zbavit zvláštní nostalgie. Veliký americký automobil projel kolem oken podniku jako připomínka báječných časů Ameriky bohaté, silné, štědré, plýtvající. Ameriky hollywoodských filmů, velikých jazz- bandů. Napil jsem se a nejapně se pousmál. Prsty nehybně spočívaly na rozevřené knížce, ale s onou úžasnou a nepochopitelnou rychlostí vlastní vzpomínkám a pomyšlení, navrátil jsem se do časů vlastnictví prvního automobilu; nikoli škodovky nebo pragovky, ale chevrolet- ky, do báječných dob poznávání Kanady ... a za mrazivého rána vcházel jsem do nízké budovy malého podniku Acme-Campbell Ltd., Winnipeg, Canada, do jedné z desítek manufaktur a ru- kodílen rozsetých po rovné ploše předměstí St. James, netušící tehdy, že rok tam strávený zůstane výjimečným, že nic podobného nebude mi již v této veliké kanadské zemi, v místě určeném pro obživu, dopřáno. Dokázal jsem se rozpomenout dosti přesně na rozmístění kanceláří a přilehlé dílny, v níž za celou dobu jsem byl jenom jednou. A celý ten pobyt a působení vnímal jsem teď jako jedinou posloupnost nespočetných pátků, kdy s pravidelností sotvakdy narušenou docházelo k pátečním rituálům nádherných pitek, kdy před pátou hodinou odpolední, za každého ročního počasí, v mrazech a vánicích stejně jako letních vedrech přicházeli salesmani, starší pán úřednického vzezření, Paul, representant firmy P. M. Wright, a Tony od firmy Trane, topná a klimatizační zařízení všeho druhu, nebylo tomu tak dávno, co jsem si v Technické knihovně četl o výrobcích té firmy a teď jsem měl v ruce všechnu nádherně barevnou a přehlednou literaturu a k tomu ještě živý odborník, hezoun Tony, mne zahrnoval informacemi ... ale tyhle pátky odlišovaly se ode všech pozdějších sešlostí v jiných podnicích a kancelářích tím, že se na nich nemluvilo o práci a o klientech, ale tak jako doma o sportu a o ženách, právě Tony svým mafiánským zjevem dával těm sešlostem báječný charakter. A z počátku jsem byl vyjímán z povinnosti kupovat láhev režné, i když na mne došla řada; to se změnilo teprve když jsem dostal přidáno ... popíjel se tam tradiční kanadský nápoj, whisky s limonádou 7-up nebo ginger alem, ale případně s coca-colou a nikdy žádné víno; ten nápoj šel rychle do hlavy a do krve a to se pak klidně dalo vyjít k autu do třeskutého mrazu, to tělo žhnulo alkoholem rozprouděnou krví a ten nudný, kolem dokola placatý lán předměstí, posetý nízkými manufakturami, připadal mi docela pěkný. Upíjel jsem ten nasládlý nektar a kostky ledu cinkaly o sklo sklenice, kolegové hovořili spořádaně, ne jeden přes druhého, jak je tomu zvykem mezi našinci, ale i tak byl to docela příjemný halas, kterému jsem se snažil rozumět, to byla moje večerní škola hovorové angličtiny. A všichni byli vlídní a ohleduplní a když se mě na něco ptali, tak pomalu a občas mě taky mírně nutili, abych přidal něco k lepšímu, nějaký příběh, hlavně robustní George, chlapík ukrajinského původu, dokonce mě k tomu nabádal ukrajinskými výrazy, ale když bych ještě byl schopen něco říct, tak jsem si nedokázal dodat odvahy a když pak irská odvahu dodala, už jsem nemohl souvisle mluvit a tak jsem se jenom vlídně usmíval, venku j>adal sníh a uvnitř bylo teplo. Casto přišel mezi nás spolumajitel firmy AI Harrison, postava businessmana jako vyšitá, pěkné šaty, doutník a ležér- nost, pan Harrison měl rozličné předky, jak mi jednou vyprávěl, snad bych se tam cítil více doma, měl v sobě něco krve francouzské a něco indiánské a s gustem ředil si tu krev alkoholem, ze všech toho vypil nejvíce a zůstal v nejstabilnější formě. Byl ctitelem své manželky, s níž ale žil v separaci, někdy se tam i ona objevila, nejspíš kvůli svým synům, a to starý AI zářil a byl galantní, jako by chtěl naznačit, že všechny ty jeho nevěry a kousky neznamenají nic proti vztahu, který má pořád vlastně jenom k ní a oba synové se s ní vřele vítali a ona říkala: —Well, how are you, my boys? Jen zřídkakdy přišel mezi nás Pete, vedoucí přilehlé dílny, ve které jsem byl po dobu svého působení u firmy jenom jednou. A pozoroval jsem, jak se ke svým šéfům chová přátelsky a jak si počíná klidně a všichni si tykají a ten Pete nikdy nezůstal dlouho, vypil jeden nebo dva drinky a říkal, že musí už jít, za rodinou. Tehdy, protože jsem ještě tak moc dokonale nerozuměl a snad taky vlivem báječného nápoje, se mi zdálo, jako by ty debaty byly docela zajímavé a smích ostatních strhával i mne a teplo z alkoholu a cukru v něm sáklo mi do těla, do krevního oběhu. Cítil jsem se skvěle a s nadějemi a zvědavostí očeká- ' val jsem svou budoucnost. Jenom někdy se stalo, že zůstal déle i druhý spolumajitel firmy, Bob Campbell, osoba značně odlišná od AI Harrisona, byl to klidný menší pán s malým bříškem, šedovlasý a s trochou lupenky kolem kotletek, jehož choť vedla účetnictví podniku a to jsem si najednou vzpomněl na fotografii manželského páru dr. Edvarda a paní Hany Benešových, štíh- 28 POLYGON 3/93 [pageend30]lá a decentní dáma to byla, upravená a elegantní a brzy jsem měl dojem, že ve jménu pana Campbella rozhoduje ona o podstatných věcech podnikání firmy Acme Campbell Ltd. Uvědomil jsem si taky, že vlastně v názvu firmy jméno AI Harrisona není zastoupeno. A paní Campbellová se zúčastňovala těch pát- ků jenom výjimečně a to měly vždycky a okamžitě značně komornější ráz, ačkoliv v pití se nikdo nemírnil, spíše v hovoru, to se najednou zdálo, jako by všichni ve svém volném čase nedělali nic jiného, nežli navštěvovali sporadické koncerty klasické hudby a vystoupení Winnipeg Royal Ballet... Na těchto pátečních oslavách zdařile uplynulého týdne obohacoval jsem si slovník anglických choulostivých slov, slovník až smutně chudičký oproti roz- košatělosti slovníku mateřského, ale působivost ostřejších výrazů i zde byla patrná, stala se pojidlem a tužidlem chlapských rozhovorů ... ale snad největším požitkem bylo pro mne konzumování výborných obalovaných kuřat Kentucky Fried Chicken, připravovaných podle receptu známého jen několika zasvěcencům, z velikého papírového korbele usmíval se na nás takový strejda, plukovník a zakladatel firmy, a musím uznat, že mi tahle dobrota chutnala víc nežli kuřata upravená po našem ... a pak i ta nasládlá chuťsilného mixovaného nápoje, proudící hned do krve a do celého těla, ta mi činila nedohlednost prérie zajímavou a půvabnou a rozhodnutí překročit oceán tím nejskvělejším, které jsem kdy učinil... A tak čas plynul a hladiny v lahvích klesaly a když na to dneska pomyslím, nedovedu si představit, jak jsem celý ten čas u Acme Campbell mohl přežít bez maléru, to dneska by bylo zhola nemožné, protože když poslední kapka skanula do čísi sklenice, podroušené společenství vstalo a vypotácelo se na parkoviště ke svým automobilům, někdo z Harrisonů zamknul dveře ... nejskvělejší byly ty zimní pátky s teplotou minus 30-C, kdy jsem šel ke svému chevroletu a bylo mi krásně teplo, vypojil jsem šňůru vedoucí k topnému tělesu v bloku motoru a nastartoval, ten topný element je v prérii skoro stejně důležitý pro automobilistu jako benzin ... a motor běžel a já čekal, až se zahřeje natolik, aby vdechoval i něco tepla do vnitřku vozu. Ostatní už opouštěli parkoviště ve svých dokonalých vozech, ale nikdy mě nenechali odjet posledního, vždycky někdo počkal a dohlédl, abych i já parkoviště opustil. A dvakrát se stalo, co se stát muselo, neboťzákon pravděpodobnosti je spolehlivý. Jednou jsem byl lapen v létě a podruhé v zimě, obři od Královské Kanadské Horské Policie mi oznámili, že jsem své vozidlo hnal ulicemi města rychlostí přesahující povolenou hranici, tomuto oznámení předcházelo blikání červeného světla na policejním voze, mé zastavení u chodníku a pomalý příchod obrovského chlapa v chlupatém kožichu ... a já se na něj díval očima dozajista krvavýma pitkou v Acme Campbell, krvavýma tou lahodnou směsicí whisky a limonády a jen říkal: -Yes ... 1 am sorry ... my speedometer must be off... perhaps not working at all ... A ten krásný muž z bůvolích kožešin se chabě pousmál a řekl, abych si v pondělí dal tachometr opravit, alespoň jsem se domníval, že něco takového mi povídá a pak ještě dodal: -Well, sir, drive carefully! A ležérně pozvedl ruku ke své mohutné kožešinové čepici s odznakem RCMP a já se opatrně rozjel a měl takový zvláštní pocit, že jsem byl zastaven a pokárán v pravou chvíli, že ten obr v kožichu z buvola byl vlastně převlečený anděl ... a jel jsem pomalu a opatrně a těšil se na to všechno nové a neznámé, co mě očekávalo v této veliké zemi kanadské. A v pondělí řekl George: -You know what, you guys! The cop got me for speeding! A já hrdě, se hřejivým pocitem sounáležitosti, osmělil jsem se dodat: —Me too Pokynul jsem číšníkovi, aby mi přinesl účet, dopil jsem, zaplatil a vyšel na ulici, do mrholivého deště a pod deštníkem pomalu šel ke stanici autobusu a bezděky pozoroval jsem zaparkované i jedoucí automobily, byly malé a většinou japonské výroby, marně jsem mezi nimi hledal veliký pontiac, chevrolet nebo ford. A pak jsem si uvědomil, že do okamžiku dělícího můj život v domově původním a novém na dvě stejné poloviny, chybí už jenom pár let... II Vagabondo V neděli 6. června 1993 v 18.00 hod. vystoupí v divadélku „II Vagabondo", Dorfstrasse 2, 8103 Unterengstringen, neodolatelný humorista JAROSLAV ŠTERCL a uvede orchestr ADLISWING JAZZMEN (ve složení: Ivan Kubias, Franta Petrus, Vláďa Matějka, Johnny di Tornado, Walter Ackermann, Jan Rozkošný) a další hosty. TANEC. Srdečně vás všechny zveme. SIB KOCCRÄ SoONTEEWNMENT Vstupné Fr.20.-. Rezervace: Tel. 01/937 3495, 01/710 9828 (Miran AG), 01/493 2809 (Mapet Garage) - Fax 01/937 3495,01/710 9838 POLYGON 3/93 29 [pageend31]Copak jsem? OTAKAR ZOUFALÝ Jedná se o státní občanství nového státu, od 1. ledna 1993 České republiky. Nejsem právník, ani zaměstnanec velvyslanectví, ani úředník ministerstva vnitra, píši jen takovou úvahu a nepodávám právní poradu. Buďte rádi, čtení je zdarma, za poradu byste museli advokátovi něco vycimbnout. Co pro věřící Bible, to pro právníky Sbírka zákonů, zkráceně „Sb.“. Na straně 230 pod číslem 40 je uveřejněn zákon České národní rady ze dne 29. prosince 1992 o nabývání a pozbývání státního občanství České republiky. Ti nejstarší z nás se narodili ještě za Rakouska-Uherska, stali se pak obyvateli Československé republiky, pak přišel Protektorát Čechy a Morava flak vidět, tu Moravu uznával i Hitler, dnešní mocipáni ne) a Slovenský štát, pak krátce zase Československo, načež z toho udělali ČSSR a jsa či nejsa socialistou, stal ses příslušníkem socialistického státu. Pak přišel „samet" a po několikaměsíčním zuřivém hádání se v parlamentě jsme se stali občany ČSFR, tedy České a Slovenské Federatívni Republiky. Konečně přišel 1. leden 1993 a o půlnoci jsme se stali občany opět nového státu, totiž buď České nebo Slovenské republiky. Ta Slovenská republika již vyhlásila ústavu a nezávislost dříve. A teď: cogito, ergo sum - myslím, tedy jsem. Potvrzeno, že jsem. Nejen myslím, ale dokonce píši. Být či nebýt - to je otázka. Kdepak! Otázka je postavena úplně jinak: co jsem? Ani ti, co žijí v Československu - osobně žádný jiný stát neuznávám - to nemají tak jednoduché. Alespoň ne všichni. Nejjednodušší podle zákona č. 40 Sb., kteří spadají pod §1 - Obecná ustanovení (1), kde se uvádí: „Fysické osoby, které ke_ dni 31. prosince 1992 byly státními občany České republiky a zároveň státními občany České a Slovenské Federatívni Republiky, jsou od 1. ledna 1993 občany České repub- liky.“ Ta Federatívni byla asi o něco víc, píše se nejen s velkým „F“ u „federativnľ, ale také s velkým „R“ u republiky. A zde už je háček. Prolistoval jsem všech 32 stran cestovního pasu České a Slovenské Federatívni Republiky, ale o tom, že bych byl občanem České republiky nebo Slovenské republiky, tam není ani ň. Nikde tam není ani rubrika, kde by se to mělo uvést, ani místo na nějaké razítko. Ale potěšili mě. Přesto, že ten stát se jmenoval ČSFR, všude se píše - citát: „Držitel československého cestovního pasu" atd. až po stranu 31 - citát: „Zvláštní záznamy československých úřadů“. Tak vlastně Federál mně v mém cestovním dokladu potvrdil, že jsem Čechoslovák. Drobným písmem je vytištěna výjimka, a ta se týká Spojených států. Američan musí mít vždy něco extra a tak jim doporučuji, aby si opatřili (jak tam uvedeno) znění zákona č. 236/1920 Sb. a číslo 152/1926 Sb. a konečně č. 194/1949 Sb., jakož i č. 39/1969 Sb. Budou-li z toho moudří, ať nám to napíší. Já se v tom nevyznám. Vraťme se však ke „čtyřicítce“. §2 uvádí a navádí, jak se nabude státní občanství České republiky. Nejjednodušší je to podle §3, narozením. Málokdo to stihne, to byste se museli narodit 1.1.1993 nebo později. Před tímto datem Česká republika neexistovala a tudíž nikdo se v ní ještě nemohl narodit. Tak nejvýš za Českého království, ale ti už zase všichni pomřeli. Podle §4 lze občanství dosáhnout i určením otcovství (u těch starších, jimž už zemřeli rodiče, by to mohlo být obtížné; jakpak zjistit, jak je to s krevními skupinami), §5 uvádí - citát: „Nalezením na území České republiky". To by šlo. Někdo by vás tam musel prostě ztratit. A nebo byste se mohl ztratit sám třeba ze zájezdu. Někdo by vás tam pak musel najít a tak byste de iure nabyl občanství podle uvedeného paragrafu. Zádrhel je v tom, že byste musel udat, že jste „fysická osoba mladší 15 let“. Ale ještě jinak lze dojít k úředním papírům, a sice podle §6 „prohlášením“ a dokonce podle §§7 až 12 můžete získat občanství nového státu „udělením“. Ten §6 mně dělá starosti. Prohlédněte si řádně pas, potvrzující, že jste občanem České a Slovenské Federatívni Republiky a nemáte-li tam někde - rubrika na to tam není - uvedeno přímo, že jste občanem České republiky, tak s tím můžete mít těžkosti. Úředně ani vy, ani byrokrati neví, co jste. Ale nějak by to přece šlo. Kdybyste učinil „prohlášeni"“ v Praze, v Brně, v Ostravě a v Plzni u magistrátu, a nebo jako venkovan u okresního úřadu kdekoli, tak máte občanství České republiky. Bydliteli ale mimo území nového státu, můžete to „prohlášení' učinit před příslušným zastupitelským úřadem. S „udělením občanství" je to zlé. Podle §7 (1) a) musíte mít v České republice pobyt alespoň 5 let. O tom, jak dlouho smíte jet na dovolenou za hranice, se nepíše. Nevím, ale možná, že i trvalá dovolená by se uznala, záleží na známostech. Ale v zákoně jsou dále body b) a c) a až nakonec pod d) byste to mohl s tím „udělením“ zvládnout. Podle tohoto d) totiž musíte prokázat znalost českého jazyka. Jak budete zkoušeni, stanoví ministerstvo školství. Proslýchá se, že při třech hrubkách při diktátu se občanství neudělí. Třeste se, kdo nemáte čistý rejstřík. Komunisté to už zase těm muklům nadrobili. Podle §8 je také zapotřebí výpis rejstříku trestů a pochybuji, že by se takovému vele- zrádci dostalo občanství jen tak. Nezapomeňte, že na úřadech sedí stále nepostradatelná stará nomenklatura a ta vám to spočítá. O příslušnosti ke zločinecké partaji se nikde nezmiňují. Komplikace nastávají u smíšených manželství. On Čech, ona Slovenka, potomek Čechoslovák. Čistokrevný, s rodokmenem. Nerozhodne-li se, rozpůlit! Raději doporučuji: nežeňte se, nevzniknou komplikace. A když už, tak alespoň nemějte děti. Druhá část tohoto zákona se zabývá pozbýváním státního občanství. Kdysi to nebylo tak jednoduché. Před více než dvaceti léty jsem stál na okresním úřadě jednoho německého města již asi potřetí. „Máte tento pas a tak jste občanem Československé socialistické republiky." „Nejsem, utekl jsem odtamtud, s tím komunistickým státem nemám nic společného." Nastavil jsem tomu přísnému pánovi pas ČSSR před oči a požádal o informaci, kolik dostanu za roztrhání. Pas nebude a já budu to, co jsem: cizinec bez vlasti. Heimatloser Ausländer. Pán zbledl. Trhat pas a ještě před úřední osobou bylo nad jeho představy. Kapituloval. Převzal můj ČSSR-pas a vystavil mi Nansenův pas pro bezdomovce. Žilo se s ním stejně jako s kterýmkoli jiným, jen pro cesty za hranice SRN jsme potřebovali visum. Na rozdíl od jiných, kteří si stěžovali, že před vyslanectvími musí stát v mrazu a dešti, nechali jsme si poslat visum poštou. Byli jsme exulanty proto, že jsme hledali v demokratických zemích svobodu a ne prvotně proto, abychom mohli cestovat po světě. Daně jsme platili jako každý jiný. A ze zásady jsme nezaplatili komunistům za „vyvázání z občanství'. Při odchodu jsme počítali s tím, že pálíme mosty. ČSFR nám v roce 1990 vydala nové pasy za pakatel. Poslali nám je poštou, jen jsme se do nich museli podepsat. 26. března tohoto roku mně velice milá paní Bílková na české ambasádě v Bonnu sdělila, že naše cestovní pasy platí do 31. prosince 1997. My v nich máme uvedenou platnost do roku 2001, ale nějaký zmateček musí vždy být. A tak máme pasy dva. S vědomím a s požehnáním příslušných úřadů. Na tom jednom stojí, že jsme příslušníky „Evropského společenství' a Spolkové republiky Německo. V tom pase je překladová chyba. Slovo „Staatsangehörigkeit" je přeloženo jako „Nationality". To tehdy vědomě odhlasoval německý spolkový parlament a bylo to kvůli Dederonúm. Ti totiž byli a jsou také Němci. Správně tam má být státní příslušnost SRN a národnost česká. Počkám si, až Česká republika bude zralá ke vstupu do „Evropského společenství' a pak ze mne bude jednoduše EVROPAN. Tak to má být a těším se na to. Duben 1993 I Je mi líto, ale cestu do Evropy budeme muset na nějaký čas pustit z hlavy Kresba Miroslav Kemel 30 POLYGON 3/93 [pageend32]UVĚŘITELNÉ DIVY RECENSE Místo dlouhých úvodů začnu příkladem. Každý, kdo chodil do české školy, si vzpomene na dějepisářovo vyprávění o tom, jak Žižka chytře vyzbrojoval své vojáky. Pro ty, kteří tenkrát chyběli, připomínám, jak přizpůsobil jejich pracovní nástroje válečným potřebám. Tak vznikl obávaný husitský cep, který se od mírového cepu lišil především tloukem - ten válečný se ježil železnými hřeby. Co dosud sloužilo k mlácení obilí, sloužilo v boji k mlácení nepřátel. Musel to tedy být prastarý způsob, jak člověk dobýval zrno z obilného klasu. Mne v té souvislosti kolikrát napadlo: a kdy vlastně skončil? Odpověď jsem našel v recensované knížce. Její autor ještě v první čtvrtině našeho století zažil mlácení obilí cepy na mlatech stodol. Pamatuje se na ně dobře. Dodnes zná říkánky, rozdílné podle počtu mlatců, které se odříkávaly, aby se rytmus práce udržel. A nejen to. Upozorňuje i na výhody, jež mlácení cepy přinášelo. Nejenže takto získané zrno se mlynářům lépe mlelo, ale hlavně sláma zůstávala nepocuchaná a dala se použít také jinak, například ke cpaní slamníků. Trvalo to ovšem déle než mlácení „žentourem", původně dokonce roztáčeným lidskýma rukama. Odvěký rozpor mezi prací stroje a člověka je tu jak na dlani. Stroj šetří námahu a čas - a to většinou stačí k tomu, aby zvítězil. Uvědomuji si, že čtenář-intelektuál by knihu charakterizoval zajímavějším příkladem. Je jich v ní nepočítané a některé věru překvapující. Kdo z nás třeba jen tušil, že J. S. Baar, známý spisovatel a katolický kněz, patřil při vzniku republiky k zakladatelům Československé církve husitské? Já však svůj příklad zvolil záměrně. Středověk na vás totiž dýchne nejen při cepním výmlatu, ale i bídou, pro nás již nepředstavitelnou, jež v takovém městečku-vesnici na sklonku první světové války panovala. Ještě silněji cítíme středověk v lidských vztazích: ve skromnosti a poctivosti chudáků, v jejich smíření s osudem i v pokorném doufání, že vojna jednou skončí a muž, otec a živitel v jedné osobě se snad přece jen vrátí. Postavy a postavičky, které kapitoly zalid- ňují, vysoko přečnívá osobnost pana děkana. To je živoucí člověk se vším všudy. Když knihu zavíráme, zůstává v naší paměti jako někdo, koho jsme znali. (Kdo se o něco podobného pokoušel, ví, jaký zázrak se tu autorovi povedl.) Jde o moudrého, nesmírně vzdělaného kněze, kterého právě to vzdělání a laskavé srdce přivedlo jak k úctě k jiným názorům, filosofiím a náboženským vyznáním, tak k nesmiřitelnému a marnému boji s lidskou omezeností ve všech podobách. To také nejspíš způsobilo, že uvízl na nižší příčce církevní hierarchie, než mu právem náleželo - a že tam uvízl vědomě a rád. Spěchám zdůraznit, že o tom není v textu ani řádka - to pouze vděčný čtenář domýšlí i věci neřečené.) V knize se s panem děkanem setkáváme v době autorova dětství, kdy již k městečku nerozlučně patřil. Ovlivnil chlapce na celý život a ten se mu po létech odvděčil touhle půvabnou knížkou. Protože i když mu jako ostatním věnuje pouhou kapitolu, prochází pan děkan většinou příběhů. Jeho moudrost a vtip si nezadají. „Uč se, synu, ale ne moc, ať nezblbneš,“ je perla právě tak jako svatební rada přistiženým milencům: „Aby to byl 'Hochzeit' a ne až 'höchste Zeit'.“ Z dalších postav dojme láskyplný portrét autorovy maminky, která se sama s dítětem - manžel je ve válce - probíjela hladovými léty. Také ukrajinský běženec Ševčenko si získá naše srdce a scéna řecko-římsko-ka- tolicko-pravoslavného křtu maličkého Vladimirka (křest samozřejmé připravil pan děkan) patří k nejhezčím pasážím. Ilustrace autorovy ženy Christy Abt Gysling překvapivě vystihují nejen českou notu vyprávění, ale i jeho divuplný podtext. Je to jakýsi realismus snu, abych stručně vyjádřil své pocity, když hledím na její kresby, uvozující jednotlivé kapitoly. Obdivuhodný je též její profesionální cit. Vstupní perokresba je jen zdánlivě shodná s obrázkem na obálce: barva jako nový výtvarný prvek žádala výrazné zjednodušení. Jen si povšimněte! Těžko se u tak pěkného povídání hledají výhrady. Mám jedinou. Dlouhá, téměř barokní souvětí, která je třeba číst několikrát, než jim člověk plně porozumí. Obávám se, že v dnešní době není trpělivých čtenářů mnoho. Je to škoda tím větší, že fakta a poselství, k nimž se nakonec pročteme, za tu námahu opravdu stojí. ANTONÍN WINTER Václav OTTL: Uvěřitelné divy. Vydal POLYGON, Curych, 1993. Knihu prodává mj. Milan Cimburek, Badenerstr.698, CH-8048 Zürich. ČEŠTÍ AUTOŘI V NĚMČINĚ Je to bezesporu významný vydavatelský počin: Nakladatelství Eichbom ve Frankfurtu n.M. vydalo rozsáhlé dvousvazkové dílo T. G. Masaryka „Russische Geistes- und Religionsgeschichte“. V týdeníku „Rheinischer Merkur“ knihu recenzoval Uwe Wolff, který vyzvedává Masarykovu myšlenku, že ruská duše s její náklonností k teokracii, mysticismu, dekadenci a pesimismu má živelný odpor k demokratickému myšlení. Přesto se však Masaryk, tolik Wolff, dívá optimisticky na tehdy počínající 20. století. Recenzent také připomíná, že kniha vyšla poprvé pod titulem „Rusko a Evropa“ německy v nakl. Diederichs v Jeně. Znovu tedy opět německy vychází po 80 letech, kdy však již neexistuje Československo, jehož byl TGM 19 roků presidentem, ani revoluční Rusko, jehož vývoj Masaryk kriticky provázel. Jistě je zajímavé, že Masarykovu knihu vybrala porota nejvýznamnějších německých kritiků odborné literatury mezi nejlepší desítku knih měsíce února. Je na 4. až 6. místě. Jen pro zajímavost: Mezi kritiky jsou např. Martin Meyer z deníku Neue Zürcher Zeitung, Thomas Medicus z berlínského Der Tagesspiegel, z rozhlasových recenzentů pak např. Monika Behrenbecková z kolínského Deutschlandfunku, Eberhard Sens ze Sender Freies Berlin a Andreas Wang z Norddeutscher Rundfunk v Hamburku. Obsáhlou recenzi v Německu v nakladatelství „edition q“ vyšlých vzpomínek laureáta Nobelovy ceny za literaturu Jaroslava Seiferta „Alle Schönheiten der Welt" (do němčiny přetlumočil Bekhard Thiele) uveřejnil deník Frankfurter Allgemeine Zeitung. Recenzent Urs Heftrich postrádá úvodní slovo nebo poznámky k textu, které by tuto vynikající knihu přiblížily německému čtenáři. Ten pochopitelně nemůže znát všechny podrobnosti českého politického a kulturního života, o kterých se Seifert ve svých vzpomínkách zmiňuje. Současně Heftrich vítá, že Seifertovy vzpomínky vyšly i s těmi pasážemi, které byly v českém vydání před listopadem 1989 cenzurovány. Dvoustránkovými akvarely Juriase Pe- traskevicse je ilustrována kniha Ludvíka Aš- kenázyho „Der Schlittschuhkarpfen“, kterou vydalo nakl. Middelhauve v Kolíně n.R. Recenzent deníku Die Welt Peter Dietmar knihu chválí, klade si však otázku, zda jde skutečně o knihu pro děti. V druhém vydání - jako paperback - vyšla v berlínském nakl. Ullstein kniha Rudolfa Stróbingera „Stalin enthauptet die Rote Armee - Der Fall Tuchatschewskij“. Pro českého čtenáře je kniha zajímavá již proto, že odhaluje cestu Heydrichem padělaných dokumentů o údajné zradě Tuchačevského přes Prahu (pres. Beneše) k Stalinovi do Kremlu. Ströbinger je pak také zastoupen v knize „Texte - Thesen - Visionen - Experten im Gespräch“ (Texty, teze, vize-Experti v diskusi). Vydalo ji nakl. Edition Interfromm ve švýcarském Curychu. Kniha je pozoruhodná tím, že do ní přispěla i řada předních německých vědců a politologů, jako např. bývalá spolková ministryně prof. dr. Ursula Lehrová, ve Švýcarsku žijící filosof prof. dr. Hermann Lübbe, sociologové prof. dr. Elisabeth Noelle-Neumannová a prof. dr. Erwin Scheuch nebo politolog prof. dr. Otto Roe- gele. (-mk-) ■ POLYGON 3/93 31 [pageend33]DOPISY PÁNOVÉ, ROZČILUJETE SE ZBYTEČNÉ Československý exilový tisk se v minulých měsících otřásal ve svých základech. Všichni tam svorně nadávali české pravici, která ve volbách díky Bohu a voličům vyhrála. Prolévají krokodýlí slzy nad rozdělováním již rozděleného Česko-Slovenska. Všechny plačky mají společné to, že tam posledních 40 (případně méně) let nežili a nevědí dobře, co se tam událo za poslední tři roky. Vraťme se trochu do minulosti. Psal se rok 1948 a spadla klec a bylo nutno utíkat před komunistickým běsněním. Kdo měl štěstí a nesplynul nebo nebyl převálcován, přešel kopečky a usadil se v blízké či daleké cizině. Někteří tam brzy začali pucovat staré štíty a sešívat značně potrhané prapory, pod nimiž kdysi pochodovali o prvních májích Prahou, tehdy bezpečnou a klidnou. Pod těmito prapory instalovali své politické kšeftíky, pokračovali ve starém straničkářství a žili z toho, co se omylem stále považovalo za bývalé Československo. Každý si hrál na svém písečku, se vzájemným pošťuchováním se. Avšak nikdo z nich nebyl za tu dobu schopen utvořit jednotnou vrcholnou exilovou organisaci Čechoslováků. Dnes by taková společnost měla jisté oprávnění a sílu zasahovat do politického dění ve staré vlasti. Teď je jim líto, že vše, co si hráli, už není pravda a hlavně to, že je voliči doma poslali k čertu. Proto hrozí, zuří a vztekají se. Pánové, rozčilujete se zbytečně, naříkáte nad mrtvolou starou 53 let. ČSR skončila de facto v roce 1939. Co potom následovalo - Protektorat Böhmen und Mähren, Slovenský štát, ČSSR pod komunistickou diktaturou nakonec okupovaná cizí armádou - to přeci nebyli skuteční pokračovatelé Masarykova státu. Ani územím a teprve ne ideově! V té zbídačené zemi žili dál lidé, pokračovaly generace, otcové předávali synům rady jak přežít, chalupy, pole, lesy přecházely na potomky a nakonec i to bolševik zakázal a krůtě ničil lidi i zem. Vedoucí ideou Masarykovou bylo se- beurčení národů, nejen Čechů a Slováků, ale i Poláků, Jihoslovanů, Rumunů, kteří žili pod habsburskou monarchií. Ostatně soužití Čechů a Slováků ve společném státě nikdy nebyla idyla. Bylo to od začátku nešťastné a nerovné manželství. Češi považovali Slováky - většinou oprávněně - za zaostalé a nevděčné, Slováci nesnášeli českou nadřazenost a pražský centralismus. Ve volbách se Slováci naprosto jasně rozhodli zaplatit za svrchovanost jakoukoliv cenu a není síly, která by jim v tom zabránila. Veškerý pokřik po referendu byly jen špatně maskované snahy levice po zvrácení výsledku voleb. Nešlo jim o zachování společného státu, ale jen o vlastní záchranu. V Kanadě máme zkušenosti s pokusy o záchranu společného státu a vidíme, za jakou cenu. Quebec dostává jednu výhodu za druhou a stále to nestačí. Jenže Kanada je země s dlouholetou demokracií, vybudovaným tržním hospodářstvím, vysokou životní úrovní a pevnou mezinárodní posicí, ta vydrží tahanice o konstituci ještě dalších sto let. Česko-Slovensko, zpustošené čtyřicetiletou totalitou, nikoliv. Všichni vědí, že rozdělení bude něco stát, ale nerozdělení by stálo víc, zejména českou stranu. Rychlé, slušné, civili- sované rozdělení - to je přání všech. Věříme, že všichni rozumní, schopní, pracovití Češi a Moravané vytvoří nový stát na historickém území Zemí koruny české, stát moderní, demokratický, prosperující, který se stane důstojným nástupcem Masarykovy republiky. Dr Vlastimil Neumann, Vancouver B. C. PS: Po napsání dopisu Vaší redakci jsem obdržel, značně opožděně, lednové číslo časopisu ’Západ-today“, kde byl otištěn můj dopis, kteiý jsem tam poslal před čtyřmi měsíci. Je to dopis přibližně stejného znění, avšak neotiskli tam celý druhý odstavec, čímž byl porušen smysl. Někoho se tam asi bojí. ... V. N. DNES MÉ DĚNÍ V ČESKU ZNECHUCUJE Čtu Polygon pravidelně. Abych se přiznal, příliš nadšení ve mně nebudí. Třeba jen to důsledné psaní ’s* tam, kde se už desetiletí píše ’z‘. To chce redakce vybudovat exilovou češtinu? To je ovšem prkotina. Některé příspěvky jsou často k údivu, ale jistěže tam nalézám i texty, které za čtení stojí. Ale... Už jsem Vám psal na podzim. Já už s těmito věcmi nechci mít nic společného. Dnes mne dění v Česku znechucuje stejně, jako jsem za bolševika cítil. Vyhnu se vysvětlování, jen Vás prosím o snahu o pochopení. To není nic osobního a není to u Vás, je to u mne. Opravdu nic ve zlém. Jak svět se mění - i my v něm také. Možná Vás bude zajímat: Obrátil se na mne pan Reiniš. Tož jsem ho promptně, tak, jak se říká, poslal kamsi - vždyť Vy víte kam. Ale, ač mi to samotnému ani nepřipadá možné, vyjádřil jsem se zřejmě nějak nepřesvědčivě, protože on to vzal jako vtip. A já už vůbec nenalezl sílu odepsat mu, že to vůbec nebyl vtip... To je, kromě jiného, i hluboce nechápavej? Přátelsky Vás zdravím a jen dobré přeji. Jaroslav Švestka, Kanada PROČ PROSIT A VNUCOVAT SE? (Otevřený dopis pres. Václavu Havlovi, Polygon 2/93, str.31) Vážený pane Toms, s Vašimi řádky musí určitě většina oněch „zahraničníků“ souhlasit. Proč však ty prosebné věty v závěru dopisu? Ve své chvályhodné snaze pomoci přecházíte do tónu až nedůstojného vlastního JÁ. Jestliže nabízím někomu pomocnou ruku, tož nevím, proč bych to měla dělat s prosíkem - téměř na kolenou? „Chceš? Dobře! Nechceš? Tvoje chyba,“ říkávala babička. Jaképak „neházejte nás (zahraniční) přes palubu!“ Nedokázali snad mnozí z nás, že se vody nebojí? Neplavali snad mnozí z nás stylem, který si často vynucoval potlesk - mnohdy i trofeje? Že se tak dělo v cizích a nikoliv v domácích vodách - na tom neseme právě tak málo viny jako na tom, že o tyto trofeje dnes doma nikdo nestojí. Plavme tedy dál a utěšujme se vědomím, že se - dříve či později - vše opět k dobrému obrátí. Byly doby, kdy mnozí „zahraniční“ prosili nejvyšší hlavu státu za prominutí „zločinu opuštění republiky“. To bylo kdysi. Co se tedy od té doby vlastně změnilo, když je dnes - podle Vás - nutno opět prosit hlavu státu za tak samozřejmé věci, jaké jsou uvedeny ve Vašem otevřeném dopisu Václavu Havlovi? Asi bude opravdu něco shnilého v té naší tzv. demokratické zemi, užívá-li se v ní podobných praktik, jako za komunistů. Věra Taxlerová, Anglie PŘESVĚDČIL JSTE MÉ ... díky za pozvání ke stále spolupráci; nejprve jsem myslel negativně: stárnu, .jsem teď dost nemocný. Ale pak přišlo ukázkové číslo Polygonu a přesvědčil jste mě: je to dobré, ba místy skvělé. (Mrzí mě, že mi ušly první tři části vzpomínek přítele Lamberga: Academia staliniana - bylo by možné dostat otisky?) ... Přeju hodně zdaru a těším se na spolupráci. Petr Hrubý, Perth, Austrálie 32 POLYGON 3/93 [pageend34]für Versicherungs-, Finanz-, Unternehmens- und Rechtsberatung; raaaara Treuhandbüro sowie Handel mit und Vermittl • Čtyř- a viceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. WVAWWAW rimosni Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA ČESKÝCH KHIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1, KARS - Ottawa, Ont. K0A 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D(W)-6520 LIMBURG 9, Tannenstrasse 2 Tel.: 06431/42363, Fax: 0643/47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ustav lékařské kosmetiky Praha Jungmannova 31, 110 00 Praha 1 Telefon 26 00 96, 2600 83 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 D(W)-8500 NÜRNBERG 40 Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR EUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 ÚŘEDNÍ PŘEKLADY Vašich dokladů pro veškeré oficielní účely výhodně a do tří dnů provádí diplomovaný překladatel a soudní tlumočník Ing.Jin KOMÁREK Tösstalstrasse 74 8636 WALD (ZH) Telefon (055) 95 52 73 Club HARMONY • zprostředkování partnera v mezinárodním měřítku • odborné porady právní a pojišťovací • mezinárodní manažérská činnost • ukládání kapitálu v CH a FL • zprostředkování investic • realisace prodeje i koupě nemovitostí a pozemků Generalagentur CH, Dörflistr. 10, 8057 Zürich Tel. 0041-1-312 1819-23, Fax 0041-1-312 1833 QsaausQ HOTEL GARNI [pageend36]