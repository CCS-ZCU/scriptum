PROSTOR NEZÁVISLÁ REVUE ROČNÍK VI. LÉTO 1993 CENA 39 KČ - O velkém nepohřbívání (Eduard Martin) - Krize britské monarchie? (Alena Hromádková) - Konfrontace na téma Literární deník (Richterová, Karfík, Ajvaz, Med, Pavlíček ad.) - O metodě psaní „intenzivního deníku“ (Jana Hefíernanová) - Deník F. Peroutky z let 1947-1948 - Žízeň po celistvosti (Christina Grofová) - Události Jana Hanče (Jiří Cieslar) - Deníkové záznamy z normalizačních časů (Sergej Machonin) - Z deníků Alberta Camuse - Trialog o chaosu, imaginaci a tvořivosti (Abraham, McKenna, Sheldrake) - Ze zápisníku filmového diváka (Rudolf Starý) - Bibliografie literárního deníku 20. století 24 - Appendix Astropsychologica [pageend1]PROSTOR, společenskokulturní revue založena v Praze v červnu 1982. Do listopadu 1989 vycházela samizdatově - celkem 12 čísel. Od roku 1990 vychází oficiálně v Praze čtyřikrát ročně - v polovině března, června, září a prosince. První dvě oficiální čísla (11, 12) vyšla jako reprinty samizdatových vydání. Vydavatel: Aleš Lederer Redakce: Rudolf Starý (šéfredaktor), Milan Hanuš (výkonný redaktor) Řídí redakční kruh: Maita Arnautová, Jana Heffernanová, Pavel Hlavatý, Radek Chlup, Josef Kroutvor, Aleš Lederer, Vlastimil Marek, Eduard Martin, Stanislava Přádná Cena tohoto čísla: Kč 39, předplatné na rok 1993: Kč 100, poštovné zdarma. Veškeré objednávky revue a knižní produkce nakladatelství Prostor zasílejte na adresu: PROSTOR - odbyt, Solní 129, 38301 Prachatice, telefon + fax: (0338) 22380 Pro zájemce ze zahraničí cena: US $ 15, roční předplatné US $ 60 Pro země bývalého socialistického tábora cena: US $ 7 V2, roční předplatné US $ 30 (poštovné zahrnuto v ceně) Předplatné pro zahraničí vyřizuje výhradně: Kubon & Sagner P.O.BOX 34 01 08, D-8000, München V Praze vše z Prostoru k dostání vždy v knihkupectví Fišer, Kaprova 10, Praha 1 (metro A, stanice Staroměstská) a v Akademickém knihkupectví (bývalý Čs. spisovatel), Národní 9, Praha 1 Návštěvní den v redakci: středa 14-17 hodin Uzávěrka tohoto čísla 5. května 1993, číslo vychází 15. června 1993. Příští číslo, PROSTOR 25, vyjde 15. září 1993. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, nakladatelství Aleše Lederera U Prašné brány 3, 116 29 Praha 1 telefon: 2328205, 232 8215, tel. + fax: 232 8415 Obálku navrhl Pavel Hrách Grafická úprava Aleš Lederer Elektronická sazba Profset Michalov Vytiskly Tiskárny Vimperk, státní podnik Rozšiřuje PNS, Bohemia Print, soukromí distributoři a knihkupci ISSN 0862-7045 Toto číslo vychází za přispění Českého literárního fondu [pageend2]nezávislý oasopis ročník VI. číslo 24 LÉTO 1993 PROSTOR Mezi literaturou a životem 5 POZNÁMKY O velkém nepohřbívání 7 Eduard Martin S deníkem odtud až na věčnost 9 Stanislava Přádná Křesťanský duch demokratického kapitalismu 11 Michal Semín Krize britské monarchie? 13 Alena Hromádková Italská cesta kavalírská 15 Vít Vlnas Pel-mel o deníku 16 Margarita Troševa KONFRONTACE Literární deník 21 Sergej Machonin 22 Vladimír Karfík 24 Sylvie Richterová 26 Jaroslav Med 29 Jaroslav Putík 31 Michal Ajvaz 32 František Pavlíček 34 Lenka Procházková 36 Přemysl Blažíček 38 Jaroslava Hájková 40 Literární deník - úryvky z dosud neuveřejněných deníků Sylvie Richterová 42 Jaroslav Putík 46 Lenka Procházková 48 Jaroslava Hájková 52 [pageend3]STATl A ÚVAHY Český deník a Události Jana Hanče 55 Jiří Cieslar Ira Progoff a jeho metoda psaní „intezívního deníku“ 67 Jana Heffernanová Hermès jako novopohanské božstvo (dokončení) 73 Rudolf Starý 12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Žízeň po celistvosti 83 Christina Grofová MYŠLENKOVÉ PROUDY XX. s t o l et í Deník 89 Béatrice Didierová EXCERPTA V osamění 95 Vasilij V. Rozanov DOKUMENTY Deník Ferdinanda Peroutky z let 1947-1948 103 NÁŠ ROZHOVOR Trialog o chaosu, imaginaci a tvořivosti 109 Ralph Abraham, Terence McKenna, Rupert Sheldrake FEJETON Moje Sarajevo 115 Milan Hanuš ANKETA Anketa na téma „deníková literatura“ 117 Helena Třeštíková, Jan Lukeš, Draha Pithartová, Ivan Matoušek, Marcela Špačková, Pavlína Kubíková, Petr Zvoníček, Jana Plecháčková, Vít Janeček KULTURA výročí Albert Camus 123 [pageend4]poezie Básně Věry Provazníkové 130 divadlo Z deníku Daniely F. 133 Daniela Fischerova film Bloudění v časoprostoru snu 136 Stanislava Přádná Ze zápisníku filmového diváka 139 Rudolf Starý literatura Život v zastoupení 145 Jiří Cieslar Doporučená četba psychoanalytiků 150 Pavel Hlavatý výtvarné uměni Fotografické album jako cestovní deník 152 Josef Kroutvor O kubismu, futurismu a klasickém umění 154 aneb Problém Bohumila Kubisty Nikolaj Savický ml. hudba Hudba jako život 157 (rozhovor s Amy Lynn Barberovou) povídka Deníkové záznamy z normalizačních časů 161 Sergej Machonin DOPISY, NÁZORY, POLEMIKY Václav Smrkovský, Ivan Gavran a Radek Chlup 177 SLOVNÍK Literární deník ve 20. století 183 (Výběrová bibliografie) APPENDIX ASTROPSYCHOLOGICA Z astrologického zápisníku 187 Rudolf Starý [pageend5]Musica Antiqua Praha Pavel Klikar * Italská hudba raného baroka na CD Supraphon * * * Barokní hudba z archivu zámku Kroměříž na LP a CD Supraphon k * ★ Stylová interpretace a objevnost hudby raného a středního baroka ve skvělém provedení. k k k Tituly si můžete objednat na adrese: Zásilková služba Supraphon Palackého 1, 112 99 Praha 1 [pageend6]„Jak snadno člověk zapomíná, k čemu už kdysi dospěl: pocit nejasnosti, desorientace, nevyznání se ve věcech, lidech a myšlenkách působí pocit únavy... U mne uvědomění má spíše hygienický účinek.“ Tato slova si zapsal do svého deníku Ferdinand Peroutka v dramatických měsících roku 1947 (viz rubrika Excerpta). A podobná myšlenka stála i u zrodu tohoto čísla revue. Na knihkupeckých pultech dnes můžeme nalézt řadu vydaných literárních deníků různé provenience, úrovně i zaměření. Deník nás zajímá jako literární žánr, ale ještě i jinak. V duchu Peroutkova citátu na nás deníková literatura působí také jako výzva. Vstoupit na její území - ať už jako čtenář či rovnou jako pisatel - totiž znamená svést nejprve zápas s vlastním zapomínáním, konfrontovat se s okolním světem i s vlastními slabostmi a tímto způsobem probouzet své vědomí. Literární deník je tedy vzrušující území kdesi mezi literaturou a životem. Každý takový literární pokus je dokladem toho, že osobní cítění, vnímání a přemýšlení není samozřejmostí, že individualitu je nutné na stránkách deníku doslova vyvzdorovat: vůči převládajícímu duchu doby, vůči nárokům a tlakům společnosti i vůči sobě. Z druhé strany není nic snažšího než podlehnout svůdné volnosti psaní a zneužít deník k sebeshlíživé exhibici svých pocitů a zaručeně originálních myšlenek. U zrodu nového čísla o deníkové literatuře stál ovšem i pozoruhodný fakt: Literární deník má totiž v novodobé české literatuře svébytné, a možno říci dokonce mimořádné postavení. Některé vrcholné hodnoty a zde myslíme především na Šlépěje Jakuba Demla, ale i na deníky Čepový, Ortenovy, Kolářovy a nejnověji Hančovy či Zábranovy - vznikly právě zde, v místě dotyku literatury se životem. Snad je to tím, že deník se těmto autorům stává jakýmsi prostorem vlastního sebevýrazu a intimní výpovědi. Důvodů, proč má literární deník v české kultuře tak důležité místo, je ovšem mnohem víc. I z toho důvodu jsme v rámci pravidelné rubriky Konfrontace požádá li o názor naše přední literární znalce a autory Sergeje Machonina, Vladimíra Karfíka, Sylvii Richterovou, Jaroslava Méda, Jaroslava Putíka, Michala Ajvaze, Františka Pavlíčka ad. Celé číslo je tedy laděno především literárně, nikoli však literátsky: vychází vstříc čtenářské oblibě a přitažlivosti nových a dosud nepublikovaných deníků - vedle zmiňovaných záznamů F. Peroutky zejména upozorňujeme na obsáhlý úryvek z deníku Sergeje Machonina, zařazený místo obvyklé povídky, a na výňatky z třetího svazku Sešitů Alberta Camuse, které jsme vybrali u příležitosti spisovatelova výročí. Rovněž Stati a úvahy se točí kolem specifických vlastností a povahy literárního deníku - jak v poloze reflexívní (Béatrice Didierová o deníku jako literárním žánru), tak interpretační (Jiří Cieslar o českém deníku, konkrétně 5 Mezi literaturou a životem [pageend7]o Událostech Jana Hanče a denících Jana Zábrany). Dokonce i pravidelné recenze a rozbory jsme tentokrát koncipovali „deníkově“ jako osobní poznámky a záznamy na okraj zhlédnutých filmů nebo navštívených divadelních představení (tentokrát přispěli Daniela F. a Rudolf Starý). Úvodní citát F. Peroutky jsme vybrali také kvůli zmínce o tom, že psaní deníku souvisí s postupným uvědomováním toho, co by jinak zůstalo ve stínu, na odvrácené straně života, v nevědomé úrovni prožívání. Sotva mohl český intelektuál tušit, že se právě tato myšlenka stane základem jedné z psychoterapeutických metod směřujících k důkladnějšímu sebepoznání a k dosažení vnitřní proměny. Autorem metody psaní „intenzivního deníku“ je americký psycholog Ira Progoff a čtenáře s ním blíže seznamuje Jana Hefiernanová. Literární deník je na první pohled téma pouze okrajové a nestálo by vůbec za řeč. Kdyby se ovšem do deníkového „meziprostoru“ nevešel celý lidský život. I s hledáním vlastní duše. duben 1993 redakce s l o v o Čt e n á ř ů m Neustálé nářky na komplikace s vydáváním knih a časopisů a problémy s distribucí jsou již stereotypní a situaci neřeší. Podobně jako řada jiných intelektuálně zaměřených časopisů se i revue Prostor potýká s finančními problémy a od čísla k číslu řeší otázku další existence. Alespoň k jednomu užitečnému poznání jsme však dospěli: že totiž bez výrazné finanční podpory ze strany různých nadací či fondů se takovéto časopisy nadále neobejdou. Proto touto cestou chceme poděkovat za pomoc, která přišla od Českého literárního fondu. Díky jeho přispění vzniklo již 24. číslo revue Prostor, a tak Vám znovu můžeme předložit výsledky své práce. Takže jménem celého redakčního kolektivu a vydavatele za tuto podporu ještě jednou velice děkujeme. V Praze, v květnu 1993 redakce [pageend8]POZNÁMKY O velkém nepohřbívání Zapomínání jc - řečeno barokně - Veliký hrobník. O to strašnější, že je nenápadný. Jeho práce je ustavičná a zlověstně velkolepá. Kolik jsme každý museli mít v životě chvil radosti a štěstí a kolik chvil smutku a marnosti - přitom jsme na jejich naprostou většinu zapomněli. Minulost této vteřiny se rozkládá do nedohledna - co si z onoho nedohledna pamatujeme? Jaká báječná spousta zážitků musela provázet naše dětství - a co si z něho pamatujeme? Pár náhle - a často - nevysvětlitelně vpečetčných okamžiků pár slov pár zážitků - a ještě většinou šije nepamatujeme přímo, máme je uchovány pomocí dospělých svědků, kteří o nich udržely paměť. Jeden zážitek po druhem z minulosti vzlíná a mizí — každému nakonec zůstává v pustině zapomenutí jen pár oáz, plných obrazů a vůní. V dětství si člověk nemůže ještě rozdat zápas s Velikým hrobníkem, se zapomínáním. Neumí psát... Zprávy, které si dítě odnáší z prvních let, jsou nevyzpytatelné a náhodné - a jak nad nimi, když vyroste, žasne. Jak to, že si pamatuje tuto drobnost - a z tak důležité události si nepamatuje nic... Pár snímků... to nás tehdy někdo vyfotografoval - kdo to jen byl, kdo stiskl spoušť - a kde to bylo... Dávný fotograf jc v neznámu, spočívá v neznámém hrobě. A přece tu po něm zbylo pár obrysů, čar, tváří vyrvaných zapomenutí. Jak člověk stárne, přidává se k optické paměti paměť písmen. Psal jsem si, jako tolik dětí, nějaký čas v dětství deník. Když jsem ho nyní četl po letech, byl jsem ohromený, jak obrovská část mé minulosti je pochována - a jaká to byla minulost! Každý den, vypráví deník, byl plný fantastických dobrodružství, klukovských výprav, hledání pokladů... nepamatoval jsem si však už ani jedno jediné - jen jsem se tápavě rozpomínal - ano, tam, co je teď těch pět mrakodrapů, byla nějaká prastará zahrada a v ní — Indiáni My. Jména mých starých kamarádů musí chvíli znít - k některým se už ani nepřidávají tváře... Veliký hřbitov se tiše uzavřel. Zapomínání jc Veliký cenzor, vystřihuje ze života týdny, měsíce, léta - a činí tak trpělivě, nenechá se ve své ustavičné práci zpomalit. Po léta jsem sbíral po antikvariátech deníky, paměti, korespondenci... Vábil mne ten čas, vycloumaný Velikému hrobníkovi. Stačí nepatrná zmínka v dávném deníku, zápisku, dopise a celá minulá doba se rozsvítí, jako by se ve tmě času otočilo vypínačem. I ve vyprávěných vzpomínkách takové věty nalezneme. Jeden český šlechtic mi vyprávěl o svém věznění: „Tam, když nás převezli, to bylo nejhorší, tam jsem byl v samovazbě. Ve dne v noci jsem slyšel do cely řev mučených.“ V takové větě jsou uzavřena padesátá léta - jako je uzavřen do jantarové slzy zalitý brouček. Věta zaslechnutá v rozhovoru je však náhodná - a často 7 [pageend9]se rozplyne, zapomene ji naslouchající i vyprávějící — psané slovo se otiskne do paměti jako stopa na prázdné pláni. Stačí jedna stopa, která se objeví pláň není prázdná. Objevilo se na ní cosi - i když zdánlivě nepatrné - na co Veliký hrobník nikdy nezíská právo, něco se nikdy nedokáže zasout... Kdo si nějaký čas vedl deník, zná ten podivuhodný pocit - stačí otevřít několik let starý zápis a začíst se - jakmile se pohřbené minulosti dotkne slovo, jako by o ni zavadil kouzelný proutek: vybledlé vydechne barvu, šmouhy procitnou do přesných obrysů, zpopelněné vztahy vzplanou nastává vzkříšení. Mrtví se vracejí jak při úžasné seanci, vracejí se s otřesnou samozřejmostí: s jak krutou samozřejmostí, které jsme si nevážili... „A pak jsme šli všichni domů...“ Veliký hrobník zapracoval: v této větě je skryto muzeum. Člověk, který si psal zápis, už zbyl jediný ze „všech“, i slovo „domů“ se pojí s něčím, co zaniklo. Jen v zápise všichni trvají, všichni i domov. Jakmile se minulosti dotkne slovo, není to už minulost - je to vyprávění o tom, proč jsme takoví, jací jsme. Po vyhnání z ráje zbyla člověku pro pobyt na zemi jediná nesmrtelnost: nesmrtelnost slova. Tu poslední mu andělé ponechali, aby nebyl po opuštění ráje tak docela vydán pozemské pomíjivosti. Ve věku telefonů zaniká korespondence. Ve věku malicherností není čas na meditace. Psát dopisy na zámku jako drobné klenoty bylo něco jiného, než když se nyní najde chvilka na načrtnutí vzkazu. Životní rytmus odvrhl korespondenci, deníky, zápisky veliké zbraně proti Velikému hrobníkovi. Po čtyřicet let byla slova ostatně zrádná: mohla udat toho, kdo je zapsal - dopisy i deníky se mohly stát součástí obžalo- vávacího spisu. K jinému rytmu doby se připojuje i zkušenost dvou generací, které raději šeptaly, než aby psaly - proč riskovat. Po roce 1989 se vynořilo pár pozoruhodných memoárových prací nejen emigračních - bohužel jen pár... Spíš můžeme sledovat, jak se žilo Čechům v exilu, než jak se žilo Čechům v Čechách. Kdo si dnes píše deník? Kdo na to má čas? Veliký hrobník-zapomínání vítězí stále více, pomalu zahazuje svou záludnou lopatou další pokolení. Kolik oáz se asi vynoří pro ty, kdo jednou vejdou do naší doby, až se stane minulostí... Veliký hrobník se blíží, sype suché mrtvé vteřiny na tolik dní... Co zbyde? Deníkový zápis, který dnes někdo možná zapíše do sešitu. Dopis, zapadlý v babiččině krabici se šitím, dopis, ve kterém dědeček psal ze zákopů první světové války: „... Eman domovníkovic, ten veselý kluk, co byl u našeho pluku, je už dva měsíce mrtvý - ale neříkej to domovní kovům, od nás se to nemusí dozvědět - jeho matka mu sem pořád píše dopisy...“ Deník je zpráva, kterou píše naše mrtvé já našemu živému já. Je to moudrá zpráva. Nejenže ozáří život těm, kdo onu dobu nepoznali, ve světle jediné věty se ozáří víc - Ve světle jediné dávné věty svitne vlastní život. Deník je dopis, který si píšeme sami do budoucnosti. Velikému hrobníkovi se nedá uniknout. Ale dá se mu něco vyrvat. Pár svítících vteřin - Zpráva o tom, že jsme tu byli a jaké to bylo - být. Je to víc než soukromý zápis, je to svědectví o dějinách. A dějiny? Dějiny jsou zpráva o tom, co bude. Eduard Martin 8 [pageend10]S deníkem odtud až na věčnost Zamyslím-li se nad fenoménem deníku, vtírá se mi hned na začátku jedna otázka: zda jeho pisatel uvažuje o možném (míněno posmrtném) zveřejnění. Či skromněji: zda si připouští, že jeho osobní, ne-li přímo intimní diář se někdy dostane do cizích rukou. Je pochopitelné, že když si někdo zrovna píše deník, tato otázka ho bezprostředně nezajímá. Deník však jako každý text s puncem autentického autorství volá po čtenáři a jeho reakci. Ačkoli to nerad přizná, usiluje o své trvání v čase. Existence deníku je ostatně podmíněna tím, že je čten. Ať svým autorem nebo později někým jiným. V tom shledávám jistý paradox deníku jako takového, že žije dvěma po sobě následujícími životy. V tom prvním je spjat výhradně s osobou, která jej píše a také jako jediná i čte. Proto je i deník psán, neboť to, co mu autor svěřuje, nemůže nebo nechce sdělit nikomu jinému. Deník jako vždy příznivě nakloněné druhé já, ochotné kdykoli trpělivě vyslechnout nekonečný monolog toho prvního já. Deník jako doličný předmět s duchovním obsahem odolávající prchavé pomíjivosti našeho bytí v čase. V druhé fázi své existence už deník není závislý na svém autorovi, ale na cizím, většinou nezasvěceném čtenáři. Ovšem žádný další čtenář kromě autora samotného už sdělení deníku nepochopí přesně v tom původním smyslu, v jakém byl zamýšlen. Deník vydává už jednou provždy neměnné, autonomní svědectví, aniž je může autor jakkoli potvrdit či vyvrátit. Ať chceme nebo ne, při vší věrnosti k faktům a životopisné přesnosti stává se deník, oddělený od osoby autora, takříkajíc čtením „o něčem jiném“. Podle mého mínění, podloženého nejen mojí osobní zkušeností s deníkem, zaobírá se nepřiznané téměř každý pisatel deníku v koutku duše eventualitou, provázenou zpola strachem, zpola nadějí, že jeho soukromé zápisky budou jednou přečteny. Patří to ostatně k deníkovému pocitu, ono lehce dráždivě vnitřní chvění, podmiňované někdy až drásavou pravdomluvností, kterou si z různých důvodů nemůžeme dovolit v osobním hovoru nebo na veřejnosti. V této soukromé hře na ostří nože pisatel zápasí s pravdou (ovšemže tou jeho), která se dere ven na světlo, ale musí být zadržena na stránkách deníku. Mezi řádky se vkradl jakýsi „virus diabolicus“, který se však může beztrestně uplatnit právě jen zde. Tehdy deník svůj deníkový charakter tak trochu popírá, neboť je krajně nespokojený s pokorou deníkové mlčenlivosti a má nutkavé pokušení promluvit nahlas, venku. Tento deníkový paradox spoléhá na starou osvědčenou moudrost, že i to nejutajenější tajemství stejně nakonec vyjde najevo. Deník se proto zmítá v ambivalenci: chce být současně utajen i odtajněn. A tak se mysl osamoceného pisatele deníku chtíc nechtíc k této popírané vidině upíná. Psaní pro domo sua a zároveň pro futuro - tak bychom mohli vyjádřit vlastní smysl deníků, proč jsou psány a později i vydávány. * * * Co může autor očekávat v představě, že si jeho soukromé prožitky, dojmy a popisy událostí kdosi neznámý přečte? Může se sice skrytě kochat tím, jak deník udeří a vzruší čtenáře svou otevřenou výpovědí. Čím si také jinak vysvětlit širokou čtenářskou oblibu vydávaných deníků? Mnohdy v nich ani nezáleží na vkusu či literární úrovni. Životodárným pramenem obou deníkových životů je obyčejná lidská zvědavost, prahnoucí vhlédnout do cizích osudů. Dokonce i sám autor při zpětném pročítání svých záznamů zvědavě 9 [pageend11]nahlíží do sebe s touhou po sebepozná- ní. Jako by si zapisováním svého života v deníku tvořil zrcadlo, které mu umožňuje sebe pozorovat. Zastavme se ještě u procesu vznikání deníku: autor zaznamenává svůj souběžně žitý a unikající život, dny a roky plynou, avšak není v lidských silách vyrovnat s nimi tempo psaní. Běh vnějšího, kalendářového času je jiný než vnitřní čas deníku, ale ani ten není shodný s tokem jednoho individuálního života. Jak jinak však sevřít formu deníku než v obvyklé chronologii času? Vždyť čas je vlastně prvotním stimulem, proč je deník psán: zachytit proud života v uplývajícím čase, vzepřít se nedokonalosti paměti, která pod nátlakem času nejen vzdoruje, ale i selhává. Proměně v čase podléhá ovšem i deníkový záznam. Občas se i sám autor podivuje, čte-li si jej z časového odstupu: takto že se to událo? Takový jsem byl? Deník jako doklad však vyžaduje respekt: tak bylo psáno. Littera scripta manct. * * * Člověk podvědomě touží zanechat po sobě nějaké stopy. Je to v jeho lidské přirozenosti, která se brání úzkosti z nicoty. Někteří autoři své deníky před smrtí zničili jako nežádoucí důkazy, které nesmějí být prozrazeny. Jiní je zas předali někomu druhému, aby převzal zodpovědnost za jejich případnou další existenci (viz Kafka Brodoví). Když však neměl sám autor odvahu k likvidaci deníku, těžko ji lze očekávat u někoho jiného. Deník v tomto předělovém momentu jako by si prosadil vlastní právo na trvání bez ohledu na pisatelovu váhavost. V gestu předání deníku do druhých rukou autor vlastně s ostychem přiznává svou „poslední vůli“: aby jej deník přežil. Troufám si domýšlet, že téměř každý, kdo si píše deník, koketuje s pošetilou myšlenkou (byť třeba v scbcironii zneváženou), že jeho osobnost bude jednou díky deníkovému svědectví duchovně vzkříšena, snad i zvýznamněna a doceněna! Dál už ho nemusí zajímat, jak to dopadne, neboť ani zklamání, ani naplnění této představy mu stejně není dáno zažít. Nemusí se obávat, zda jeho deník si po uveřejnění uchová nebo ztratí jeho - autorskou - identitu. Co by v něm vzbudil pohled na někdejší deník, nyní knihu například v desetitisícovém nákladu, cenzurovanou pozůstalými, redakčně upravenou, ležící na pultech knihkupectví? Řekla bych, že dojem by byl všelijaký, ale rozhodně ne radostný a uspokojující. I při nejšetrnějším zacházení je deník vydán veřejnosti napospas za cenu ztráty toho nejcennějšího, co si jeho autor za života úzkostlivě chránil: svého privatissima. Na pravost autenticity vydávaných deníků, které už dostaly označení speciálního literárního žánru, se dívám s určitou rezervou. Jejich původní deníková podstata je totiž vydavatelskou profanací značně otřesena, někdy i zpochybněna. Zejména tam, kde očividně převládají právě ony literární ambice, které sílu osobní výpovědi mohou i dosti oslabit. Je tedy psaní deníku, kromě psychoterapeutických a sebepoznávacích pohnutek, i kompenzací nenaplněné literární ctižádosti? A ještě jinak: nespočívá utajeně tento záměr v záhlaví každého deníku vůbec? Obávám se totiž, že ani hodně narcistně vyvinutý jedinec si jako čtenář svých psaných výtvorů sám nevystačí. Na otázku, zda pravda, byť subjektivně zabarvená, kterou deník o svém autorovi vydává, je vskutku adresována pouze dostředivě, však nelze odpovědět jednoznačně. * * * Když opominu čtenářský nárok na literární úroveň zážitku, myslím, že číst jakýkoli deník je vlastně zajímavé a při- 10 [pageend12]naší vnímavému čtenáři cenné poznání o skrytém lidském nitru. Z nepřeberného množství publikovaných deníků mě nejvíc zajímají deníky psané z nejvnitřnějšího popudu, z nichž tryská spontánní a upřímná potřeba po sebevyjádření (dva příklady za všechny: deníky Franze Kafky a Jana Zábrany). Tehdy čtenář, vnořený do jiného života s takřka voyerským pocitem vetřelce, cítí autentický „pach“ autorovy oživlé osoby. Umocněný zážitek pak vzbuzuje četba originální rukopisné podoby deníku. Hmatatelný manuskript vypovídá svým písmem i o pocitových stavech píšícího, při listování popsanými stránkami se dotýkáme neviditelných otisků dávno mrtvé ruky, čas se pode- psal na zažloutlých listech papíru i na vybledlém inkoustu. Jedině z originálu deníku je možno se seznámit s jedinečností popisovaného a již uzavřeného života. Ve srovnání s ním si jeho vytištěné a zmnožené „kopie“ právo na autorský copyright jen svévolně přivlastnily. Tady někde, na předělu dvou deníkových životů, jc uloženo mystérium jejich existence: v tom prvním vystupuje deník jako diskrétní, mlčenlivý zpovědník v zákulisí; ve druhém se objevuje na otevřené scéně. Při čtení v něm slyšíme dávné volání člověka ze samoty. Zdůvěrňujcmc se s ním a začínáme deník číst jakoby jeho očima. Tajné přání autora se naplnilo... Stanislava Přádná Křesťanský duch demokratického kapitalismu „Žádný z politickoekonomických systémů, kterc utvářely podobu našich dějin, nevyšel tak převratným způsobem vstříc každodenním lidským tužbám jako demokratický kapitalismus. Prodloužil průměrný lidský věk, přiblížil na dosah ruky odstranění chudoby a hladomorů, rozšířil možnosti samostatného rozhodování ve všech oblastech lidského života. Připomeňme si společnost v dobč římského impéria a v době karolínské. Zamysleme se nad katolickými a protestantskými mocnostmi sedmnáctého století, založenými na kolonialismu a merkantilismu. Podrobme zkoumání četné formy současného socialismu. Všechny tyto politickoekonomické systémy měly své obdivovatele z řad teologů. Přitom žádný teolog, křesťanský ani židovský, dosud nezhodnotil teologický význam demokratického kapitalismu,“ píše americký teolog a bývalý diplomat slovenského původu Michael Novak v úvodní kapitole své knihy Duch demokratického kapitalismu. Na více než čtyřech stech stránkách pak sám tuto mezeru zaplňuje. Novak opouští vizi unitární společnosti převažující v katolické tradici a tvrdí, že ve skutečnosti je prostor svobody trojsložkový. Universální autority tradiční společnosti, unifikující mo- rálně-kulturní, politický a ekonomický řád (to jsou ony tři složky), ustupují pluralitě trhu a volného obchodu, pluralitě zastupitelské demokracie, respektující právo člověka na život, svobodu a hledání osobního štěstí, a pluralitě kulturních institucí, jejichž činnost jc motivována ideály svobody. Svoboda v plném slova smyslu je bez dynamiky a vzájemné podmíněnosti těchto tří systémů nemyslitelná. Napětí mezi ctností a hříchem se v pluralitní společnosti, jak jí to mnozí její protivníci předhazují, nevytrácí. Demokratický kapitalismus si jc dobře „vědom“, že žádná reálná společenská struktura není schopna očistit sféru lidské svobody od hříchu. Deformace svobody autoritativním instalováním universálního morálně-kulturního řádu je ve svých důsledcích nebezpečnější než realistická „tolerance“ menšího zla 11 [pageend13]v prostředí svobodné volby. Zlo jako takové se lidským úsilím vymýtit nedá. Kdo se o to pokusí, zákonitě selže. Důsledky pak bývají nepředstavitelné. Taková tvrzení se mnohým křesťanům mohou zdát neúnosná. Zkušenost s realizací pozemských vizí (bez ohledu na jejich původní zdroj) však dávají za pravdu Novákovi. Druhá část knihy je věnována „soumraku socialismu“. Elementy socialistické doktríny v praxi selhaly. To platí nejen pro sféru ekonomickou (ztráta efektivity a racionality alokace zdrojů, nedůstojné pracovní podmínky, nízká produktivita práce), ale i politickou (diskriminace politických konkurentů, zrušení svobodných voleb) a morálně- -kulturní (všeobecná korupce, institu- cionalizovaná podpora závisti a třídní nenávisti, porušování lidských a občanských práv, perzekuce církví). Novak odmítá socialismus nejen z toho důvodu, že není schopen fungování, ale především pro jeho neoprávněnou morální nadřazenost. O svých odpůrcích socialisté tvrdí, že jsou chamtiví, sobečtí a nevidí potřeby chudých a jinak potřebných. Takový mo- ralismus však ještě nikdy nikomu nepomohl a praxe tradičních i moderních podob socialismu poskytla dostatek důkazů pro tvrzení, že socialismus chudobu konzervuje (či spíše rozmnožuje). Novak však nezůstává ti pouhého ideologického konstatování. Dokládá ho mnohými fakty z moderní americké společnosti na příkladu rcdistribuce vytvořeného bohatství či ekonomického postavení černochů. Třetí část Novákovy knihy je v našem prostředí hotovou rozbuškou. Je věnována teologické obhajobě kapitalismu, ospravedlnění jeho etiky zejména v očích katolických křesťanů. Celá tato kniha je vlastně výmluvným připomenutím faktu, že rozvažování o ekonomii bylo původně doménou morálních teologů. Michael Novak je jedním z prvních, kdo provedl seriózní systematickou a ucelenou teologickou reflexi základních principů ekonomiky. Podle jeho názorů existuje jen málo oblastí, ve kterých moderní teologie tolik zaostává. Ne že by se teologové, či dokonce kněží měli přednostně zabývat studiem a výkladem ekonomických teorií, zůstává však bohužel pravdou, že nedostatečná pozornost ekonomickým skutečnostem (v některých ohledech hraničící až s pohrdáním) přispěla k tomu, že církev, tato odvěká „ochrán- kynč chudých“, má svůj výrazný podíl (zvláště v tzv. třetím světě) na celkové bídě a materiálním strádání. Pozitivně laděné traktáty o socialismu teprve až dílem Michaela Novaka získávají precizní, o nesčetná fakta se opírající, in- telektuálně-morální protiváhu. Teologický přístup k ekonomice vyžaduje v prvé řadč ochotu osvojit si jisté základní ekonomické znalosti. Duch demokratického kapitalismu nemůže suplovat učebnici ekonomie, spíše se soustředí na morálně-etický výklad jednotlivých politickoekonomických systémů od komunistického socialismu přes latinskoamcrickou teologii osvobození až k demokratickému kapitalismu. Samotné teologii osvobození věnuje Novak hned celou kapitolu (je to jeho oblíbené téma viz kniha Will It /Skutečně osvobodí?/ z roku 1986). V této souvislosti rozbíjí široce přijímanou koncepci tzv. třetího světa. Jeho chudoba a zaostalost není výsledkem diktátu bohatých států Severu a jejich vykořisťovatelských aktů, ale zcela prostě a jednoduše důsledkem neefektivního a zotročujícího politickoekonomického systému této části světa. Jevy známé např. z některých jihoamerických států, nejednou prezentované jako projevy jakéhosi divokého kapitalismu, mají ve skutečnosti k modernímu kapitalismu velice daleko. Ekonomický systém těchto národů se mnohem více podobá předkapitalistickému merkan12 [pageend14]tilismu či byrokratickému socialismu moderní éry. V poslední kapitole pak máme možnost promýšlet samotnou „teologickou doktrínu“ demokratického kapitalismu. Některé teologické pravdy (Trojice, vtělení, prvotní hřích...)jsou tu promýšleny skutečně v neobvyklé perspektivě. Kniha Michaela Novaka je bezpochyby nepřehlédnutelnou výzvou pro církev v atmosféře moderního často již značně sekularizovaného - světa. O tom, že Novákovo dílo padlo na úrodnou půdu, svědčí v neposlední řadě poslední sociální encyklika Jana Pavla 11. Centesimus annus z roku 1991. Papežova ostrá kritika socialismu a tzv. zaopatřovacího státu (welfare state), „který přímo zasahuje a olupuje společnost o její odpovědnost, způsobuje ztrátu lidské energie a přebujelost státních aparátů, které ovládá více byrokratická logika než snaha sloužit občanům“, (CA, kap. 48) a neobvykle pozitivní hodnocení „svobodného hospodářství“ svědčí o znovupozvednutí akcentů, jejichž „objevitelem“ není ani Michael Novak, ani nikdo jiný ze současných, podobně uvažujících teologů. Významné argumenty ve prospěch toho, co ekonomičtí teoretikové a historikové nazvou klasickým liberalismem, nalezneme již u sv. Tomáše Akvinské- ho, Luise dc Moliny, Francisca dc Vi- torii (oba jsou příslušníci tzv. salaman- cké školy pozdních scholastiků), v 19. století pak u tří nepřehlédnutelných „katolických liberálů“ Angličana lorda Actona a Francouzů Frédérica Bas- tiata a Alcxise de Tocquevilla. Michal Semin Krize britské monarchie? Již po deset let je informovaným lidem z okruhu Buckinghamského paláce zřejmé, že spojení prince Charlese a jeho velice mladé, zprvu poddajné a milující ženy, bylo a je velice nešťastné. V polovině prosince minulého roku oznámil oficiální mluvčí vzájemnou odluku královského následnického páru. Tím se uvolnila lavina výkladů a spekulací o další existenci monarchie a povaze jejího ústavního uspořádání. Levicoví intelektuálové shromáždění kolem tzv. Charty 88 hned přišli s žádostí o zrušení obého, tj. začali požadoval zřízení republiky a přeměnu nepsané ústavy ve psanou. Z u nás známých jmen jde hlavně o Antonii Fraserovou a dramatika Harolda Pintcra, kteří jsou přáteli Václava Havla. Jak známo, pochází princezna Diana z rozvedené rodiny - její matka odešla od čtyř dětí, když Dianě bylo pouhých osm let a jejímu mladšímu bratrovi tři roky. Dvě podstatně starší sestry, otec, nevlastní matka a malý bratr vytvářeli prostředí, kde si každý musel umět citově poradit sám se se- bou. Tak Diana - řečeno slovy teologické reflexe - nebyla nikterak připravována pro tradičně pojaté postavení manželky muže vyšších vrstev. Netušila, že v jejím životě nepůjde „o samostatné dílo ženy v kultuře, ale o její roli ve spolupůsobení s mužem, o její roli uvnitř jeho díla...“ (viz Gertruda von le Fort, Věčná žena, Vyšehrad 1990, s. 30). Princ Charles byl na svoji budoucí funkci symbolické hlavy státu systematicky připravován od dětství. Vždy měl na očích lidskou a pracovní zátěž obou rodičů a byl si včdom toho, že jeho život bude záležitostí především disciplinovaného plnění předem určených povinností. Začátek odděleného života následníka trůnu a jeho manželky (jež má u sebe oba syny) proto vyvolal obavu z následného rozvodu a jeho ústavních důsledků pro monarchii. Ostatně princezna Diana už pochopila, že králov- 13 [pageend15]nou nebude, přičemž její chování často zavdalo příčinu k dohadům, že v jejím případč nejde ani tak o vztah k manželovi jako o problémy vyplývající z neschopnosti obstát před navýsost bezúhonnou a důstojnou tchýní. Diana byla a jc dítětem diskotékové kultury sedmdesátých let. V sedmnácti nedokončila střední školu a téměř do dvaceti žila ve skupině stejně starých kamarádek, kdy se snažila uplatnit jako opatrovnice malých dětí v dobrých rodinách. Nečekaná přízeň osudu z ní rázem učinila ústřední postavu královské rodiny i veřejného života. Naneštěstí svoji novou dvojí roli zvládala těžko, s velkým citovým vypětím. Deset let dělali nejdiskrétnější činovníci královského dvora vše, aby před veřejností utajili princezninu labilitu, nedostačivost její hodnotové orientace a aby důmyslnou podporou řady jejích dobrých vlastností, tolerancí jejích stavů a nálad napomohli klidné výchově obou malých princů. V této souvislosti je třeba se zamyslet nad zvláštnostmi uspořádání sociálního života ve Velké Británii. Jde o jednu z posledních evropských zemí, kde stále tzv. historicky privilegovaná třída více či méně ovlivňuje společenské normy a celkovou atmosféru, i když se prakticky politického života neúčastní. Adam Nicolson, starý odchovanec proslulého Etonu, vysvětluje některé mechanismy obrany nejvyššího společenského statutu - a privilegií, povinností s tím spjatých - v týdeníku Spectator (13. března 1993, s. 9-10). Na prvním místč uvádí zásadu vzájemné loajality a jednoty, jež vyplývá ze společně sdílených hodnot. Ty jsou chráněny nenápadnými, ale důslednými a často tvrdými praktikami posuzování, odmítání či naopak přijímání kvalitních lidí do užšího okruhu vyvolených. A. Nicolson srovnává chování britské nej vyšší vrstvy s chováním krokodýla: namísto vystavování se na odiv existuje skrytě, nenápadně, aby spočívala pod příkrovem konvencí a obecně uznávaných pravidel podobně jako krokodýl pod vodou, který zároveň živě a ostře sleduje okolní svět. Příslušníci nejvyšší třídy ovládají množství subtilních signálů, jimiž testují druhé lidi, aby rychle určili, kdo jc kdo, s kým se lze případně stýkat či komu se vyhnout. Náznaky, jemnost ve formulacích a diskrétnost soudů pomáhají vytvářet ducha přináležitosti podobně jako nenápadnost v životním stylu a úzkostná péče o soukromí. S ohledem na to je zřejmé, že princezna Diana těžce zasáhla královskou rodinu v posledním nejcitlivčjším bodč: porušila nepsaný zákon o zachovávání mlčení o vlastním soukromí a vydala sebe a celou dosavadní tradici života královského rodu všanc nejpokleslejšímu bulvárnímu tisku. Vypuklo nepopsatelné zděšení, protože s přiznáním manželského nesouladu mezi Dianou a Charlesem vyvstala otázka, zda mohou působit jako příklad pro statisíce prostých rodin britských poddaných, což se zatím u každého královského páru více či méně dařilo. Britská monarchie tím, že nemá psanou ústavu, je velice zranitelná a zvyky, konvence zde hrají zcela mimořádnou roli pro udržení vnitřní soudržnosti národa, podobně jako osobní citová identifikace s královskou rodinou. Ke všemu král je nejen představitelem státu a církve, ale formálně řídí i činnost justičních a parlamentních orgánů, a navrch je velitelem všech vojenských sil. Jc samozřejmostí, že královna se má účastnit všech ústavou daných povinností krále jemu po boku a že rétorika práv, resp. osobních citů a prožívání je až druhotná. Princezna Diana nepochopila svoji roli jako soubor určených povinností - stala se nejpopulárnější „cover girl“ 14 [pageend16]a zároveň nejslabším článkem řetězu dosavadních tradic monarchie. Kromě čistě subjektivních stránek krize jejího manželství se do popředí odborných diskusí dostala její evidentní snaha diskvalifikovat prince Charlese jako budoucího monarchu a náslcdnické právo převést na nezletilého prince Wil- liama. Za této situace je zřejmé, že královna nehodlá ještě dlouho abdikovat, a to tím spíše, že její orientace jde hlavně směrem na udržení Commonwealthu, zatímco princ Charles, jak je všeobecně známo, je hodně proevropský. Za kompromitací manželství Charlese a Diany stojí noviny financované tiskovým magnátem australského původu Murdochem. Pro nás je tato zvláštní a bezprecedentní iniciativa o to zajímavější, že poté, co získal silné pozice v maďarských masmédiích, usiluje o získání vlivu i u nás. Konzervativní část britské veřejnosti je umčlc konstruovanými a stále přiži- vovanými aférami kolem manželství prince Charlese (a jeho bratra An- drewa) deprimovaná a zaskočena. Naštěstí je tradice a idea monarchie natolik silná, že i pro jinak indiferentního občana představa volby presidenta á la John Major není dost dobře přijatelná. Nicméně trivializace života a osobností členů královské rodiny se vydařila a bulvární tisk slavil další triumf po uveřejnění odposlechu údajného rozhovoru mezi princem Charlesem a jeho dávnou přítelkyní Camillou Parker Bowlesovou. V nastalém zmatku je jisté jedno. I v případě rozvodu královského ná- slednického páru bude vše i nadále v pořádku, protože dokud bude královna královnou, monarchii nemůže nic ohrozit. A léna //romádko vá Italská cesta kavalírská Dějiny evropského literárního cestopisu lze myslím bez obtíží rozdělit na dvě základní epochy: před Gocthovou Italskou cestou a po ní. Ironií osudu se tento mužný manifest, důmyslně předstírající, že je vlastně deníkem, stal na příštích sto a více let biblí všech intelektuálních poutníků, kteří směřovali přes alpské průsmyky k jihu. Básníkovi krajané pohlíželi na Itálii výhradně sugestivním prizmatem Goethovy knihy. Rádi a snadno přitom zapomínali, že jádro autorovy konfese je skryto hluboko pod nánosem autostylizace a že Goetha v Římě obletovali vedle duchů mrtvých géniů rovněž živí, a to velice průměrní tvůrci. Schéma zůstalo, byť klasicistní chlad ustoupil nejprve romantickému žáru a posléze antikvář- skému vytržení stejně jako sentimentu podnícenému laciným vínem a západy slunce nad Monte Mario. Na konci předlouhé řady gocthovských poutníků nalézáme už jen karikaturu. Penzionovaného gymnasiálního profesora odněkud z Meklenburska, který přelézá hromady kamení na Fóru a polohlasně si skanduje „ibam forte via sacra". Italská pouť nebyla v Gocthovč době nějakým kuriózním rozmarem, ale kulturní a společenskou nezbytností. Po téže cestě jako autor Fausta se na Apc- ninský poloostrov vydávali již dvě století před ním nesčetní barokní kavalíři, šlechtici, umělci i duchovní. Grand tour byla nedílnou součástí výchovy mladého aristokrata, patřila k základům stavovského životního stylu a považovala se přirozeně i za podmínku dvorské kariéry. Není proto divu, že z ka- valírských cest se v krátké době stal určitý druh instituce. Existovaly pevné trasy, určené pamětihodnostmi, jež mladý šlechtic prostě musel vidět. Existovala celá společenská vrstva profesionálních průvodců-hofmistrů a pre- ceptorů. Přirozeně tu pak byla i pravá 15 [pageend17]záplava cestopisné literatury. V návaznosti na ni vznikala díla nová: memoá- ry, deníky a korespondence aristokratických cestovatelů. Jsou méně subjektivní, než by se mohlo na první pohled zdát. Často jde spíše o slohová cvičení, mnohdy psaná dokonce z pedagogických důvodů v různých jazycích. Lis- tujeme-li po staletích těmito záznamy, začne se nám zanedlouho zdát, že kavalíři na svých poutích nenacházeli (a snad ani nehledali) Itálii o sobě, jako spíš tradiční obraz Itálie, který jim předem utvářely soudobé příručky. Ve světě, jenž kladl zdání nad fakt, překrývala vnějšková obřadnost veškeré záchvěvy spontaneity. Opravdu veškeré? Když Goethe psal Italskou cestu, patřily kavalírské rejsy již nenávratně minulosti. Ustoupily „učenému“ cestování, onomu poněkud suchopárnému kultovnímu putování za chladnými ideály winckelmannovské estetiky. Nesmrtelnost velkého cestopisu však není v pasážích, kde se geniální básník rozplývá obdivem nad průměrnými malbami Antona Raphaela Mengse, špatnými malbami Angeliky Kaufmannové, velice špatnými malbami Johanna Tischbeina či nad kašírovanými odlitky helénistických reliéfu. Zdůrazněná konvence činí z Italské cesty vlastně poslední článek řetězu barokních grand tour, vypráví se zde o tom, co činí Itálii Itálií v očích zaalpského kavalíra. Její itinerář, časový sled, hierarchie předem očekávaných dojmů - to vše je hluboce zakotveno v pevně konstituované tradici. Genialita díla spočívá v tom, že Goethe, vědom si daného kontextu, konvenci sice respektuje, ale současně si s ní pohrává. Kniha tak stále osciluje mezi polohami tradičního „bacdekcru“ a moderní reflexivní prózy. Ve skutečnosti ani zde nemá autor Fausta k barokním kavalírům tak daleko, jak by se mohlo zdát. Roku 1656 si jistý hofmistr jménem Šimon Tudccius poznamenal: „Když jsem se nyní dosti obeznámil s městem Římem, navštívil svátá místa, ba uviděl slavný vjezd švédské královny Kristýny do města Říma, dostal jsem chuť prohlížet dále svět.“ Stojcdenatřicct let poté píše z Věčného města Goethe: „Mohu říci jen tolik, že se v Římě cítím čím dál tím šťastnější, že moje rozkoš stále ještě roste s každým dnem, a zdálo-li by se smutné, že se mám rozloučit právě ve chvíli, kdy bych si nejvíce zasluhoval zůstat, pak je na druhé straně pro mne zase velkou útěchou, že jsem zde mohl zůstat tak dlouho, abych dospěl až k Jomuto bodu.“ Ani pro Goetha, ani pro barokní kavalíry nebyla Itálie jen objektem povinného poznávání. Vždy byla současně též předmětem poutníkovy touhy a věrným obrazem jeho nitra. Vit Vlnas Pel-mel o deníku ( Poznámky studenta) V poslední době se v českých zemích nápadně zvýšil zájem o deníkovou literaturu. Že bychom té ostatní měli dost? Že by nás dostatečně neoslovovala? Nakolik nás může oslovit text, který nám nebyl určen, který byl psán jen proto, aby byl psán? Domnívám se, že je to pokus čtenáře přiblížit se k sobě samému prostřednictvím úvah někoho jiného. Kolik je mezi námi těch, kteří si píší pravý deník - ne jen tak ledabylý, ale takový, ve kterém jsou schopni být naprosto upřímní, dostat ze sebe vše, co je trápí nebo co si uvědomují jen částečně a neúplně. Já si deník také nepíši a před několika dny mi to jeden známý dokonce vyčetl. Že prý zkoumám deníky jenom proto, abych se vyhnula se- bcpoznání, abych si slovy jiných a o jiných nahradila to, co si sama dlužím. Podle toho, co o denících i o sobě vím, má asi pravdu (to „asi“ si můžete odmyslet, ale do mé věty patří). 16 [pageend18]Deník je textem v určitém smyslu téměř encyklopedickým. Ať ho psal kdokoliv, každý v něm najde něco pro sebe, třeba jen včtu, jen jednu myšlenku, ale najde ji. Možná že obrácení k druhému souvisí s přivrácením k sobě, kdy každé slovo, každý nový poznatek vyvolává další otázky, psaní se stává drogou. Za- čne-li ji člověk užívat, pak sejí nemůže a nechce zbavit, je na ní do určité míry závislý. Odpovědnost, kterou vůči deníku cítí, je pak odpovědností vůči sobě samotnému. Vzniká bytostná potřeba psaní, která autory deníků sama přivádí k záznamu. Nejlépe to vyjádřil Dominik Tatarka: „Psaní je pro mne psaním prožitého; psaní je pro mne se- bcuvčdomováním. Křesťané zpytovali svědomí. Myslím si, že je to škoda, že dnes nikdo v naší společnosti neučí lidi zpytovat svědomí. (Nejdřív by se musely vydávat knihy, které by lidi naučily slovům, jimiž by vyslovovali psychické děje, které se v nich dějí.) Člověk je o sobě psychickým dějem. Člověk o sobě je dějem směřujícím z matčina lůna k předkům.“ Nedávno jsem v jedné moudré knížce četla úvahu o tom, že určitá část literárních žánrů odpovídá konkrétním způsobům ústního projevu všedního života. Modlitba je například spojena s modlením, román nebo povídka s vyprávěním. Autor Tzvetan Todorov si v textu klade otázku, jak a proč se ústní projev proměňuje v písemný. Myslím si, že deník vzniká z potřeby vypovídat se, z potřeby každého z nás dostat ze sebe to, co má v duši. Pomáhá nám to srovnat si vlastní myšlenky, formulovat je, najít ta správná slova (což je často velmi velmi těžké), uvědomit si věci existující v našem podvědomí jen mlhavě a získávající konkrétní podobu až ve chvíli, kdy je srozumitelným způsobem vykládáme nahlas. Často se z nich potom vyklube leccos nečekaného. Psychoanalytika si také platíme z velké části proto, aby nás poslouchal, a přitom objevujeme sebe sama vlastními slovy. Kladené otázky mají za cíl naše sebezpytování jen prohloubit. Deník je v tomto smyslu naším soukromým psychoanalytikem, který nás nestojí ani haléř, pouze námahu. K tomu poznamenává Jan Hanč: „Není-li nikomu co vyprávět, není-li jiná naděje na pochopení, není-li jiné možnosti otevřít ventil vlastnímu opojení, zármutku, jistotě i zmatenosti, zbývá vždy sešit za dvacet haléřů a jakékoliv pisadlo, letmá chvíle k zaznamenání událostí, které pro nikoho nejsou ničím, ale pro duši koupelí, zrcadlem, šálou v studeném vichru, útěchou, rozhřešením. Jedině v sešitku za dvacet haléřů může být člověk skutečným spisovatelem, naprosto svobodným, pravdivým a neústupným, rvoucím se beze studu se životem, koktavostí, nepochopitelném, bázní i nadějemi. Jedině tehdy může člověk nahlédnout do vlastní duše, po- loží-li ji vedle sebe na papír a naleznc-li dostatek síly i odvahy rozhalovat ji sám před sebou. Jedině tehdy se může naučit mluvit, ačkoliv to nemá pranic společného s řečnickým uměním, a je jeho pravým opakem. Je mnoho oblastí, od kterých utíká lidská mysl, kterým se úmyslně vyhýbá jako bázlivec temnému lesu. Je třeba se učit od sebe samotného a sbírat odvahu a cvičit mozkové svaly dříve, než už k ničemu nebude času. A i ty chvíle nastanou, dříve nebo později, to musí vědět i největší lump. Je nesmírný rozdíl mezi tím, kdo jsem, a čím chci být. Tento rozdíl třeba si uvědomit, ačkoliv na něj neustále zapomínáme. Není třeba lézt na severní pól, Mont Everest ani na Měsíc, tou- žíme-li po dálkách a vzdálenostech. K sobě samým máme mnohem dále a náš čas je zoufale krátký.“ Deník se tak stává jak útočištěm před vnějším světem, tak snahou zachránit vlastní identitu a individualitu zaznamenáváním. Jen psané slovo zůstává. Pro autora samotného je však ne17 [pageend19]únosné uzavřít se do kruhu vlastních problémů sám, zaznamenávat si jc jen a jen pro sebe. Skoro v každém deníku cítíme přítomnost nějakého čtenáře, třeba i jen pomyslného. Pokud se deník sám nestane jakýmsi zosobněným recipientem, partnerem v dialogu ve světě, kde je těžké se domluvit jiným způsobem. Čas jc nezachytitelný a nezastavitelný proud a unáší vše, čeho bychom se ještě před chvílí chtěli zachytit. Často zapomínáme i na okamžiky, na kterých nám tolik záleželo. Deník je snahou o záchranu těchto významuplných okamžiků před ničivou silou času, před zapomněním. Snad každý autor deníku svádí svůj zápas s tímto trojhlavým drakem, kterému v běžném životě říkáme minulý, přítomný či budoucí čas. Jiří Kolář vyjádřil toto úsilí slovy: „Rok deníku jc rokem zápasu proti tomu nejdivočejšímu, co existuje, proti skutečnosti, a zároveň rokem boje o to nejdivočejší a nejfantastičtější, co existuje, o skutečnost.“ Člověk jc tvorem zvídavým. Ale po deníku někoho jiného často sáhne i z obyčejné zvědavosti. Čtení cizích soukromých poznámek je pravidly všeobecné morálky zakázáno, indiskrece nepatří k dobrým vlastnostem a k dobrému tónu. Každá zakázaná věc však tajné touhy spíše podněcuje než potlačuje. Proto jc problematická i samotná publikace deníků těch autorů, kteří k ní nedali svůj výslovný souhlas, a dokonce si ji (jako Stendhal) vysloveně nepřáli. Nedá se to odůvodnit jen touhou po poznání, je v tom i touha po „obyčejném“ drbu. Dešifrovaný text Máchových záznamů si přečte více lidí proto, aby se dozvěděli něco o jeho intimních zkušenostech a pokochali se způsobem, jakým byly zapsány. Méně bude těch, kteří se aspoň pokusí doplnit si četbou představu o básníkovi nebo o deníkovém žánru. Zcela zákonitě proto vznikla i debata o Českém snáři L. Vaculíka, v níž se střetl názor, že je to „kniha drbů o známých lidech“ (E. Kantůrková), a tvrzení, že jde o „velký román, určitě největší v Cechách, napsaný za posledních patnáct let“ (S. Richterová). Nemyslím si, že by se měl při psaní autor deníku jakkoli omezovat, ať jde o obsah záznamů nebo o identitu lidí, o kterých se zmiňuje. Je na něm, aby se rozhodl, co deníku svěří a co ne. Podle toho, čím je pro něj jeho vlastní deník. Když však dojde k zveřejnění za jeho života, je za text zodpovědný a může si vybrat, zda chce být autorem indiskrétní senzace, nebo opravdového sdělení. (Horší je ovšem případ, kdy k zveřejnění dochází posmrtně a zkratky provádějí „postižení“.) K tomuto problému se vyjádřil i Max Frisch: „Ve zveřejněném deníku je vždy problematické vyškrtávání pravých jmen a reálií z důvodů ohleduplnosti. Bratři Goncourtové neváhali - každý, kdo s nimi posnídal, byl čtenářstvu jejich deníku představen. Tak proč váhám? Ze zamlčování totiž vyplývá dojem, že autor deníku uznává za osobnost jen sebe samotného a své současníky považuje za anonymní dav. Pokud někoho veřejnost již zná, je váhání zbytečné, pak se ale navozuje dojem, že pisatel deníku je jen ve společnosti slavných nebo považuje jen je za hodné své knihy. Proč by se v tom případě nemohla uvést jména všech lidí, se kterými autor deníku přichází do styku? Kdo mi však dává právo vyjadřovat se o ostatních? Cena, kterou platíme za tuto indiskreci, jc hypertrofie ego- centrismu.“ Každý se může rozhodnout, jak chce, aby jeho deník vypadal, pokud na tom vůbec záleží. Text samotný má však také vliv na pisatelův život. Tento zpětný vliv se projevuje snad ve všech denících v české literatuře našeho století. Vaculík psal svůj deník s vědomím, že píše knihu, a proto je v Českém snáři postupně a rychle zesilován zpětný vztah textu a autora. „Samozřejmě vím, 18 [pageend20]co by mi prospělo lip. Ale já jsem tu malý pán. Má Kniha vyžaduje něco jiného!“ Pisatel tvrdí, že si nic nevymyslel. Aby zůstal věrný teto zásadě, musel si však několikrát potřebnou situaci vyvolat v zájmu psaného literárního díla, aniž by tím porušil autenticitu. To je jen vnější, povrchní vliv psaného na život autora. Deník zasahuje však i hlouběji do jeho vědomí a podvědomí, stává se niternou potřebou. V tu chvíli začíná text „žít svým vlastním životem“, tj. sám podněcuje proces své vlastní tvorby. Samotný fakt psaní postupně zasahuje do autorova života nejen svou existencí, ale i svými zásadami, pravidly a požadavky. Český snář je potvrzením myšlenky, že tvorba je schopna si vynutit autorův osud v jeho konkrétnějších projevech stejně tak, jak si život vynucuje tvorbu. Platí to pro každý opravdový deník. Deník jě soukromou záležitostí. Existuje názor, že jde o dokument osobního rázu, který může případně posloužit při práci na memoárcch nebo jako svědectví o autorově životě a jeho době. Mnoho takových „jen-deníků“ opravdu existuje. Jsou však i jiné, které z různých důvodů a různými způsoby překročily hranice obyčejných poznámek a nabyly literární hodnoty. Specifickou technikou tvorby - deníkovostí - se odlišují od ostatních literárních děl, nepodléhají kritériím již známých žánrů, a tak na základě společných prvků a logiky vlastního vzniku a vývoje vytvářejí nový žánr diskutabilní a úchvatný. O životě, ale i o sobě samotném. Je o něm možno napsat tisíce stran, ale často si před ním připadám naprosto bezmocná. Jako někdy před sebou samotnou. Že bych si ten deník opravdu začala psát? Margarita Troševa Raymond Rehnicer Tráva a sloni Poznámky o životním prostředí za občanské války v Bosně Jedinečný deník ze současného Sarajeva postihující fenomén občanské války v kontextu naší evropské civilizace. 112 stran, cena 69,- Kč Vydal PROSTOR v dubnu 1993 Objednávky na adrese: PROSTOR - odbyt Solní 129, 383 01 Prachatice, tel. a fax: (0338) 223 80 19 [pageend21]Nadace Miloše Havla založena na podporu české filmové tvorby vyzývá autory k zaslání synopsí, filmových povídek nebo literárních scénářů k dlouhometrážním hraným filmům Informace o podmínkách účasti lze získat na adrese: Nadace Miloše Havla Kříženeckého nám. 322 152 53 Praha 5 tel. (02) 557 340 ústř. 53 53 41 1. 3620, 3006 Termín uzávěrky je 30. 9. 1993 [pageend22]KONFRONTACE Literární deník V rámci pravidelné konfrontace názorů jsme se tentokrát obrátili na přední autory a znalce literatury, aby nám sdělili svůj názor na deníkovou literaturu. Poněvadž jsme měli v úmyslu vyvolat na toto téma živou diskusi, zaslali jsme vybraným osobnostem několik podnětů a otázek v tomto znění: Myslíme si, že literární deník stojí za zvláštní pozornost, protože v české literatuře posledního půlstoletí má zcela mimořádné postavení. Možná že nejlepší věci vznikly právě v tomto žánru. A možná to bylo proto, že deník je literární útvar, který nejvíc umožňoval v minulých desetiletích zachraňovat to, co tvoří jádro nejen literární tvorby, ale kultury vůbec. Co to je? Nad touto otázkou bychom se chtěli zamyslet. Možná je to osobní zaujatost v době zmasovění a odosobnění v rámci objektivismu, pragmatismu a celkové zblblosti. Nebo je to dialogický ráz deníku: autor v něm promlouvá ne ke čtenářům, ale vždy jen k jednomu člověku, k němuž má důvěru. Nebo otevřenost, s jakou lze promlouvat jen se sebou samým nebo s nejbližším přítelem. Deník má ovšem ve světové literatuře dlouhou tradici. Zdá se, že 20. století přineslo do tohoto žánru některé nové prvky (téma existenciální úzkosti, větší otevřenost v sexuálních oblastech apod.), ale může to být také jen dobový klam, protože člověk a jeho základní projevy se nemění. Jistá specifika by snad bylo možné přece jen najít, například v našich podmínkách, kdy deník kromě svých tradičních funkcí pomáhal přežít, uchovat si jasné vědomí a uchránit autorovu individualitu před ničivým vlivem okolí. Nás i naše čtenáře by potěšilo, kdybyste se mohl (a) s námi podělit o svůj názor na tyto otázky. Zvláště by nás zajímalo, který z českých deníků posledních desetiletí pokládáte za největší literární hodnotu. * * * 21 [pageend23]Sergej Machonin Deníkový zápis o denících Neděle, 21. února 1993 Malé děti mají bezmeznou důvěru k pohádkám, pohádkový obraz světa přijímají za pravdu o světě. Když se dívají v televizi na dobrodružný film, na western nebo na film „pro velké“, ptávají se starostlivě: „Je hodnej, nebo zlej?“ Potřebují si ten neznámý příběh, nejasné záměry hrdinů a příliš složitý svět honem zredukovat na pohádku se srozumitelnými klady a zápory. Ale kromě skryté podvědomé touhy každého člověka, aby mu v životě dopadlo všechno dobře a šťastně, je v tom dětském tázání ještě něco navíc: nedůvěra k smyšlence. První skepse. Když se v šedesátých letech sešel soubor Divadla Na zábradlí k první zkoušce Krále Ubu a vyslechl Grossmanovu brilantní analýzu hry a když pak přišla na řadu diskuse a navršila horu složitých otázek, přihlásil se prý Libíček, který po celou dobu seděl, poslouchal a mlčel, a zeptal se: „Pane režisére, a je ten Ubu hodnej, nebo zlej?“ Ta Libíčkova naivní otázka se dodnes vypráví jako anekdota o pros- tomyslných géniích v umění. (Něco na tom je: Libíček mohl spolehlivě věřit Grossmanovu intelektu, ale odpověď vlastně nepotřeboval. Jeho vlastní a ničím neovlivnitclná mohutnost už se sama dosazovala do mohutnosti krále Ubu.) Jenže ta „naivní“ otázka by se možná měla spíš citovat jako jedno z tehdejších zvonění na poplach daleko za jednu divadelní zkoušku. Jako otázka, kterou klade zvlášť čivý sebezáchovný pud celému velkému klamu a zhoubným smyšlenkám doby. Vrací se vlastně k nepoškozeným a nezasutým kritériím dětství, k Šaldovu „jitřnímu zraku“. Jako se Rodin v Katedrálách vracel donekonečna znovu k inspiraci přírodou, k její „sebekompozici“, úměrnosti, vyváženosti a mínil tím hlavně neustálou schopnost obnovy čistého, ničím nezkresleného a nezamořeného vnímání světa, jemuž se naučil „pod širým nebem, v polích a v lesích“. Ukázalo se, že toto století potřebovalo takové návraty velice brzy a že se zdaleka netýkaly jen umění. Dalo by se jim říkat sebezáchovné návraty lidstva ke zdravému rozumu, který se nedá zmást. Tak se vracel Gide ze Sovětského svazu a Langhoff z močálů nacistického koncentračního tábora. Byly to první - tak dlouho nenávistně pomlouvané a kritizované - návraty k lidské přirozenosti a neúplatnosti intelektu, už tehdy, v polovině třicátých let, smrtelně ohrožených svůdnými modely totalitně nabízeného štěstí. Byly to vlastně deníky, myslící denní záznamy, autentické zprávy, které konfrontovaly realitu s pohádkou doktríny, předkládanou světu k věření. Byly to jenom deníky proti generální slepotě světa. Ale jak jasnozřivé! 22 [pageend24]Lidé mé generace, mého osudu a poznání dali (po pobytu v koncentračních táborech a po pobytu v socialismu) těm deníkům kajícně za pravdu. * * * Co dnes dál? Půl světa se zbořilo, zhroutily se doktríny, padly modely. A únavy z vymýšlených obrazů světa, podezření ke každému výmyslu, dokonce, a zřejmě nespravedlivě, i k tomu odvěkému a úctyhodnému v literárním umění, přibylo tak radikálně, že nastal zvláštní čas pokory před literaturou faktu a uměním a pravdou deníků. Deníky se psávaly vždycky, co je literatura literaturou, jako marginální literární útvar. V tomto věku zla se psaly jinak: jako Pasternakova hudba pod ledem; jako Hančův „jediný důvod k životu“, jako Divišova obžalobná a zároveň zázračně objevitelská, ale také sebeničivá deníková laboratoř literatury; jako Zábranovy deníky, ten strašný křik v podobě vrcholné literatury, jejíž čirou nenávist ke stalinskému komunismu a téměř ke všemu a ke všem, koho se v totalitním režimu jakkoli dotkl, zápis od zápisu vždycky znovu vykupuje trýzeň osobní bolesti, dušeného vzdoru a výsostný tvar. (A především ovšem Kolář. Všechno, co napsal, čeho se dotkl, co vystříhal a polepil, co zdvihal z bezvýznamnosti, co bortil a co rozvíjel do těch nepřetržitých, nikdy nekončících vějířů, vynálezů a skladeb - všechno jsou to deníky. A dohromady, jak jdou za sebou v té každodenní neúmornosti, prostupují se, vtahují do sebe všechno a vydávají to pak proměněné a nečekaně zotvírané, jsou pro mne ty deníky Stvoření české poezie druhé poloviny tohoto století. Její husí kůže z nové citlivosti světa a ohromující odvaha k odliterárnění literatury a ke kráse holé pravdy.) Ta únava z vymýšlených obrazů světa už v jeho nové éře možná nepřejde. Budou se z denních zápisů psát dál nějaké České snáře, budeme nacházet Havla víc v Dopisech Olze než v modelových hrách. Budeme možná číst radši Mannův deník k Doktoru Faustovi než ten úmorně sumarizující román, budeme se vracet znovu a znovu k dopisům Boženy Němcové a zapomínat na Pohorské vesnice a budeme číst nejživějšího Stendhala, Rimbauda, Ionesca z jejich deníků. A v Kafkových denících, v těch pedantských záznamech nejdrobnějších denních událostí, vzkazů, omluv a instrukcí budeme hledat úlevu z jeho próz. Je to zvláštní: jsou filmoví teoretici, kteří prorokují zánik hraného filmu a zářivou éru krátkých filmů jako autentických uměleckých záznamů nesmyšleného života. Od střední generace nahoru utíkají u nás čtenáři od fabulovaných románů k Demlovi, k Váchalovi, k Hančovi a k Bedřichu Fučíkovi, k jeho dopisům, komentářům, zastavením. I strhující otevřenost a charismatická neliterární bezprostřednost raného Hrabala se nějak vytratila. Pozdějšího a nejnovějšího Hrabala vnímáme často jako rutinní konvenci, jako ztrátu původnosti, která se chodí hledat jinam. 23 [pageend25]Deník Anny Frankové řekl o nacismu víc než romány renomovaných autorů. Gulag je nejdřív písařský a potom umělecký záznam tisíců autentických osudů. * * * Lide touží čím dál víc po pravosti všeho. I kdyby byla tato doba deníků jen dobou rekonvalescence z modelů i velkých literárních konvencí, už něco základního změnila. Vševědoucí spisovatel 19. století patří k dějinám, i moderně fabulovaný román cítíme často jako kultivovanou a podezřelou nudu. Zdá se, že spisovatel bude psát čím dál víc jen za sebe, vcházet do umění svým životem, vidět život zároveň z hlediště i ze zákulisí. Vladimír Karfík, literární kritik Autentičnost a forma Literární dílo v moderní době vždycky obsahovalo napětí mezi osobní výpovědí, uměleckou intencí a literární konvencí. Konvencí není jenom podřizování se dobovému úzu a vkusu. I umělec, který jim nepodléhá, byl podřízen něčemu, co je považováno za hodnotu vyšší - tou je dobová estetická norma. Normativnost bývala velmi silná a jen málo autorů ji dokázalo překračovat, porušovat nebo se jí vymknout - a tak normu posunovat až nakonec snad i zrušit. Když nahlédneme do literární historie, uvidíme skladiště knih tvarovaných podle dobových norem a mezi nimi jen pár výjimečných, které se nepodobají. Ale často stačí všimnout si na spisovatelově osobnosti toho, co nebylo určeno ke zveřejnění. Za díly, která často sestávají z konvenčních románů, se najdou živé texty. Nesmíme je však hledat v knihách, musíme do korespondence, do deníků, do textů, které nebyly určeny ke zveřejnění, tedy mimo díla, jejichž intence byla umělecká. Příkladů je mnoho: George Sandová napsala množství románů, které se dnes nedají číst, ale její korespondence zůstává dodnes živá jednak tím, o čem vypovídá, jednak stylem. Dopis sice není úplně privátní text, ale jeho určení je přece jen neveřejné. Sepětí textu s pisatelem a určitým adresátem je těsné. Forma dopisu může být silně konvencionalizovaná, ale je prostá a poskytuje značnou volnost ve volbě a řazení jevů, o nichž se v dopise píše. Proto byla epistolografie - mám na mysli dopisy skutečně soukromé v minulých stoletích tak silným žánrem, kde vedle volnosti pro výpověď byla i svoboda pro hovorový jazyk a styl. Vzpomeňme, co pro uvolnění francouzského literárního stylu znamenají třeba dopisy paní de Sévigné, považované za školu přirozeného jazyka. A to uvažujeme jenom o dopisech, které se dochovaly. Množství dopisů totiž vzalo za své buď v rukou 24 [pageend26]adresátů, nebo v rukou pozůstalých, když byly považovány za příliš intimní a kompromitující. Samozřejmě se záhy zjistilo, jaké možnosti formální, kompoziční, stylové skýtá dopis - viz stylizované romány v dopisech. Uvažujeme o psaní, které je osobní a nemá vědomě uměleckou intenci, a jsme tedy blízko pojmu autenticity, tak podstatného pro současné umění. Ještě těsněji než dopis je s tímto pojmem spojen deník. Deníkovou literaturu můžeme v zásadě rozdělit do dvou skupin: ne- intencionální a intencionální. Jako příklad pro skupinu první mohou sloužit záznamy učiněné k podpoře paměti, jako pomůcka pro evokaci určitého zážitku, myšlenky, pocitu. Takové jsou třeba Máchovy zápisky z cest nebo pak deníky, proti jejichž zveřejnění se autor brání ochrannou lhůtou i po své smrti (Romain Rolland například). O autentičnosti takových deníků nebývá pochyb, autentičnost se považuje za jejich prvořadou hodnotu a posléze se stává i prvořadou hodnotou uměleckou, třebaže tato intence při jejich vzniku mohla chybět. Nad každým napsaným textem totiž můžeme mít pochybnosti o tom, že je čistě privátní - uveďme jenom Máchův intimní deník z roku 1835: proč si ho Mácha krasopisně přepisoval a proč pro šokující místa zvolil vlastně průhlednou šifru? Deník, u jehož vzniku stojí zřetelná básnická intence, je v české literatuře spjat s objevením osobnostního polemického gesta textů Léona Bloye. U něho našel inspiraci Jakub Demi zejména pro své Šlépěje. Tady nejde o deníkové dílo v pravém slova smyslu, ale podstatě deníku odpovídá: předmětem literárního textu je vlastní život. To sice už učinili jinak a jiní před Demlem, ale pro Dcmla je příznačná deníková spontánnost - dílo je vytvářeno bez kompozičního záměru, bez jednotícího stylotvor- ného úsilí, podobu mu vtiskuje život, jak šel, a to, co do něho i zvnějšku zasahovalo. Ne náhodou se u Dcmla objevuje slovo svědectví. Co je pro Dcmla příznačné, je vzácná shoda autenticity s básnickou intencí. Zdá se, že od doby, kdy se za jednu z hlavních hodnot literatury považuje autentičnost výpovědi, stává se deník především jedním z formálních uměleckých prostředků, jak sepětí díla s jeho autorem (častěji), tak zároveň sepětí s dobou (méně často) zvýraznit. Po Jakubu Demlovi určil podobu literárního deníku Jiří Orten. U něho byla intencionálnost záměru výjimečná až absolutní: jeho deníky jsou záměrně jeho hlavním dílem, zpracovávají vše, z čeho jeho básnické knihy vyrůstaly, a teprve všechno dohromady je skutečné Dílo. V Ortenových denících se nejedná jen o vysvětlující materiál k básnickým knihám, určený literárním historikům, jde o dílo jménem Jiří Orten. Ortenovo gesto poznamenalo celou jeho generaci. Jan Hanč je výhradním autorem literárních deníků, mimo ně jako autor neexistuje. Jeho osobnost je s principem deníku spjata ještě víc než Orten. V tom totiž, že Hančův deník nemá ucelené části, z nichž by bylo možné vybrat komponovanou básnickou sbírku, jako to mohl udělat Orten. V tomto smyslu 25 [pageend27]má k Ortenovi blíž Jiří Kolář. Jeho deníky nejsou záznamy básníkova privatissima, ale od poloviny čtyřicátých let jsou vlastně metodou tvorby: denně zaznamenávat, čím žil jako tvůrce, vkládat do deníku, co za den vytvořil, co kolem sebe pro svou tvorbu objevil. Teprve pak z těchto textů vybírat a komponovat básnické celky s přiznáním datace, která tak vlastně zůstává základem kompozičního principu. K Demlovi pak odkazuje Kolářovo pojetí tvorby jako svědectví, jehož pravdivost je tak imperativní, že nebere ohled na to, bude-li dílo zveřejnitelné, nebo ne. Nejnovější významné deníkové dílo, Zábranův Celý život zřetelně navazuje na tradici. Zdá se, jako by Zábrana pochopil, že mu nestačí dosavadní aktivita básnická, překladatelská a esejistická, a sahá po formě totálnější, po deníku. Je si přitom vědom výjimečnosti a neopakovatelnosti Ortenova gesta, a byl si vědom i toho, že v současné literatuře neexistuje jiná forma, která by umožnila z fragmcntárních záznamů podat pravdivější obraz zraněné básnické osobnosti, jejího tragického pobytu ve světě, s nímž se nemůže smířit. Deníková forma Zábranovi umožnila, aby v posledním období své tvůrčí dráhy plasticky vyslovil svou konkrétní zkušenost, své poznání a zároveň bezděky odhalil hloubku svých traumat, která určila jeho pohled na svět. Nejpozoruhodněji s deníkovým záznamem pracoval v Českém snáři Ludvík Vaculík. A přestože je Český snář také svědecký a zdánlivě nejautentičtější, byla básnická intence zaznamenat průběh jednoho roku básníkova života tak silná, že vůle tvárná, jež reálné záznamy postupně proměňovala v román, zasahovala do autorova života tak, že jej organizovala podle potřeb románového příběhu. V tomto smyslu se umělecká intence ukázala natolik mohutná, že ze záznamů nevznikl deník, ale román, aniž by tento tvar cokoli ubral na autenticitě výpovědi. Autentičnost není deníkové literatuře propůjčena a priori zvoleným žánrem, forma deníku je dnes rovnocenná ostatním literárním formám a míra autenticity spočívá ve vlastní umělecké výpovědi, ať má formu jakoukoli. Sylvie Richterová, literární kritik a teoretik Deník vzniká jako dílo povýtce soukromé, „literaturou“ se stává teprve z vnějšího rozhodnutí, zveřejněním. Je prostorem neomezené autorské svobody, a přitom může být místem libovolné mystifikace. Deník se neobrací k druhým osobám, avšak počítá s tím, že ho někdo bude číst. Čtenář otevírající deník proniká do soukromí, nahlíží do tajemství jiné osoby, do jejího nitra, do její umělecké dílny, do přátelství, pochybností, tápání, ne-li do neuróz, trávení a zdravotních potíží. Překračuje obvyklou hranici intimity a to - jak dobře vědí autoři fiktivních deníků (a románů 26 [pageend28]v dopisech) - vyvolává očekávání, napětí, rozpaky, sympatie, živý soud. Díky své mnohonásobně ambivalentní povaze dokáže deník někdy fascinovat víc nežli esteticky rafinovaná umělecká konstrukce. Literární deník je ovšem také svébytným žánrem a bylo by naivní pokládat jej za útvar „autentický“, upřímný, prostý literárních triků atp. V dosud nejdůkladnější práci o denících B. Didicrová1 podobná klišé vyvrátila a poukázala na další paradoxy, jako například na simultánní potřebu psát a nepsat nebo na přítomnost zmnoženého já (já autorského, já jako předmětu vyprávění). Podle Didierové si může autor v deníku být sluhou i pánem, kajícníkem i nesmlouvavým zpovědníkem, režisérem dramatu i jeho obětí. Autor deníku zrcadlí sebe sama a tím se zdvojuje, znásobuje: spíš nežli autentické já odhaluje deník potenciál nespočetných já, která na scénu může uvést každá osoba. Formální kontinuita já v deníku a pokus nějak zafixovat jeho identitu zaručují soudržnost a souvislost textu. Není snadné najít konkrétní deníková díla, která by se typologii a příkladům, které Didierová uvádí, dokázala nějak zásadně vymknout. Každý deník je ovšem také naprosto jedinečný, k nerozeznání v něm splývá styl a osobnost, jež je také podle všech teoreticky i empiricky zjištěných pravidel stěžejním tématem deníku. Deník jako by se na rozdíl od poezie nebo románu žánrově vůbec nevyvíjel, jeho norma je daná „jen“ rytmem dní a kolejí uplývajícího času. Jinak řečeno, je i po formální stránce prostorem bezbřehé svobody: není oblasti, která by se na stránky deníku nemohla dostat, od snů přes erotické intimity po témata politická, vědecká nebo náboženská, a dokonce i zdánlivé maličkosti a banality mohou nabýt zvláštního šarmu, jak dokazuje třeba Rozanovovo Spadané listí.2 Nic nestanoví délku ani hustotu zápisů. Fragmentárnost a různorodost skýtá i maximální svobodu čtenáři; deník lze číst od začátku do konce, namátkou, ale taky účelově kvůli jednotlivým motivům nebo informacím atd. Neobyčejně silná a zajímavá žeň literárních deníků, kterou dnes v Čechách sklízíme za celou tuto druhou polovinu dvacátého století, nese několik svérázných rysů. U jejích kořenů stojí knihy Jiřího Koláře, který se právě základní definici deníku, totiž ústřednímu postavení autorského já, vymknul s energií a originalitou sobě vlastní. Dominantou jeho Očitého svědka (1949) a Prométheových jater (1950) je svědecká hodnota zápisů a estetika fragmentárního tvaru viděného jako koláž, jež den za dnem fantaskně narůstá.3 Ačkoliv tyto práce znalo donedávna jen několik zasvěcených, byl Kolář, který si velice záhy uvědomil velké možnosti zdánlivě- okrajového žánru v podmínkách totalitního režimu, přímým inspirátorem dalších deníků - například Českého .svuzre (1979-1980) Ludvíka Vaculíka. Vaculík využil podstatné stránky literárního deníku, jeho otevřenosti. Působení času a událostí, které autor v okamžiku, kdy deník začíná psát, nemůže předvídat, spoluutváří text jako neznámá. Vstupují do něho jako x, jež je zdrojem nečekaných zvratů, dobrodružství, případně tragédií 27 [pageend29]a s nímž se autor musí neustále nějakým způsobem vyrovnávat. Napětí, které v románě či dramatu autor nastraží na čtenáře, je zde nastraženo osudem na autora, nebo přesněji na obsah i formu deníku, který píše. (Příkladem je v tomto směru deník provázející smrtelnou chorobu,4 nečekaně přerušený náhlou smrtí5 nebo sebevraždou.6) Vaculík otevřel svoje psaní nepředvídatelnému vývoji věcí veřejných i soukromých vědomě a záměrně a proměnil nepředvídatelné v aktivní princip románové výstavby. Tento deník-román patří podle mého názoru mezi nejpozoruhodnější literární experimenty naší doby. Obzvlášť aktuální jsou v české deníkové literatuře dva aspekty, o kterých se Didierová také zmiňuje: je to zaprvé fakt, který je možné zkoumat jen na konkrétních příkladech, že totiž v deníku jsou „etika a estetika jedno“, a zadruhé zjištění, že deník je svou povahou záležitostí skrytou. Deník nezůstává nikdy volně ležet, patří do skrýše a na jeho stránky patří věci, které není možné hned tak zveřejnit. Obvykle se tajemstvím myslí věci rázu intimního, klasickým příkladem jsou erotické šifrované zápisy Máchovy (nebo obscese markýzc de Sada). V českých denících však došlo k paradoxnímu převrácení běžné situace: bedlivá „cenzura“ se týká především věcí obecně veřejných. Tak Jiří Kolář zachycuje první kroky totalitní moci (a jeho deníky zabavuje policie), Jan Hanč v Sešitech vyjadřuje odpor vůči režimu, Jan Zábrana v Celém životě podává podrobnou zprávu o svém „skrytém“, zakázaném životě básníka, syna krůtě pronásledovaných a režimem zdccimovaných rodičů, přítele cenzurovaných umělců a intelektuálů. Zahradníčkův deník je otřesný díky tomu, že i úplně soukromé kroky básníka, kterého režim skryl před publikem do vězení, a tak „zcenzuroval“ jeho život, nabývají objektivní svědecké hodnoty (návštěva zubaře prozrazuje, že byl autor ve vězení týrán, neuskutečněné plány ční nad jeho předčasnou smrtí). Uskutečňuje se tu s otřesnou doslovností poznámka Julicna Grecna, že „psaní“ splývá s bytím: dokonce se pokouší je zastoupit. Kaleidoskop deníkových zápisů se tak skládá v jedinečnou mikrohistorii, již živí důvěrná a často dramatická či tragická přítomnost autora i jeho etický postoj, ve kterém čtenář pravděpodobně nachází i svůj vlastní odcizený (čili ukradený) - nevyjádřený, cenzurovaný postoj. Svědecká hodnota deníkových děl je v kontextu totalitního režimu výjimečná. Úspěch Zábranových záznamů z let 1948 1984 může být příkladem toho, že i čtenář hledá v denících zkušenost, která se blíží jeho vlastnímu životnímu osudu a kterou sám nemohl v daných společenských podmínkách prožít otevřeně. To, že v podmínkách režimu byla cenzurována sama historická a společenská skutečnost, je zvláštností ne-li dějinnou, tedy aspoň literárně historickou. Literární deníky totiž obvykle opomíjejí vnější události, byť třeba převratné a drastické, protože autor nepokládá za zajímavé ani za nutné zapisovat, o čem všichni vědí a mluví, čeho jsou plné noviny, ale věnuje se neveřejným a bezprostředně nezve- 28 [pageend30]řejnitelným obsahům svého nitra. Promluvit o tom, co jsme nuceni tajit, je velice silná potřeba, sebezáchovný a zároveň nebezpečný pud otevřít třináctou komnatu. Deník je tedy také klíčem k třinácté komnatě a zve- řejňuje-li zkušenost, která byla potlačena v celé společnosti, může v ní vyvolat katarzi. Nakonec malá osobní poznámka: Díky tomu, že jsem po desetiletí soustavně vedla cosi jako deníky, zjistila jsem, že jejich pomocí lze zachytit i to, co ukrývá vlastní vědomí i před sebou samým, co se v něm tají a co by se bez deníku těžko našlo. Bezprostřednost, spontánní zápis včetně takzvaného automatického psaní, jež snadno sestupuje do podvědomí, vyloučení jakékoliv cenzury a ohledů (ať už mravních, společenských či estetických) dovolují shromáždit na jednom místě dlouhodobé časové podněty, prosvěcují po letech jinak nepostřehnutelné cesty myšlení a neuvědomělé cyklické návraty ke klíčovým existenciálním tématům. Někdy je třeba odvahy k návštěvě té nejskrytější - vlastní - třinácté komnaty: ono klíčové, i když možná iluzorní já může být úzkým průchodem k vědomí universálnějšímu. (A tento odstavec ať povzbudí každého, kdo by se o deník chtěl pokusit.) ODKAZY: 1 Béatricc Didier, Le journal intime, Paříž 1976. (Ukázku z této knihy přinášíme v rubrice Myšlenkové proudy XX. století. - Pozn. red.) 2 Vasilij Rozanov, Opavšie list ja, Pictroburgo 1913. 3 Podrobněji viz S. Richterová, Etika a estetika literárního deníku (Orten, Kolář, Vaculík), Kritický sborník, 2, 1992, s. 12-18. 4 Prototypem je například Deník Alice Jamesové (The Diary of Alice James 1889-1892). 5 Například Deníky Jiřího Ortcna (Praha 1958) nebo Jana Zahradníčka (ukázky ve Svědectví, č. 81, 1987, s. 121-148). 6 A Writer’s Diary Virginie Woolfové. Jaroslav Med, literární historik Deník jako žánr rušící dávno překonaný dualismus mezi životní realitou a básnickou fikcí můžeme hledat někde mezi literaturou a životem. V literatuře vládne vševědoucí autor, který ví, kam dojdou jeho hrdinové, zatímco deník má charakter jakéhosi wanderbuchu, je knihou poutníka, který chodí sem a tam, jako by dotvrzoval, že také život není přímočarý. V literárním hrdinovi se koncentruje étos díla, protože právě v něm se prolíná subjektivní s objektivním. V deníku tato možnost není, jeho autor 29 [pageend31]zůstává sám sebou, étos deníku zosobňuje výčet činů a událostí, jejich řazení a komentování. Příznačnými rysy deníku jsou výčet a komentář. Jimi je vyjádřena nejen nechuť k fabulaci jako takové, ale především nechuť a nedůvěra ke skutečnosti, která - prošla-li prizmatem literatury - získává zcela jinou podobu. Jedině „boj se skutečností o skutečnost“ (Jiří Kolář) určuje dramatičnost deníkových záznamů, protože člověk si realitu neustále přetváří, ztendenčňuje každou nahodilost do podoby záměru. Tento boj není nikdy ukončen, tak jako není prakticky nikdy uzavřen deník, a pokud ano, jsou to důvody převážně mimoliterární, které jeho existenci ukončily. Autentičnost já vázaného na text je neustále ohrožována tím, co je nevyslovitelné, a deník jako by neustále číhal na svého autora, podmiňoval jeho činy a sledoval jejich důsledky. Žánr deníku mívá v podstatě dvě základní polohy: deník jako svědectví (zde může posloužit jako příklad Očitý svědek Jiřího Koláře), v němž je zatlačena do pozadí autorská sebereflexe, nebo deník, v němž se bezmála vše proměňuje v lyrický prožitek. Tady jsou prototypem deníkové prózy Jakuba Demla. Jakub Demi je patrně od dob Máchových jediným českým spisovatelem, který psal celým svým dílem v podstatě deník, a to deník nejen svůj, ale i deník obce, národního společenství, deník jistého typu češství, jehož emblémem se stala křivda. Bylo-li už mnohokráte řečeno, že Demi psal vlastně stále jen jednu jedinou knihu a že vše, s čím se setkával a čím žil, proměňoval v jazyk, bylo tím řečeno to nejpodstatnější, co tvoří klíč k celému Demlovu dílu. Promítnout do jazyka svou tělesnost, učinit jej svým ztělesněním, tak jako Logos ztělesňuje smysl Stvoření takovou funkci má deníkovost v struktuře Dcmlova díla. Rámcem jeho deníků je prostor obyčejného venkova, a přesto zde má každá maličkost svůj význam, každý detail se zhodnocuje, nabývá jedinečného dosahu a stává se součástí lidského osudu. „Číst všechno“, tak jak to učinil Demi, znamenalo také: „všechno beru na sebe“, jsem takový, jaký jsem, mám jediného stálého čtenáře, a tím je Bůh. A Demi se stále obával jediného: že jeho text nebude pochopen ani Bohem, ani lidmi. Jsem nečitelný - taková byla základní obava básníka i kněze uprostřed světa- -textu. V Dcmlových textech podtrhuje lyrický prožitek stálá korespondence mezi snem a skutečností, objektivace textů vyrůstá ze sledu událostí, příhod, útržků hovorů apod., ale teprve jejich součet proměňuje básnickou subjektivitu v něco objektivního. Podstatou lyrického je pak být zaujat sám sebou, a tak Demi reflektuje sebe sama tváří v tvář jiným lidem a událostem; jedině s jejich pomocí mohla vzniknout skutečnost jako koláž, z níž aspoň částečně zmizela ona nehostinnost a nepochopení, jež byly součástí veškeré reality dříve, než se jí dotkl básníkův zrak. Z kontrastu a nesouvztažnosti mezi tím a oním - jak jinak pochopit koláž? - vyrostlo měřítko neliterárnosti, jímž se počala měřit velikost 30 [pageend32]literatury, její „schopnost zvítězit sama nad sebou a prodrat se k realitě“ (W. Gombrowicz). Zosobněním tohoto měřítka v české literatuře jsou právě deníkové prózy Jakuba Demla. Jaroslav Putík, spisovatel Literární žánr poněkud volně označovaný jako literární deník se stal v posledních letech velmi populární. Snad i proto, že zároveň velice ubylo literární korespondence - z důvodu velice prostého: málo se píše, více telefonuje (kde jsou ty časy, kdy jeden český spisovatel psal dopisy s průklepem, a pokud to nestihl, žádal vrácení dopisu, aby byl k dispozici literární historii). Deníková forma má už i své klasiky, ke kterým počítám Maxe Frische a polského emigranta F. Gombrowicze a samozřejmě a na prvním místě Franze Kafku - a to jsem jistě spoustu jmen zapomněl. Co nás to jenom na těchto textech tak poutá? Určitý druh voyerství, možnost nahlédnutí do intimity autora či události, touha spatřit věci ještě neupravené autorskou fantazií či cenzurou, bohatství detailů, které se později ztrácejí? Svědectví bezděčné ironie, která provází náš život? (Výmluvně to dokládá záznam v deníku francouzského krále Ludvíka XVI., v den, kdy padla Baštila, se jako vždy zabýval svými hodinkami a do deníku si napsal veliké R1EN - NIC.) Ironií osudu se někdy stává, že deníky přerostou hlavní dílo. Co třeba přežívá z obrovitého díla W. Goetha kromě Fausta (\z n . výmarské vydání celého díla obsahuje 143 svazků!), ale Eckermannovy hovory s Goethem se čtou a vydávají stále znova po celém světě. Zajímavé paralely jsou i v naší literatuře. Je to příběh záznamů podučitele Věnceslava Metelky, krkonošského písmáka, jehož zápisů použil J. V. Rais pro román Zapadli vlastenci - a patřičně je při tom zidealizoval. Zapadlé vlastence dneska sotva kdo přečte, ale Metelkův surový záznam skutečnosti žije dál a zřejmě věčně. Jiným způsobem to dotvrzují i dopisy Boženy Němcové, patří k nejsilnějším stránkám nejen jejího díla, ale celé české literatury. Puzení psát si deníky či nějaký druh záznamů je obvykle vyvoláno jakýmsi silným nárazem, vědomím, že pisatel zažívá cosi, co by mohlo mít trvalou platnost a co by neměla pohltit Léthé, řeka věčného zapomnění. Někdy je to jako neodolatelné nutkání. Za války jsem si v německé věznici psal jakési záznamy, kvůli nim jsem se dostal do vězení ve vězení, ale stejně jsem zas pokračoval. Utajované záznamy v době normalizace bezděčně navázaly na tuto tradici. Zdá se, že deníková forma odpovídá vypjatým životním situacím, jako je třeba emigrace. Skutečná či vnitřní emigrace je živnou půdou pro psaní 31 [pageend33]deníků. Gombrowiczovi umožnila situace emigranta vidět bez iluzí skutečnost západního světa, a především Argentiny, kde žil, ale také svého rodného Polska; vidí to své Polsko nemilosrdně, jak by ho nikdy neviděl, kdyby byl doma. Franz Kafka je sice ponořen do sebe, ale jeho zvýšená vnímavost byla jistě podmíněna jeho dvojnásobným exilem. Zábranovy deníky a záznamy, jeho utajené spisování je rovněž dílem vnitřního exilu. Nebýt těchto deníků, neměli bychom ani tušení o skutečném cítění a myšlení lidí, vedle kterých jsme žili. Jiným případem je Český snář Ludvíka Vaculíka, který si zvolil právě opačný postoj: on se necítí být exulantem ve vlastní zemi, ale posílá do vyhnanství své utlačovatele! A zcela důsledně jeden exemplář poslal svému vyšetřovateli. Jiný takový případ neznám. Český snář ovšem není deníkem v pravém slova smyslu a autor jej cítí, myslím, jako román. Nezřetelná hranice mezi těmito žánry už vyvolala polemiku a je to i nadále otevřené pole pro kritiky a literární vědce. Nesporné je, že je to forma živá a že nám přinese ještě mnohá překvapení. Michal Ajvaz, spisovatel Na deníkové literatuře mě přitahuje zvláštní posun smyslu; k tomuto posunu dochází v důsledku toho, že tu bývají kladeny vedle sebe záznamy o zkušenostech, které jsme zvyklí zařazovat do oddělených sfér umění, teorie a života a které pro nás obvykle nabývají smyslu a hodnoty v závislosti na roli, jakou hrají v rámci určitého samozřejmého rozvrhu, určité neproblematicky přijímané syntaxe, jež platí vždy pro jedinou z těchto sfér a jejíž pomocí se v příslušné sféře orientujeme, aniž bychom se ptali po původu tohoto interpretačního schématu. Tím, že deníková literatura spojuje do jednoho celku jevy, které jinak chápeme jako disparátní, může pro nás být jednou ze zkušeností, které narušují ztuhlé a izolované syntaxe, jejichž prostřednictvím jindy artikulujeme svět a necháváme vyvstávat smysl, jednou ze zkušeností, které obnažují zapomenutou společnou půdu, z níž tyto syntaxe vyrůstají, od níž se oddělují a zakrývají ji; tyto zkušenosti tak mohou oživit a pročistit pramen smyslu. (Jinými zkušenostmi obnovujícími smysl může být náhlé setkání s materiálností znaku, které zasazuje znak do světa jako věc mezi věcmi, anebo narušení hladkého fungování, které užaslému uživateli odhaluje blízké a tajuplné bytí nástroje, jež je jindy neviditelné za jeho funkcí.) Deníková literatura nám umožňuje setkat se s myšlenkami ve stavu zrodu, dosud nevydělenými ze společné půdy bytí, umožňuje nám uvidět, že myšlenky jsou také události a že události jsou naopak zárodky obrazů, idejí a teorií: zkušenost se nám může zjevit jako celek spojený jedinou pulzací smyslu. Proto 32 [pageend34]mám pocit, žc deníková literatura by mohla hrát důležitou roli v dnešním kulturním ovzduší, kdy je přijímáno téměř jako dogma, že různé oblasti zkušenosti se řídí navzájem nepřevoditelnými pravidly hry a že jakékoliv hledání jednoty těchto pravidel je skrytou agresí, projevem násilí logu na skutečnosti. Tváří v tvář zkušenostem, v nichž se naléhavě zjevuje jednotný rytmus všech našich her - tichý, vzdálený jakémukoliv násilí a předcházející logu - se rodí otázka, zda právě pohodlná pluralita není agresí, kterou vykonávají osamostatnělé a odumřelé formy na živé pulzaci smyslu, spojující celek zkušenosti v jediném jemném tkanivu. Na deníkové literatuře mě dráždí zlozvyky, které se v ní v různém množství a v různém stupni snesitelnosti vyskytují: dětinská hra na monolog spojená s pokoutním pokukováním po příštím čtenáři, nudný Subjektivismus (sebestřednost autorů, kteří nejsou s to si ani uvědomit, že jak říká Hofmannsthal - své já nenalézáme v sobě, ale mimo sebe: ve věcech, krajinách a situacích), zaplavenost nedozrálými a banálními myšlenkami, které má ospravedlnit jejich dokumentární hodnota. Řekl bych, že pro banality deníkové literatury nemůže být omluvou fakt (který je sám leckdy sporný), že tyto záznamy nebyly určeny pro veřejnost: tištěné slovo má své nároky, už uzavřenost a pevný tvar tištěných liter jako by byly určitým příkazem, jako by volaly po dozrálosti slova a myšlenky. Prožíváme dnes v říši slov záplavu skutečnosti, jež ovšem žádnou skutečností není, jen malátnou fikcí, kterou vytvořily formy veřejného jazyka; se skutečností se můžeme setkat až tam, kde se konstrukce veřejného jazyka rozpadají: může to být v dokumentu, ale stejně dobře to může být ve snové vizi. Jedním z důvodů dnešní obliby deníků je asi také tato konjunktura problematické skutečnosti. Mohlo by se zdát, že si odporuji, když jsem nejdříve napsal, že mě na deníkové literatuře zajímá zkušenost setkání s myšlenkou ve stavu zrodu, a potom jsem tvrdil, že mi na denících vadí snaha poukazem na kalendář legitimizovat nedozrálost myšlenek. Tento rozpor je však jen zdánlivý. Myšlenka v původním stavu, ve stavu, kdy je vrostlá do společné půdy smyslu, není totožná s tím výrazem, v němž nejprve přichází. Původní neznamená časově první; myšlenka ve své počáteční a nepro- čištěné podobě nejvíce podléhá veřejným stereotypům a do jedinečného tvaru dozrává teprve pozvolna: původní a vlastní tvar myšlenky obvykle vyvstává až na konci dlouhé krystalizace, kterou deník se svou vázaností na aktuální okamžik není s to zachytit. Existuje cosi jako obscénnost deníkové literatury; ta však nespočívá v otevřenosti v erotické oblasti, ale právě v tomto vystavování na odiv toho, co je veřejné a známé, a co by proto mělo zůstat skryté. Víc pravdy o autorovi je v jeho literárním díle než v jeho denících. Řekl jsem, žc by deníková literatura mohla hrát důležitou roli při odkrývání společné půdy různých oblastí zkušenosti a tím při obnově jejich smyslu: upřesnil bych to nyní tak, že tuto roli by spíše než deníky samy mohly hrát texty, které byly deníkovou zku33 [pageend35]šeností ovlivněny, ale které přitom nepřestávají být literárními díly; k takovým textům bych řadil například Klímův Cholupický den (třebaže jde o dopis), Pessoovu Knihu neklidu nebo Kierkegaardovo Opakování. František Pavlíček, dramatik Deník bez jakéhokoli epitcta chápu jako osobní záznam událostí většinou v časové posloupnosti. Jako berličku vratké paměti, ne dost spolehlivé vybavit si přesně a v úplnosti minulé děje. Obsah může být diktován profesionálním zájmem, ale zrovna tak může jít o intimní kroniku, která má zůstat v tajnosti. Proto autor používá zkratky nebo šifry, srozumitelné pouze jemu. Ve všech případech jde o písemné záznamy, jejichž motivy a účel nemají nic společného s literárními ambicemi. Literární deník publicitu nevylučuje, spíš s ní počítá. Ať jde o pouhý faktografický zápis, o jakém byla řeč v předešlém odstavci, nebo o útvar, v němž zaznamenaná fakta jsou pojednána jako materiál pro literárně stylizovanou inventuru událostí, myšlenek, duchovních stavů, utvářených podle promyšleného kompozičního záměru. Do této kategorie si zařazuju třeba Události Jana Hanče nebo podobná díla Jana Zábrany, Jaroslava Putíka nebo Jiřího Ortena, abych pro názornost jmenoval aspoň knížky, které jsem četl nedávno. Jejich autobiografický ráz působí na mne intenzivněji než kvality historické a informativní. Z toho je zřejmé, že způsob vnímání takového díla je ovlivněn afinitou nebo naopak distancí k tomu kterému autorovi. Úhrnem bych řekl, že ač literární deník mne jako čtenáře zajímá, nedokážu vám reflektovat jeho postavení a funkci ani v obecném kulturním kontextu, ani ve vlastním důvěrném vnímání. Jsou tu však ještě podobné literární žánry, jejichž „vnitřnosti“ obsahují ve větší nebo menší míře a v různých variacích neanonymní, osobní přítomnost autora a jeho společenskou frekvenci podobně, jako je tomu v literárním deníku. V jednom se však od něho poněkud liší. V posledně zmíněném a dosud nepojmenovaném žánru autor zpravidla popřává více místa obecně společenskému než ryze osobnímu. Historický obraz je barvitější, plastičtější, nebojím se napsat poučnější. Autor stojí až na druhém místě a své vystupování na scéně aranžuje spíš do pozadí než k proscéniu. Nejběžnějším druhem v této jen povrchně charakterizované sféře jsou literární paměti a vzpomínky. Od vzpomínek se paměti odlišují zpravidla větším respektem k chronologii, k podobám společenského pohybu, jsou zřetelněji podmíněny profesí nebo postavením autora v dobovém kontextu. Vzpomínky naproti tomu inklinují ke zpracování kapitol jako te34 [pageend36]matických celků událostí a zážitků v čemsi sourodých, spojitých spíš druhově než časovou posloupností. Pokud tato styčná plocha s literárním deníkem dovoluje účast na vaší anketě, dovolím si připojit pár poznámek praktika bez snahy o hlubší reflexi. Neumím dost přesně pojmenovat příčiny dnes hojnější tvorby v tomto žánru ani v podstatných rysech charakterizovat jeho literární význam, jeho společenskou funkci ani všechny důvody čtenářského zájmu. Rozpomínám se, kdy jsem začal dávat přednost knížkám, které měly blíž k osobní výpovědi než k zavedenému literárnímu artefaktu s domněle nebo fakticky fiktivní fabulí, zalidněnou bytostmi, které jsou doma víc v souřadnicích výmyslu než osobně prožitých setkání a vztahů. K vědomému preferování takové osobní výpovědi člověk patrně dospívá v době, kdy jeho čtenářská „kapacita“ je nasycena obvyklou epikou z předchozích let. Pro nás v tomto ohledu byla významná povaha společenského klimatu, naposledy zvlášť citelná v období „normalizace“, postavení nekonformního jedince a mimo jiné i jím inspirovaná existence samizdatové literatury vedle oficiální. Citelněji se ozvala potřeba konfrontovat vlastní zkušenosti s názory lidí, kteří pro mne byli mravní autoritou. Ale ani tím není řečeno všechno. V jistém životním období se ukazuje nutnost „pacifikovat“ v sobě cosi podobného radioaktivnímu odpadu, životní mat matérii, jejíž zneklidňující aktivita není kontrolovatelná vůlí a dá se aspoň usměrnit důkladnou životní rekapitulací, bilancí, veřejným vyjádřením, ve kterém může být i cosi osvobodivého. Vedle zmíněného věku hraje tu svou roli osobitý, niterný vztah k minulosti a s tím spojený druh paměti. Jsou lidé, kteří plně žijí přítomnou činorodostí, její plynulou spojitostí s tím, čemu se dost neurčitě říká budoucnost. Minulost je pro ně zasvěceně a přesně vedeným archivem. Ale znám lidi, kteří nejsou schopni oddělit minulost od své přítomné jsoucnosti. Všechno prožité nesou ustavičně v sobě jako zdroj nevyhaslé či nevyžité citové aktivity. Minulé děje doznívají v jejich duchovním světě teprve dodatečně. Některé epizody dokonce kdysi dávno prožili jako jakousi generální zkoušku. Premiéra se jim uskuteční v duchu až po letech - v transformaci, která je dílem tajemného mechanismu duše. Paměť je pouze jedna ze složek, o které víme aspoň něco málo. Zmíním se ještě o jedné okolnosti, o osobní přítomnosti autora v díle. Je to cosi jako osobní ručení. Citlivý čtenář to vycítí, jako by se mu dostávalo něčeho navíc. Autor však tuto garanci nese jako riziko a závaží. Na rozdíl od svobodného vyprávění „nanečisto“ v kruhu přátel je napsané slovo neodvolatelné a nekorigovatelné. Nedávno se mne kdosi zeptal, jestli se nebojím osobního návratu na dějiště svých vzpomínek mezi dosud žijící lidi, o kterých jsem psal. Už při korekturách té knížky jsem si uvědomoval, že každá zmínka o těchto lidech nese s sebou určité nároky. Desítky let se mi autocenzura nevtírala tak neodbytně jako při zmíněné korektuře. Ty tam jsou náhle časy necenzurovaného samizdatu, 35 [pageend37]publikovaného v padesáti exemplářích. Tento druh psaní je ostatně riskantní i na druhou stranu. Jako může urazit objekt vzpomínky, stejně tak dokáže diskvalifikovat vypravěče, když čtenář zná úplnější, pravdivější obsah výpovědi. Z přečtených deníkových či vzpomínkových próz zvlášť silným dojmem na mne zapůsobil Český snář Ludvíka Vaculíka. Možná i proto, že jsem byl svědkem jeho zrodu, mohl jednotlivé verze srovnávat se svým cítěním reality, vidět lidi z jiného zorného úhlu, než byl můj vlastní. Určitě se mi však zapsal do paměti proto, že se v něm autorovi, obdařenému mimořádným talentem, podařilo cosi pro mne do té chvíle nepředstavitelného. Zkomponovat prózu, která dostojí nárokům na moderní kroniku, z řetězu „pouhých“ fejetonů. Podařilo se to možná právě proto, že Ludvík Vaculík vyzvedl tento žánr na vysokou úroveň i tím, co vás právě teď zajímá na žánru literárního deníku. Lenka Procházková, spisovatelka Často si myslím, že psaní soukromého deníku je sebeobrana duše, která do své osamělosti nemůže, nebo nechce přizvat prostředníka - kněze. Tento druh „zpovědi“ nepočítá s rozhřešením, psaní je totiž samo o sobě modlitbou. Chápu Arbesovo vzrušení, když u petrolejky luštil mrtvé Máchovy šifry. Se srovnatelně podobnou úlevou jsme my kdysi při baterce četli Kerouaca. Jenže ten potkával kamarády na každé trati, zatímco Máchova pěší osamělost nemohla být sdílená ani (v té době) sdělená. Přestože Lori vzbuzuje soucit ve své roli, jediným partnerem si byl nakonec básník sám. Věděl to a snažil se s tím žít. Myslím, že to byl velmi statečný muž. Jiný autentický záznam o statečnosti čteme v deníku Anne Frankové, která taky nepočítala s tím, že její soukromé záznamy budou otištěné. Naproti tomu deníky Josefa Goebbelse už byly psány s vědomím toho, že jednou zveřejněny budou, pisatel se velice staral o jejich zachování. Tento mistr propagandy se v každodenních celkem podrobných zápiscích snažil o vytvoření svého portrétu image - a asi své stylizaci nakonec sám věřil, což se stává i literárně lepším autorům. Pisatel, který se sám octne v zajetí svých slov, se stává šamanem, zaříkává osud i sám sebc. Psaní stylizovaného deníku jistě vyžaduje přísnou disciplínu a jasný autorský záměr. Zatímco Havlovy Dopisy O/ze jsou obranou proti zma- nipulování myšlenek a pocitů, Český snářje (kromě kritiky poměrů) spíš hlasitou sebekritikou a tichou obhajobou autorových kroků. Havel je pokorný a meditující ve svém údělu, Vaculík drzý a nešťastný ve své 36 [pageend38]povaze, kterou nám reportážně nasvětluje ze všech stran, takže nakonec o něm víme víc než asi on sám. Čtenář Snáře je tak nastrčen do role kněze, který má možnost (nebo povinnost?) udělit zpovídajícímu se rozhřešení. Havel své uvěznění prožívá „radostně“, využívá možnosti pro vnitřní „očistu“. Vaculík je ubručený a vzteklý, vytváří pro čtenáře svůj portrét unaveného muže, vlastně oběti, která se vzdala práva na radost. Ocitá se v zajetí své stylizace (a autorského záměru), a protože je skutečně výborným šamanem, portrét a objekt pomalu splývají. Český snář je psán jako soukromý deník a je míněn jako román, Havlovy dopisy jsou psané Olze, aby je uchovala jako deník. Oba autoři píšou své záznamy z klece a sdělení tím získává na dramatičnosti. Zatímco jeden prožije okamžik Milosti a rozrušeně to posílá z vězení ven jako dobrou Základní zprávu, což čtenáře povzbuzuje a dojímá, druhý autor už každou změnu předem kritizuje a odmítá jako vyrušení. Čtenáře to provokuje k nedůvěře, ani spisovatel sám tomu plně nevěří, je to obranné, ale současně riskantní brblání šamana - hráče. V obou knihách je ukryto i Tajemství, což čtenář cítí a zneklidňuje ho to. I když si myslím, že zmíněné knihy (deníky) patří k tomu nejdůležitějšímu, co bylo v Čechách od sedmdesátých let napsáno, nejsem si jista, zda tomuto žánru u nás pokvete pšenka i v příštích letech. On i ten dojemný, spontánní Hrabalův kolovrátek jednou unaví. Nakonec bych chtěla připomenout Ivana Bunina a jeho skvělou Strašnou povídku o staré Francouzce, kde je deníkový žánr využit s horrorovou úsporností: „... - chodila jen z pokoje do pokoje, protože už s jistotou věděla, že je s ní konec, a dokonce si umanula psát lístečky. Psala: ,Čtvrt na jednu. Pořád chodím sem a tam. Cítím, že jsem ztracená. V sadě někdo je. Vím dokonce, že jsou dva...4 ,Právě odbila jedna - dole, na velkých hodinách ve vestibulu. Odbila tak strašně a slavnostně... Jeden z nich je malý, nohy má křivé jak jezevčík. Nebudu ale celou noc spát, budu se bránit...4 Hrála na klavír cake-walk - mnohokrát se dala do hraní, hrála bouřlivě, se zoufalou veselostí, a stále toho nechávala: ,Hraju cake-walk jako šílená,4 psala, ,moje hrůza už hraničí s extází - ani jednou nejsem s to dohrát do konce...4 Pak se v pracovně přehrabovala ve skříni s knihami, dívala se do nich a házela je na podlahu... Na psacím stole pána domu nechala ještě jeden lísteček: ,Můj bože. Proč ale mám tou obětí být já? Budu se bránit, živou mě nedostanou!4 S Reclusem v ruce se natáhla na safiánovou pohovku... A na té pohovce ji také ráno našli - s podříznutým hrdlem, bez paruky, s holou lebkou, s divokýma račíma očima - obrácenýma v sloup, užaslýma. 37 [pageend39]... Podřezali ji oni, ti dva, co seděli v parku. Ale proč - to je nepochopitelné: nic neodnesli, jediné věci se nedotkli... A dlouho, dlouho se mi zdálo, že něco strašnějšího než tenhle příběh jsem nikdy neslyšel...“ Přemysl Blažíček, literární kritik a teoretik Deník jako literární útvar • / Není to sice adekvátní způsob, jak připomenout práci nedávno zemřelého Jana Grossmana, ale chtěl bych ve svém příspěvku vyjít z jednoho jeho edičního počinu, který cosi vypovídá o vašem tématu. J. Grossmail byl totiž přinucen vydat Deníky Jiřího Ortena. Píše o tom v předmluvě: původně chtěl vydat výbor z Ortenovy poezie a jako studijní materiál pročetl jeho deníky, v nichž byly všechny básně průběžně zaznamenávány. Zjistil, že místo výboru pouze z poezie musí vydat výbor z celých deníků, protože jsou „samostatným literárním dílem Jiřího Ortena, a to dílem, domnívám se, nejen nejtypičtějším, ale také nejobsažnějším, integrálním“. I v případech, kdy deník nevzniká jako k zveřejnění určené literární dílo, lze a je třeba spisovatelův deník pojímat jako dílo umělecké. V deníku J. Hanče čteme: „Dějové konstrukce mě nezajímají.“ Nejde jen o dějovou vazbu; pro určitý typ spisovatele se deník stává zvlášť příhodným útvarem, protože mu dává velkou svobodu pro střídání nejrozmanitějších žánrů a poloh včetně záznamů dokumentů, zápisků z četby atd. J. Grossman píše nad Ortenovými deníky o „těsné souvislosti života a díla“, protože se v nich vše, např. i opisy dopisů, stává literaturou. J. Lopatka se nad deníky Demlovými a Hančovými zmiňuje obdobně o „splynutí života a díla“, ale v opačném smyslu: v centru pozornosti nestojí, že dopis se stává literaturou, ale že pro literární dílo získává primární závažnost mimoliterární skutečnost se svými funkčními jevy, např. i s reálií, jakou je dopis. Dnes už je všeobecně přijímáno, že spisovatelův deník není pouhým dokumentem, zároveň však platí, že se podstatně liší od fiktivního světa běžných literárních děl. Rozdíl mezi různými deníky spočívá mimo jiné v důrazu buďto na první, nebo na druhý pól této extrémní jednoty „života a díla“. V skrytu se ovšem tato dvoupólovost uplatňuje v každém literárním díle. V deníku však nejde jenom o její zjevnost, která dosahuje krajní podoby v literárním využití reálie; neustále přítomnou „reálií“ je v něm sám autor, se vším, co se s ním děje a co na něj působí. Tím v deníku mnohé nabývá svědecké hodnoty (řada čtenářů se k Zábranovým deníkům, které - abych odpověděl na vaši otázku také já pokládám za nejhodnotnější, obrací jako k autentickému obrazu doby) a především zde každý jev získává větší váhu a stává se výmluv- 38 [pageend40]nějším. To však stále není vlastní specifikum deníků, to platí i o vzpomínkách. Jenomže vzpomínky jsou s patřičným odstupem promyšleně koncipovány, zatímco v deníku sled toho, co se s autorem děje a co na něj působí, není v jeho tvůrčí moci, a co víc: autor v mnohém neví, co se bude dít, v jaké bude situaci a co si oproti svým nynějším názorům bude myslet za rok, za měsíc, zítra. Nejen před čtenářem, také před ním je při každém záznamu ještě vše otevřeno: i když deník vznikl před dávnými lety, čtenář v něm, jako v žádném jiném literárním díle, sleduje, co se teprve děje. - Ve vzpomínkách je možno aranžovat podle libosti, vzpomínky z období posledních padesáti let by mohl s klidem uveřejnit každý gauner, deníky bez uzardění nebo podstatných škrtů málokdo. Deníky z dostatečně dlouhého časového údobí tak utvářejí životní příběh, který nemá nic společného s dějovou konstrukcí zmiňovanou Hančem. Ostatně hlavní tu není děj, ale cosi, co lze označit za úděl člověka; ne především osud určitého spisovatele, zajímavý jako autobiografické pozadí, či dokonce interpretační vodítko jeho jiných děl, ale detailně rozvíjený průběh toho, co s menší mírou vědomí prožívá každý: vyrovnávání se člověka s dobou, okolím, sebou samým. Jednotlivé záznamy, navenek navzájem izolované a někdy přímo rozporné, nakonec vytvářejí celistvý smysl. Smysl, který je u citlivých, jasně vidících, mys- livých, vnitřně se vyvíjejících autorů mimořádně ostrý a bohatý, „neučesaný“ a jehož přesvědčivost spočívá v tom, že nás jím autor nechce, nemůže o něčem přesvědčovat, že není dílem předem daného záměru. Přitom otevřenost deníků, která přispívá k této přesvědčivosti, se týká spíše výpovědi o druhých než přímo o autorovi samém, není totožná s jejich přeceňovanou upřímností; deníky se nepíší proto, aby v nich autor odhaloval své nejhlubší nitro, víc po této stránce často vkládá do jiných svých děl. Tvrzení, že u nás v posledním půlstoletí nejlepší věci vznikly právě v tomto žánru, by mohlo být vzato v úvahu jenom z hlediska určitého pojetí literatury. Stěží by s takovým hodnocením souhlasil např. J. Kratochvíl, který se v Literárních novinách přihlásil k literatuře artistní, artificielní a hravé (což mimochodem by při úrovni jeho vlastní tvorby bylo v pořádku, kdyby přitom jeho obecné hodnocení současné literatury neprojevilo onu jednostrannost vlastního pojetí s takovou apodiktičností: „... je to dnes jediný opravdu živý proud“). Se specifičností deníků souvisí, že čtenář jako samozřejmost přehlíží jejich občasnou nevyváženost, způsobovanou mnohem méně popisně banálními epizodami než banálními myšlenkami. Spontaneita deníků, okolnost, že většinou nevznikají jako jednotné dílo soustředěné umělecké tvorby, nemá jen kladné stránky. Úvodní konstatování o denících Ortenových vyžaduje dodatek: J. Grossman by je určitě neocenil tak vysoko (jeho předmluva to nepřímo, ale jasně dosvědčuje), kdyby jejich součástí nebyly Ortenovy básně, nesporný vrchol jeho tvorby. 39 [pageend41]Jaroslava Hájková Deník jako tvůrčí kompromis mezi existencí a stylizací Možná že mám ještě v hlavě obrysy toho večera, kdy jsem začala psát svůj první vážný deník - vážný ne snad ve smyslu jeho obsahu, ale ve vztahu k mému životu. Bylo mi patnáct a život byl sebevražedně nezvládnutelný, byly to vichry, které bylo nutno spoutat. A to šlo učinit jedině zevnitř - tušila jsem, jako později ještě mnohokrát a daleko určitěji, že jedině já sama sobě mohu pomoci, že se musím pokusit s tím Vnějším srovnat krok. Zkoušela jsem svět formulovat. A pak jsem obcování se slovy propadla, jako se propadá droze nebo alkoholu. Nejednou potřeba sebevyjádření přerostla v samoúčel. Vedle hutných míst analyzujících má trápení nasázela jsem desítky stránek bláboly napůl svými, napůl odečtenými a odposlouchanými od jiných, neboť čas, který líčím, byla šedesátá léta s intelektuální hojností. Vrhala jsem se nenasytně na všechny Kafky, Brody, Sartry, Camuse, Fischery, Garaudye, Salingery, ale i Ma- chovce, Masaryky, americké beatniky... S tím se museli srovnat Goe- thové a Schillerové, Jiráskové a Němcové a vůbec všechna klasika, kterou jsem pilně četla do školy. Pozemské lásky, kterých nebylo nijak málo, se pak ovšem jen těžko probíjely touto pevností. Jak lehké pro mě byly s takovým zázemím - lásky do dvaceti let. O to víc jsem měla trpět později. Za čtvrt století psaní deníku měla jsem tu čest poznat, že inspirací k deníkovým záznamům nebyl a nebývá harmonický běh života a období událostí, které si vyžádaly mou aktivitu, ale spíš potlačení těchto přirozeností. Protože život má být přirozeně harmonický a aktivní. Z let, kdy ve mně nejvíc všechno bylo udusáno, mi zůstaly nejhustší a možná nejcennější deníky. Ale pozor, s lety literárních zkušeností pochopitelně ubývalo nezáludnosti a upřímnosti a přibývalo stylizace. Jazyk jako duchovní entita nebyl přece stvořen k tomu, aby odrážel naturalismus těla a syrového života. Psaní deníku se mi stávalo - a to zvláště v osmdesátých letech, kdy jsem cítila ze všech stran onu disharmonii - transcendcncí, ne-li pravou existencí. Také v této době se neoddělitelně propojily mé záznamy s prožitky literárními. To už jsem se dávno naučila číst a pochopila jsem, že četba má své imanentní zákony a že je to jakýsi duchovní řetězec, který nikdy nekončí. Přerušení, často na měsíce i léta, kdy jsem nepotřebovala ke své existenci popisování stránek modrých sešitů, nastávala pravidelně v dobách největší aktivity nebo jen životní vyčerpanosti, vyčerpanosti ze stereotypu. Výjimku tvoří snad jen osmdesátý devátý rok a rok následující, kdy jsem po svém komentovala dravé události. To by ovšem dneska už stěží koho zajímalo. Život pak postupně vjel do svých kolejí a sny, knihy a drobné domácí události pro mě začaly mít zase srovnatelnou váhu jako naše rozcházení se Slovenskem nebo blesková válka v Iráku. 40 [pageend42]Píšu deník dost dlouho, abych si mohla dovolit prozradit na tento záludný žánr jeden charakteristický rys. Obsah deníku nemusí být nutně pravdivý a deník může podléhat silné stylizaci i v případě, že se autor neobíral myšlenkou na jeho vydání. Proě si má ve chvíli, kdy jej realita tlačí k zemi, vytvářet ještě o sobě a své duši nějaké příliš rozryvné a depresivní obrazy? Proto pozor - deník nemůže být a priori posuzován jako dokument, ale literární historik nebo kritik musí odhalit míru stylizace. Dmitrij Sergejevič Merežkovskij Tajná moudrost Východu Egypt Sbírka duchovních úvah ruského mystického spisovatele, autora slavné trilogie Kristus a Antikrist. V tomto díle se zamýšlí nad příchodem „Třetí Říše - říše Ducha Svatého“ a vrací se k mírumilovné filosofii starých Egypťanů, mytické Atlantidě, hledá Novou Cestu ke Třetímu Zákonu a nalézá souvislosti v dílech svých současníků (Rozanov, Čechov, Tolstoj, Dostojevskij aj.). Cena brož. 58,- Kč, váz. 77,- Kč. Prodej v Praze: FIŠER, Kaprova 10; Pražská imaginace, Strossmayerovo nám. 9; v Brně: Žcníškovo knihkupectví, Květinářská 2. Zásilková služba: Nakladatelství HORUS, Úvoz 54, 602 00 Brno 41 [pageend43]Literární deník - úryvky z dosud neuveřejněných deníků Sylvie Richterová 13. 10. 1992 Dovedu s maximální trpělivostí snášet šílenou bolest. Je to ale správné snášet bolest s maximální trpělivostí? Mohla jsem sejí zbavit dřív, kdybych byla méně ochotna ji zakoušet. 14. 10. 1992 Čím mistrněji jsem ovládal techniku i tajemství psaní, tím silnější byly záchvaty nenávisti k psaní, které se dostavovaly s chorobnou pravidelností malárie. Provázela je hořká, náhlá, bodová (ne bodavá) nenávist vůči úspěšným autorům, které jsem četl. Ještě víc vůči autorům, které jsem nečetl. K čemu je to dnes vytvářet světy... (Nechce se mi dál...) * * * Prorazí kůru tohoto světa jako orgasmus, však plněji a trvaleji. ...Ano, řekl jsem orgasmus - Co nikdo nevyjádřil a nevyjádří. To po něm naplnila se políčka kultury, vysoká i nízká... Ale nikdy ho kultura nelapila a nelapí, nemůže. 15. 10. 1992 Nabokov: Lolita. „Prázdno milostného naplnění“ - o tom by mohl být esej. 17. 10. 1992 Veřejná poprava, kterou jsi mé osobě uspořádal. Nevím, jestli ti mám přát, abys v (tomto) životě ještě prohlédl její krutost, nebo abys ji raději nikdy v celé propastné nesmyslnosti nespatřil. * * * 42 [pageend44]Ad román Téma: procházení mimo vlastní svět Jan - odchází z domova Pavel skrze Marii Hra Meise a Marie v Římě Únik z historie „pravdou“ Únik z historie „meditací“ 19. 10. 1992 Věty do románu: Ochotný věnovat se mi, jako by v životě neměl co dělat, nebo že v životě nevěděl co dělal (Analogie lásky k Bohu) * * * „Ženský způsob?“ Chtěla bych román napsat trochu podle principu tapisérie. ...Tkaní, skrytá a zjevená vlákna. 21. 10. 1992 Napsat jak Marie bílí stěny. Šílenství. Díry po hřebících. 22. 10. 1992 Ad román - Jan Otevírám noviny, listuji v časopise, zkoumám přehled nejvíce prodávaných knih: hledám důkaz své existence. * * * Je ale paměť krve - paměť... Někdo přece o nás ví. Dějiny jsou jenom to, co je napsané. O čem nikdo neví, nejsou dějiny, i když se to stalo. I když se to stalo před mýma očima. I když se to stalo mně. Musí tedy být něco ještě nad dějinami, archív všeho - nad naší pamětí paměť země, paměť vesmíru - V sanskrtu se slovo Akáša - \ těchto krajích duše o tom 43 [pageend45]19. 11. 1992 (po operaci) Obscénní řeči i jednání těch, kdo nevzali na vědomí jiné utrpení než vlastní. * * * Ať přijmu i malost velkých lidí. 20. 11. 1992 Ad román Všude, kam jsem přijel, hledal jsem kavárnu vídeňskou, rakouskou, kdysi i pražskou, českou kavárnu, abych si sedl k bílému ubrusu na stolku, odsunul popelník a dal si přinést kávu se šlehačkou. Bílý tuhý kopeček šlehačky se propadá do tmavé hladiny kávy a rozpouští se jako duše života mého v mém životě. Piju kávu se šlehačkou, abych neviděl ten zánik dokonce a nabírám zhluboka nosními dírkami vzduch prosycený vůní dortů a zářivých zákusků. Nejlépe, je-li v ní znát ořechy, čokoládu a kávu. Hlavně kávu, ten vzduch, ta vůně jsou důkazem dobroty a lahodnosti, čeho, života. Zjistil jsem to v Trevíru, v Cáchách, v Kuf- steinu, v Lůbecku, v Brémách, v Brně, jednou i v Havlíčkově Brodě, v Brně a v Praze - ale tam v té kavárně nebyly bílé ubrusy a lační lidé pojídali zákusky vestoje. Ve Francii jsem jedl sýrové papriky a camembert s bílým křupavým chlebem, ale to už je dávno, to jsem byl mladý a nehledal jsem vůně dětství zasunutého do nepaměti mé paměti. V Praze jsem chodil o hladu, schválně o hladu, džínsy byly napjaté od jedné pánevní kosti ke druhé jako přes úval, musel jsem stahovat svetr přes pás, aby nebylo vidět proláklinu místo břicha, tuhá látka během několika dní otlačila pánevní kosti, to bylo příjemné, i když trochu bolestivé. Tvrdě obepnutý bez lásky, pokoušel jsem se utéct odtud znicot- něním těla, jeho úbytím tak radikálním, že žádný oblek nemohl je zachytit ani zastřít. * * * Ad první kap. Nosili v sobě střed světa, citlivý bod, z něhož je možné svět pochopit, rozsoudit i rozbít. 44 [pageend46]29. 11. 1992 Evropa... Za války lidé nechtěli, nemohli - věřit zvěstem o koncentračních táborech. Po válce nevěřili zprávám o sovětských lágrech. Vědomí si nepřipouští to, co by mu nedovolilo žít jako dosud, to co by rozbilo skořápku jeho já. Zkušenost člověka je ale zkušeností všech - a utrpení jednoho se stane utrpením všech. Když je nepřipustilo vědomí, když mu tudíž nemohli zabránit - stane se fyzickou zkušeností. Společným osudem. O čem jsi nechtěl vědět, budeš muset prožít. 1. 12. 1992 Všiml jsem si, že jsem přestal hledat ve slovníku význam slov, která neznám dobře: špatné znamení. * * * Slova už neměla nic společného s tím, co bylo. Miluji tě: dábelská formule, klapnutí želízek kolem zápěstí. * * * XY: Ani si nevšiml, že ve zkoušce lidskosti neobstál. * * * Jsou věci zcela zbytečné a hloupé, jako přát si umřít. Nebo jako přát si neumřít. 8. 12. 1992 Román: Peru Byl jsem tu doma okamžitě jako všude, kde se ocitám, nepřiletěl jsem, neprojížděl jsem zemí, neprocházel jsem se ulicemi šedivé studené vyprahlé Limy. Byl jsem tu odevždy navždy, byl jsem ne na cestě v ustrnutí. Byl jsem každým, koho jsem potkal, s kým jsem se setkal. Šel jsem pěšky těmi nekonečnými kraji šedohnědých barabizen splácaných z hlíny a plechu hůř než nekonečné labyrinty chatrčí kolem města Mexika, hůř nežli favelas v Riu... 45 [pageend47]20. 12. 1992 Tak docela bez vlády zavírám oči a nahlížím do tajemství, kterc mi zjevuješ nebo nezjevuješ. Nevím kde budu až nebudu. Nevím kde jsem když jsem. Docela bez vlády. Konečně, silou to nešlo a slabostí to taky nejde. Jsou vánoce, můžu tě jenom očekávat. * * ♦ Několik listů na bříze se ještě drží. Jako já. A nač, to je otázka. Jako já. - Na závan studeného větru. Co patří zemi, musí k ní doletět. Jaroslav Putík Pozoruji milostné mihotání komárů v mezeře mezi stromy. Těkají, krouží, stoupají a klesají stále ve stejném rytmu. A k tomu naslouchám zpěvu patrně mladého, ještě mutujícího strnada s jeho tesklivým ci-ci-cici-cíííí. Sedí někde v koruně dubu a ladí svou stále stejnou melodii. Jak je stará? Někdy z konce třetihor? V každém případě milióny let a stále totéž ci-ci-ci- ci-cíííí. Věčnost k nám doléhá ze všech stran, jenom ji nechceme vnímat, patrně ze strachu. Co s tím? Naléhavě si uvědomuji, jak dlouho nic pořádného nedělám, jen přepisuji, škrtám, ale je to jen náhradní činnost - jako když plavec z nedostatku vody běhá podle vysychající řeky. Všechno mi padá z ruky, všechno se drobí a rozplývá. Z rádia zní divné zvěsti. Havla nám nezvolili, stát se nám rozpadá, ach ano, krev jsme za něj neprolili, budeme prolévat slzy? Jenže Jugoslávci prolili krve potoky, a teď jim zbývají jen oči pro pláč... či ne? A co Rusové a hory jejich „padlých za svobodu“? Snažím se zachytit myšlenky, které se mihotají a krouží jako hejno komárů v proláklině mezi stromy. Jaké jsou pocity člověka, který prožívá umírání státu, na který přísahal a který byl ochoten hájit svou krví? Jistě, žádný stát nám nepřiroste k srdci jako blízký člověk a bolest nad umírajícím státem jc jiného druhuje v ní cosi abstraktního, neosobního, je to smutek, jaký se dostavuje při státních pohřbech králů a presidentů... Přehnala se rychlá přeprška a znova hledím do lesa, na okraji listů visí kapky vody, které se co chvíli odpoutají, list se pokaždé zachvěje jako živý. Potom se můj pohled přenese na stěnu chaty, dívám se na Baltazara, jednoho ze tří králů, sedí na šimlovi, na hlavě královskou korunu, zdvižená pravice a velký ukazovák směřují k bílé devíticípé hvězdě. Bůhví, jakými cestami sem zabloudila ta laciná reprodukce, nikdy 46 [pageend48]však nezapomenu na úžas ze shledání s originálem. Ten je uložen v bar- celonském muzeu starého katalánského malířství. Jaká náhoda, jaké propojení nesouvisejících příběhů. Pravděpodobnost takového setkání by se mohla vyjádřit poměrem jedné k několika miliónům, stejná pravděpodobnost jako si vytáhnout z osudí milión. Zázrak! V takové chvíli se člověka zmocňuje jakýsi druh svaté bázně před nádhernou simultánností života. Patří k ní všechno: mihotající se komáři, strnadův zpěv, rozpad státu, nezvolení Václava Havla presidentem, krůpěj vody na okraji javorového listu - i prosebná věta na zadní obálce školního sešitu, do kterého píšu, věta, která mnohovýznamně říká: Až dosloužím, chci do sběru. sobota 4. 7. 1992 Tak co je? Dívám se z okna chaty na protější stráň, na smrky a břízy unavené vedrem, včera jsme zase překonali teplotní rekord starý přes dvě stě let: 35 °C ve stínu. Buďme hrdi. Mladý javor se lehce pohupuje na důkaz, že není úplné bezvětří, a teď se vynořili dva běláskové, poletují trhavými pohyby nahoru a dolů, zdá se, že kamsi pospíchají, že vědí kam, že mají jakýsi cíl. Cíl? Žádný cíl, sebejistota jejich klikatého letu je daná vánkem vzlínajícím mezi stromy, a jistota směřování je pouze zdánlivá. Jistota směřování, co mi to připomíná? aha, už to mám, asociace jako hrom. Umírá nám stát s tou nejkrásnější vlajkou na světě, a nikdo netruchlí, vypadá to, že se děje něco, co se dít musí, a truchlení že není namístě. Běláskové se radostně třepotají, učiňme to jako oni, mávejme křidélky a nechrne se nést vzlínajícím vánkem. Václav Havel abdikuje, chór přitakává, že učinil dobře, asi ano, přinejmenším zkazil Mečiarovi nachystané představení, to se musí uznat, a který divadelník by nedal za dobrý gag kus života? Zapalování vater na horách a řeči zalévané roduvěrnou slivovicí, ten folklórní výstup zcela zastínila pěkná abdikace, to je k vzteku. Zdalipak ministerští pantatíci přeskakovali dohořívající vatru, jak to činil Jánošík a jeho chlapci? K čertu s folklórem, co to sem pletu. Toho abdikačního dne, tedy dvacátého července, jsem se šel podívat na presidentskou standardu naposled vlající nad Hradem. Svisle povlávala v tom vedru, stráže v hutném suknu stály bez hnutí a na čelech se jim perlil pot. Před kostelem barnabitek se dávala dohromady hradní kapela k polednímu střídání stráží, muzikanti v rumělkových uniformách si pohrávali s instrumenty. Opálený trubač vyprávěl o zážitcích z dovolené. Taje měla! A propos uniformy, pořád se nemohu smířit s operetním rázem tohoto vymustrování, ale najednou vidím, že je to v pořádku, nic nemůže lépe doložit neválečný charakter tohoto sboru stejně působí papachy dánských či anglických strážců majestátu před královskými paláci. Těm uniformám chybí jedno jediné: království. Proboha, nebudou to zase přešívat? doufám, že ne, stačí, když jim z rukávů odpárají federální 47 [pageend49]erby, které si tak pěkně vymyslel náš pan Václav. Je to divný pocit dívat se naposled na presidentskou standardu, i když jednou se tam zase vznese. Pozoruji její splihlé povlávání, a necítím nic. Beru to prostě jako fakt, standarda splihle povlává a její heslo dál hlásá, že pravda vítězí. Věta jak nekonečný vzdech, troufalá, téměř husitská, přesto přijatelná a útěšná, dává šanci každé pravdě-jen skeptik spiklenecky mrká jedním okem. Lidí jako much, čekají na střídání stráží a ruce ukazují k presidentské standardč. Znova si připomínám, že bych měl zachycovat a zkoumat své pocity v době, která je tak výjimečná a bůhví kdy se bude opakovat, zdali vůbec. No tak, co cítíš po pravdě? Vedro, únavu, trapnost, a přece jen zvědavost, jak se všechno vyvine, když už známe vyluštění zápletky dopředu. Nebude to nuda? Nuda nikoliv z nedostatku vzruchu, ale z jeho přemíry? Dost. Venku před okny najednou vše strnulo, v dálce jako by zahřmělo. Běláskové se ztratili. TI. červenec 1992 Lenka Procházková Vánoční deník (1984) Čtvrtek Moc jsem se na to dopoledne těšila, mělo to být naše otevření vánoc. Při uklízení v divadle jsem si plánovala, že nejdřív půjdem na Karlův most, pak si někde dáme svařené víno do kelímku, budem okukovat nazdobené výklady, třeba potkáme někoho známého a nakonec zajdem k té výtvarnici pro pannu. Jenže L. si to představoval jinak, pro něj to bylo normální vyřizovací dopoledne. Hned v metru mi řekl, že má na parkovišti auto, že mě rychle zaveze pro tu pannu a pak že musí jet k paní A., odevzdat jí nějaké knížky a chvíli u nich posedět a pohovořit. Udělalo se mi špatně. Vzpomněla jsem si, kolik přátel já zanedbávám, například Petra Š., který mě rok zve, a zrovna minulý týden jsem od něj dostala smutný zamrzlý pohled s větou: „I schody do nebe zapadnou sněhem, když po nich nepřicházíš.“ A já mu ani nezatelefonovala, protože nač telefonovat, když mu nemůžu slíbit, že se sejdcm. Onehdy mi Krista říkala, že se viděla s někým, kdo se udiveně ptal, co je se mnou, že jsem se úplně vytratila, že už mě lidi nepotkávají, že žiju zalezle na sídlišti. Ublíženě mě napadlo, že bych mohla pannu vyzvednout sama a pak překvapit Petra v redakci a vzít ho do Slávie na dvě deci červeného jako kdysi a koukat oknem na Vltavu. Začala jsem mluvit o svém zklamání (o Petrovi pochopitelně ne) a Ludvíkovi pomalu docházelo, že něco 48 [pageend50]zvrzal. Změnil tedy plán, zajeli jsme na Vinohrady k Němcům a pak k Olbramovi Z. do ateliéru. Karlův most jsme ale museli vynechat. Místo svařeného vína jsem u Olbrama dostala obligátní vodku a slíbila jsem mu, že hned po Novém roce přijdu, aby si mohl udělat ty fotky (bude podle mě dělat sochu Ifigenie). Pak jsme spěchali na Malou Stranu pro pannu, která se tak povedla, že mě vůbec nemrzely ty šílené prachy, co jsem za ni musela dát. Výtvarnice nám ji ještě krásně zabalila do krepáku a převázala mašlí, takže jsme ji pak nesli jako tajemné zavazadlo. Zašli jsme si na oběd do Valdštejnské hospody, kde bylo plno německých zahalečů, takže jsem pak vedla nespokojený monolog o životě. Že nemůžu ani na dva dny někam sama vypadnou a psát, nebo třeba jen chodit po cizím městě (konkrétně jsem mluvila o Děčíně, ale nevím proč zrovna o Děčíně). Pokračovala jsem ještě v tramvaji a zkrotla jsem teprve doma, jenže to už Ludvík musel odejít. Večer, když Cilka usnula, jsme s Mařenkou pekly poslední druh cukroví. Sobota Ráno, když jsem byla v práci, přinesl Ludvík živého kapra a ubytoval ho ve vaně. Než jsem se vrátila z uklízení, měla už Cilka rýmu, protože furt na kapra sahala, choval se totiž netečně, jak byl zblblý z té tlačenice v kádi, ale během dne zdivočel. Odpoledne jsem žehlila a zašívala a večer, když Cilka usnula, jsme s Mařenkou přitáhly borovičku do pracovny. Přeřezaly jsme jí provazy a potěšilo nás, jak je pravidelně rostlá a košatá. Ozdobily jsme ji, zabalily své dárky a pak jsme zamkly pokoj. Štědrý den Ludvík přišel v deset. Odemkla jsem mu pracovnu a připravila vánoční papír, aby si mohl zabalit dárky pro nás. Ale on chtěl nejdřív zabít kapra. Cekala jsem v kuchyni, luštila zvuky z koupelny, kapr bojoval. Pak mi ho L. přinesl, položil ho na prkno a odešel balit ty dárky. Nadechla jsem se, zvedla nůž, ale vtom kapr ožil, zamával ocasem, skočil na zem a začal lítat po kuchyni. Řvala jsem „Pomoc!“, Ludvík přiběhl, udiveně kapra pozoroval, pak ho chytil, něco v něm přeřezal a zase odešel balit dárky. Už nikdy živého kapra nechci! Sotva jsem toho chudáčka vykuchala, přišla Zuzana. Pomohla mi utřít stopy zápasu a hned uvařila silnou irskou kávu, což Ludvík ucítil přes zeď, a přišel si za náma odpočinout od toho balení. Pak zazvonila Jarina s dětma, desetiletá Bára si šla sednout k Mařence a k Cilce před televizi a Máša (16) zůstala s náma. Po irské kávě jsme přešli na gruzínské bílé víno, o kterém Ludvík prohlašoval, že je úžasně suché a liboval si v něm. Pak jsme pro srovnání otevřeli 49 [pageend51]gruzínské červené a to nebylo suché. Volali jsme našim milým do Vídně, všichni jsme se u aparátu zajíkavě vystřídali, jen Ludvík mluvil opovržlivě německy. Iva i švagr měli dojaté hlásky, takže jsem měla pocit, že Vídeň není tak daleko a že se snad ještě někdy uvidíme. Pak jsme pálili františky, ochutnávali devatero druhů cukroví a Máša vyprávěla, jak včera byla s kamarády na Karlově mostě, jak tam postavili velké jesličky a nabízeli chodcům oříšky a zpívali koledy a jak se někteří lidé báli a spěchali pryč. Před třetí jsme se všichni oblékli a šli na autobus, abychom stihli mši ve sv. Ludmile. Ale bylo to zklamání. Otevřeli jen jednu loď, seděli jsme na studených židlích, bylo to hrozně provizorní a mše začala až v půl šesté. Navíc u toho nebyla hudba, což Ludvíka urazilo. Domů jsme přišli před sedmou. Ve chvíli, kdy jsem hodila porce kapra na pánev, zazvonil telefon, byl to Petr Š. Pak jsem rozčileně dosmažila kapra, ohřála rybí polévku, prostřela, zažehla svíčku a pozvala rodinu k štědrovečerní krmi. Ludvík měl krátký proslov, Mařenka se rozpačitě šklebila, jak přemáhala dojetí, a Cilka pofňukávala, protože už přestala věřit, že Ježíšek přijde. Ale on přišel... Na Štěpána Snídali jsme vánočku s medem a kakao jsme pili ze svátečních hrníčků babičky ivančické. Pak jsme se oblékli a jeli s velikou taškou dárků do Dejvic. Jenže jsme vystoupili už na Staroměstské a šli pěšky přes Karlův most. Viděli jsme pozůstatky těch Mášiných jesliček a na Klárově jsme znovu sedli na metro. Máma už nás čekala s obědem, babička blaženě ležela v posteli, vychutnávala pocit, že je po měsíci špitálu zase doma, a Krista se utýraně choulila na židli, na opraveném nose měla sádru a chtělo sejí smrkat, a nesměla. Ta plastická operace prý trvala dvě hodiny při lokálním umrtvení a bylo to prý děsné, ale bude to prý krásné. Po obědě Ludvík odešel a přišla Dana. Měla jsem pro ni pár exilových knížek a ona nám pak zajímavě vyprávěla o zvrzaných plastikách nosů, které si daly udělat její kolegyně z práce, a teď pláčou. Krista u toho povídání už naštěstí nebyla. Když Dana odešla, zazvonila máma na zvoneček. Měli smrček. Menší a diskotékově blikající, ale Cilka byla nadšená. Nechce se mi podrobně popisovat dárky. Po sedmé pro mě přišel Ludvík, protože jsme šli slavit soukromé výročí. Pěšky přes Hrad do Lobkovické vinárny. Děti zůstaly na noc u babiček. Hradčanské náměstí bylo úplně pusté, jako po nějaké katastrofě. Okna bytu, kde bydlel Pavel K., byla tmavá a jedno rozbité, takže to na mě zase sáhlo, totiž ten soucit s Prahou. Že je to jenom krásná kulisa, kterou všichni opouštějí, že nemá svého člověka. V Lobkovické jsme měli zamluvený stolek jako tenkrát před pěti lety. Ten tehdejší začouzený, útulný interiér mezitím nudně předělali, vrchní byl taky jiný a my jsme se taky změnili. Pět let je strašně dlouhá doba, někdy... 50 [pageend52]Tentokrát jsme odcházeli už před půl dvanáctou, počestně jsme stihli poslední metro a tam v tom podzemí, kde trávím spoustu času v posledních letech, jsme se začali hádat. Dostala jsem od tety ze Znojma kostelní kropenku, takovou maličko zarezlou starou serepetičku a nahlas jsem uvažovala, kam si ji v bytě pověsím. Ludvík zásadně nesouhlasil. Tvrdil, že člověk, který není zapsaný v církvi (a žije v hříchu?), nesmí mít v bytě kropenku. Kdo to zakazuje? Papež? V autobuse už jsme mlčeli a doma si papež šel hned lehnout. Já jsem si sedla v těch výročních šatech ke stromku, zapálila jsem na něm svíčky. Slzy. Tak jsem ty plamínky radši sfoukla a odešla do kuchyně. Uvařila jsem si kávu a dostala (zas jednou) chuť na báseň. Zapálila jsem si cigaretu, srkala to nesmyslné kafe, a když jsem zamáčkla vajgla, byla básnička hotová. Schovala jsem ji do ledničky, abych na ni při snídani nezapomněla. Hodiny ukazovaly dvě ráno, jako tenkrát, před pěti lety, kdy to všechno začalo. Šla jsem po špičkách do ložnice, ale on nespal, čekal. Nechtěl to výročí uzavřít takhle blbě. Vánoční Postíme se od myšlenek jak nejdý! to vydržíme. Pak zbrkle hodujem, abychom rychle do němoty opili naše viny, které ne dove dem odpustit, že jsme je dopustili, které nedovedem opustit. A tak se nás drží a dlaně odskakují jako magnety. Nejde to vyhladit. Podupáváme mrazem a potmě mažem účet na futru. Ale i pak dlaně, upatlané od slin a od křídy, odskakují jako magnety. Svázat je špagátkem! Najit neviňátko, vzbudit je do mrazu a vysvětlit, jak se dělají uzle! 51 [pageend53]Jaroslava Hájková 1991 6. ledna Jsou Tři králové. Je na Tři krále, nebo jak to správně říct a taky napsat. I v tom, že to už nevím, že neznám správnou vazbu, je obsaženo, jak strašně vzdálená jsem všem těm katolickým svátkům, zvyklostem, obřadům - a co teprve moje děti, katolicky pokřtěné! Nedokázala jsem jim dát sebemenší základy věrouky. Jen před jedním je od malička varuji - před ateismem a jakoukoli jistotou. Ani v sobotu a neděli jsem nedokázala napsat to, co jsem si předsevzala. Musela jsem s Martou opakovat angličtinu, chtě nechtě musím se učit anglicky, abych jí mohla pomoct. Ze školy neumí tak říkajíc nic. Takový povánoční čas běží svým tempem. Už cítím, jak zase bude jaro a delší dny. Nechápu, proč píšu takový banality. Asi proto, abych se vyhla vážnějším věcem. 7. ledna Když jsem teď vzácně sama v místnosti, odkud vidím střechy domů na Národní třídě - kolegyně má housera, díky čemuž můžu číst, psát a přemýšlet nalézám skulinu, kterou může prolézt na světlo můj dnešní hadí a štíří sen. Cosi nelidského zvířecího se v tom snu dralo na mé tělo a chtělo ode mne polibky (nebylo v poslední době těch polibků s lidmi, o něž moc nestojím, příliš?). Byla v něm i všechna nejapnost smilstva - ono: a co dál? * * * Teď čtu devátý svazek Šlépějí, abych podeváté viděla znovu a znovu, jaký je Demi nejen básník, nejen člověk, ale taky myslitel. Však také věděl, že to musí být uchováno v psané podobě, všechno to, co se mu v hlavě mlelo. Jaké je to potěšení s tím obcovat. Když jsem byla ponořená v četbě - zazvonil telefon. Lidé z celé Evropy tu hledají mého významnějšího předchůdce. Bylo to docela příjemné spojit se na chvíli s nějakým Belgičanem - a zase se vrátit k Demlovi. 5. února Ty tři týdny, co jsem neměla potřebu psát deník, rozzuřila se válka zběsile a po prvním šoku, což byla jediná přirozená reakce (až na Američany, 52 [pageend54]kteří už bezmála v přesných zpravodajstvích se sklenkou v ruce a americky efektní oslavovali vítězství), si dnes všichni zvykají. Život se vlastně neustále ve své přírodní podstatě zužuje a v případě takových katastrof vždy mnohem radikálněji než obvykle. Nikdo si nechce připustit účast Ruska. Snad je to jediná přirozená obrana před zešílením - tohle odsouvání velmi pravděpodobných aktů do nemožnosti či neskutečnosti. Proto se v Odeonu raději obíráme malichernostmi a bankrotem podniku. I ten je pro nás katastrofou, ale s normálními lidskými dimenzemi... 28. února Blíží se výročí máminy smrti a dělám korekturu Jakuba Demla - Zapomenutého světla. Už několik měsíců nosím v hlavě Demla, čtu Šlépěje, protože je chceme v Odeonu vydat. Ale to umírání Zezulky v Zapomenutém světle...! Jednu noc se mi zdálo, že jsem zabila dvě ženy. Ještě nikdy jsem nepocítila ve dne ani v noci ani při četbě nějaké knihy nebo při sledování nějakého filmu tak silně jako tuto noc, co je to být vražedkyní. Je to v svědomí a je to neuvěřitelně bolestné, je to nesnesitelná tíha. Pořád jsem se chystala o tom napsat, protože to byl výjimečný zážitek, ale nějak to nešlo a nešlo, korektury, prádlo, vaření, recenze a tak. Myslím, že jsem přišla na zástupný smysl těch vražd, a bojím se, že byly pravé, jakkoli se mi s procitnutím ulevilo... 6. března V neděli dopoledne jsem si tiše četla v kuchyni, abych nebudila ostatní, kteří rádi dlouho spí. Pak vstal V. a začal dělat dusno, mlátil nesnesitelně vysavačem a byl takový nějaký zakyslý a nerudný, že mi ho zároveň bylo líto a zároveň jsem na něho měla vztek. Uvařila jsem oběd a hned potom jsem odešla na Olšany, nejblíže snesitelné místo této neděle. Chodila jsem dobře hodinu po raně březnovém hnijícím hřbitově, kde útěšné zarostlé kouty vycídil debilní Klub za starou Prahu. Jejich dobročinné zásahy rovnají se zkáze. Vysekali všechno a stará část rapidně tím sešla. Zašla jsem k Holanovi a říkala jsem si, chodí-li sem někdy jeho životopisci, obdivovatelé, editoři a jiní... Já nic z těchto činností nemám v úmyslu, leda si někdy vypůjčit verš jako motto k něčemu, co jsem stejně ještě nenapsala. Podle toho, že tam není žádná svíčka, kytka a tak, řekla bych, že se nikdo neobtěžuje, nebo snad jen tak zajde s prázdnýma rukama jako já. 53 [pageend55]20. dubna Včera jsem šla pěšky z práce, ačkoli byl spad, dá-li se ještě v Praze mluvit někdy o dni, který by nevypadal smogově. U Bulhara se snažil přejít přes ty ďábelský vozovky paťhavej dědek. Táhnul za sebou na provázku nějaký těžký kufr, prostě ho za sebou šoupal. Málem vletěl pod auťák. Byl takovej nejistej, ptala jsem se ho, kam jde. Tento rozhovor na frekventované křižovatce s jurodivým dědou mi vynesl náhlý zájem veřejnosti. Dědek huhňal, že chce na hlavní nádraží. V tom případě šel na opačnou stranu. Když se na člověka podíval, měl pěkný modrý oči. Měla jsem z toho setkání zvláštní radost. On si totiž koupil v Praze brambory, ty táhnul v tom kufru, takhle to bylo prosté, nebyl to žádný blázen, koupil si brambory, protože na Plzeňsku nejsou k dostání. Teď chtěl na nádraží a trochu pajdal a huhňal, a proč by se vůbec měl s těma bramborama dřít třeba v ruce? Spousta věcí je prostých, ale musí se o nich popsat tuny papíru. Jako třeba o našem „rozvodu“ se Slovenskem. Jakýpak rozvod, žili jsme snad sexuálně? Ať ten národ žije sám, chce-li, ať o sobě přemýšlí, ať se emancipuje. Jen víc takových dědků, jen víc takových modrých očí - a budu zdravější. 25. května M., která učí na vysoké škole cizince, mi dala přečíst slohovou práci nějakého Afričana na téma, co si myslí o české kultuře apod. Jeho věty byly plné zvláštností, ač jim po stránce českosti nebylo co vytknout. Je to podobné mému přání vidět někdy Prahu očima cizince nebo někoho, kdo se tady nenarodil. Ale ani svého muže (náhle se mi sem taky vloudil), ani Prahu už tak nikdy neuvidím. Dokonce ani ne očima svého zamyšleného a udiveného dětství. „Uveřejní-li se někdy můj deník, pak se obávám, že čtenář si o mně vytvoří úplně mylnou představu. Během dlouhých let, kdy jsem se těšil dobrému zdraví a byl jsem vyrovnaný a šťastný, jsem na něj ani nepomyslel; o to víc jsem se mu však věnoval v dobách deprese... Jakmile opět vyjde slunce, na svůj deník zapomenu.“ André Gide, Deník 54 [pageend56]STATI A ÚVAHY Český deník a Události Jana Hanče Jiří Cieslar V Čechách se začíná jeden z nejslavnějších deníků světové literatury: Goethova Italská cesta. V prvním zápisu z 3. září 1786 spisovatel sděluje, že se o třetí hodině ranní „vykradl“ z Karlových Varů, aby tak unikl přátelské společnosti oslavující jeho narozeniny a docela sám, jen s cestovním vakem a koženým tlumokem vyrazil na jih. Bez ohledu na čerstvé zažité karlovarské kratochvíle šlo o dlouho připravovaný útěk: od dvorských povinností, od stále tíživějšího mileneckého pouta k Charlottě von Steinové, a hlavně od „severských mlh“, v nichž sedmatřicetiletý Goethe - před symbolickou půlí života - cítil beznadějně chřadnout svou osobnost. Goethe se na tajnou cestu vydával na výzvu „neodolatelné nutnosti“ s osudovým pocitem, že teď hraje o všechno: o propadnutí, či záchranu duše, o svůj vnitřní život. Jeho touha utéci přerostla takřka v nemoc: „Kdybych se nebyl odhodlal k tomu, co nyní uskutečňuji, byl bych dočista zahynul, do takového stupně dospěla žádostivost mého nitra." Bude dobré si zapamatovat, že Goethe své cestě už předem vtiskuje vnitřní plán: bohatstvím a novostí dojmů chce znovu oživit „zrak“, spasit se před životním návykem a mdlobou. Věří, že se tak opět dostane k sobě. Itálie, byť o ní tolik četl, není tedy pro něho jen vyvolenou turistickou zemí, ale je především vnitřní představou, touhou, základním „obrazem“ vlastního ideálního já, za nímž touží doputovat oklikou přes vnější svět. Tím si lze vysvětlit, proč v jeho deníkovém cestopise dostáváme o Itálii tak nesourodé, věcně dílčí a sporné zprávy a proč se Goethova cesta mohla stát a nakonec opravdu stala úspěšným vnitřním podnikem, popírajícím prastarou moudrost, podle níž nelze změnou místa dosáhnout vnitřní proměny. Goethe jel však do Itálie za tím, co v ní očekával, neboť to odvážně očekával v příhodně krizové, zvlášť citlivé životní chvíli od sebe: jel za plným odkrytím svých vnitřních možností, za vstupem do „nového života“ před prahem čtyřicítky. Proto je na italské půdě tak často potěšen, ale málokdy překvapen: v Itálii se radostně shledává s tím, co už tušil v sobě, odtud pocit „déjá vu“, který ho v italské krajině tak často přepadal. Už po prvních dnech cítí „rostoucí pružnost ducha“, povznášející „přemíru nápadů“. Prožívá nejšťastnější chvíle svého života. Potvrzuje si, že pravda je hlavně spontánní, že „všechno přece 55 [pageend57]závisí na prvotním nápadu a že ten určuje pravou míru a opravdového ducha“. Prvotnost dojmů se nevylučuje s tím, že jsou očekávány: prvotnost naopak jen dokládá živou sílu Goethova anticipačního citu. Goethe putuje metodicky: nechá se například za svítání probouzet, aby přerušené sny mohly vplynout do ranního polobdění při jízdě kočárem, a pak očekává, jaký bude mít z tohoto spojení noci a dne myšlenkový zisk. Pracuje při cestě tak, že sjednocuje své vnitřní a „vnější“ vidění: hlavním nástrojem je mu zrak - „mé oko, mé světlo“ -, s nímž zachází s goethovskou tvořivostí: krajiny i antické památky vidí v síti asociací, vývojově, jako obrazy, které právě ožívají. Snad proto ho zajímá každá torzovitost zhlédnuté stavby, sochy či celé krajiny, neboť „nedokonalost je produktivní". Goethovu Italskou cestu už čtyři roky od své návštěvy severoitalského Bergama zaujatě, dokola čtu, snad právě proto, že nepodává svědectví o vnějším příběhu putování, ale je jakousi terapií viděním. Goethe své smyslové obrození (s nímž zřejmě souvisí překvapivý fakt, že teprve před čtyřicítkou si tento zkušený dvorský kurtoazník povoluje svobodný milostný prožitek /Faustina/) ovšem racionalizuje a podrobuje základnímu předsevzetí získat v „Itálii“ jasný názor o sobě. Chce o sobě vytěžit „in-formaci“ v původním smyslu tohoto slova: to jest putováním zevnitř („in-") se dotýkat sebe, a tak se „formovat“, utvářet. Poznat, co právě jeho nitru je nejvlastnější. Po tolika radostných zkušenostech dvouletého pobytu na jihu však Goethe jasněji než dříve poznává, že tím vlastním rozpoložením jeho duše je vážnost, leč „vážnost bez suchopáru“. Na ztemnělém sklonku své italské euforie si uvědomuje, co dříve jen tušil: že načas zaplašené démony svého nitra nesmí od sebe odříznout, ale že se s nimi musí smířit, chce-li zůstat sám sebou - „nebojím se již přízraků“. S touto podstatnou a jen zdánlivě překvapivou „informací“ se Goethe vrací zpět na sever s tísnivým pocitem v srdci, že „v každém velkém smutku je zárodek šílenství“, že jeho život si mohl dovolit Itálii jen jako záchranné intermezzo, po němž musí znovu nastoupit, snad na vyšším stupni sebepoznání, ona produktivní „hluboká bolest neukojené touhy“: „Eigentlich aber empfand ich immer innerliche Schmerzen eines unbefriedigten...“ Úvahu o Italské cestě nekladu na počátek seriálu o českých denících druhé poloviny dvacátého století proto, že Goethův cestopis začíná v Čechách, i když je to cenný životopisný detail a další důkaz o Čechách jako „tranzitním“ prostoru. Důležitější je jiné zjištění: Italská cesta je zároveň deníkem obsahujícím základní motivy příznačné pro moderní deníkovou literaturu. Lze v ní rozpoznat „vnitřní“ příběh pod zdánlivě živelným, jen časovou chronologií diktovaným tokem zápisů; postřehneme tu zvolna se vynořující existenciální půdorys i silný „informativní“ plán. Goethův cestopis již také plně využívá deníkové svobody těkat, vyprávět v odbočkách, rovnoprávně se věnovat velkým událostem i titěrným detailům a bizarním konkrétnostem. Nezanedbatelné jsou však odlišnosti Italské cesty a novodobého deníku: Italská cesta je „slunným“, oslnivě kontrastním horizontem, na jehož pozadí vynikne většinou chmurná, klopotně 56 [pageend58]vydobývaná zkušenost moderních „písařů“ deníků, sevřených ve světě, který si nezvolili. A pokud se také vydali na cestu, tak většinou nedobrovolně - do koncentračního tábora či do emigrace. Goethe žil přes všechny těžkosti v pocitu doby, která ještě respektovala osobnost, nevystavovala ji zákeřnému útoku. To je dobový, byť nevyslovený předpoklad Goethova italského zážitku. Spisovatel moderního deníku s tímto základním předpokladem nemůže počítat, vyhraňuje se naopak s vědomím, že společenský respekt k osobnosti už neplatí. Je rovněž zřejmé, že Goethe - až na nedůležité technické poznámky - svůj deník jako deník výslovně nevnímá. I pro něho jsou zápisy vnitřní nutností, prostorem svobody, ale nepotřebuje se ještě o tom zmiňovat: nepotřebuje psát o psaní. Psaní je mu samozřejmým, dokonale průhledným médiem, jímž se zprostředkovává zkušenost se skutečností. V jeho deníku vlastně deník neexistuje. * Pro novodobého autora deníku je zkušenost skutečnosti rovnocenná se zkušeností psaní. Sám deník je základním tématem, něčím nesamozřejmým. Svobodu je třeba nejenom stále znovu získávat, ale je nutné ji též vytrvale stvrzovat „krví“ - inkoustem. Je ji třeba - doslova - „zapisovat“, a tak jí dávat mnohdy jediné, byť pouze „papírové“ zajištění. Jan Hanč o sobě napíše, že se snažil „budovat chrám na písčité půdě“. Deník už není jen nástrojem se- beosvobozování, je také touto stavbou na písku, možná pošetilým, možná posledním - a přece útočištěm, poslední zárukou sebe sama. Uvažovat o deníku, o „psaní“, je totéž jako uvažovat o své existenci. * Goethovu Italskou cestu netvoří jen deníkové záznamy, většinou korespondenčně určené přátelům, ale také později dodané záznamy: celé dílo vycházelo s mnohaletým odstupem. Přesto, ač zjevně stylizováno, uchovává si autentickou živost deníkových „prvotních dojmů“. Goethúv deník se nachází na pomezí klasického žánru „italských cest“ a moderního romantického sebevyjádření. Události Jana Hanče „Jan Hanč, nikoliv básník a nikoliv spisovatel, ale písař“ - jak sebe označil - považoval za jediný slušný důvod k životu deníkový zápis. Uznával jen literaturu psanou z nutnosti, s podmínkou, že nepostrádá „naléhavost a morálnost. Morálnost třeba nepochopitelnou a naléhavost jakéhokoliv druhu.“ Vydal jedinou knihu: v roce 1948 v Umělecké besedě svazeček básní a drobných próz Události. Další Události II a pak třináct deníkových Sešitů vyšly až osmadvacet let po Hančově smrti v roce 1991, editovány Janem Lopatkou, který z nich už dříve v šedesátých letech otiskoval úryvky v časopise Tvář. Podstatná část Hančových zápisů pochází z předsmrtných let 1962-1963, z období těžké nemoci. Pracoval v Pragofruktu, v ČKD, vždy mimo literaturu. Věnoval se lehké atletice, zprvu aktivně, později jako trenér. Přeložil Minutové romány Petra Altenberga. Podílel se na sportovní příručce Sprinty. Střídal se v něm vztek 57 [pageend59]i lyrické dojetí, optika pisoáru i pohled melancholického poutníka. Divil se lidem, „kteří začali poměrně pozdě a dnes už mají obdivuhodnou sbírku nálepek ze sirek“. Soudě podle deníků, v literatuře uznával, snad s částečnou výjimkou K. H. Máchy a P. Altenberga, jedině Rilkeho. I. „Vždy se mi připozdívalo.“ - Pocit nepatřičnosti vlastní existence prochází takřka všemi deníkovými záznamy Jana Hanče (1916-1963). Ten „pošahaný“, který „snažil se budovat chrám na písčité půdě“, stále znovu prožíval pocit, jako by už na počátku bylo pozdě. Jako by se již v okamžiku zrození vyklonil jeho život do samoty a odlišnosti, jež je zdrojem věčných pochyb i zarputilé hrdosti. Není pak divu, že v životě takto prožívaném „naopak“, od smrti ke smrti, se nejranější zápisy valně neliší od poznámek psaných těsně před životním závěrem. Hanč se vlastně smrti neblížil, má ji už v prvních řádcích. Z vědomí vlastní smrtelnosti i pomíjivosti každé chvíle v něm vzniká potřeba zápisu. Bez tohoto spodního existenciálního založení Hančova „písařství“ těžko pochopit, proč o svém psaní tak pochyboval a současně na něm stejnou silou, někdy až megalomansky lpěl: zápis vnímal jako záchrannou činnost, málem rovnocennou dýchání. „Zapsat to obrovské nic, které žiji s vynaložením obrovské námahy“ - znamená sice jen „bojácně“, pouhým slovem postavit se proti proudu zapomnění, ale je to také příležitost, jak v okamžiku vidět potenciální „událost“, a tak se zbavit tuctového dělení života na chvíle důležité a nedůležité, jaksi to z návyku oblíbila „tupá a bédná stádnost“. To významové zrovnoprávnění životních momentů, dokonce jejich kvalitativní převrstvování, popírající pohodlné „hodnotové žebříčky“, vysvětluje, proč Hančovou pisatel- skou formou musel být deník: ten přece z plurality zážitků a z neočekávaného přeskupování životních chvil podstatně čerpá. Z toho vychází další varianta Hančova „naopak“: poslední je u něho první, bezvýznamné je prvořadé, čímž se nevylučuje, že první je někdy opravdu první. Hanč v nezvyklém vidění věcí z boku, „naopak“, je sobě tak věrný, že běžné chápání hodnot se opravdu hroutí. Nejlépe je to vidět na jeho nechuti k uctívaným hodnotám hrdinství, k patosu nejrúznějších udatenství, ať je zosobňuje horolezec zmáhající Mont Everest či polární badatel dosahující své cílové mety. Sám byvší sportovec (pro něhož trenérská dráha byla viditelně i příležitostí přibližovat se k obnaženým dívčím stehnům i šancí, jak uplatnit neumožněné otcovství v životních radách svým svěřenkyním) a mezi sportovci zřejmě osamělý ironik, karikuje ideologii sportovního úspěchu a z duše nenávidí „lahůd- kářskou teorii o schopnosti“. Zlobí ho každý návod k „vyniknutí“ a krasobrus- lařská metafora „trojitého rittbergru“ je pro něj záminkou k nápovědi, kam až dosoutěžila lidská pošetilost. V době, kdy „rozhlas i televize v blázinci na Karlově jsou plné oslav z vítězství kosmonautů“, obrací Hanč pohled od nebes dolů na nemocniční chodbu a uvažuje: 58 [pageend60]„Jděte nám k šípku s pověrou o nezbadatelnosti vesmíru! A blázinec samotný je plný lidí, které malá porucha navždy vyřadila z normálnosti. Jak málo stačí lidské duši k otřesu, ze kterého se už nevzpamatuje. Ačkoliv jsou tyto případy neskonale početnější než kosmonautické, o nich reportáž v rozhlasu nebo v televizi neudělají. Aby nezkazili náladu divákům a posluchačům, i proto, aby nemuseli přiznat, že lidský rozum je v posraných plenkách.“ Hančovo „dole“ či na boku nebo „naopak“ se tak v prostoru jeho deníkového vidění zvýznamňuje a přesouvá se z outsiderského okraje do existenciálního centra: je to místo, odkud se dívá na život z úhlu věčnosti, smrti, prvních a posledních věcí. Odtud další Hančovo „naopak“: velké zmenšuje, malé zvětšuje. Tak vše monumentální, pomníkové smršťuje do jepičího rozměru. Vidí-li sochu Jana Žižky na koni na pražském Vítkově, zmenší ho v „pidimužíka na hrochu“, což není jen náhodně utroušený vtip, ale zákonitý projev Hančova pohyblivého, v tomto případě degradujícího pohledu. Velikášství Stalina při jeho „drzých táčkách s věčností“ ho zajímá až v okamžiku, kdy po něm zbyde pouhý kamenný sokl a pak už jen explodované úlomky někdejšího pomníku. „Převrácené“ optice vždy poskytuje názorné příklady lidské tělo. Také Han- čovi, ato i tam, kde pro změnu malé „zvětšuje“. „Pouhé“ uvolnění střev tabletou projímadla po operaci žaludku v pacientově pohledu rozepne nemocniční pokoj v rozlehlé království světa: „Žádný monarcha nemohl být nikdy šťastnější po příjezdu do Monte Carla nežli já, když jsem opouštěl záchod. Všechny lidské hodnoty jsou velmi iluzorní.“ Stálá pozornost k tělu, kterou krasodušní zájemci o Hančovy deníky vždy zřejmě rádi pominou, aby jim z Hanče zbylo to „duchovní“, ve skutečnosti jeho duchovní svět vůbec neopouští. Tělo je pravdou užitečně beroucí vážnost až příliš zdravým figurám z „centra“: Vyměšovací potíže mohou blamovat milostivou paní v kavárně i sebevědomého ideologa klnoucího v kostele věřícím. Jinde z tělesnosti zbývá jen pocit ošklivosti, který Hanče inspiruje k nejrúznějším fekálním nadávkám. I „nadtělesné“ pocity životního či estetického hnusu vyjadřuje nápadně často smyslově, prostřednictvím čichu: uzamčené dno lidské duše, zapírané pošetilci, mu zapáchá, stejně tak mu „nevoní“ poúnorový režim s jeho zamaštěnými špeluňkami plnými zpocených spartakiádních cvičenců. Ostatně Hanč, spolu s Jindřichem Chalupec- kým, Jiřím Kolářem ad. člen Skupiny 42, byl zřejmě poznamenán francouzskou existenciální filosofií, ale pro pocity cizoty, či přímo hnusu nemusel chodit do knížek - česká poválečná realita mu k nim dodávala dost „zapáchajícího“ materiálu. Tělesnost je tedy důležitým nástrojem Hančova střízlivého vidění. Je také raně tíživým, a přesto cenným „objevem“, bystřícím duši a smysly pro zadní, neveřejnou stránku světa. Při vzpomínce na pražské Podskalí píše: „Človék si mnohdy neuvědomuje, jak důležitý je třeba čpící pisoár ve dvoře v životě člověka... Pohled našeho příbytku vedl do dvora, kde byl zmíněný pisoár hospody, ze kterého dlouho do noci ozýval se hulákavý zpěv a neúnavné zvuky tahací harmoniky. Nezdálo se mi to nikterak strašným ani příznačným, ale vyléčilo mne to ihned v mládí z názoru, že život je elegance, romantika 59 [pageend61]a podobné blbosti. Bylo to velmi zajímavé a smutné současně. Otevřelo mi to pořádně oči, zostřilo můj zrak i sluch a současně zavřelo to má ústa, abych se předčasně nezbavil svého objevu.“ Objevení „dvorku“, lidského okraje vede Hanče k nedůvěře ke všem lidským pohybům do „centra“. Oškliví si dostředivé snahy ohromovat, působit, ukazovat se, být populární, nosit titul, funkci. Jde tak daleko, že i on, obdivovatel dívčích nohou, si protiví „okázalé ukazování“ dámských stehen pod pavučinovými punčochami, neboť publiku příliš jasně signalizují, „oč jde“. Nechuť k efektu a k nápadně signalizované „pointě“ spojuje znovu jeho život s deníkem: píše jej s odhodláním „bosonohého františkána“ vylučovat vše dotěrně působivé, co by mohlo mezi chvíli a zapisovanou událost vložit lest literárního producírování. V jedné vzpomínce na představení Lubitschova filmu v bělehradském kině zaplněném čerstvými válečnými invalidy můžeme pocítit Hančúv až fyzický stud před každou smyšlenkou Umění konfrontovanou se vždy nějak poraněnou skutečností. Proto si zapovídá „uplácávat z kobylinců vzpomínek románové příběhy“, dohánění efektu zápletkou: všechny tyto podoby lži mu připomínají oficiální, „působivou“ literaturu. K Hančově „koktavé“ deníkové písařině patří jedna důležitá, jen zdánlivě vnějšková kvalita: rytmus neboli stručnost. Je zajímavé, že myšlenka rytmu náleží k těm, které se objevují už v jeho raných zápisech a po letech se znovu vrací v jeho předsmrtných poznámkách. V jedné z nejstarších strof veršuje: „Pravidelnost není rytmem mé duše / nikdy nebudu budíkem / lhostejným k času.“ O mnoho let později před smrtí píše: „Stát se spisovatelem znamená objevit tajemství vlastního rytmu. Neobjevit toto tajemství znamená totéž jako lhát nebo falešně zpívat.“ Po několika stránkách přidává: „Touto formou bych toho mnoho nenapsal. Je to rytmus běžce dlouhých tratí. Musím letět, nikoliv se plazit. Dvacet let hledám už formu odpovídající mému duševnímu rytmu. Nemohu psát jako Balzac, Flaubert, Tolstoj, Maurois, Hemingway nebo Saga- nová. To jsou spisovatelé vytrvalci, já jsem však sprintérský básník.“ Být stručný a „rychlý“, vyjadřovat se lakonickým zápisem dává Hančovi záruku, že se udrží v dostatečné blízkosti k chvíli, z níž vyvolává událost, že nebude mít ani čas na to, aby mohl podlehnout svodu domýšlené intriky. A proto dřív, než by jej strhlo pokušení pointy, raději „neartikulovaný výkřik či zkomolené slovo“ ukončí. Namísto pointy často dokonce vsune karikaturu textového finále, fanfarónský výkřik, jakési slovní vypláznutí jazyka na literární konvenci, k níž se tak ovšem i přiznává. V tomto mnišském uskromnění do „pouhého“ zápisu se však skrývá hlubší náročnost. Hanč chce „nějakým způsobem vše ze sebe dostat“, rozpustit nebezpečná, protože nevyřčená „zkamenělá slova“, jež „nám v duši visí jako krápníky“. „Jediné v sešitku za dvacet haléřů může být člověk skutečným spisovatelem, naprosto svobodným, pravdivým a neústupným, rvoucím se beze studu se životem, koktavostí, nepochopitelném, bázní i nadějemi. Jedině tehdy může člověk nahlédnout do vlastní duše, položí-li ji vedle sebe na papír a nalezne-li dostatek síly i odvahy nezahalovat ji sám před sebou. Jedině tehdy se může 60 [pageend62]naučit mluvit, ačkoliv to nemá pranic společného s řečnickým uměním, a je jeho pravým opakem.“ Hanč ve své literární řeholi odmítá klišé - frázi. Jisté v tom nebyl první, vzpomeňme na mnohé Čapkovy sloupky dotýkající se plytkosti slova. Ale až u spisovatele let padesátých, kdy devalvace slov dospěla k tak obludným koncům, můžeme pozorovat jeho zděšení, pocit hanby za slovo. Za slovo zlehčené, rádoby „působivé“ v politizujících sloganech, v schůzovním blábolu, ale i v pokusech sentimentálně opěvat „krásy života“. „Co slovo, to potrat,“ píše Hanč. Fráze je lež, a jako ostatní pisatelské kategorie je mu stejnou měrou i kategorií existenciální: zná frázi slova i frázi kariéry, frázi architektonickou, frázi obrazu i frázi úspěchu, stejně jako pro něho existuje kýč umění i kýč zpackaného, líbivého života. „Jediným skutečným hrdinstvím v naší době je boj proti frázi. Vzhledem k diktatuře fráze je to boj ilegální.“ Hanč ve svých asketických nárocích nutně upadal do rozporů. Aby mohl být do důsledků radikální, jak se to daří manifestačním spisovatelům, v tom mu bránil literární talent a osobní jemnost: zvláště jeho pozdní zápisy se proměňují v zážitkové i slohové miniatury až drtivé síly. Rozumíme-li literaturou umění výběru a nečekaného úchvatu věcí ne-všedním pohledem, pak například Han- čova imprese z otcova rodiště Vysoké nad Jizerou, koláž různých optických postřehů spojených náladou ospalého letního odpoledne, do níž najednou jako hrom sjede mžikové poznání o nevyhnutelnosti rozchodu s milovanou ženou, kdy oči dětí z vysockého náměstí náhle nepochopitelně zestárnou, aby se kruh pocitů znovu rozlil do němé krajiny a jakoby mimoděčně vyvolal otázku, čím jsme to vlastně v životě strháváni - to je pak vcelku jen osmnáctiřádkový text, který by literární vědec mohl použít jako učebnicový příklad dokonale strukturovaného dílka. Hančův zápis je možné číst stále znovu: pořád se z něho něco vyplavuje. Jeho text se může memorováním jistě „unavit“, ale ne zbanalizovat. Tím se snad také liší „na/éňavá“ literatura od literatury „působivé11. Na té poslední je zvlášť zajímavé, že je opravdu působivá: příliš brzy z ní však vystoupí, a tudíž rychle odplyne, „oč jde“. Přichází tak o úkaz odhalovaného tajemství. Dělítkem mezi literaturou naléhavou a působivou kupodivu není ani spontánnost prožitku a psaní, dokonce ani míra literárního pomazání shůry, a už vůbec ne samo outsiderství, ale spíše osobní srdnatost a literární kázeň, věrnost ranému, tomu skutečně původnímu objevu zadního „dvorku“. Myslím, že někde zde se už velmi brzy začaly rozcházet cesty autorů outsiderským rodem jinak tak spřízněných: Jana Hanče a Bohumila Hrabala. (I z dvorku se může časem stát až příliš zněžnělá zahrádka.) Hrabal píše v Prolukách o svých vnitřních nedostatcích, přílišné měkkosti až zbabělosti, a činí tak v touze dál zesílit vzájemně soucitné porozumivé pouto s potenciálním čtenářem. Nesporně vyvolává svou otevřeností sympatie, ale je také pravda, že si o ně okatě říká, a tím se přesouvá blíž k okruhu literatury „působivé“. Hanč se naopak pro- blematizuje, aniž by doufal či prosil o to, že tak vystoupí ze svého osamění - byť i on s možným čtenářem počítá. 61 [pageend63]„Ztroskotal-H Čapek na Dílu skladatele Foltýna, tedy proto, že chtěl zobrazit cizou, jinou ubohost nežli svou vlastní“ -Proto, aby nepodlehl svodu nadměrné literární sebeshlíživosti, měl Hanč jeden podstatný a v českém písemnictví dost ojedinělý předpoklad: ostré vědomí vlastní lidské, a tedy i spisovatelské problematičnosti. Že tu byl tak důsledný, souvisí s tím, že měl ještě něco podstatnějšího navíc, co pouhou sebekritičnost prohlubuje: odvahu vydržet samotu a nepochopení. V Hančově odvaze tvrdě se dívat do sebe, ale zůstat s tím sám, třeba oslyšený, je opět jeho „naléhavá“ hrdost. To zároveň znamená, že i tam, kde se zpochybňuje, paradoxně brání sebe jako individualitu: měl odvahu přiznat se k sobě i v epoše, jež individualitu člověku odnímala, svolávajíc pozornost spíše k stádní spartakiádně odosobněné kolektivitě. Nutně právě na psychiatrické klinice má pak Hanč pocit, že je to jediné místo, kde se duši přiznává jakýs takýs statut. Hanč si je vědom, že není možné „v důsledku boje s ostatními potvorami upustit od boje s potvorou vlastní“, že každý, kdo by „chtěl skutečně prospět lidstvu, nepotřeboval by k tomu Antarktidu, nýbrž překonání sama sebe v nejvšednějším okolí“, že „biblické úsloví o mrvě v oku bližního není zdaleka pouhou duchaplností, nýbrž dennodenní naléhavou obžalobou každého z nás“. Když takto uvažuje v deníku z počátku padesátých let, ukazuje se, jak jeho izolace byla skutečně esenciální: v době, která programově vyhledávala nepřítele ať už vnějšího či vnitrostátního v těch druhých (na Západě či v tzv. vnitřní reakci), Hanč odmítá sám princip tohoto odstředivého vidění viny výhradně na druhém břehu. Proto je tak osaměle ne-ideologický, ač stojí v naprosté opozici k režimu. V jeho deníku nefigurují politické špičky, jména velkých či malých diktátorů, žádné ÚV, zajímají ho jen důsledky represivního systému pro duši lidí „dole“. Nikdy například nepoukazuje prvoplánově na nacistickou či poválečnou sovětsko-komunistickou okupaci, ale soustředí se hlavně na vnitřní selhávání lidí - „nevolníků hledajících celý život vězeňskou celu“ s „per- fidní touhou přežít“ i vlastní samohanu. Když spatřuje v bezostyšném systému součet konkrétních lidských sebe-abdikací, nepřebírá pak obvyklý pohled na dějiny jako směnu různých režimů. Nepochybuje sice o jejich odlišnosti, například první republice přiznává, že to byla „také demokracie, doba svobody, ať si říká kdo chce co chce“. Ale spíše mu jde o to, co protéká pod ideologickými proměnami, o vzestupnou linku nevyléčitelné lidské naivity a zbabělosti opor- tunních „snaživců“. Kolektivní znevolnění se v Hančově pohledu připravovalo už před válkou (což dokumentuje na zdánlivě „okrajovém“ příkladu, jakou byla tupě neprozíravá, urážlivá urbanizace Žižkova), rostlo za nacismu a plné vlády se ujalo v průběhu poválečné bolševizace. To Hanče vybavuje apriorní nedůvěrou ke každé ideologii, skrytě spekulující s vnitřní rezignací občanů, byť by měla třeba „demokratickou“ fasádu. Proto se vyhnul i iluzím o poúnorovém režimu, které krátce sdíleli někteří jeho druzi ze Skupiny 42. Za úspěchem nacismu objevuje retrospektivně také pohnutku ryze psychologickou: „únik z bezradnosti nad životem“. Na jiném místě zobecňuje: „Dejte lidem zdánlivě [pageend64]pevný bod, z lenochů stanou se snaživci a určité se pokusí obrátit zem vzhůru nohama. Jinak si nelze vysvětlit masová hnutí.“ Hanč dějiny vidí v duchu svého širokého pojmového vyměřování jako hromadný i individuálně žitý kýč, jako sumu nejrůznějších snah falešně, mocensky i otrocky „působit“. Pro něho jsou to různé formy zapomenutí na duši, na „první a poslední věci“. Na tomto všeobecném kýči dějin se podílely i relativně opoziční kulturní proudy, v nichž spatřuje pouze krotké odvozeniny moci. Tak ironizuje i naivní sociální optimismus V + W v třicátých letech, i neškodnou a pro Hančúv absolutistický nárok zřejmě příliš kompromisní kritičnost „hochštaplerů“ z Pa- ravanu a Semaforu zpočátku let šedesátých: „úplné funusy,“ podotýká na okraj. III. Četba Hančových deníků nevyvolává dojem zápiskové tříště, ale souvislého celku. Zajímavě na tento fakt upozornil Jan Lopatka, když ze své časopisecké editorské zkušenosti s Hančem získal poznatek, že jeho deníkové dílo, zdánlivě vhodné pro různé výbory, ve skutečnosti nápadně ztrácí ve formě ukázek na své účinnosti. Výběru se vzpírá spíše než mnohá ucelená díla tzv. krásné literatury. Identita jeho autora se zřejmě nevyjadřuje jen ve slovech, v textu, přesněji nejen v textu, ale tkví hlouběji v jeho osobnosti, kterou text ovšem tlumočí. Každý výbor pak znamená zásah do těchto spodních - podtextových - souvislostí. Kde však hledat identitu u Hanče, v rozmanitosti jeho pohledů? Ač tato otázka zatím nebyla položena, zdá se mi, že Hanč jí sám nikterak neuhýbá. Vždyť píše-li o sobě, že se narodil, aby „spatřil propasti“, podává-li střídavě znechucené žaloby na svět a vzápětí káže své outsiderské evangelium zanícené pro bohatost života, považuje-li se od narození za spřízněnce smrti, časnosti i věčnosti, nepotvrzuje tím snad dost názorně, že je legitimním dědicem literárního romantismu? A zvláště K. H. Máchy? Zdá se to být osudové, že právě ve vzpomínce na mladickou cestu (zřejmě v roce 1946) do Itálie jej přepadne troufale vážná i sebeironicky odlehčená kuráž porovnávat se s „pěvcem“ Máje a uvědomit si, že „většinu inspirace těžil jsem vždy z kalných momentů svého života, takže mne přátelé malíři a spisovatelé nazvali zmaristou“. Podobně jako jeho slavný německý předchůdce z Italské cesty i Hanč v Itálii při všem ohromení italskou krajinou a kulturou prožívá hlavně sám sebe. Ale na rozdíl od Goetha se s Itálií neztotožňuje. Právě tam v odkrytosti putování uvědomuje si sebe jako „zmaristu“, odsouzeného k pisatelsky produktivnímu utrpení: „Vzpomínám, jak jsem jednoho podvečera seděl na náměstí sv. Marka v Benátkách... cítil jsem v žilách kolovat zdravou krev, smysly jsem měl lačné a neunavené. A co mne napadalo v této sváteční chvíli? Můžeš si, ty pitomče, naložit tenhle den do láku.“ Hančovi v protikladu ke Goethovi je Itálie v deníkové vzpomínce (a ta je pro nás důležitější než původní reálný prožitek) předem znesvěcena tím, že mu ji zcizili všichni její předchozí opévovatelé. Itálie se Hančovi proměnila v onu „zprofanovanou krásu“, krásu „centra“, navyklosti, tradice, v krásu „holoprdelníků“, 63 [pageend65]kteří se rádi doma „působivé“ chlubí tím, co na cestách nasnímali a pozřeli. Jádro tohoto lamentu na zcizenou Itálii hledejme někde jinde než v tentokrát dost nesvobodné outsiderské argumentaci: totiž znovu v absolutním nároku romantikovy touhy, která uznává jen to, co si sama objevila a v čem nalézá svůj identický obraz bez kontrastů a zneklidňujících odlišností. Slovo touha se v Hančových textech opakovaně vrací. Zřídka ve šťastných souvislostech, kdy předmět touhy se mu sice neodevzdává, ale je alespoň nějak přítomen: třeba jako nedosažitelná, ale existující žena či v podobě sladce vydechujícího letního rána. Většinou se však touha připomíná na svých překážkách, „zmarech“, tam, kde se Hančův romantismus ukazuje v zahořklém vědomí odepřených, nevyžitých, smrtí předem nakažených možností - v pocitu, že každý osobní i společenský jev včetně milostného vztahu časem nutně koroduje a mění se ve zvyk neboli smrt. Podobně jako romantikové i Hanč si současně uvědomuje, že touha nenaplňovaná, ale uchovávaná je zdrojem tvořivosti, což dokládá se svou typicky sportsmanskou terminologií: „Básník touží pořád a vyhýbá se protrhnout cílovou pásku své touhy.“ Romanticky ostré vnímání životních protikladů se projevuje i v Hančově vztahu k ženám. V jeho denících jsou misogynské partie unaveného svůdníka, který vzpomíná na banální reprízy povinného aktu. S pohrdáním pozoruje v restauracích samice, jež před tím hodně a rády debužírují: „To šoustání ti přijde draho!“ Ale vzápětí přidá dojatě studentský záznam o srozumění s přítelkyní při procházce Karlovem. Náročnost romantika, většinou zklamávaná a převedená do cynického zápisu, se naplní, byť platonicky, jen výjimečně. Je však v logice skrytého „příběhu“ Hančova deníku, že právě až na prahu smrti prožije ambivalenci své milostné touhy v nebývalé síle. Neznám v české literatuře ironičtější a současně „lyričtější“ sebereflexi okouzlené lidské pošetilosti, než je zápis, v němž na smrt zbědovaný pětačtyřicetiletý Hanč, po nemocničním vyšetření, svíraný v útrobách a posílený třemi sklenkami becherovky a koňaku, projde Jungmannovou ulicí k obchodu, kde ze své poloprázdné kapsy velkoryse nakupuje dárky sedmnáctileté Martě, jež o jeho touze nic netuší. Velikost chvíle spočívá v tom, že Hanč s výsměšnou věcností vnímá svou „kmetskou“ pošetilost i to, že hraje jen „osamělou hru“ s dívkou, která o jeho vášni nejen nic neví, ale je mu svým banálním založením dokonale vzdálená. Ale přesto k ní cítí osvobozující vděčnost, že vůbec smí mít a ještě umí prožít cit. Hanč má však i jedno místo, kde nalézá sám sebe ne v kontrastně depresivním (Itálie) či povznášejícím (atletka Marta) obrazu, ale s nímž se v melancholickém zklidnění bez potíží ztotožňuje. Je to pražské Podskalí, kde prožil dětství, ale kam se ve svých zápiscích i vytrvale vrací po přestěhování do Vysočan. Když čteme jeho podskalské imprese, vnucuje se dojem, že čteme v Hančově duši. Jako by se tu zrcadlily jeho příznačné náladové stavy: v sirobě vyšehradských bašt, v milostivosti letních podvečerů v Podskalské ulici, ve věcné, střízlivé účelovosti Železničního mostu. Zhmotňuje se tu jeho smysl pro časnost a věčnost, dole a nahoře: poutá ho vzpomínka na „pisoárové“ objevy ve Vyšehradské ulici i na zvláštní svět sádrových andělů a železných 64 [pageend66]křížů Vyšehradského hřbitova (kde si neví „s věčností rady“). Podskalí mu vyhovuje svou outsiderskou pozicí v Praze, svou okrajovostí ve vztahu k slavným památkám pražského centra, Karlova mostu či Hradčanům, jimiž pro jejich „zprofanovanou krásu“ pohrdá. Podskalí jako by Hanče vyjadřovalo i v historické dimenzi: vzpomínka z dětství na uštědřené kopance ve Vyšehradské ulici má povahu iniciačního outsiderského startu a rozpomenutí na kvetoucí soukromé obchodování pod Vyšehradem jako by vyzářilo pocit skrytého, kdesi hluboko již ztraceného bohatství. Při procházkách Podskalím Hanč vlastně listuje sám v sobě: v deníku jsou to idylická místa lyrického rozplynutí v kusu městské krajiny, v půdě vlastní duše. Už jsem naznačil, že i Hančův deník má svou „moudrost“. Je psán jistě spontánně, jak plynul čas: v Hančově podání je dokonce jeho základní předností „nelogičnost“, jež jediná podle autorova soudu ospravedlňuje deník před věčností. Přesto jako by se i zde jisté drama rozvíjelo a dovršovalo. Hlubší příčinu tohoto dojmu můžeme spojit s tím, že Hanč v předsmrtném tušení si mnohé začal ujasňovat, a tak třeba podvědomě a proti všem svým antivypravěčským zásadám, dospíval k příběhové pointě svého života i svého psaní. Je to přitom pointa naprosto jeho, kruté mimoděčná, neboť poslední zápis je přerušen, a to krátce před smrtí. Nicméně právě v něm se Hanč poprvé a zásadně setkává se svým otcem. Dříve mu věnoval jen několik letmých nevlídných zmínek a jednu malou partii o otcově pohřbu, kde konstatoval, že s otcem „nevyměnil za celý život pořádné pravdivé slovo od srdce k srdci“. V posledním zápisu na široké ploše poprvé odkrývá, že jeho otec, degradovaný inženýr plzeňské Škodovky, ve svém životě neuspěl a proměnil se v patetického ješitu zoufale usilujícího v úzkém okolí o uznání. Svou „naprostou životní neschopností“ je Hančovi tím, kdo „v životě beznadějně bruslí“. Toto finální vynoření otce jako zosobněného lidského selhání nově osvětlí Hančovo vlastní vyvrženectví. Už ve starší vzpomínce na otcův pohřeb si v Máchově duchu kladl otázku: „Byla to náhoda, za kterou jsi nemoh, otče, byla to smůla, že jsme se nemohli domluvit.“ Obdobné jinde o svém životě a současně o celé době, v níž žil, napsal: „Narodil jsem se, aniž jsem hlasoval pro.“ Ten pocit bezdomoví s udřenou pasivní matkou bez otce, či ještě hůře s otcem zcela deprimujícím jako by určil jeho životní a spisovatelskou vzpouru proti světu: „Celá moje literární činnost vyvěrá z konfliktů se životem, společností, s osudem a Bohem.“ K víře se sice před smrtí stále častěji vracel, ale i Bůh je pro něho „otcem“ dosti mlhavým a vnímaným spíše z nezbytí, selhává-li pouto k lidem. Přesto závěrečné zjevení otce svědčí o setkání, a tedy o smíru se zřejmě hlubokým traumatem, s pocitem nejen otcovského fiaska, ale lidského ztroskotání vůbec. Zdá se, že Hanč se z tohoto traumatu začal vymaňovat, neboť v jednom ze zápisů z posledních měsíců si poznamenal, byť v jiné souvislosti: „Protože jsem od malička prohrál kdejakou bitvu, ztratil jsem strach z porážky.“ Jeho otec si tuto ztrátu strachu zřejmě nikdy nepřiznal, nepovolil, a tak se dotrápil ke smrti v utajovaném pocitu selhání, zakrývaném velikášstvím. Je to patrně nejdůsažnější Hančův vnitřní objev, nejhlubší krok na jeho cestě k duševnímu uvolnění, k vlastnímu pochopení vnitřní svobody jako svobody i prohrát. 65 [pageend67]Raymond Rehnicer Tráva a sloni Poznámky o životním prostředí za občanské války v Bosně Jedinečný deník ze současného Sarajeva postihující fenomén občanské války v kontextu naší evropské civilizace. 112 stran, cena 69,- Kč Vydal PROSTOR v dubnu 1993 Objednávky na adrese: PROSTOR - odbyt Solní 129 383 01 Prachatice tel. a fax: (0338) 223 80 [pageend68]Ira Progoff a jeho metoda psaní „intenzivního deníku“* * Ira Progoff je autor mnoha knih (Symbolické a skutečné, Hlubinná psychologie a moderní člověk, Smrt a znovuzrození psychologie, Obraz orákula, Jun- gova psychologie a její společenský význam, Jung, synchronicita a lidský osud, Hvězda/Kříž, Mnich v bílém hábitu, Studna a katedrála). Vystudoval jako jun- govský psychoterapeut v Bollingenu, byl ředitelem Výzkumného ústavu hlubinné psychologie na postgraduální škole Drew University, naposled ředitelem svého projektu „Dialogue House“ v New Yorku. Jana Heffernanová „Nejenom se zkoumat, ale hlavně se změnit.“ (Ira Progoff) 1. „Je úžasné, jak mnoho lidí v různých kulturách a různých obdobích historie si spontánně vedlo nějaký deník, který sloužil nejrůznějším potřebám. Takové deníky jsou hlavně chronologickými záznamy událostí, podrobné či méně podrobné, podle povahy člověka a jeho životní situace... Psaní deníku hrálo zvláště důležitou roli v dějinách náboženství, kdykoli se skutečnost vnitřního prožitku v náboženském životě cenila. Od Sv. Augustina k Pascalovi až po Společnost přátel (kvakeři - pozn. překl.) se lidé uchylují k nějaké formě osobního deníku.“ Americký psycholog Ira Progoff si uvědomil tento sklon lidí vést si deník a činit si záznamy o svém životě, začal používat této přirozené lidské tendence ve své psychoterapeutické praxi. Universita, na které působil, shromažďovala životopisy slavných a známých osobností ze současnosti i historie, ale i obyčejných lidí. Na základě tohoto materiálu a výzkumu, který prováděl ve své praxi, vypracoval Progoff časem složitou strukturu deníku. Aby se dostavil žádoucí výsledek, musí se do Progoffova Deníku zpočátku psát velmi často a intenzívně, proto jej Progoff nazval Intenzívní deník. Intenzívní deník není jen pro lidi s psychickými problémy (ostatně jen ten, kdo nechce nic vědět, může říci, že žádné nemá). Práce s Intenzívním deníkem přinese nečekanou posilu ve formě duševní energie a sebepoznání každému, kdo chce znát a využít všechny své síly a schopnosti a přitom vědět, že jde v životě správným smě- 67 [pageend69]rem. Jednou z nejdúležitějších věcí je mít svou vlastní sílu a svou vlastní autoritu v sobě. Vnitřní autorita se nezíská čtením o cizích zkušenostech, zapamatováním si nějakých pouček nebo řízením se pokyny autorit vnějších. Autoritu vnitřní, přirozenou, duchovní, získáme odkrýváním svého duchovního jádra v sobě a svěřováním se jeho vedení. Ale nejedná se jen o tzv. víru v sebe. Pravá vnitřní autorita má ohromnou sílu, kterou nám nic jiného a nikdo jiný nemůže dát. Jedna z cest, která určitě vede k tomuto cíli, je Progoffova metoda intenzivního deníku. Protože uvádí do pohybu vnitřní procesy, které probíhají bez naší pomoci a většinou bez našeho vědomí, udělají tyto procesy za nás i většinu práce. Nám ovšem náleží úkol neméně důležitý: poznávat a uvědomovat si city, pocity a všechny ty vnitřní procesy, které se v nás odehrávají. Nejde jen o to se do hlubin ležících mimo naše vědomí ponořit; musíme se zase vynořit a přinést si odtamtud nové světlo, tak jako Vasilisa v ruské pohádce, která se vydala pro oheň-světlo do lesa a musela si ho vysloužit od baby Jagy. I my si ho musíme vysloužit. Musíme věnovat určitý čas a námahu spojenou s psaním, meditacemi a jinými aktivizujícími cvičeními. Ve srovnání s výsledkem je to však cena nevelká. Progoffova instruktivní kniha Deníkový seminář (At a Journal Workshop), o které vám teď chci říci několik slov, dává nahlédnout do této složitě vypracované metody či souboru metod, jejichž použití přivádí k životu a uvádí do našeho života tzv. proces intenzivního deníku (Intensive Journal Process). Je to vnitřní, psychický proces, který se uvede do chodu a dále posiluje zaznamenáváním vnitřních prožitků vnějších událostí, které se prohlubují a činí vědomými v rámci struktury Deníku. Výsledkem této metody psaní Intenzivního deníku je integrace obsahu našeho života, minulosti, přítomnosti a budoucnosti, životních sil a schopností, a objevování nových možností, které jsou v souladu s jádrem naší osobnosti, s naším vnitřním vedením. Nejlépe bude nechat co nejvíce hovořit o této metodě autora samého. „Jelikož nemůžeme pochopit svoje vnitřní procesy zvenčí, prostřednictvím naší intelektuální mysli, musíme se naučit dosahovat jich zevnitř. Pod nepravidelnými rytmy našeho života plyne konzistentní princip, a ten se (prací na Deníku) učíme identifikovat. Když tento vnitřní pohyb vnímáme, jsme schopni ho zevnitř i kultivovat a srovnat podle něho svůj vnější život. Život pak krystalizuje ze své vlastní povahy a odhaluje svůj smysl a cíl.“ Intenzívní deník tedy není jen zrcadlem, jako spíše nástrojem sebepoznání; je prací s živou silou. „Hledal jsem nástroj, který by spojil mnohost obsahu lidského života a stlačil by jej na zvládnutelný prostor, aniž by se přitom ztratil pohyb a změna, které jsou podstatou života... Deník umožňuje čerpat sílu z kontaktu s prožitky, ze kterých poznáváme svou identitu a harmonizujeme ji s větší identitou universa.“ „Ponoříme-li se do psychického procesu navozeného psaním Intenzivního deníku, zaměřujeme svou pozornost dovnitř, abychom v sobě objevili onu vnitřní bytost, která v nás chce růst a sílit, a abychom jí poskytli k tomu potřebnou péči. Hledáme semínko svého pravého Já (Self); v něm se skrývá ta 68 [pageend70]bytost pod nánosem našeho naučeného společenského chování a nejrůznějších masek a rolí, které ve svém životě nosíme a hrajeme. Žijeme ve vnějším světě a pod tlakem okolností se měníme. Vytváříme si navyklé vzorce chování a tyto vzorce nakonec řídí za nás naši činnost, jako by byly na nás nezávislé. Výsledkem je, že žijeme svůj život, jako bychom byli řízeni zvenčí něčím, co je mimo nás. Toto nám sice umožňuje přežít odosobňující tlak společnosti, ale přežíváme za cenu odumírání naší vnitřní bytosti. Psychická skořápka naučeného chování nás chrání, ale také čím dál více uzurpuje panství nad námi a zašlapává v nás semínko naší vnitřní bytosti, které přišlo na svět, aby rostlo a rozvíjelo se. Toto semínko je esence nás jako lidských bytostí. Nese v sobě potenciál života a je jedinečné pro každého jednotlivce. Touha žít je výrazem tohoto semínka... Ale semínko je křehké a delikátní. Má-li přežít, musíme mu pomoci. Pracujeme-li na Deníku, systematicky čerpáme z toho hluboko skrytého semínka. Vyciťujeme pohyb svého života, dotýkáme se ho, jsme napojeni na jeho kořínky, ale svou prací také semínko živíme a posilujeme... Jsme-li příliš zaujati vnějšími činnostmi, nemůžeme semínku dodávat sílu. Proto se musíme stáhnout dovnitř, věnovat dost času svému nitru, a tak semínko živit.“ Jak v běžném životě pociťujeme působení takového vnitřního vedení, které samozřejmě působí, i když o něm nevíme? Nejčastěji ho vnímáme jako city a pocity, které k nám přicházejí, nevíme odkud, a odcházejí, nevíme kam. Pokud ovšem jim vůbec věnujeme pozornost. „City posouvají život dopředu. Například nespokojenost nebo pláč jsou projevy životního procesu. Jsou to projevy energie, která se vrtí někde pod povrchem... Nespokojenost, pláč, frustrace, nuda, to jsou projevy, které ohlašují mysli potřebu pohnout se dopředu, potřebu změny. Pak si mysl položí otázku, jak se dá takové změny dosáhnout, jak si připravit smysluplnější podmínky života. Ale jakmile člověk začne myslet racionálně, zdvihne se nová vlna frustrace a přímo paniky. Je to proto, že záměrné a racionální myšlení nás nemůže nasměrovat k uspokojujícímu a smysluplnému prožitku života. Takových změn dosáhneme jen tak jako inspirace přichází k umělci: kultivovanou spontaneitou, tj. pracujeme-li vytrvale na mimo-vědomé úrovni své vnitřní zkušenosti. Práce podle metod .zpětné vazby' * Deníku je ekvivalentem tvůrčích procesů, které probíhají v umělci.“ * Zpětná vazba - termín původně z kybernetiky, nyní široce používaný také při zkoumání funkcí živých organismů. Zpětná vazba je princip přizpůsobení chování na základě informace o výsledku minulé činnosti. Progoffovo pochopení konzistentního vnitřního vedení jako proudu, který teče v podstatě stále jedním směrem, připomíná Tao a uvedení se v soulad se směrem vnitřního pohybu našeho života je uvedení se v soulad s Tao. Jako Lao-c’ připodobňoval nezachytitelnost Tao ke kouři, který stoupá komínem a jehož tvar se neustále mění, tak i Progoff popisuje těžkou postižitelnost 69 [pageend71]proudu vnitřního vedení. „Faktory, které jsou aktivní při rozvíjení se osobnosti človéka, jsou nesmírné těžko postižitelné. Zahrnují subjektivní pocity, stavy mysli, stavy citové. Jednu chvíli je vnímáme, a v příštím okamžiku nám zmizí ze zorného pole vědomí. A přece jsou v nás stále přítomné a činné.“ Vnitřní růst člověka je nepravidelný, často zmizí na dlouho někde pod povrchem a zdánlivě se nic neděje. V takových chvílích se domníváme, že se nic nemění k lepšímu, ale nové věcí klíčí pod povrchem dlouho: „Zvláště matoucí je fakt, že aktivní klíčení se často děje v nízké, zdánlivě negativní fázi psychologického cyklu. A tak právě v době, kdy se v člověku odehrávají nejkonstruktivnější vývojové pohyby, navenek může vypadat skleslý, zmatený, neklidný, zjitřený, v depresi.“ Vycítit a sledovat vnitřní proud má za následek spoléhání na sebe sama, což je jedním z veledůležitých principů, na kterých jsou Progoffovy metody založeny, a zároveň je i cílem, ke kterému směřují. Progoff si v tomto ohledu cení zvláště Ralpha Waldo Emersona: „...pojem spoléhání na sebe sama (self- reliance), o němž Emerson hovořil jako o základu lidského rozvoje a důstojnosti. Emerson viděl spoléhání na sebe sama jako princip pravdy.“ V metodě intenzivního deníku přijal Progoff tento princip jako svoje východisko: „Spoléhat na vnější věci, na něčí pomoc, je past. Spoléháme-li na věci nebo lidi mimo sebe, nečerpáme ze sil, které jsou nám vrozené, a co je ještě horší, nerozvíjíme je dále... Intenzívní deník je metoda, která umožňuje rozvíjet své vlastní síly a schopnosti tak, aby byly dost silné na to, abychom se na ně mohli spolehnout při řešení všech problémů našeho života." 2. Jak vlastně Intenzívní deník vypadá? Je to tlustý sešit, nebo spíše kniha rozdělená na oddíly, zdůrazněné barvami, do kterých se zaznamenávají vnitřní (i vnější) události podle přesných pokynů, hlavně ale stručně, bez literárních ambicí: „Pozoroval jsem," říká Progoff, „že lidé, kteří píší přirozeně plynule, mají tendenci rozvíjet a ,omílat’ věci stále dokola, takže se nakonec pohybují ve výmluvných cyklech a ve svém deníku pouze opakovaně aplikují svůj vzorec analytického myšlení, na který jsou zvyklí, na interpretování sebe sama, až si nakonec žlábky starého myšlení vyjezdí v železné koleje a jsou jimi tím pevněji chyceni ve starých formách chování a myšlení, kterých se původně chtěli zbavit." Do knihy jednak zapisujeme faktický materiál, kterým jsou záznamy vnitřních prožitků, a dále v ní provádíme určitá tvořivě-meditační a aktivně-imagi- nační písemná cvičení. Na shromažďování materiálu jsou v Deníku dva oddíly: Denní záznamník a Záznam období. Zbývající část knihy, kde provádíme cvičení, je rozdělena na několik oddílů a tato praktická část poskytuje „zpětnou vazbu". Právě při cvičeních probíhají intenzívní uvědomovací a integrační vnitřní procesy. „Účinky zpětné vazby v duši samy dále rostou. Jejich dopad je kumulativní, a tak proces nabírá postupně stále větší energii, až vnitřní síla 70 [pageend72]dosáhne autonomní moci a stane se sebe-generující a sebe-řídící. Jakmile se dostatečně nahromadí, zdá se být schopná svou nezávislou kapacitou nést člověka dopředu do dalšího stupně jeho vývoje. Obvykle je toho schopná navzdory nervujícím účinkům úzkosti a strachu člověka a navzdory jeho negativnímu mínění o sobě (negative self-image). Tak ho tato síla nese navzdory jemu samému (tj. navzdory našemu úzkostlivému, nevěřícnému, neurotickému, ustrašenému, diktátorskému nebo jinak znetvořenému Egu)... Vnitřní energie nashromážděné během procesu práce s Deníkem jsou teď silnější než energie starých vzorců chování i myšlení, a tato energie vyrazí ve formě nových zážitků, nových poznání, nových uvědomění, nových nápadů, nových citů. Síla, kterou člověk prací s Deníkem nabyl, prorazí skrze skořápku našich starých zvyků a jiných psychických zábran, které za sebou taháme jako závaží z minulosti. Mysl je touto novou silou naplněna a tíhne k novým řešením mimo kontext dosavadní zkušenosti.“ Život je proces, pohyb, a jednotlivé oddíly Deníku jsou jako nádoby na zachycení „miniprocesů“ (Progoffúv termín), tj. malých úseků celkového pohybu. Ze studia životů tvůrčích individualit vyplývá, že v duši probíhají současně tři hlavní typy vnitřního pohybu, z nichž každý se týká určitého aspektu životních obsahů a rozvíjí se ve svém vlastním kontextu, svým zvláštním rytmem, tempem a stylem. Progoff tedy rozeznává tři základní dimenze vnitřní zkušenosti, a podle nich se celý Deník dělí také na tři dimenze: Život v čase, Hlubiny a Dialogy. Život v čase obsahuje miniprocesy, které obrážejí vnitřní souvislost historie života lidské bytosti. „Zaznamenává se tu základní a zřejmý fakt, že náš život se odehrává v objektivním chronologickém čase na vnější úrovni zkušenosti, kdežto na vnitřní úrovni se naše zkušenosti odehrávají v subjektivním neboli kvalitativním čase.“ Tento oddíl se dále dělí na Historii našeho života, Rozhodující chvíle, Křižovatky (kterou cestu jsme zvolili a jaké jiné možnosti byly) a Teď: otevřený moment. Hlubiny jsou oblast lidské skutečnosti, kde miniprocesy probíhají a mohou být pozorovány v symbolických formách. Obsahují aspekty zkušenosti, které jsou primárně nevědomé, ale jsou řízené řídícím principem, který je v hlubinách pod nimi. Tento řídící princip se projevuje aktivně, ale v nepřímých formách. Hlavním jeho jazykem jsou obrazy, symboly, metafory. V hlubinách je zdroj tvořivého duchovního života. Cvičení prováděná v této dimenzi mají zvláštní schopnost aktivovat v nás zdroje energie, které pak mají na náš život mocný vliv. Hlubiny se dělí na Záznamy snů, Rozvedení snů, Obrazy mezi dnem a nocí, Rozvedení obrazů a Rozhovor s vnitřní moudrostí. V Dialozích se navazují vitální vztahy mezi částmi našeho života; je to oblast vnitřní komunikace. Zde se odehrávají miniprocesy, které spojují různé části naší duše do harmonických vztahů. „Během práce v této dimenzi si uvědomíme, že hlavní oblasti našeho života rostou a vyvíjejí se podobně jako osoby ve vnějším světě.“ Tato dimenze se dělí na Dialogy s osobami, s pracemi, se společnosti, s tělem, s událostmi, situacemi a okolnostmi. Jako vždy účelem není analyzovat se, ale „založit dlouhodobé, pokračující vztahy s různými miniprocesy naší existence“. 71 [pageend73]3. Deník má několik částí, které pomáhají rekonstruovat minulost. „Pro integraci osobnosti je nezbytné napojit se na obsahy a kontinuitu svého života. Při práci na rekonstrukci poznáváme, že podstata neleží v událostech, ale v našem vnitřním vztahu k nim. Pro tvořivého člověka jsou události a fakta života jen materiál.“ Během práce je možno mnohé napravit, skrze znovuprožití mohou být navázány nové vztahy ke starým událostem, vina, hněv, lítost, stud, smutek, sebeodmítnutí jsou transformovány do nového pochopení a vyrovnání. Jiný vnitřní proces probíhá v pododdílu Křižovatky. Jsme vyzváni, abychom zaznamenali chvíle v životě, kdy jsme stáli před nějakým závažným rozhodnutím: jakou školu zvolit, zda a kdy vstoupit do manželství, nebo se rozvést atd. Zároveň musíme také vypsat, jaké byly jiné možnosti, jak by se asi náš život dále vyvíjel, kdybychom byli zvolili jinou cestu; a nakonec které to byly vnitřní motivy a faktory, které nás vedly k tomu rozhodnutí, které jsme učinili. Provedeme-li to poctivě, naše záznamy nás postaví před překvapující zjištění, čím se v životě doopravdy řídíme. Záznamy v Deníku se provádějí ve dvou stavech vědomí: formování metaforických obrazů v mimovědomé oblasti je následováno vědomým zpracováním. „Vyciťování pohybu našeho života“ se provádí podobně jako meditace: „Začneme tím, že se uklidníme. Sedíme tiše a vycifujeme pohyb našeho života. Nepřemýšlíme o životě, ale cítíme ho. Nemyslíme si nic, protože kdybychom začali přemýšlet, napadaly by nás zase jen tytéž myšlenky jako vždycky. Se- beanalyzující, sebeposuzující myšlenkový proces má sklon se pohybovat stále dokola. Místo toho chceme otevřít cestu pro něco nového. Cítíme vnitřní pohyb svých nedávných zážitků, ale neposuzujeme je. Myšlenky k nám přicházejí, necháme je přicházet, necháme je odcházet. Brzy se k nám zase vrátí ve formě obrazů... Necháváme kvalitu našich prožitků se vyjádřit: metaforou, obrazem, podobenstvím nebo spontánním adjektivem, které celou atmosféru zachytí jedním slovem... Ať přijde cokoli, neodmítáme to, necenzurujeme to, nevykládáme si to, nehodnotíme to... Stručně to zaznamenáme... Nechali jsme toto údobí vyjádřit se v metafoře, nepostupovali jsme s plným vědomím. Teď je čas začít zase pracovat vědomě.“ Následují pokyny pro vědomou práci. Vrcholnou zkušeností při práci na Deníku je duchovní zážitek. „Člověk stane tváří v tvář smyslu své osobní existence,“ komentuje to Progoff. „Tuto zkušenost člověk nejčastěji vyjadřuje spontánně v jazyce duchovním, a to i když není nábožensky založen. Někdy takové zápisy mají povahu básnickou, metaforickou. Reintegrace a obnova životní perspektivy má transformující vliv na každého a obnovuje jeho ducha.“ Progoff metodu „intenzivního deníku11 později dále propracoval se zvláštním zaměřením na duchovní zkušenost a publikoval v knize Proces meditace v praxi (Practice of Process Meditation). V kapitole „Osobní obnova biblí“ napsal: „Lidstvo nebude zničeno. Navzdory stupidním, destruktivním činům člověka, které se projevují na fyzické úrovni, nové fontány života se nepřestanou vynořovat z hlubokých pramenů uvnitř něho. Poznal jsem, že dimenze našeho universa jsou nesmírné, a tak se nesmrtelnost života pro mne stala faktem.“ 72 [pageend74]Hermès jako novopohanské božstvo * * Dokončení z minulého čísla. Rudolf Starý Když Apollón Foibos, syn Diův, zjistil, že mu bylo ukradeno jeho stádo, pospíšil si hledat viníka. Veden neomylným instinktem, stanul před vchodem do skalní sluje, kde božská nymfa porodila malého Herma. Ten, když zjistil, že nastala „situace“ (jak by se vyjádřil Švejk), hlouběji do svých plínek se schoulil... vskutku však dobře bděl a v podpaží držel svou lyru. (Jako by chtěl říci: „Já nic, já muzikant!“) A když Apollón počne láteřit: Ö, ty kvítko, ty úskočný taškáři! - pak zchytralou řečí jemu hned na to odvětil Hermès: Jaká to, synu Létin, jsi promluvil nevlídná slova? Pročpak přicházíš sem, když hledáš polní své krávy? Neviděl jsem je vůbec ni neslyšel odjinud o nich, nemohu proto dát zprávu a získat si odměnu za to. Vypadám já jako silák a chlap, co dobytek honí? To přece není pro mne, spíš o jiné věci mám zájem: hledím si svého spánku a mléka z matčina prsu. Když spor mezi bratry se dostane až před nejvyšší, otcovskou instanci, vede si Hermès i zde skvěle a „dovedně zapírá svou vinu“. V Hermově předstírané nevinnosti je cosi odzbrojujícího, co i v samém Diovi vyvolá nakonec blahosklonný smích. Tvrdošíjné zapírání a obratné vykrucování jsou tak podle ho- mérského hymnu dalšími divinálními rysy Hermovými, jejichž „dějová situace“ nastává vzápětí po spáchaném „chytráckém pychu“, který ovšem díky Apol- lónově iniciativě vyjde najevo. (V souvislosti s touto příhodou odehrávající se mezi olympskými bohy se nám neodbytně vnucuje jako Échó podobná situace, v níž se odráží další z mnoha typických hermovských vlastností Haškova hrdiny: „,Vy jste, Švejku, ukraď psal' - .Poslušně hlásím, pane Oberleutnant, že vo žádným takovým případě za poslední dobu nevím...’“) Zvláště výrazným rysem Hermovým, na nějž upozorňuje Kerényi, a to v souvislosti s Homérovou lliadou, je nápadný nedostatek hrdinství, provázený navíc sklonem uniknout z každé nepříjemné nebo nepříznivě se vyvíjející situace pomocí své neobyčejné obratnosti a „chladné, kalkulující chytrosti“ (Platónova charakteristika). Hrdinský svět lliady, říká Kerényi, svět, v němž se skví v plném lesku takoví bájní hrdinové, jako byl Achillés, Hector a Patroclés, není ani 73 [pageend75]v nejmenším světem Hermovým; „Hermès se uvážlivé drží stranou všech hrdinských událostí“.3 Rozhodně není v jeho stylu postavit se tváří v tvář vzniklé situaci. Hermès je rtuťovité povahy (v alchymii je Hermés-Mercurius představován rtutí), dokáže se obratně vyhnout všem nepříjemným situacím, které se jiným mohou stát osudnými, a přitom ještě dokáže vzbudit dost věrohodný dojem, že má jiný, lepší „plán“, jak situaci vyřešit. V konfrontaci s hrdinským světem lliady vyniká zvlášť názorně odlišný způsob hermovského přístupu ke světu a k životu: podle Kerényiho jsou to především smysl pro volbu alternativních možností, schopnost smířit zdánlivě nesmiřitelné (i když obdobný Švejkův pokus smířit kočku s kanárem skončil fiaskem), a zejména pak sklon k „nenápadnému porušování všech platných mezí a pravidel“3 (což musí pobuřovat na nejvyšší míru apollinsky silně dominantní německou mysl a tvoří, mimochodem, jednu z trvalých kontradikcí v tisícileté „válce Čechů s Němci“). V Hermově životním horizontu není místo pro slávu, a nejméně ze všeho pak pro slávu vojenskou. Hermès je rozený antimilitarista a pacifista. Jeho heslem je: „Kdo uteče, vyhraje.“ Pro tuto naprostou nezpůsobilost pro situace odehrávající se v Homérově lliadě není tam Hermès pověřen ani svým obvyklým úkolem vykonávat posla bohů; tuto funkci místo něho vykonává Iris. Homérští bohové se tedy nedopustili oné osudné chyby, jíž se naopak dopustil plukovník Schröder, když jmenoval Švejka kompanie-ordonancí, tj. vojenským poslem. Je sice pravda, že Hermès je patronem všech poslů a že nikdo nedovede doručit poselství lépe než on, avšak zároveň nikdo nedovede tak jako on kteroukoli zprávu bezpečněji zamlčet (Hermès s prstem vztyčeným před ústy) nebo překroutit (Hermès sofista a demagog). V lliadě je proto Hermès raději pověřován tím, aby dělal průvodce a společníka, neboť je o něm známo, že se rád druží, a to nejen s bohy, ale i s lidmi. Je vůbec „nejpřátelštější ze všech bohů ve vztahu k lidem“.7 Chová se přátelsky i ke všem ostatním bohům řeckého Olympu, o nichž je jinak známo, že se dostávají do vážných sporů o svou vládu nad jednotlivými doménami nebo záležitostmi pozemského života. Hermès, upozorňuje Lopez-Pedraza, nepociťuje potřebu bojovat o střed své moci, protože žádný takový střed nemá: „Jestliže zvnitř- níme Hermovu přátelskou stránku povahy, pak je to právě Hermès v nás, kdo je v přátelském poměru k našim psychickým komplexům ovládaným jinými bohy.“ Když se ocitáme v zoufalé samotě nebo když zabloudíme do neznámých končin, je to Hermès, kdo se v takových chvílích objevuje po našem boku, aby se nás ujal, a to jako „pán cest“, „průvodce duší“ a „nejpřátelštější ze všech bohů“.3 Kromě již uvedených božských atributů Hermových je tu ještě jeden, který má v kontextu našeho výkladu zcela zvláštní postavení: Hermès je sluhou bohů a současně patronem sluhů. Vše, co má schopný sluha ovládat, tj. rozdělávání ohně, štípání dříví, krájení a pečení masa, nalévání vína - to vše dostává jako dar od Herma, jehož právě tyto schopnosti učinily prominentním sluhou olympských bohů. F. W. Otto k tomu poznamenává, že to jistě nejsou žádné úctyhodné vlastnosti a že srovnáme-li Herma s jeho bratrem Apollónem 74 [pageend76]nebo s Athénou, zjistíme u něho povážlivý „nedostatek serióznosti“. Avšak přes tento nápadný nedostatek je Hermův svét „vzdálen vší vulgárnosti a odpudivosti“.7 Lopez-Pedraza vyslovuje v této souvislosti názor, že tyto komplementární vlastnosti Herma: „pilný služebník“ a „nedostatek serióznosti“ jsou neodmyslitelnou součástí každé opravdové psychoterapie („psýché tera- peuein“ znamená sloužit duši, starat se o ni). Psychoterapie není vcelku vzato příliš „seriózní záležitostí“, protože jen onen poněkud nedůstojný Hermès v psychoterapeutovi je schopen komunikovat s odvrácenou, zatajovanou a vesměs inferiorní stránkou pacientovy psýchy. Psychoterapeut, který by si zakládal příliš na důstojnosti svého povolání a své osobní autority, by se podle názoru Lopez-Pedrazy nemohl nikdy stát dobrým průvodcem duší a nedokázal by jim poskytnout přiměřenou službu, jež je smyslem jeho povolání. ♦ * * •. Na začátku jsme citovali názor F. W. Otty, že totiž v archetypovém ohledu je třeba se na bohy řeckého Olympu dívat jako na zvláštní typické mody, v nichž se svět manifestuje - vyjevuje a současně poznává. Hermès představuje jedinečnou doménu mezi ostatními olympskými bohy (Athénou, Hefaistem, Afrodítou atd.), která se vyznačuje zvláštním druhem celistvosti. Zahrnuje nejen určitý úsek světového dění, spadající tak říkajíc do referátu jednotlivých bohů, nýbrž je nositelem celistvosti světa. Bez tohoto hermovsko-hermetického aspektu by se nám celistvost jevila pouze jako celkovost (tedy jako prostý souhrn všech věcí). První zkušenost s tímto neobvyklým a matoucím hermovským „horizontem vnímání světa“ (Jung) byl nucen učinit Hermův bratr Apollón, a jak vyplývá z homérského hymnu, ani pro božského bratra to nebyl nijak snadný úkol. Apollón sám představuje zcela odlišný „modus vyjevování světa“, zcela odlišný vzor chování, vnímání a hodnocení. Apollón je Foibos - Zářící, bůh slunečního jasu, tj. všeho jasného a světlého, zdravého (je otcem boha lékařství Asklépia), je dárcem věšteckého nadání, bohem hudby a navíc „músagotés“ -tím, kdo vodí Músy. To jsou veskrze vlastnosti, kterým i naše tradiční křesťanské pojetí božskosti přiřkne bez váhání atribut božskosti. Ve srovnání s ním (je třeba říci po pravdě, že jen při povrchním srovnání: viz například Apollónovu pomstychtivou krutost) má jeho bratr Hermès mnoho vyloženě negativních až pohoršujících rysů. Zmínili jsme se již o tom, že řecké chápání toho, co je božské, se podstatně odlišuje od našeho dnešního, je svým způsobem ambivalentnější a současně celistvější. Zřejmě díky tomu, že se řídilo přirozeným prožitkem toho, co pociťovalo jako numinózní, a to včetně takových z našeho dnešního hlediska stěží přijatelných projevů, jakým byl například pověstný Hermův „omen“, totiž jeho věštné znamení: „ten drzý sluha břicha, co neslušné hlášení dělá“. V homérském hymnu na Herma se tento omen objevuje v okamžiku, kdy rozzuřený Apollón zle doráží na Herma ležícího v kolébce a zapírajícího svou vinu: 75 [pageend77]... popadl chlapce a chtěl ho násilím odnést. Silný Hermès však vtom, jak Foibos ho v rukou svých zdvíhal, honem si usmyslil něco a znamení ze sebe pustil, drzého sluhu břicha, co neslušné hlášení dělá, vzápětí pak i kýchl. Jak uslyšel Foibos ty zvuky, nechal slavného Herma a z rukou na zem ho pustil. Řeckou mysl nikterak nepobuřovalo, když i zmíněné tělesné projevy Hermovy se označovaly jako božské. Ostatně, jak upozorňuje Lopez-Pedraza, leccos z tohoto antického pojetí divinality přežívá zcela nevědomě do dnešní doby v našem „Pozdrav Pánbu!“ při kýchání, jež patří rovněž k Hermovu věšt- nému znamení. Z psychiatrie je známo, že schizofrenikové nedovedou kýchat, takže léčebná hodnota kýchání je mimo vši pochybnost.4 Žijíce naneštěstí v Čechách, měli bychom od základu přehodnotit své dosavadní pojetí divinality, tj. toho, co lze podle lidských měřítek pokládat za božské, a to v souladu s numinózní povahou takových hermovských „omen“ čili věšteckých znamení, jako bylo to, o němž se zpívá v homérském mýtu. Jinak bychom se asi stěží zbavili pocitu, že bohové zdejší krajinu již dávno opustili a jednou provždy na ni zanevřeli. Takto však vbrzku nahlédneme, že není ještě všem dnům konec. Nemorálnost hraničící s cynismem vyplývá u Herma nejspíše z toho, co tvoří stinnou, rudimentárně „íthyfallickou“ stránku jeho povahy. Avšak ani tuto stránku nelze u něho jednoduše ztotožnit s tím, co se v Jungově psychologii vyskytuje pod označením „Stín“. Je to inherentní prvek typicky hermovského chování, co umožňuje proměnit jeho četné dary (Hermès je „dárcem štěstí“, zejména náhlého, nečekaného) v dary neblahé, danajské nebo proměnit zisk ve ztrátu. W. F. Otto vystihl tento hermovský rys pregnantním způsobem: „Co se děje (v hermovském horizontu světa), jako by přicházelo z nebes a nenese s sebou žádné závazky; podobá se to skvělému výkonu, přičemž potěšení z toho se neváže na žádnou odpovědnost. Kdokoli chce přijmout tento svět zisku a výhry a přízeň boha Herma, musí přijmout i ztráty; jedno není nikdy bez druhého.“7 Zkušenost Apollóna se zlomyslným, zlotřilým a prohnaným Hermem je zkušeností našeho apollinského vědomí, toužícího po jasnosti, přímosti a přesné vymezitelnosti, s tím, co je v nás hermovský podsvětního (Hermès je jediným řádně ustanoveným poslem do podsvětní říše Hádovy), temně nočního (Hermès je „druhem noci“) a rtuťovitého, do všech stran se rozbíhajícího. Pro přímočarý apollinský „horizont vnímání světa“ (jsme jednak dědici osvícenské tradice, jednak se nám dostalo přírodovědného, vesměs úzce racionalistického vzdělání) je zcela nepochopitelné, proč dobrý voják Švejk, jda do Budějovic, si to s naprostým klidem vykračuje úplně opačným směrem, aniž by projevoval sebemenší starost o správný směr své cesty. Opět se tu vynořuje obraz Herma, pro něhož platí, že „všechny cesty vedou do Říma“. Apollinské vědomí je zmateno pokaždé, když se střetne s typickými hermovskými vytáčkami. Apollón 76 [pageend78]je oprávněné pobouřen, když jeho vlastní bratr se na ném dopouští krádeže a podvodu. Je znepokojen, kdykoli Hermès jako „vyvadéč duší z podsvětí“ přivádí na denní světlo děsivé přízraky, které se zdály být dávno mrtvé a nenávratně zmizelé. Mýtický spor dvou božských bratří, představující nesmiřitelný protiklad dvou odlišných archetypových stanovisek, jež jsou trvalou součástí každé lidské psýchy, tvoří výraznou podvojnou dominantu v archetypové struktuře kolektivního nevědomí české psýchy a do jisté míry i psýchy středoevropské. Tento bratrský spor je věčný a neřešitelný, lze jej pouze vždy znovu na nový způsob nebo na nové úrovni prožívat a pokoušet se individuálně z tohoto neřešitelného sporu-jungovsky řečeno-„povyrůst“. Dosavadní, převážně dualistické řešení se však ukázalo jako naprosto neúspěšné: na jedné straně intelektuální elita se svými morálními výzvami („Nebát se a nekrást!“), na druhé drtivá většina všech ostatních s jejich bezstarostným a za všech okolností prosperujícím švejkováním; na jedné straně osvícensko-racionalistický přístup ke světu, odmítající s obavami vše, co se nevejde do jeho zorného úhlu, na druhé lehkomyslná proměnlivost životního stanoviska, provázená sugestibilitou a opatrnic- tvím; na jedné straně snaha po přímočarosti (slavný Apollón Belvedérský sleduje po vystřelení šípu ze svého luku zasažený cíl), na druhé neschopnost sáhnout v kritických okamžicích k jedině možnému, jasnému řešení. Jungovská archetypová psychologie vytváří svým důrazem na přirozený po- lyteismus lidské psýchy a na dvojaký, ve svých kořenech morálně a hodnotově ambivalentní archetyp předpoklady nového pojetí determinant vrozené lidské přirozenosti, a to jako svého druhu „starého Adama“. Bez plného přijetí tohoto psychického prazákladu, zračícího se mimo jiné právě v antické mytologii, by nemohlo dojít ani k pověstné „šťastné vině" a bez ní by nebyla možná ani křesťanská spása. Zavrhnout jednorázovým, apollinským gestem hermovský aspekt lidské psýchy pro jeho znepokojivý „íthyfallický“ charakter je proto stejně bláhové jako ztotožnit se výhradně s apollinským archetypem jasu, přímosti a zřetelnosti, jako by on sám neměl svou negativní, regradovanou stránku, například v podobě bezzubého moralizování takového nadporučíka Lukáše nebo osvícensko-definiční mánie plukovníka Bedřicha Krauseho, který chce mít vše nad slunce jasné, přesné a „trefně“ vystižené a vymezené: „Cesta, u níž po obou stranách se nacházejí příkopy, nazývá se silnicí. Ano, pánové. Víte, co je to příkop?...“ Zlodějského a lstivého Herma nelze tedy překonat pomocí jeho osvíceného a moralizujícího bratra Apollóna. Takto založený program individuálního a národního povznesení se z hlediska archetypové psychologie ukazuje jako od počátku pochybený. V jejím zorném úhlu, za nějž tolik vdéčí právé Hermovi, bez jehož typického horizontu vnímání by hlubinná psychologie nebyla vůbec možná, stojí Apollón proti Apollónovi a Hermès proti Hermovi, a to ještě dříve, než dojde k vytvoření nejrůznějších archetypových kombinací a konstelací (např. Hermés-Afrodíta, Hermés-Hádes apod.). Každý archetyp poukazuje ke svému vlastnímu zdroji instinktivní životní energie, vykazuje vlastní sebere- 77 [pageend79]flexívní obraz a může se ve svých projevech, v rámci individuální lidské psýchy (neboť kolektivně zůstává stále týž) kultivovat. Buď extrovertně, například jako legální obchodní činnost, nebo introvertně, například jako schopnost svobodného hermeneutického zprostředkovávání duchovních hodnot nebo jako schopnost paralelního vidéní světa, schopnost objevovat nové významy a dosud netušené souvislosti: Hermès dokáže prolézat kartotékami, přihrádkami a muzeálními sbírkami, v nichž pořádkumilovná apollinská mysl shromáždila veškeré kulturní bohatství, aby je jednou provždy roztřídila do „linnéovských“ kategorií, oborů, druhů, systémů atd.; Hermès je „vykrádá“, buduje mezi nimi „oslí můstky“ a jako posel bohů jim dodává jak vyšší („diovské“), tak hlubší („hádovské“) významy a souvislosti. Uvedené schopnosti, jimiž nás Hermès může obdarovat a k nimž nám zároveň poskytne i svůj „mýtický eidos“, však mohou poklesnout na elementární úroveň, na níž sice zůstávají všechny znaky hermovského vzoru myšlení zachovány a je možné je dále rozvíjet, avšak jejich konkrétní projevy ztrácejí z hlediska jasného apollinského stanoviska vůbec charakter myšlení - ovšem ke škodě myšlení samého. Příkladem takové sílénovské pokleslosti, jež by za jiných okolností, například právě v hlubinné psychologii, mohla ukázat i své lepší stránky, je myšlení dobrého vojáka Švejka. Jemné zrcadlení hermeneutického myšlení nemůže nezahlédnout svou „sílénovskou“ podobu v primitivním empirickém analogismu Švejkové. Švejkovi se svět zrcadlí v odlesku holé hlavy generálmajora von Schwarzburg. Švejkovo myšlení je důsledně analogické, je pravým opakem přísného, kauzálně-deduktivního postupu, jímž se vyznačuje jeho bratr Apollón. Švejkovi se však svět jeví nikoli jako pravé her- movské podobenství (obdoba, paralela), nýbrž jako nejjednodušší forma tohoto podobenství, totiž jako pouhá podobnost, resp. stejnost, tedy jako něco, co se podobá tomu, o čem má již svou empirickou zkušenost, na niž si může kdykoli vzpomenout. Jeho vzpomínka však není rozpomínkou, není to platónské „anam- nésis“, rozpomínající se na ideje, jež kdysi zahlédlo během své cesty po nebeské báni a jež mají charakter plného, opravdového bytí. Švejkova vzpomínka je vzpomínkou na konkrétní, empirickou událost, na konkrétní holou hlavu, totiž hlavu pana Purkrábka, zástupce banky Slávie. V tomto ohledu je Švejk rozený antiplatonik. Po platónské „anamnésis“ u něho nenajdeme ani stopy, a možná že právě tento rys jeho povahy je oním neuralgickým bodem, odkud vyvěrá Švejkův nepopiratelný sklon ke kulturnímu, zejména duchovnímu nihi- lismu. Iritující stupidita Švejkova myšlení je tedy nejspíše důsledkem jeho empirického konkretismu a doslovnosti. Takové konkretistické, přízemné empirické myšlení, postrádající pružnější schopnost vztáhnout každý jev k jeho hlubšímu (noumenálnímu, eidetickému, archetypovému) pravzoru, však vede neodvratné k tragikomickým omylům, takovým, jakým bylo neslavné a ani nijak zvlášť vtipné střetnutí Švejka s generálmajorem von Schwarzburg. Výsostná hermovská schopnost spočívající v umění spojit významově to, co konkrétně vidíme, s tím, co tvoří hlubinný základ tohoto jevu, zůstává Švejkovi nedostupná, stejně tak jako mu zůstává uzavřen celý svět idealit: idejí, ideálů, vzorů, 78 [pageend80]zásad. Tím mu však zůstává uzavřena celá „druhá polovina svéta“, tj. všechno to, čím svět idealit přesahuje rovinu empirického každodenního života. V zorném úhlu Švejkova empirického konkretismu pozbývá vše, co jej přesahuje, tj. vše transcendující, metafyzické a ex-sistující, jakéhokoli reálného, lidsky uchopitelného smyslu. V důsledku toho mu chybí pozitivní smysl pro vše, co je lidsky, společensky vyšší, nadřazené a nadřízené, jedním slovem smysl pro přirozenou společenskou hierarchií. Stejně tak mu chybí pozitivní smysl pro to, co je dokonalejší a vznešenější, čili pro ideální krásu a občanské ctnosti. A pokud se cokoli z toho vyskytne v jeho okolí, zmocní se ho neodolatelný popud snížit to jediným zničujícím zásahem na svou přízemní, „člověčí“ úroveň: zesměšnit, znehodnotit, denuncovat, zredukovat, plebejsky znivelizovat, učinit neproblematickým, „realistickým“. Je mu cizí přirozený smysl pro vážnost, a to nejenom vážnost tragických lidských situací, ale přímo jakýsi elementární smysl pro vážnost každého kulturního a civilizačního úsilí a jeho symbolických hodnot a oficiálních vzorů. Především mu však chybí víra, a to v nejširším smyslu tohoto slova, totiž schopnost ideálního rozvrhu určitého obrazu světa, zachování věrnosti tomuto rozvrhu, důvěra v něj a ochota přijímat, třeba s ironií a sarkasmem, zklamání z toho, že ne vždy se daří utvářet život podle tohoto předsevzatého rozvrhu. Kdybychom chtěli probudit v takové přízemně plebejské mysli smysl pro dávno zapomenutý svět idealit, předpokládalo by to, že použijeme ty nejkýčovitější barvotiskové obrazy anarchické svobody, rozplynutí v maternálním davu a všeobecného blahobytu s létajícími pečenými holuby do otevřených úst, a to všechno proto, aby se vůbec nechala pohnout něčím ideálním (jak to ostatně dosvědčují tragické zvraty českých dějin 15. a 20. století). Po krátkém obluzení je švejkovská mysl ochotna se vždy znovu vrátit s udivující až děsivou samozřejmostí ke svému osvědčenému hovniválskému vegetování. Tento kulturní nihilismus, jenž je neodlučitelnou součástí fenoménu švej- kovství, je sociálně-psychologicky nejobtížnějším a nejbolestnějším problémem, s nímž je nucen se vyrovnat každý duchovně probuzenější příslušník národa, který tento fenomén vyvolává v život, a dokonce se v něm se samolibým zahleděním nachází. F. X. Šalda dospěl ve znechucení nad tímto jevem ke zdrcujícímu závěru, že „povaha česká je v podstatě kultuře nepřátelská“. Podle jeho názoru „Čech je rozený plebejec-anarchista: cení všechno jen výbuchem, krátkozrakostí momentu vyňatého z celkové logiky, .nadšením *, tj. křečí, bezprostředního účinku.“ „Čech má jakousi nedůvěru ke všemu,“ pokračuje Šalda, „co jest dílem vůle, plánu, kázně, práce a rozumu. Aristokratismus začíná tam, kde se dobrovolně celá řada věcí předpokládá, věří, konceduje: plebejec nevěří ničemu, a ničeho se nebojí tolik, jako toho, aby nebyl podveden...“ (V dopise M. Martenovi ze 6. července 1903) Podobně i J. Patočka, když se v předvečer druhé světové války zamýšlel nad „českou vzdělaností v Evropě“ (ve stejnojmenném eseji), dospěl k závěru, že nápadný nedostatek smyslu pro metafyzické myšlení v Čechách je důsledkem toho, že „český člověk má rád život neproblematický takřka se samozřejmostí přírodního člověka“; s tím sou79 [pageend81]visí i celkové „osvícenské zpovrchnění“ českého myšlení, provázené „absencí hlubšího a intenzivnějšího života“. Snad nejdrastičtěji vyjádřil své zhnusení nad švejkovským fenoménem Jiří Karásek ze Lvovic ve svém románu Gotická duše (z roku 1900): „A zatím co v krvi jiných národů vibruje pýcha, sebevědomí, výbojnost, u této degenerované rasy jest jediný převládající pocit: zbabělost a naprostá nedůvěra ke všemu. A předem kživotu... Nihilism. Ten zlomí všecko, každou snahu, ohne každou vztyčenou šíji. Zlomí každou vztaženou ruku. Dá usychati každé touze a každému povzletu. Co tu chce k výši, za chvíli klesá. A co počíná klesati, to už je ztraceno. Ale jaká prázdnost, zvadlost, ničemnost kryje se pod povrchem takového živoření...“ * * * Alespoň dva obecnější závěry na konec: Opíraje se o notoricky známé zkušenosti se švejkovskou problematikou v českém společenském životě, lze z hlediska jungovské psychologie usuzovat na výraznou hermovsko-sílénovskou dominantu kolektivního nevědomí české psýchy. Archetyp Herma-Síléna je tak jako každý jiný archetyp dvojaký co do charakteru svých autonomních a spontánních projevů: jedním slovem, je s to se z kulturního hlediska projevovat jak negativně, tak pozitivně, jeví se jako zdroj nejživotnějších sil a současně jako semeniště nejhorších nectností. Z Jungovy myšlenky o vzájemném vyvažování archetypových psychických dominant a vnější reality a ze zkušeností několika posledních desetiletí lze dále soudit, že úpadek vědomé kultury provázený mocenským a ideologickým tlakem vyvolává v českém kolektivním nevědomí obrannou reakci v podobě intenzifikace uvedeného archetypu. Negativní stránky tohoto sociálně-psychologického jevu jsou poměrně nasnadě. Jeho méně zjevná pozitivní stránka spočívá v tom, že proud svébytné životní energie, jež se váže k tomuto archetypu, je s to, tak jako tomu bylo i v minulosti, vytvářet dostatečně odolný psychický základ, o nějž se lze opřít při vzdorování vnějším snahám o přeměnu člověka v ideologickou fikci. První závěr je tedy ten, že český národ přežívá díky svým vrozeným nectnostem - je to ovšem přežívání za cenu kulturního sebezničení. V tom je také třeba hledat vysvětlení dost zarážejícího faktu, že jak oficiální propaganda, dovolávající se „nové morálky v nových podmínkách“, tak poctivé snahy opozičních skupin o morální ozdravění národa se svorně míjejí účinkem. Kořeny, z nichž je dáno národní pospolitosti přežívat a přitom asimilovat nepříznivé vnější vlivy, jsou, jak se zdá, mnohem hlubší a rozhodně méně ovlivnitelné, než by tato převratná doba byla ochotna připustit: člověka lze jistě deformovat podle obrazu vládnoucí ideologie, nelze ho však od základu změnit. Aby se doopravdy změnil, musel by se nejprve on sám svobodně a s nejhlubším přesvědčením rozhodnout, a ani potom by nezávisel výsledek výhradně jen na něm samotném. Druhý závěr vyplývá z prvního: Potlačovat z jakýchkoli, sebelépe míněných morálních nebo politických důvodů hermovský prvek kolektivního nevědomí znamená střetnout se vzápětí s obrovitým a odpudivým Sílénem. Cím méně 80 [pageend82]se Hermès může uplatnit „hlavou“ a rozvíjet a kultivovat své vlohy a schopnosti -obratnost, vynalézavost, všestrannost, obchodní zdatnost, schopnost kulturního zprostředkování, družnost, štědrost, smysl pro humor atd. -, tím více se bude projevovat „íthyfallicky“, tj. jako sílénovské monstrum, které je s to znehodnotit, zesměšnit a nakonec zničit vše, co bylo kulturně a civilizačně vytvořeno - s takovou námahou a za cenu tolika obětí - v průběhu tisíce let trvání západoevropské civilizace v této části střední Evropy. ODKAZY 1 R. Starý, Potíže s hlubinnou psychologií (Esejistická studie o analytické psychologii C. G. Junga), Prostor 1990. 2 Cit. podle J. Hillman, The Myth of Analysis, Harper 1972, s. 264. 3 K. Kerényi, Hermes-Guide of the Souls (The Mythologem of the Masculine Source of Life), Spring 1976. Překlad z němčiny. 4 R. Lopez-Pedraza, Hermes and his Children, Spring 1977. 5 Homérské hymny, SNKL 1959; přel. O. Smrčka. 6 Encyklopedie antiky, Academia 1973; Slovník antické kultury, Svoboda 1974. 7 F. W. Otto, The Homeric Gods, cit. podle K. Kerényi, Hermes - Guide of the Souls (The Mythologem of the Masculine Source of Life) a podle R. Lopez-Pedraza, Hermes and his Children, Spring 1977. „Muž bez deníku (ať už jej má jen v hlavě nebo si jej zapisuje do sešitu) je jako žena bez zrcadla. Žena přestává být ženou, jestliže se už nechce líbit a zanedbává svůj půvab... Muž přestává být mužem, jestliže se přestane zkoumat a jestliže zotavení a potravu hledá jen mimo sebe.“ Gottfried Keller, Deníky „Deníky? Znamení doby. Tolik deníků se uveřejňuje. Je to nejpohodlnější a nejuvolněnější forma. Budiž. Možná se budou psát už jen deníky, protože všechno ostatní nám bude připadat nesnesitelné. Ostatně proč zobecňovat. Je to analýza sama; - nic víc a nic méně. Není to umění.“ Robert Musil 81 [pageend83]Filosofický ústav vydal Ludwig Wittgenstein - Filosofická zkoumání Jedno ze základních děl moderní filosofie. Předběžně 90,- Kč. Člověk v moderních vědách Soubor přednášek E. W. Böckenförda, H. G. Gadamera, E. Lévinase, Ch. Taylora, J. Tischnera, C. F. von Weizsäckera aj. proslovených v papežském sídle Castcl Gandolfo v roce 1985. 40- Kč Pojem krize v dnešním myšlení Další svazek úvah z Castel Gandolfa 1985. 38,- Kč Jolana Poláková - Filosofie dialogu Přehledné seznámení s genezí filosofie dialogu (Rosenzweig, Ebner, Buber, Lévinas, Marion, H. Waidenfels) doplněné bibliografickým přehledem a ukázkami textů. 45,- Kč La Responsabilité / Responsibility Soubor přednášek z výročního zasedání Institut International de Philosophie v Praze v září 1990. Francouzsky a anglicky. 65,- Kč F. W. J. Schelling - Filosofická zkoumání bytnosti lidské svobody a s tím souvisejících předmětů Překlad díla doplněný několika komentáři. 35,- Kč Objednávky přijímá: M. Vučková, Filosofický ústav A V ČR, Jilská I, 110 00 Praha 1, tel. 268 404 (pro knihkupce obvyklý rabat) Volný prodej: Regula Pragensis, Jilská 1, Praha 1 Knihkupectví M. Ženíška, Kvčtinářská 8, 602 00 Brno [pageend84]12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Žízeň po celistvosti (Závislost, drogy a duchovní cesta) Christina Grofová Brzy po nepodařeném puči v Sovětském svazu se v jedněch amerických novinách objevily titulky „Vodka-puč: jak nedělat převrat“ nebo „Spiklenci v tra- gikomedii o chlastu, lžích a nedůvěře“. Články popisovaly chování členů tzv. gangu osmi, kteří v průběhu puče a po jeho konci stále nezřízeně pili. „Vodka-puč“ odrážel zkušenost, kterou mnozí z nás velmi dobře znají, ať už je jejich závislost jakákoliv... Ráda obvykle začínám otázkou: Kolika z vás se problém závislosti - ať už se jedná o alkohol, drogy, sex, konzumaci jídla, nákupy, moc, peníze aj. - nějakým způsobem dotýká, ať už jde přímo o Vás - nebo když se jedná či jednalo o člena rodiny nebo přítele či kolegu z práce - nebo jste měli autonehodu, kterou zavinil opilý řidič? Bez ohledu na to, kde jsem a v které zemi, vždy se zvednou ruce většiny lidí v sále. Otázka tedy zní takto: Jak chápat a řešit problém, který se týká takového množství lidí (a v případě Sovětského svazu ovlivňuje vývoj celých národů)? A jestli se to tedy týká tolika z nás, co tato tendence k závislostem vypovídá o nás jako lidech?... Mozaika závislostí má mnoho odstínů, které se překrývají a vzájemně ovlivňují. Alkoholově, drogové a jinak závislí, kteří se uzdravují, zjišťují, že jejich potíže mohou mít příčinu i v genetické dispozici, návykové chemické reakci jejich těl, rodinné historii nebo v potřebě uniknout stresu života v kultuře, která podporuje sobecký, majetnický životní styl. Ti, kteří se tak či onak setkali s hlubšími duchovními zážitky, tvrdí, že duchovní prvky pronikají všemi ostatními aspekty jejich nemoci... Jako vyléčená alkoholička a oběť incestu bych se dnes ráda soustředila právě na duchovní aspekt závislostí. Na duchovní cestě jsem již mnoho let a ráda bych se s vámi podělila o výsledky snahy dát dohromady zdánlivě nesouvisející části mne samé - část, která byla závislá na alkoholu, a část, 83 [pageend85]která je na duchovní cestě. Jsou to výsledky mého hledání a setkávání s jinými lidmi, kteří zažívali nebo zažívají podobné cesty svého lidského vývoje. Kdysi na začátku své cesty k vyléčení jsem narazila na dopis slavného švýcarského psychiatra C. G. Junga Billu Wilsonovi, zakladateli Anonymních alkoholiků. Jung napsal o jednom svém na alkoholu závislém pacientovi: „Jeho touha po alkoholu se na nízké úrovni podobá žízni našich duší po celistvosti, tak často ve středověkých jazycích označované výrazem spojení s Bohem.“ Když jsem to četla, uvědomila jsem si, že Jung popisuje něco, co sama dobře znám. Mnozí z nás touží po něčem, co ani nedokáží pojmenovat. Ať je to cokoliv, pomůže nám to cítit se lépe. Cítit se v bezpečí, doma, tam, kam patříme. Na- jdeme-li takové místo, už se nebudeme cítit osamělí. Poznáme, co to je být akceptován a milován, a budeme schopni lásku také opětovat. Budeme šťastní, klidní, spokojení a v míru se sebou, se svými životy a se světem. Co je to, po čem tak toužíme? Myslím, že Jung měl pravdu. Tato intenzívní a mnohdy až bolestná touha je hlubokou žízní po celistvosti, po smyslu života a jeho naplnění, nebo po Bohu. Možná že umělci jako Rembrandt nebo Mozart nebo Grateful Dead byli v některých okamžicích inspirace schopni kousíček tohoto zdroje božství a zázračná dostat do své tvorby a já jako divák či posluchač to tam cítím, a posléze zůstávám sama, s neutišitelnou bolestí ve střevech a v duši, protože tam a s tím nemohu být a zůstat. To místo, po kterém tak toužíme, je zdrojem naší duchovnosti, základní součástí naší podstaty. Po celou dobu vývoje člověka byl právě tento aspekt uctíván a opěvován v mnoha nejrůznějších formách, od duchovních praktik a rituálů až ke všem druhům umění, hudby, architektury a poezie... Tato „žízeň našich duší po celistvosti... a spojení s Bohem“, jak to nazval Jung, je základní součást lidské přirozenosti a jedna z největších hnacích sil našich životů. Je to právě tato touha poznat pravou podstatu sebe sama, která v nás vyjevuje jistý druh božské nespokojenosti. Zbožná poezie mystiků často hovoří o lidské potřebě božského. Intenzita obrazotvornosti a její naléhavost odrážejí vášnivou kvalitu duchovní touhy, kterou i dnes prožívají mnozí z nás. Indický světec Mirabai psal pánovi vesmíru: „Mé tělo bolí, můj dech pálí. Přijď a znič oheň oddělenosti. Strávil jsem další noc v slzách.“ Kabir, mistr a básník z 15. století, napsal: „Nemám pokoje ani uvnitř, ani venku. Hledač ženich touží po své nevěstě Bohu stejné jako žíznivý po vodě.“ (Jako vyléčená alkoholička s údivem zjišťuji, jak mnoho metafor duchovního hledání mystické poezie užívá slov jako žízeň, hlad.) Jedna nádherná hindská pověst, která v mém životě hrála značnou roli, popisuje právě tento aspekt lidského dilematu. Před stvořením světa existoval jen Bůh. Brzy se začal sám nudit, a tak stvořil svět, aby si měl s čím hrát a co pozorovat. Stvořil i jiné bohy a bytosti, aby mu pomáhali, ale ti věděli, odkud pocházejí, a brzy se vrátili ze světa Země ke svému zdroji, Bohu, na nebe. Bůh stvořitel tedy svolal shromáždění 84 [pageend86]ostatních bohů a požádal je o radu. „A co takhle svrhnout všechny bytosti dolů na Zem, zavřít brány nebes a schovat klíč? A svrhnout na ně dolů závoj zapomnění, aby nevěděli, odkud přišli,“ navrhl jeden. Bůh o tom chvíli uvažoval a zjistil, že to je výborný nápad. Kam ale ukrýt klíč? Do největších hlubin oceánu, navrhl další. A co takhle na vrchol nejvyšší hory v Himálaji? Ne, ne, ukryjme klíč až na Měsíci, tam se nikdy nikdo nedostane. Bůh o tom chvíli uvažoval a řekl: „Kdepak, to by nešlo. Člověk prozkoumá postupně každý kout Země a roh vesmíru. Sleze nejvyšší hory, potopí se na dno oceánu a dokáže přistát i na Měsíci a prozkoumat každou planetu “ Chvíli všichni přemýšleli, a pak Bůh zvolal: „Už to mám! Člověk ujde milióny kilometrů tam a zpátky, ale nikdy neudělá krok dovnitř. Klíč k bráně nebes ukryjeme doprostřed jeho vlastního těla.“ Všichni hledáme klič, který by otevřel naše božské potenciály. Mnohé duchovní tradice, jako např. gnosticismus a učení tibetských, indických, buddhistických učitelů, hovoří o tom, že na tento svět jsme přišli z nekonečného moře vědomí, abychom na sebe dobrovolně vzali roli člověka. Z tohoto hlediska jsme všichni duchem v hmotě. Co je to ten duch? Nazýváme to někdy Vyšší mocí, pravým Já, tvořivou energií, Velkou matkou, Láskou, Kristem, zdrojem inspirace, Kosmickým vědomím atd. Je to v nás, ale přesto to nedokážeme popsat a pojmenovat. Každý s tím máme své zkušenosti. Při holotropní terapii jsme s mým mužem sdíleli mnoho nejrůznějších před- porodních a porodních zážitků mnoha nejrůznějších lidí, popisovaných s detaily, které nebylo možno získat nikde jinde a nijak jinak. Vždy, když tito lidé popisovali porodní zápas, embryonální život nebo i okamžik početí, hovořili zároveň o hlubokém a všepronikajícím smutku pocházejícím z úmyslu nabýt formy lidského těla. Říkají, že se cítili odetnuti od přirozené podstaty bytí, že početí je jaksi odtrhává od pocitu svobody a jednoty se vším a vtěsnává do individuálního, hmotného těla. Procházejíce porodním kanálem, cítí se stále více definováni a zužováni, jako by porod byl branou mezi transpersonálním a personálním. Některé děti mají štěstí, že se narodí do milujících rodin, a jejich rodiče je povzbuzují a pomáhají rozvíjet přirozené vlohy a talent. Avšak mnozí z nás se rodíme do pouště, vrženi do boíestivého života lidské bytosti. Od raného mládí jsme obklopeni fyzickým, emočním, mentálním, sexuálním, a dokonce i duchovním zneužíváním, násilnými emocemi a svétem, který nás nejen nepodporuje, ale tvrdí nám znovu a znovu, že jsme zlí a špatní. Takové zneužití, jako např. incest, poznamenává dítě tak hluboce, že dostat se z hanby, bezmoci, nedůvěry a nenávisti trvá často i celý život. John Bradshaw hovoří o rozdílu mezi vinou a hanbou: když se cítíte vinen, cítíte, že jste udělal chybu. Když se cítíte zahanben, cítíte, že jste chybou. Zneužité dítě jde životem jako jedna velká chyba, jako malomocný uprostřed nedotčených. A takový pocit je na hony vzdálen pocitu zázračných možností člověka. 85 [pageend87]Už tak jsme odděleni od své pravé podstaty, už tak existujeme v jakémsi stavu božského odcizení. Jsme-li pak zneužiti, jsme-li systematicky zahanbováni, biti nebo zrazováni, pocit osamění se prohlubuje. Cítíme se pak izolováni nejen od své podstaty, ale i od svých rodin, přátel a ostatního světa. Jsme odcizeni i těm prvküm našich životů, které nás měly živit a podporovat. Přesto však cítíme intezívní touhu po duchovnu. Pro některé z nás je to silnější než sex nebo hlad. Toužíme po něčem, co ani přesně neznáme. Jsme neklidní, nekompletní, neuspokojitelní. Co s tím máme dělat? V kostele nebo synagóze nás možná něco, zvláště při hudbě, osloví, ale kněz nebo rabín pak začne kázat o nějaké vnější síle, o Bohu, který je vysoko nad námi a se kterým se nemůžeme v nejmenším srovnávat. Znovu nám tedy říkají, že nestojíme za nic a že se máme po odpovědi na své otázky poohlédnout někde jinde. Podobné odpovědi ale dostáváme, kamkoliv se podějeme. Budeš šťastný, říkají, když se oženíš či vdáš, když budeš mít děti, titul, když si koupíš auto nebo dům, když budeš úspěšný, když vyděláš milión nebo dva. A tak dál a pořád tak dokola. Věřím, že tahle touha po celistvosti a naplnění je za většinou závislostí. Je většinou podvědomá a smýká mnohými z nás, aniž tušíme proč. Jsme tak vystrašeni a odcizeni sami sobě, že nedůvěřujeme vlastním schopnostem. Automaticky pak saháme po vnějších pokušeních. Marně se snažíme ukojit a zaplnit prázdno v sobě hromaděním moci, peněz, věcí, neustálým vzděláváním, alkoholem, cigaretami a jinými drogami, prací, cestováním. Oblékáme se podle poslední módy nebo trávíme hodiny tím, že budujeme svá těla (plastické operace, umělá prsa), chodíme na různé terapie, kursy, přednášky, sedíme u nohou duchovních učitelů, kteří nás slíbili milovat. S první dávkou síly, nikotinu, kokainu, první vlnou orgasmu, amfetaminu, s velkým kusem koláče nebo s dalším dobrodružstvím, po několika locích brandy a následnou hřejivou vlnou sebejistoty rozpouštějící všechny bariéry se okamžitě cítíme povzbuzeni a silnější. Možná jsme to našli. Může to simulovat duchovní zkušenost, po které jsme toužili. Naše bolest dočasně zmizí, cítíme se svobodnější, pohodlněji ve své kůži a napojeni na zdroj netušené energie. S lidmi to najednou umíme a jsme přijímáni, akceptováni a uctíváni. Jenže dočasný stav pseudosvobody vyvane a končíme tam, kde jsme byli na počátku. A tak si vezmeme ještě jednou a víc. Po nějakém čase zjistíme, že jsme na tom hůře. Trpíme stále víc. Stáváme se buddhistickými „hladovými duchy“, bytostmi s nekonečným apetitem, velkými břichy a ústy velikosti hlavičky špendlíku: nikdy nebudeme ukojeni. Jednoho dne nebo jedné noci to už nevydržíme a řekneme si dosti Něco se musí změnit. Možná jsme právě skoncovali s třetím manželstvím nebo se probudili v cizí posteli, možná je Štědrý večer a cítíme se tak sami, možná máme díru v nose a úzkost ve střevech z nekonečné série kokainových šňupcú nebo jsme se dívali do příliš mnoha záchodových mís po nocích plných alkoholu aodpolednách se zmrzlinou. Uvnitř křičí tenký hlas: Pomoc, udělám všechno... V tom okamžiku to vzdáme, protože jsme přemoženi procesem, který je 86 [pageend88]větší než my sami. Často umírá naše Ego a jsme zrozeni pro nový život. Náhle nám něco něžně radí nezbytné kroky a učíme se dělat věci jinak. Začínáme objevovat netušené rezervy v sobě samých, začínáme chtít rozvinout určité dovednosti a kvality, které nás dovedou k tomu, čemu říkám duchovní zralost. Jaké jsou kvality duchovní dospělosti? První by se mohla jmenovat umění mít rád a umět soucítit. Znamená to, že začneme rozvíjet schopnost být intimní k sobě i k partnerům, schopnost mít rád a mít soucit, nejen lítost, ať už k sobě nebo k lidem a ke světu. Druhá kvalita je schopnost žít v přítomnosti, být víc zde než někde jinde. Většina lidí tráví spoustu času pobytem v minulosti nebo v projekcích budoucnosti. Mnohé duchovní systémy vyvinuly speciální cvičení, které studenty učí být teď a tady. Třetí kvalita duchovní dospělosti je umění nechat některé věci plavat a začínat vždy znovu. Další kvalitou je vnitřní klid a svoboda. Začínáme akceptovat život, jaký je, a brát prohry i vítězství, tak jak přijdou, bez toho, že bychom se jim vzpírali. Pátou kvalitou je spojení se Zemí a s denním životem. Jakýsi selský rozum a úcta k půdě. Duchovní člověk neopouští svět, naopak, každý jeho skutek je projevem božského. Šestou kvalitou je mystický světový názor, kosmická perspektiva, která je založena ne na vyčtené nebo jinak zprostředkované, ale přímé duchovní zkušenosti. Poslední kvalitou na mém seznamu (i když vím o dalších, o nichž se nezmiňuji) je smysl pro humor a hru. Je to schopnost se smát sám sobě, svému životu, své duchovní praxi i celému tomu kosmickému divadlu. Je to schopnost rozpoznat drama života nejen jako věc smrtelně vážnou, ale také jako neskonale směšnou. Objevíme tedy své možnosti, náš život se začne měnit. Jak budeme aktivně na sobě pracovat, pomalu budou mizet závoje mezi námi jako individui a těmi, kterými skutečně jsme. Tyhle emoční, psychické, fyzické a duchovní závoje, které jsme sami stvořili a které jsme všechny pořád nosili s sebou, byly ve velké většině výsledkem našich reakcí na situace v minulosti a sebedestruk- tivního chování, které jsme si v odpověď na ně vyvinuli. Učíme se vyjádřit svůj žal a smutek či strach. Učíme se odkládat své masky a bořit iluzorní bariéry mezi námi a světem. Začneme léčit své vztahy k jiným. Začneme se otevírat lásce, důvěře a intimitě. V tomto smyslu má každá událost v životě, každá prohra i každé vítězství, každá radost a každý žal svou nezastupitelnou roli na mystické cestě s nohama pevně na zemi: všechno, co se událo, bylo důležité a bylo to takové, jaké to mělo a muselo být. Jak bychom se mohli probudit, kdybychom nespali? Naše duchovní cesta dostala nový směr: stáváme se aktivnějšími a duchovnějšími. Objevíme ale brzy, že jsme na Cestě, že život nekončí a že není samá sladkost a požehnání. Z jistého hlediska jsme tím, že jsme odhodili některé masky, obnaženější, než jsme byli předtím. Musíme se naučit čelit každoden87 [pageend89]nosti novým způsobem, jenže naše Ego je stále tady, život má stále své dobré i stinné stránky. I duchovní cesta má své léčky a slepé uličky. Buddhisté říkají, že je lepší stát se Buddhou než buddhistou. Někdy ale můžeme svou duchov- nost používat, abychom zakryli nedořešené osobní problémy, můžeme vyvinout svou formu „militantního altruismu“ nebo použít duchovnosti jako rafinovanější formy pýchy a soutěživosti. Jak se takovým léčkám vyhnout? Zde jsou některá doporučení různých autorů: 1. Je dobré zůstávat v kontaktu s vyšší silou nebo s hlubším Já (někteří učitelé zdůrazňují, že duchovní praxe neznamená dostat se někam nebo nashromáždit něco, ale naopak, nechat všechno běžet). 2. Zapojte se do nějaké pravidelné skupinové aktivity, která vám pomůže rozvinout smysl pro každodenní povinnosti a práci. Naučíte se i soucitu a pochopení pro utrpení ve světě. 3. Stýkejte se s duchovními učiteli, s někým, kdo má za sebou spoustu práce na sobě samém a chápe vaše otázky. 4. Naučte se důvěřovat vlastní intuici a poslouchejte ji více a raději než rozum. 5. Naučte se rozeznat, kdy potřebujete pomoc, a nestyďte se o ni požádat nebo ji přijmout. 6. Cvičte denně. Zaveďte svou duchovnost do každodenního života. Není vaším úkolem spasit svět nebo udělat něco obrovského. Práce a drobná služba může být nesobeckou terapií pozornosti k potřebám druhých. 7. Zkuste i další terapie a formy duchovní praxe nebo jiné formy poznávání sebe sama. 8. Rozvíjejte smysl pro humor a učte se hrát si. Angeles Arrien říká: „Kde není smysl pro humor, tam většinou nacházíme závislosti a připoutání...“ 9. V jednoduchosti je síla. Naučíme se přijímat, být šťastni, klidní, naučíme se objevovat vnitřní rezervy a zdroje, zjistíme, že upocená a destruktivní hledačská cesta za smyslem nebyla tím pravým. Kabir napsal: Hledáš mě? Sedím na vedlejším sedadle. Nenajdeš mě v Indii, ani v synagóze nebo v katedrále, ani při mši nebo zpěvu kirtanů, ani ve zkřížených nohách, ani v zelenině. Hledáš-li mne opravdu, okamžitě mě najdeš. Co je Bůh? Je to dech v dechu. Proč to všechno děláme? Proč jsme občas tak závislí na téhle hře? Osobně si myslím, že to je pořád „nejlepší show ve městě“. A na konci cesty životem můžeme dorazit tam, odkud jsme vyšli. Jak píše T. S. Eliot: ...a na konci svých objevitelských cest Dorazíme tam kde jsme začali A konečně to místo poznáme. (Přeložil Vlastimil Marek) 88 [pageend90]MYŠLENKOVÉ PROUDY XX. STOLETÍ Deník * * Béatrice Didier, Le journal intime, Presses Universitaires de France, Paris 1976, s. 7-26. Přeložila Margareta Troševa. Béatrice Didierová Kniha B. Didierové je jednou z mála důkladných studií o problematice žánru literárního deníku. Autorka se soustředila především na díla francouzských autorů, i když se zcela samozřejmé nemohla vyhnout i zmínkám nebo kratším pojednáním i o zahraničních, hlavně anglicky píšících autorech. Kniha obsahuje historický přehled vývoje žánru od 15. století, na který navazuje studie o vzniku a existenci deníku v určitých společenských vrstvách a dobách. Z psy- choanalytického hlediska je nazírána role deníku jako útočiště před vším a přede všemi a způsob objevování vlastního já. V třetí části knihy Didierová věnovala pozornost literární formě deníků. Uvádíme tu překlad úvodu této studie, který v duchu autorčina záměru nastiňuje základní problematiku deníku jako literárního žánru. ♦ * * Jelikož deník je často tajný a ve své utajenosti před ostatními jako by hledal záruku své vážnosti a autenticity, známe v podstatě jen ty deníky, jejichž zveřejněním se toto tajemství zrušilo - často na přání samotného autora. Počet uveřejněných osobních deníků je značný a stále narůstá i počet studií o nich. (...) Neklademe si tu za cíl pouštět se do historických nebo psychologických úvah nebo zkoumat deník z psychologického nebo filosofického hlediska, nýbrž vypozorovat v něm rysy určitého typu psaní. Svobodné psaní? Ano i ne. Nejdříve je třeba pokusit se zjistit, jaká je míra této svobody a co znamená. Autorovo tvrzení, že zapisuje každý den a jakoby náhodou vše, co ho napadne, nás samozřejmě neodradí od úmyslu pokusit se objevit hluboká pravidla a rytmus tohoto psaní. Právě naopak: nepřítomnost předem stanovených estetických pravidel uvolňuje mechanismus psaní. (...) 89 [pageend91]Svoboda je pociťována především autorem: ten má možnost říci vše a vybrat si formu a rytmus, které mu vyhovují. Existují samozřejmé zákazy a zábrany, ale spíše v oblasti etické než estetické a často nejsou spisovatelem jasně pociťovány. Žádná pravidla, žádná omezeni. Je tu však určitá kázeň: slovo „deník“ předpokládá každodenní psaní - přirozeně s občasným přerušením a kolísavou pravidelností. Průběžnost je však jediným pravidlem, které autor skutečně pociťuje. (...) Zmíněné skutečnosti však nijak neusnadňují definici deníku. Bude asi nejjednodušší poukázat na to, čím deník není. Podstatně se liší od autobiografie a vzpomínek, které jsou psány po události - a často velmi dlouhou dobu po ní autobiografie se přitom více přidržuje osobního života, memoáry se zase orientují převážně na historické souvislosti. Avšak ani v případě deníku neexistuje absolutní souběžnost faktu a záznamu. I autor deníku vzpomíná a popisuje to, co se stalo před několika hodinami, a dokonce i před několila dny. Není to způsobeno jen zřejmými praktickými důvody. Psaní samo o sobě je činností předpokládající určitý odstup od děje. Kromě toho existují i nedbalí autoři, kteří si tak říkajíc dávají na čas a pak se dodatečně snaží zaplnit patnáct dnů nebo měsíc mlčení a prázdných stránek. Jsou také subtilní a rafinovaní pisatelé, kteří čekají na chvíle ideálního rozpoložení. Od zápisu k výslednému záznamu události tu existuje rovněž časový odstup, ale relativně zkrácený. Není možno v tom hledat nějaké kritérium a ještě méně chtít přesně určit při jak dlouhém časovém úseku mezi událostí a zápisem je již možno mluvit o autobiografii a při jakém ještě o deníku. Jakékoli kvantitativní omezení by v tomto ohledu nemělo smysl. Způsob psaní je v obou případech zcela odlišný. Deník je založen na diskontinuitě. Paměť v něm nemá tu základní a organizující roli, kterou se vyznačuje rytmus autobiografie. Zdá se, že tento podstatný a strukturní rozdíl je patrnější tím spíše, že jen málo autorů užívalo obou žánrů. Kdyby si Rousseau psal každý den svůj deník, jak daleko bychom se octli od jeho Vyznání'. Gide se naopak zdá být především deníkovým autorem; při psaní kvaziautobiografie S/ le grain ne meurt mu paměť neslouží nejlépe, a proto působí text málo přesvědčivě, což dobře postřehl Charles Du Bos. Gide chtěl být totiž živoucím člověkem se vším všudy, v každém okamžiku a pro každý okamžik. (...) Deník se liší i od intimního románu, i když se tyto dva žánry historicky vyvíjely současně. Oberman není deníkem, i když je docela možné, že Senan- cour použil úryvky z dříve psaného deníku. Román vyžaduje nejen náznak dějové osnovy (někdy i docela slabý, avšak lze vůbec tvrdit, že v deníku není fabulace?), ale hlavně vyžaduje daleko větší soustředění na kompozici a organizaci látky. Hledání ztraceného času může v tomto smyslu sloužit jako protiklad deníkové literatury. Už jsme uvedli, že deník je ve své podstatě určován přerušovaností, lze tedy přijmout i tvrzení, že by se v případě potřeby mohl omezit i na poznámky v telegrafickém stylu. Je třeba vůbec vymezovat minimální hranici, za níž bychom už nemohli mluvit ani o textu, ani o deníku? Kupříkladu mohou být všední diářové poznámky, seznam nákupů, účetní kniha považovány za deníkové for90 [pageend92]my? Asi těžko, a přitom je nesporné, že existuji celé stránky deníků, které neobsahují nic jiného. Je vlastně vůbec potřeba papíru? Není možno nazvat zárodkem deníku Stendhalovy poznámky na šlích nebo zápisy Restifa de La Bretonne na zábradlí na ostrově Saint-Louis? Nezvolí v budoucnosti autor deníku raději kazetovou nahrávku než psaní? Úroveň textu je velmi různá. Vedle ledabylých poznámek existují pečlivě psané deníky, přepsané a upravené nebo přinejmenším opsané autorem. Nejde jen o rozdílné stupně ukončenosti textu, ale také o vliv různých časových dimenzí. Ten, kdo rediguje, nebo dokonce jen opisuje svůj deník, jako například Léautaud, pohybuje se na hranici mezi dvěma, nebo dokonce i třemi časy: časem prožité události, časem první a pak postupných redakcí, časem konečné redakce. Pružnost žánru a absence omezení vysvětlují jak jednotvárnost, tak i velkou rozmanitost deníku. Stejně tak jednotvárný a zároveň nekonečně rozmanitý je samotný život. Proto se pisatelé deníků opakují. Měsíc po měsíci, rok za rokem a někdy i během několika let problémy zůstávají stejné, stejné jsou i charaktery, reakce, myšlenky. Deníky jsou často skvělým důkazem toho, že povaha člověka se nemění, lidské „já“ zůstává stále stejné. Vzniká otázka, zda k této vnitřní soudržnosti vede deníková forma, anebo zda je samotný fakt psaní znamením této kontinuity, či alespoň snahou ji nalézt. I když se témata opakují nejen u jednoho autora, ale i v textech různých autorů, nabývá deník velice rozmanitých podob. Zajisté existuje příbuznost deníků takových autorů, jako jsou Benjamin Constant, Amiel, Charles Du Bos. Přesto však vyjadřují zcela protichůdné zkušenosti. Vezměme si například vězeňský a cestovní deník. Vězeň má sklon k popisu svých jednotvárných dnů. A protože má čas, spoustu času, je přemožen závratí z pocitu stálého opakování, v němž čas nenávratně mizí. Deník je tedy jeho pravým životem. De Sade, vězněný v Charentonu, zanechal deník, který by byl mnohem obšírnější, kdyby jeho značná část nebyla zničena. To, co se uchovalo, připomíná spíše diář. Anna Franková, přinucena nacismem skrývat se v uzavřeném prostředí, v sobě postupně objevuje spisovatelské nadání a výjimečnou zralost. Deník se lehce rodí v situaci nesvobody a také ji sám podněcuje. Autor si vytváří vězení tím, že se snadno izoluje od okolí a uchyluje se do svého psaní, v určitém smyslu se v něm uzavírá. Psaní se tak pro něj stává určitým druhem žaláře. Přesto se však deník odjakživa vyvíjel v dobách cestování jako cestovní kronika, a obzvláště když měla cesta neobvyklý ráz. Dnes už by se nikdo neopovážil naivně zveřejnit své soukromé poznámky z cesty po Řecku. Montaigne a de Brosses své cestopisy o Itálii vydali. Montaigne nechal dokonce text psát tak, jako malíř nechává svému žákovi domalovat druhořadé figury a detaily. V této době se totiž necestovalo bez sluhy, který, když bylo třeba, plnil i funkci sekretáře. Rozmach cestování vyvolal vznik mnoha cestovních deníků - připomeňme si celou literaturu osmnáctého století. Ale aby se cestopis stal deníkem, je třeba, aby byl psán den po dni nebo epistolární formou jako u de Brosseho a aby nebyl posléze autorem příliš upraven, mohly by tak zmizet stopy všednosti a určitá bezprostřednost vnímání. Chateaubriandova Cesta do 91 [pageend93]Ameriky je zčásti fiktivní, obsahuje celé pasáže, které jsou spíše zeměpisnými, sociologickými nebo dějepisnými úvahami. Gidova Cesta do Konga si zachovala charakter poznámek z cest ve větší míře než Cesta do SSSR. Aby cestovní záznamník zůstal deníkem, je třeba, aby si kromě každodenního zapisování uchoval i svůj tón a ráz, které jej odlišují od eseje nebo od obyčejného diáře. Jak to správně vystihl Stendhal, pozornost věnovaná bezprostředním vjemům dělá z cestopisu pravý deník. Nemocný, který se stal vězněm svých bolestí a obrací se do vlastního nitra, má rovněž sklon k psaní deníku, jenž může mít léčebnou hodnotu, a dokonce přispět i k uzdravení. Když jde o psychické onemocnění, stáváme se svědky určitého rozdvojení mezi „já“, které prožívá svoji nemoc, a „já“, které píše. Z klasických případů citujme Journal ďun schizophrene a slavný Schroeberův Journal, který vzbudil Freudův a Lacanův zájem: je to mezní případ, kdy se deník stal východiskem analýzy stejně jako by jím mohla být ústní výpověď pacienta. Odstup mezi časem děje a časem psaní je tu velmi důležitý. Nemocný nemůže psát během samotného záchvatu, a když se později dostane ke psaní, není již jasné, co zbylo z jeho vize, a jaký je stupeň rekonstrukce. Pokud je autorem umělec, stylistická úprava je zpravidla větší. Aurélia vůbec není obyčejným deníkem Nervalova šílenství. V této knize věnujeme pozornost obecně vzato všem deníkům, které líčí určitou zkušenost, a to jim přidává na celistvosti a brání je před chaotičností všedního života. Ve dvacátém století se množily deníky morálního přerodu: jeden z nejpoctivějších a nejvroucnějších napsal Charles Du Bos. Ale je třeba vrátit se mnohem dále do minulosti, dostat se prakticky k základům žánru, pozastavit se i nad duchovním deníkem, jaký si například velmi pilně vedl Ignác z Loyoly. Nebudeme se však snažit zacházet za hranice deníku. Ani Pascalovy Myšlenky, ani Baudelairovo Mon coeur mis a nu nejsou deníky a interpretovat je jako takové by od základu pokřivilo jejich význam. I v jednom i v druhém případě jde o díla, která byla od samého počátku komponovaná a organizovaná jako vnější projev, nesmíme se proto nechat zmást jejich ne- dokončeností; fragmentárnost textu ještě nezaručuje existenci deníku. Otázka filosofického deníku - od Kierkegaarda až po Gabriela Marcela - je o něco specifičtější. Periodicita záznamů a jejich osobní důraz jej však občas zařadí i do našich úvah. Alainovy Propos nebo Montaignovy Eseje podle nás nejsou deníky. Plynutí času v nich není dostatečně zachyceno a stupeň vy- pracovanosti textu je velmi silný. Hranice jsou ovšem mlhavé a snad libovolné. Avšak fakt, že ani Alain, ani Montaigne nezanechali ani stopu datace, není bezvýznamný: neměli v úmyslu psát deník svého myšlení. Mnoho deníků má tendenci proměňovat se v sled morálních úvah. Je to třeba případ Miroir en miettes Gilberta Cesbrona. Deník Léona Bloye příliš často přechází ve sbírku axiomů. Podoba záznamů je různá - od vysoce křesťanských úvah po obyčejné rady k opatrnosti, které autor adresuje sám sobě: „Pokud zamknete své dveře jen na jednu noc, bojte se, že ráno najdete před prahem jednoho ze svých bratří mrtvého zimou a hladem.“ 92 [pageend94]V deníku se velmi často zaznamenávají setkání a rozhovory s přáteli a tehdy ustupuje autor do pozadí. To pravděpodobné přimělo Léautauda k tomu, aby dal přednost názvu Journal littéraire (Literární deník) před označením Journal intime (Osobní deník). Deník si totiž zpravidla činí nároky být určitým typem filmu-pravdy, věrným záznamem cizích výroků. Je třeba do naší práce zahrnout deník určitého díla? Spisovatelé si často psali kroniku vlastní tvorby. Připustíme-li, že periodicita je v těchto případech opravdová, nikoli umělá a později vytvořená, intimita se tu stává rysem obzvláště prchavým a vzrušujícím. Tvorba je to nejsoukromější, co autor má, a přesto existuje mezi autorem a jeho dílem určitý odstup, dokonce i jakýsi rozpor. Tento typ osobního deníku však existuje - na rozdíl od obvyklé formy -jen ve spojení s jiným dílem, například s románem. Je více či méně vypracovaný. Deník Penězokazů byl samotným autorem koncipován tak, aby byl uveřejněn zároveň s románem. Zatímco pravý deník je často jen souborem předběžných poznámek, pietně sbíraných učenci. Byly objeveny zápisky k Idiotovi a dalším základním románům Dostojevského: jsou to hlavně pracovní poznámky k ději a postavám a velmi málo úvah o vykonané práci. Citujme: „1. listopadu. Nejde to. Základní idea Idiota nepřichází.“ Bylo by možno donekonečna vyjmenovávat všechny metamorfózy deníku, který je žánr-Fénix par exellence. Kromě deníku nemoci, deníku života a deníku tvorby bychom mohli mluvit o deníku snů. Někdy bývá psán zvlášť, nejčastěji je ale zařazen do běžného deníku a vytváří v něm zvláštní atmosféru. Delacroix zapisuje své sny někdy podrobně, jindy jen schématicky. Není to již jakási předzvěst Freuda? Je možno v deníku říci vše? Je i není. A priori by to jako němý důvěrník měl umožňovat. Ve skutečnosti však i zde působí různá tabu a zábrany. Samotný fakt psaní o nejintimnějších věcech člověka šokuje. Myšlenky a skutky, které se zdají nesdělitelné, se napsány černé na bílém dostávají do pochybného světla. Málokdy si může být pisatel deníku zcela jist, že text nikdo nebude číst, že naprosto zaručeně unikne indiskrétnosti svých bližních. Ještě nejistější je osud deníku po smrti jeho autora. I když zábrany autorů, kteří by použili těchto argumentů, mohou mít mnohem hlubší příčiny. Nabízí se otázka, zda základním impulsem psaní deníku není, navzdory všem vyjmenovaným důvodům, prostě potřeba psát. Uvádí to s bezelstnou samozřejmostí Julien Green: „Člověk píše, protože píše, stejně jako miluje, protože miluje.“ Nakonec se „psaní prolíná s bytím“. Deník psaný den po dni se stává jakousi pravidelnou duševní sekrecí, psychologickou potřebou vyvolávající požitek, který je sám o sobě ukojením touhy. To, co je však naopak velmi politováníhodné a zcela nepřijatelné, jsou zásahy příbuzných nebo vydavatele do textu. Ve skutečnosti neexistuje zranitelnější text, než je osobní deník. Rodina a přátelé si po autorově smrti chtějí rychle vše přečíst a jsou zaskočeni narážkami, které se jich týkají. Na druhé straně styl krátkých poznámek, plný elips a zkratek může vyznít falešné a být nepochopitelný. Velmi často se zveřejňují jen úryvky, mnohdy i z komerčních 93 [pageend95]důvodů. Který vydavatel by měl dost odvahy slíbit plné vydání Amielových deníků? Po své smrti zanechala Virginia Woolfová dvacet šest deníkových svazků. Léonard Woolf se rozhodl publikovat úryvky a ponechal si právo zkracovat, aniž by na to čtenáře upozornil - třeba třemi tečkami. Je nutno poznamenat, že ani sami spisovatelé si neváží cizích deníků o nic více - Lamartine se domníval, že projeví svou synovskou úctu, když zveřejní zkrácený deník své matky, a vydal Manuscrit de ma mére... Tak jako existují doby rozkvětu deníku v určitých etapách lidského rozvoje, má i každý člověk období, která jsou nejpříznivější tomuto způsobu projevu. V době dospívání si mnoho lidí píše deník, později se jej však ani nedotkne. Naopak nejznámější autoři deníků si většinou v čase dospívání deník nepsali, nebo alespoň nepovažovali za nutné jej uchovat. Samozřejmě existují i výjimky. Značně rozšířený je předsudek, že doba psaní deníku odpovídá létům slabé tvůrčí aktivity. Je pravda, že Maine de Biran si nevedl deník právě v době, kdy napsal své Mémoires sur l’habitude, Mémoire sur la decomposition de la pensée, Essai sur les fondements de la psychologie, a mohli bychom citovat i jiné analogické případy. Bylo by však velice svévolné vyvozovat z toho pravidlo. Deník může totiž odpovídat nejen dobám nikoli depresivním, nýbrž i přímo naopak velice činným. Stendhal poznamenal: „Dnes ráno v Livournu, procházeje se u moře, jsem znovu pocítil onen vnitřní plamen, onu schopnost vykonat velké činy, kterou ve mně tak dobře probouzí nuda a kterou jsem v Gěnes vůbec nepocítil. Až dnes jsem v sobě našel i odvahu psát si deník.“ Přerušení deníku u Léautauda odpovídají letargické krizi: „Během posledních deseti nebo patnácti dnů jsem tento deník úplně zanedbal. Apatie, špatná nálada, rušivé návštěvy, melancholická snění, .slast mrzutosti *. “ Pravidelnost záznamů může být velmi proměnlivá i uvnitř jedné deníkové série, pro některé pisatele je každodenní psaní ideálem, málokdy pevně dodržovaným. Přesto se např. Charles Du Bos nezdráhá psát do deníku víckrát denně. Vyplývá z toho velmi přesná a jemně odstíněná datace, která uvádí nejen den a rok, nýbrž i hodinu - někdy i minutu - a místo. Datace může připadat nezbytná těm, pro které je deník způsobem zařazení do plynutí času a také způsobem úniku před zapomněním, zapomínáním, nepřesnostmi paměti. Constant po ukončení dne zapisuje již datum příštího s pověrčivými obavami: „Nikdy neukončuji den a nepoznamenávám zítřejší datum bez pocitu neklidu a obav, co ten zítřek přinese.“ Jiní autoři deníků jsou k chronologii úplně lhostejní. Jouhandeau se například omezuje jen na zaznamenání roku. Je to také tím, že v takových případech jde velmi často o sbírky úvah. Je zřejmé, že předmět našeho zkoumání je složitý a různorodý. Je těžké jej a priori omezit pravidly. Stačí se rozhodnout pro jedno a ihned se nám v povědomí vynoří více příkladů, které dokazují pravý opak. V tomto žánru více než v kterémkoli jiném by bylo obzvláště nevhodné při výběru textů školsky dělit autory na „veliké“ a méně veliké. 94 [pageend96]EXCERPTA V osamění * * V. V. Rozanov, Ujediňonnoje, Petrohrad 1912. Vybrala a přeložila Maita Ar- nautová. Vasilij V. Rozanov V. V. Rozanov (1856-1919) je nejoriginálnější z moderních ruských myslitelů a spisovatelů. Svými kontroverzními názory a naprosto nezvyklým stylem vyvolával za svého života spíše divoké polemiky a zuřivý odpor než obdiv. Ocenění došel až mnohem později, kdy proměna vkusu i celkové mentality umožnila pochopení a vyváženější zhodnocení jeho předností i nedostatků. Vytvořil především velice svérázný literární žánr deníkových záznamů a aforismů, v nichž mísí ryze soukromé poznámky s úvahami na nejrůznější dobová i věčná témata, a to způsobem vždy neskrývaně subjektivním, zaujatým, ale zato naprosto osobním a osobitým. V tom se až zarážejícím způsobem podobá Jakubu Demlovi, a to jak formou, tak i duchem svých knih. (V osamění, Spadané listí, Temná tvář, Lidé měsíčního světla, Apokalypsa naší doby.) Šumí vítr o půlnoci a unáší listí... A právě tak život ve svém rychloběhu časem strhává a odnáší z naší duše výkřiky, vzdechy, polomyšlenky, polocity... Které jako úryvky melodie mají tu cenu, že vycházejí přímo z duše, bez kontroly, bez určitého cíle, bez záměru - bez čehokoli cizorodého... Prostě „duše žije“... totiž „žila“, „vzdechla“... Odedávna se mi tato „bezděčná zvolání“ nevím proč líbila. Vlastně v nás plynou bez přestání, ale člověk je nestačí (nemá po ruce papír) zachytit, a tak umírají. Později už si ani za nic nevzpomeneme. Ale něco jsem přece jen občas stihl zapsat. Zápisky se hromadily. A tak jsem se rozhodl toto spadané listí sesbírat. Nač? Kdo to potřebuje? Zkrátka já sám to potřebuju. Ach, milý čtenáři, už dávno píšu „bez čtenáře“ - píšu prostě proto, že se mi to líbí. 95 [pageend97]Z neznáma přicházejí naše myšlenky a odcházejí do neznáma. Za prvé: jakmile si sedneš, abys napsal to a to: sedneš a napíšeš néco úplně jiného. Mezi „chci si sednout“ a „sedl jsem si“ ubéhla jedna minuta. Kde se tedy vzaly ty úplné jiné myšlenky, na jiné téma, než byly ty, s kterými jsem přecházel po pokoji, a dokonce i usedal, abych právě je zaznamenal... Žij každý den tak, jako bys celý život žil právě pro tento den. (mezi dveřmi, při návratu domů) Tajemství spisovatele spočívá ve věčné a bezděčné hudbě v duši. Není-li této hudby, člověk může nanejvýš „udělat ze sebe spisovatele“. Ale žádný spisovatel není... Cosi proudí duší. Věčně. Neustále. Co? Proč? Kdo ví? - nejméně sám autor. (při numismatice) Bolest života je mnohem silnější než zájem o život. To je důvod, proč náboženství bude vždycky vítězit nad filosofii. (při numismatice) Idea prostituce - „proti níž je marné bojovat“ - v sobě nesporně obsahuje: „patřím všem“: tj. to, co rovněž obsahuje idea spisovatele, řečníka, advokáta; úředníka, který je tu „k dispozici státu“. Takže na jedné straně je prostituce „nejsociálnější jev“, do určité míry prototyp sociálnosti, a lze dokonce říci, že re/ publicae natae sunt ex feminis publicis, „první státy se zrodily z ženského instinktu prostituovat se“, být veřejné... V každém případě to není o nic hloupější než tvrzení, že „velikost Říma pramení z toho, že poblíž tekla řeka Tibera“ (Mommsen), nebo že „Moskva má původ v zeměpisných zvláštnostech řeky Moskvy“. A na druhé straně, vždyť přece doopravdy podstata herce, spisovatele, advokáta, dokonce „pátera, který pohřbí každého1' obsahuje cosi z psychologie prostitutky, tj. jak lhostejnosti ke „všem“, tak i vlídnosti ke „všem“. „Přejete si pohřeb nebo svatbu?“ ptá se pop vcházejícího se stejně nevzrušeným, neurčitým úsměvem, připraveným okamžitě se proměnit v „blahopřeji" nebo v „upřímnou soustrast“. Vědec, pokud publikuje, spisovatel, pokud je uveřejňován v tisku, jsou samozřejmě prostituty. Profesoři jsou bezpochyby a výhradně prostitués pécheurs. Ale nevyplývá z toho snad, že „s prostitucí se nic nesvede“ stejně jako se státností, s tiskem etc., etc.!... A na druhé straně, neplyne snad z toho: „měli bychom jim všechno odpustit“ a... „nechrne je být“. Prostituci, zdánlivě tak „lehce vysvětlitelnou", ve skutečnosti nelze 96 [pageend98]racionálně postihnout pro rozsáhlost motivací a podstaty. Že je lidovější i metafyzičtější než například „řádná profesura“, to je evidentní... Řádná profesura je lehké ptáče, vrabčáček, kdežto prostituce... čert ví, možná sám „věštecký pták Gamajun“. Vlastně je v tom cosi opravdu metafyzického: „to nejintimnější - odevzdávám všem...“ Čert aby se v tom vyznal: můžeš se vztekat, že bys vraždil - ale můžeš taky... co nejhlouběji se zamyslet. - „Jak se vám líbí,“ jak praví název Shakespearovy hry. (při numismatice) Nechat vyrůst malou travičku je těžší než zbořit kamenný dům. (při numismatice) Věčně sní, a věčně stejná myšlenka - jak se vyhnout práci. (Rusové) Celá literatura jsou jen samé tlachy... Skoro celá... Výjimek je žalostně málo. Zda toužím po posmrtné slávě (cítím přece, že si ji zasloužím)? V mé duši už mnoho let trvá jakási nepřetržitá bolest, která přehlušuje touhu po slávě. A která (pokud je duše nesmrtelná) - cítím to - by byla ještě silnější, kdyby byla sláva. Proto ji nechci. Chtěl bych, aby si mne pamatovali, ale zdaleka ne chválili’, a to ještě jen pod tou podmínkou, že by si mě pamatovali spolu s mými nejbližšími. Bez vzpomínky na ně, na jejich dobrotu, poctivost - nechci, aby vzpomínali ani na mne. Odkud pramení ten pocit? Z pocitu viny; a také z hlubokého upřímného přesvědčení, že jsem nebyl dobrý člověk. Bůh mě obdařil nadáním, ale to je něco jiného. Na tu hroznější otázku: zda jsem byl dobrý člověk - musí být jen zamítavá odpověď. (ve vlaku Luga-Petrohrad) Dva andělé mi sedí na ramenou: anděl smíchu a anděl pláče. A jejich věčný svár, to je můj život. (na Trojickém mostě) 97 [pageend99]Technika: připojila se k duši a učinila ji všemocnou. Ale právé ona ji taky rozdrtila. Objevila se „technická duše“ - contradictio in adjecto. A inspirace zemřela. (tisk a vůbec všechno „moderní“) Pozoruhodné je, že k hrobu Tolstého se seběhli všichni Dobčinští z celého Ruska a kromé Dobčinských tam nikdo jiný ani nebyl, jejich obrovité davy tam nikoho jiného ani nepustily. Takže z „pohřbu Tolstého“ se nakonec stala „přehlídka“ Dobčinských... Podstata Dobčinského je: „aby se o mně dozvěděli v Petrohradu.“ Bylo to jedině a výlučně toto přání, co je všechny uvedlo do pohybu. Objevil se jakýsi Svaz svazů a Ústřední výbor dvaceti literárních spolků... Na Tolstého si přitom nikdo ani nevzpomněl: každý sem spěchal, jen aby se dostal na tribunu, mohl něco zablábolit - cokoli - ukázat na sebe prstem a říci: „Já, Dobčinskij, jsem na světě; jsem současník váš i Tolstého. Souhlasím s jeho myšlenkami, kořím se jeho géniu, ale povšimněte si, že jsem to právě já, Dobčinskij, a nepleťte si moje jméno s někým jiným.“ Nikdy jsem nezažil takovou hanbu, nikdy ještě nebyla literatura tak zostuzena. Nikdy se ještě neodhalila s takovou nemilosrdností: vždyť Tolstého bylo možné i politovat (poslední drama), bylo možné se nad ním i zamyslet. Ale nic, absolutně nic takového se nestalo. Náhle se rozlehl všeobecný jásot: „i já se dostanu na tribunu." Po ulicích to zašumělo. Jedou, pospíchají: - „budete mluvit?", „já taky budu mluvit“, „my všichni teď budeme mluvit“... „jindy by nás možná nikdo neposlouchal, ale teď si nás určitě poslechnou a zapamatují si: bradka do klínku, blonďáček, zamyšlené modré oči“... „Jsem Dobčinskij a jmenuji se Semjon Petrovič". To trvalo asi dva týdny. A během těch dvou týdnů extáze si nikdo neuvědomil tu hanbu. Slova „tak dost“ a „ticho“ se začala ozývat teprve asi čtrnáct dní po Tolstého smrti. „Teď můžu konečně zazářit, blýsknout se svým intelektem"... A všichni kolektivně zazářili malostí, a to takovou, že od dob Fonvizina jsme něco podobného neviděli. Snad ani není potřeba dodat, že žádný z řečníků neměl ani co by se za nehet vešlo společného s Tolstým. Byli to lidé naprosto mu cizí, dokonce nepřátelští. A také on jim byl naprosto cizí a byl to dokonce jejich nepřítel. Celý svůj život bojoval právě s takovými lidmi, snažil se vzdělat právě takové lidi, probudit, vzkřísit, přetvořit právě je... A najednou něco takového: finis coronat opus! Hrůza. (při numismatice) Četl jsem o trpitelském, hrozném životě Gl. Uspenského (Russkaja mysl, 1911, léto): tížil ho jakýsi dluh, jeden tisíc sedm set rublů; a pak „lichvářka mi byla všude v patách, neměl jsem klidu ani v Moskvě, ani v Petrohradu“. 98 [pageend100]Byl to přítel Nekrasova a Michajlovského. Podle všeho si ho nejen vážili, ale měli jej rádi (Michajlovskij v dopise, který mi napsal). Proč mu ale v tom případě nepomohli? Jaké je za tím temné tajemství? Je to totéž, jako ve vztahu téměř milionáře Gercena k Bělinskému. Nejsem zastánce příslušníků velkoburžoazie, nic mi po nich není a na jejich osudu mi nesejde; ale vždyť jak ty nejzákladnější zásady, tak i prostý zdravý rozum volá: „Proč by měli továrníci darovat dělníkům stroje a továrny, když nic, naprosto nic nedarovali: Gercen Bělinskému, Michajlovskij a Někrasov Glebu Uspenskému.“ Je to něco jako „poslední soud“ všech proletářských doktrín a celé prole- tářské ideologie. Všechny sociálně-demokratické ideje se dají redukovat na tezi: „chci jíst." Nu což, teze je to správná. Proti ní ani Pánbůh nic nenamítne. „Kdo mi dal žaludek, musí mi dát i potravu.“ Kosmologie. Ano. Ale snílek se odvrací, protože ještě víc než potravu miluje svůj sen. A revoluce neposkytuje žádnou potravu pro jeho snění. t A tak - možná jen proto, že v ní není nic pro snění - se nemůže zdařit. Nadělají pěknou paseku, ale nového nic nevznikne. Protože budovat a stavět může jen ten, kdo dokáže snít až do vyčerpání: budovali Michelangelo, Leonardo da Vinci: kdežto revoluce je všechny „pěkně uzemní“ a zardousí je ještě jako děti, tak v jedenácti třinácti letech, jakmile se u nich objeví „něco svého v duši“. - „Aha, vy hrdopýšci, nechcete s námi splývat, dělit se, bratříčkovat... Máte nějakou svou vlastní duši, ne tu společnou... Kolektiv, který dal život vašim rodičům i vám - neboť bez kolektivu byste vy i oni chcípli hladem - si teď bere svoje zpátky. Zemřete.“ A „nová budova“ se svými oslími rysy se rozpadne ve třetím nebo čtvrtém pokolení. Každé hnutí mysli je u mne doprovázeno formulací ve slovech. A všechno formulované ve slovech musím také okamžitě zapsat. Je to instinkt. Nebyl to právě tento instinkt, z čeho se zrodila literatura (písemnictví)? Protože na uveřejnění v tisku si přitom ani nevzpomenu a z toho plyne, že Guttenberg přišel úplně dodatečně. U nás literatura tak splynula s tiskem, že si už vůbec neuvědomujeme, že existovala před ním a ve skutečnosti vůbec není určena k uveřejnění. Literatura se zrodila „v duchu“ (mlčky) a „pro sebe“ a teprve potom začala být uveřejňována. Ale to je výlučně technická otázka. Odstraňte, abych tak řekl, přímo ze samého srdce světa modlitbu, přimějte můj jazyk, můj rozum, aby se odnaučil jejím slovům, jejímu dílu, její podstatě 99 [pageend101]- tak, abych to už neuměl, aby to lidé nedokázali: s vyvalenýma očima a zvířecím vytím bych vyběhl z domu a běžel bych a běžel, dokud bych nepadl. Bez modlitby se naprosto nedá žít... Bez modlitby je šílenství a děs. Ale to všechno chápeme, když je nám do pláče... A kdo nepláče, kdo neplakal - jak mu to vysvětlíte? Nikdy to nepochopí. A je přece tolik lidí, kteří nikdy nepláčou. Jde o to, že naše talenty jsou v jakési spojitosti s neřestmi, kdežto ctnosti s bezbarvostí. A jak teď ven z téhle patálie. V devadesáti devíti případech ze sta „ctnost“ znamená prostě: „nemám chuť“, „nechce se mi“, „nestojím o to“... „Ctnostný život“ nebo „epocha dobrých mravů“ (v dějinách) znamená jednoduše osobnosti dost neosobité a čas dost bezčasový. Nikdo o to „tak moc nestál“. Merci. (při vjezdu do Zeleninové ulice) O samotě je mi lépe proto, že když jsem sám, jsem s Bohem. Dokázal bych se vzdát nadání, literatury, budoucnosti svého „já“, i slávy nebo proslulosti - až příliš bych to dokázal; štěstí a zdaru... to si nejsem jist. Ale Boha bych se nemohl vzdát nikdy. Bůh je pro mne to „nejteplejší“. S Bohem je mi „nejtepleji“. S Bohem není nikdy nuda, nikdy zima. Já sám věčně nadávám Rusům. Vlastně skoro ani nic jiného nedělám. „Ten nesnesitelný Ščedrin.“ Proč tedy tak nenávidím každého, kdo jim také nadává? A vlastně nenávidím skoro výhradně jen ty, kdo nenávidí Rusy, a zejména kdo jimi pohrdají. Přitom já sám nesporně taky pohrdám Rusy, až do úplného hnusu. Anomálie. (při numismatice) Téměř úměrně nedostatku vůle k životu (k realizaci) jsem měl úpornou vůli ke snění. Možná dokonce ještě tvrdošíjnější a neústupnější. Přesně tak - neuhnul „ani o píď", „neustoupil ničemu“. Na pohled jsem „nejpovolnější". Ale sám v sobě (jako subjekt) jsem absolutně nepovolný - nesklonný. Úplné „příslovce“. Podobám se dítěti v mateřském lůně, kterému se pořád nechce narodit se. „Je mi i tady teplo“... (v drožce, v noci) 100 [pageend102]Abraháma povolal Bůh: a já jsem sám povolal Boha... To je celý ten rozdíl. Opravdu, ani jeden z biblistů si nepovšiml té zvláštnosti a podivnosti v biblickém vyprávění, že to nebyl Abrahám, kdo hledal Boha, ale že Bůh chtěl Abraháma. Z Bible dokonce jasně vysvítá, že Abrahám se dlouho vyhýbal uzavření smlouvy... Utíkal, ale Bůh ho dostihl. Pak teprve mu odpověděl: „Teď ti budu věrný, já i mé potomstvo.“ (při numismatice) Literatura je ten nejodpornější druh obchodu. A dvojnásob odporný proto, že je tu přimícháno i trochu talentu. A že „prodávané věci“ jsou skutečné duchovní hodnoty. (na zadní straně podložky) Pravda je výš než slunce, výš než nebe, výš než Bůh, protože kdyby i sám Bůh nezačínal pravdou, nebyl by to Bůh a nebe by bylo hrouda bláta a slunce měděný kotlík. (na zadní straně podložky) Jako by Bůh na věky věkův ukázal člověku, kde se s ním může setkat. „Nehledej mě v lese, ani v poli, ani v poušti“, ani „na vrcholku hory“, ani „dole v údolí“, „ani ve vodách, ani pod zemí“, ale... „kde jsem uzavřel smlouvu s otcem vaším Abrahámem“.* * Rozanov má na mysli židovský obřad obřízky. To je úžasné. Ale kam to přivádí člověka přemýšlejícího, pátrajícího, dohadujícího se? Ale jak jasné je v takovém případě, proč a-sexualisté jsou zároveň i a-teisty: nesetkali se s Bohem, „neviděli“, „neslyšeli“, „nevědí“. Duše je vášeň. Národové, přejete si, abych vám pověděl ohromující pravdu, jakou vám nezjevil žádný z proroků? „No? No? Chch...“ „A to, že soukromý život je nade všechno.“ „Che-che-che! Cha-cha-cha...! Cha, cha...!“ „Ano, ano! Tohle ještě nikdo neřekl, já jsem první... Prostě sedět doma a třeba se jen šťourat v nose a pozorovat západ slunce.“ 101 [pageend103]„Ch, cha, cha...“ „Na mou duši, je to néco obecněji platného než náboženství... Všechna náboženství pominou, ale tohle zůstane: prostě sedět na židli a hledět do dálky.“ (23. července 1911) Ještě nejsem takový padouch, abych myslel na mravnost. Milión let trvalo, než mou duši vypustili, aby se potěšila na tom milém světě, a já bych jí teď měl říci: „Jen se nezapomínej, dušinko a pamatuj na .mravnost *. “ Ne, já jí řeknu: užívej si, dušinko, užívej, moje milá, užívej, moje zlatá, jen si užívej, jak umíš. A navečer půjdeš k Pánubohu. Neboť můj život je můj den - je to právě můj den, ne Sokratův nebo Spinozův. (ve vlaku) Pohyb je dobrý, když má člověk velkou zásobu ticha v duši: například cestování. To pak všechno vypadá jasně, smysluplně, všechno se pěkně skládá jedno k druhému. A taky „sedět na místě“ je dobré jen s velkou zásobou pohybu v duši. Kant celý život proseděl, ale měl v duši tolik dynamiky, že to jeho „sezení“ pohnulo světem. „Štěstí je v úsilí,“ říká mládí. „Štěstí je v klidu,“ říká smrt. „Všechno překonám,“ říká mládí. „Ano, ale všechno skončí,“ říká smrt. (ve vlaku Eidkunen-Berlín) Ó vy mé smutné „zkušenosti“... Proč jen jsem chtěl všechno vědět. Teď už nezemřu klidně, jak jsem doufal... (1911) Naše adresa: PROSTOR, U Prašné brány 3, Praha 1, 116 29 102 PIŠTE NÁM! [pageend104]DOKUMENTY Deník Ferdinanda Peroutky z let 1947-1948 * * Muž přítomnosti, Konfrontace 1985. (Vybral R. S.) 1947 2. V. Budu-li dále psát dramata a romány, asi bude nutno si počínat jako římský rolník: v jedné ruce pluh, v druhé meč, to je - budu si muset situaci vybojovat. Píši, píši, píši, poméry se přiostřují a někdy pocit jako na lodi bez vesla -jako unášen proudem ke konfliktu, snad katastrofě. Nemohu určité věci nedělat, mnohé jsou vynucené tahy. Kdo má charakter, nemá úplně svobodnou vůli. Determinován svými ideály a povahou, dostávám se do situace, kdy lidé se začínají starat, mám-li už pas. Vím, že možná bude tragédie, ale copak se tomu mohu vyhnout? Snad bych rád byl zbabělý, ale asi jedná vnitřní zákon ve mně. Vše přesně vida, beru se kupředu jako slepec. Když napíši některé články, mám dojem: zase dál od možnosti osobního kompromisu. Ale rozhoduji se jaksi automaticky. Je opravdu také dnes doba - jako na konci římské republiky - právě nejlepší vlastnosti slouží člověku k záhubě. 3. V. President na Oblak a valčík. U něho o přestávce. Myslí, že na podzim Rusové budou dále ustupovat. Na večeři s Lazslo a vnučkou Dulovou - věčný slovenský problém. Pomůže něco jiného než zaručit Slovákům ty svobody, které chtějí? 103 [pageend105]4. V. Kulturní jednota. Zde se asi nedá nic dobrého délat, ale musí se tam chodit, aby se tu nestalo nic zlého. Jen role hlídačů. V ministerstvu zahraničí prý mají obavy z událostí v Maďarsku. Balkán se rozšiřuje až na naše hranice - Rusko si tu vyjmenuje vládu sobě milou. Senohraby 1947 18. července A ve skutečnosti hledám jak raněné zvíře místo, kde bych měl trochu klidu. Nemusit celý den mluvit, být k disposici, naslouchat, tvářit se vlídné, rozmlouvat o politice s každým, kterého to napadne, slyšet prosby o intervence, nést břemeno zaměstnání, popularity a neklid manželství - to unavuje. Nervy nemají okamžik oddychu, nebezpečná doba (2x nebezpečnější pro mne) klidu nepřidá. Má potřeba samoty, mlčení, soustředěnosti naprosto neukojena. Nemám čas, abych se na něco podíval, něco zažil. Někdy skoro touha po klidu Buchenwaldu nebo na Pankráci pro možnosti soustředění. Vnější svět drásá - člověk se jen vybíjí, nemůže vnitřně růst - chápu, proč lidé chodili do kláštera a Indové na konci života do samoty a přerušili všechen styk se světem. Také pád ideálu ženy. Vnitřní potřeba vidět v ní něco chladně čistého, vyššího - romantická představa. A teď je konfrontován s naturalistickou skutečností chtivých stárnoucích paniček, žen, které se nabízejí úspěšnému. Pro mne: škola impotence - nemohu snést ženy, které se nabízejí. Starý pud muže dobýt kořist, ne být kořistí. A tak dále. Vůbec necítím štěstí. A v politice je moje situace jako Ciceronova: krok dopředu a čeká záhuba; a krok dozadu - a čeká hanba. Teď v malém zahradním domečku, je večer, u mne leží pejsek. Ctu Bran- desova Caesara, kde hledám materiál pro Sullu, ticho, petrolejová lampa-to je snad to nejhezčí! 29. XII. 1947 Od 25. v Mariánských Lázních - Brunton Tajná stezka, přivádí na sebe potřebu koncentrace, vnitřního života, duchovní síly, vše to, co cítil ve vězení tak jasně, ale co se pak rozptýlilo. Vstup na tuto cestu vždy přinese oživení. Jak vlastně celý život, hlavně můj, je rozptýlení a pouhá reakce! Dnes vše nutí, aby člověk se stával jen reaktivní bytostí - okolí je tyran, rádio, megafony, návštěvy, cizí lidé, kteří přicházejí se svými starostmi. Dnes - ku podivu sám se svou četbou. Jeden den klidu, návrat sil: protože návrat k Já. Jen kdyby člověk vydržel setrvat u toho, co mu prospívá, kdyby se nedal svést s cesty. Zabývám se psychologií a filosofií - to vždy mi přinese posílení: člověk se dotvoří. Žít v po- 104 [pageend106]lotvaru je neklid a nervosa. Uvědomit si je zaplašit neklid: stará zkušenost. Dnešní život, hlavně novináře, ničí Já; nutná protiváha v meditaci a filosofii. Kdo našel těžisko, střed, vše snáší: jen zmatek rozčiluje. 30. XII. Vrátil se do Prahy. Hned se vrhl na dvě knihy: Bruntonovu The hidden teaching beyond Yoga. Filosofická meditace vždy mi dává centrum a integraci - hlad po tom při tomto rozháraném způsobu života. 1948 1. I. Silvestr u Olgy. Poslední dobou jsem nepsal, velmi unaven, rád bych dělal jen beletrii. Ale nemohu zklamat důvěru lidí, která roste i mezi lidmi prostými. Myslím, že novinářství dělám už jen z pocitu povinnosti. 2. I. Stál nad Bechyňovou mrtvolou - starý a dobrý přítel, ale živí vždy mají jakousi divnou radost mezi živými nad mrtvými. Také po pohřbu Čapka to divné rozjaření i u nejlepších přátel. Snad živí mají tolik starostí, že nemohou prohloubit svou lítost nad mrtvými. A snad jsme Bechyněho už vlastně měli za mrtvého - už byl mimo všechen aktivní život. Slabý a ohavný a necitelný nekrolog nad tak blízkým přítelem! Ale které naše city ještě nebyly v této době otupeny? 3. I. Na večeři u Šlechty - vrátil se z Ameriky. Vyjednal: v únoru dostaneme půjčku padesát miliónů, to nám otevře i soukromé úvěry; podmínka: že se nestane u nás nic á la Petkov. Komunisté to přijímají: to by dávalo klidnější perspektivu. 6. Sám odjel na Černou Horu - dostal se k samotě. Touha po samotě, tato nezbytná podmínka integrace. V tom ovšem překáží i manželství s věčnou nezbytností reagovat na popudy z vnějšku. Sebou si vzal: Jung: Die Beziehung des Ich 105 [pageend107]und des Unterbewussten; Kurz: Anthropologische Beziehung der Phantasie; Schwarz: Zur Krise der Psychoanalyse. To samo znamená touhu po filosofii, po útěku z politicko-novinářského života, kde člověk je stále nucen jen reagovat, ne rozvíjet se z vnitřku. Často už jsem byl vzteklý, když se ke mně blížil už zase někdo se svými problémy, s tím typickým povýšením vlastních starostí nad všechno ostatní. Zájem o intensivní filosofii, o yogu je u mne teď dosti charakteristický. Vzal jsem si s sebou také detektivky, které dříve jsem tolik četl a nedočetl nyní, vyvrhl jsem ze sebe jakési cizí těleso: nitro příliš napjaté a živé, aby snášelo resonanční desku toho, do čeho mi nic není. Už od koncentráku ztratil schopnost číst detektivky: převaha vlastní aktivity nad pouhou resonancí. Celková diagnosa: unaven a nervosní. Vše, co stojí přede mnou, zvládnu jen tenkrát, ovládnu-li to duchem. Ten se reaktivuje jen v samotě. Proto i manželství se cítí jako útrapa - hlavně manželství s temperamentní ženou. Měl jsem vždy pocit, že budu žít sto let. Teprve asi půl roku cítím, že to není pravda. Poprvé dojem, že beru z podstaty. 8. Déšť a led. Ještě jsem nestál na lyžích. Poprvé v životě ani nevím, zda je mi fysicky dobře. Jisto je: mám příliš mnoho práce. Logické by bylo nechat buď LN, nebo Dnešek. - Celkem mrzutý a bez radosti, ačkoli jeden den tu v samotě jsem zase cítil, že jsem člověk, a ne mašina na reakce a otrok okolí. Čtu Lockharta: Comes the reckoning. - Hlavní obtíž: ne dost času na domyšlení myšlenek a docítění citů. Podíl vnějška příliš velký. Do vnějška patří celá novinářská práce. Krátce: ne čas na život - na hledání v sobě a rozvíjení se. Pocit, jako by ve mně něco překáželo, balvan, který nemohu vydávit, něco, co brání v ryzosti. Kdybych měl čas na meditaci, jakou provádí yoga! A přece touha po ní. Různorodost povinností překáží: velká práce v jednom směru neunavuje tolik jako přebíhání od jedné věci k druhé: Svobodné noviny, Dnešek, korespondence (ohromná), návštěvy, konference, redakční práce, stále lidé se svými zájmy a úzkostmi. Co je takový deník jiného než (zatím neumělý) pokus dostat se k sobě, objevit své skutečné obrysy! 9. Ráno úmysl: pokusit se omezit kouření. Jak to dopadne? V tom shonu a práci zapomněl na moudrost: dávat pozor na jemná hnutí v sobě, vycítit, kam vedou. Jak snadno člověk zapomíná, k čemu už kdysi dospěl: pocit nejasnosti, desorientace, nevyznání se ve věcech, lidech a myšlenkách působí pocit únavy. 106 [pageend108]Goethe si musel myšlenkové véci uspořádat, aby se cítil dobře. I u mne: deprese, když věci nejsou vnitřně uspořádány, když nevidím souvislost, zákony. Tříšť dělá nervosním, jednotné linie uklidňují. U mne uvědomění má spíše hygienický účinek. - Přece jsem byl dnes na lyžích - a šlo to. 10. Slyším v rádiu řeči na pohřbu Bechyňově. - Sněhová bouře, v rádiu varování, aby nikdo na horách nevycházel. 12. Dal si sem poslat: Marx: Národní hospodářství a filosofie, Engels: K filosofii dějin, Laski: Úvahy o revoluci naší doby - musím se blíže seznámit s marxismem, skoro se mi zdá, že tam člověk najde nejvíce podpory proti dnešnímu vulgárnímu marxismu. Čtu také Tři mušketýry - věčně mladé, plné talentu. A vymýšlím zde veselohru, kterou dělám s Olgou. 14. Freud: Studie o hysterii. - Stále bouře, buď sněhová, nebo deštivá. 15. Tak se mi přece podařilo omezit kouření. Poprvé napsal článek bez nesmyslného kouření, tak silného, až je člověku špatně. Už v mládí se mi zdálo, že pracuji jen tak, aby to v kouření nepřekáželo. V podstatě zvířecké otroctví. 17. Laski: Úvahy o revoluci naši doby a se čtením politické knihy se ruší zde můj klid, přicházejí na mysl tragické starosti letošního roku. Měl jsem dosud klid zde, protože jsem žil v kruzích filosofie a beletrie - byl to trochu skleník, ale potřeboval jsem zapomenout na politiku: to je hlavní podmínka rekreace. Lidé vždy skoro zoufale čekají na článek ode mne, znepokojují se, když dlouho nepíši. Snad jsem se stal symbolen něčeho, a lidé čekají, zda ještě vyjde múj článek, jako v RUR zoufale se dívají, zda žárovka ještě svítí. Bilance pobytu zde: ač vlastně pracoval od rána do večera, přece osvěžení: zkušenost, že ani velkou prací se člověk nezhroutí, naopak, roste a sílí jí, 107 [pageend109]vidí-li v ní smysl. Co mne unavovalo: zmatené prostředí, neklid doby, zméť problémů, nemožnost dostat se k svému, nedostatek samoty, spousta lidí s jejich problémy, tříšť dnů, nátlak vnějších okolností. 19. Vrátil se do Prahy. 20. Máňa - operace - „bolí, bolí...“ Klinger říkal: Benešův stav se měnil přesně podle toho, jaké měl zprávy ze soc. dem. sjezdu; kdyby volby dopadly špatně, nepřežil by to. (Duševní příčiny choroby.) Večer u Valenty: schůzka oposičních spisovatelů ze Syndikátu, vzbouřených bojem o Svobodné noviny. Pak s Kovárnou v Estu. 21. Bass: Čtení o roku 48. Jung: Psychologische Typen. Renč z brněnského divadla přijel mne přemlouvat, abych premiéru Sully dal do Brna. 22. U Olgy - mluvili o veselohře. 26. Schůze presidia Syndikátu spisovatelů s presidiem KO. Boj o Svobodné noviny. Mluvil jsem přes půl hodiny. Opilý Mathesius oznámil (chtěl mi při tom líbat ruku), že mu poručili (Kolman, Čivrný), aby proti mně napsal článek. Počíná si jako rozvrácený: poslechne, ale stydí se. Zdá se, že mne láká ke kapitulaci, snad do strany (prý už v 45 slíbil mne získat). Neodváží se vzdorovat straně, ale vším způsobem dává najevo politování a odprošuje. Řekl jsem mu: vy, komunističtí spisovatelé, budete v podstatě rádi, že to dělám, víte, že to někdo musí dělat, jen když to nebudete vy - nejvíce byste litovali, kdybych přestal. - Souhlasil. - Stále říká: „Jdeme do tunelu.“ Trocký: Stalin. 108 [pageend110]Trialog o chaosu, imaginaci a tvořivosti * * R. Abraham, T. McKenna, R. Sheldrake, Trialogues at the Edge of the West, Bear & Company 1992, s. 43-49. Vybral a přeložil Vlastimil Marek. Ralph Abraham, Terence McKenna, Rupert Sheldrake Rozhovor, z něhož uveřejňujeme krátký úryvek, se odehrál na nejzápadnějším pobřeží Spojených státu, v pověstném Big Sur, během několika dní v roce 1989 a 1990. Zúčastnili se ho Ralph Abraham, matematik a přední představitel teorie chaosu, Terence McKenna, šamanolog a etnofarmako- log, a Rupert Sheldrake, biolog a tvůrce teorie morfogenetických polí (v revue č. 21 jsme otiskli Sheldrakeovu přednášku Morfická rezonance a kolektivní paměť). Teorie chaosu, kolem níž se točil rozhovor, nepatří zrovna k těm, které by bylo snadné pochopit. Naštěstí však lze hovořit v souvislosti s ní i o mytických paralelách a lze si vzít na pomoc holografii a Jungův pojem kolektivního nevědomí, abychom se alespoň přiblížili tomu, co vzrušuje mysl odvážných průkopníků soudobé vědy. Žijeme v době, kdy zánik starých zvyklostí, jak o nich hovoří Rupert Sheldrake, a hledání nových v nás může vyvolat zdání všeobecného chaosu, a nebude to jistě zdání zcela mylné. Způsob, jakým k tomuto tématu přistupují účastníci tohoto rozhovoru, vlastně „trialogu“, však ukazuje, že chaos nemusí být vždy jen děsivým obrazem zmatku a rozkladu, nýbrž i tajuplným zdrojem imaginace a tvořivosti. * * * 109 NÁŠ ROZHOVOR [pageend111]Ralph Abraham: Jsem nadšeným zastáncem teorie chaosu, a nejen na matematické úrovni. Rád bych se zmínil o chaosu v obyčejném životě a o vztahu chaosu k imaginaci. Kromě toho se pokusím ozřejmit, proč si myslím, že teorie chaosu je největším objevem od vynálezu kola. Přítel, který věděl, že píšu netechnickou knihu Chaos, Gaia a Erós. mi věnoval nádherný citát: „Na počátku byl chaos, v chaosu se vše vyvíjelo a v chaosu končilo.“ Samo slovo chaos se poprvé objevilo v době Hcsiódově (okolo 800 př. n. 1., na začátku orfické tradice starověkého Řecka), v jeho díle Theogonie, pojednávajícím o stvoření bohů a bohyň. Tři hlavní bohové byli Chaos, Gaia a Erós. To, co se tehdy objevilo v literatuře, nemá co dělat s tím, co znamená dnes. Tehdy slovo chaos znamenalo prázdnotu zející mezi nebem a Zemí, z níž povstaly všechny formy. Z chaosu vše vzniklo, ale chaos neznamenal nepořádek, zmatek, něco negativního: znamenal jen zející prázdno. Takováto vlastní jména neoznačují v řecké literatuře lidi nebo polidštěné bohy: jsou to, zvláště v Homérovi, Hesiódovi a v orfické literatuře, abstraktní principy. Chaos, Gaia a Erós jsou kosmické síly. Chaos znamená nebe, Gaia je Země a Erós je koncept duše. Zatímco jsou u Hesióda Chaos a Gaia rodu ženského, Erós je rodu středního (bisexuální, androgyn). Jsou to abstraktní koncepce nebe, Země a tvořivého napětí mezi nimi - jsou jako tělo, duše a duch světa. Nejzřetelnějším útvarem na nebije Mléčná dráha. Když ji máme nad hlavou, jeví se jako nějaká průrva mezi dvěma stranami nebe. Nebe samo vypadá jako nějaký košík s hadovitým pásem kolem obvodu. Vše, co je pod pásem, je považováno za podsvětí, vše nad tím je svět neboli běžná skutečnost. Jakési ucho nahoře tvoří právě Mléčná dráha, která prochází středem světa jako nějaká královská cesta pro bohy, jež spojuje podsvětí se světem. Mléčná dráha vypadá jako nějaká fraktální fotografie, prototypický chaos ve smyslu náhody nebo nepořádku. S tímto na paměti bychom možná pro koncept kosmu mohli použít jiné vlastní jméno, které by lépe označovalo Mléčnou dráhu samotnou: Tiámat, bohyně chaosu z epické básně babylónské literatury; Enúma eliš vypráví o tom, jak se zrodili Tiámat a Apsú, bohyně a bůh chaosu, kteří žili ve vodě. Tihle dva stvořili ostatní bohy a bohyně a celý svět. V další generaci se objevil bůh Marduk a vznikl spor mezi staršími a novými bohy o to, jak by se měl svět řídit. Tento spor zřejmě reprezentoval společenskou změnu a projevil se odstraněním Apsúa a Tiámaty z panteonu města Babylónu. Marduk se stal hlavním bohem Babylónu okolo roku 2000 př. n. 1. právě s nástupem patriarchátu, což se projevilo i tím, že se objevil nový lehčí typ válečného vozu s loukoťovými namísto plnými koly. 1 10 [pageend112]Terence McKenna: Dostal ses ke kolu... Ralph Abraham: Kolo samo, a kruh jako matematický model, je symbolem řádu. Řád označuje statický nebo periodický, pravidelně se v cyklech měnící proces. Abych to dokončil, podle babylónského eposu Enúma elis byla Tiámat zabita, roztrhána na kusy: Marduk, hrdina Babylónu, vytvořil nový řád světa. Novoroční slavnosti na jeho počest se konaly po celé starověké Evropě včetně Stonehenge. Četl se při nich tento epos na paměť toho, že chaos nebyl dobrý, a proto byl zabit a nahrazen periodickým, cyklickým řádem spojeným s kolem, kruhem atd. Po dva tisíce let byla tato báseň každoročně čtena v Babylóně při jedenáct dnů trvajících slavnostech Akitu. Podobné slavnosti probíhaly i v Egyptě, na Krétě a v kanaanské zemi. Tohle všechno pouze podtrhuje důležitost současné revoluce „chaosu“. Chaos se opět objevuje, po dlouhé době zapomnění, po čtyřech tisících letech zákazu. Do dneška se v naší kultuře domníváme, že se před chaosem musíme mít na pozoru a že chaos je třeba nahradit řádem. Zvláště vědci nesnášejí ne-řád. Dnes bychom ale bohyni Tiámat měli konečně považovat za přítelkyni a dosadit ji zpátky na trůn. To je ta velká zvěst... Potlačování chaosu ústí v nedostatek tvořivosti a neschopnost imaginace. Tvůrčí představivost takových lidí jako Euler nebo Bach by měla být samozřejmá pro každého. Jenže lidé mají ke své vlastní tvůrčí představivosti odpor... Potlačování chaosu a z toho vyplývající úpadek imaginace vedl k dvou- tisíciletému nárůstu velmi vážných, téměř osudných ekologických problémů. Neříkám, že patriarchální kultura je špatná proto, že je patriarchální. Říkám, že je špatná, protože popírá chaos. Udělala z chaosu něco špatného a z Marduka boha práva a řádu. Aby byla zachráněna planeta a láska, musíme tento zúžený pohled na chaos odmítnout. A vida, už jsme tak daleko, že můžeme tvrdit, že chaos je něčím pozitivním, kdežto vynález kola byl něčím negativním. Pokud se dokážeme vzdát „kola“, tedy svých automobilů, znovu získáme v chaosu potenciálního partnera kola. Chaos a řád. Chaos a vesmír. Chaos a imaginace. Terence McKenna: Chaos a imaginace jsou paradoxně spolupřítomny v denním životě, v dimenzích, v nichž se pohybujeme. Chaos je něco ženského. Intuitivního. Flirtuje i s jazykem. Kultura se tvoří tím, jak reagujeme na svody chaosu. Když už mluvíme o denním životě, měli bychom se zmínit o tom, jak jsme k současnému nepořádku přišli a zda tyhle extrémně vzácné a abstraktní pojmy, o kterých mluvíme, mohou být v nějakém přímém vztahu k trýzněné planetě. Prvním klíčem by mohla být ženská, nepředpověditelná a rozumu nepochopitelná moc chaosu. Druhým zdrojem síly chaosu je Božská ima111 [pageend113]ginace, prvorozenecká a s bohem se spojující představivost. Je to naše schopnost rezonovat s ideálem krásy a tvořit v umční to, co přesahuje naše chápání. Co to vypovídá o situaci, ve které se nacházíme, a jak jsme se do ní dostali? Domnívám se, zeje zde přímá souvislost s psychedelickými drogami - a nejen proto, že zesilují poznávací schopnosti. To, co jsme věděli, upadlo v zapomnění a až nyní se zdá, že se nám to, pokud přijmeme nové paradigma chaosu, může vrátit. To, že tyto skryté dějiny nějak souvisí s myslí Země a duší světa, je pro nás něco jako zjevení. Musíme si plně uvědomit skutečnost, že jako živočišný druh jsme se v dětství stali obětí případu určitého zneužití. Jako lidské bytosti jsme kdysi prostřednictvím šamanského používání rostlin žili v symbióze se zemskou inteligencí. Tento vztah byl přerušen a nakonec zcela ztracen postupným klimatickým vysušením euroasijského a afrického kontinentu. A právě tohle bylo důvodem našeho pádu do dějin, našeho vyhnání z ráje. Všechny staré mýty o zlatém věku odrážejí skutečnost, že jsme kdysi žili v dynamické rovnováze s přírodou - ne jako zvířata, ale jako lidské bytosti, a to takovým způsobem, který je pro nás teď již ztracen. Jak jsme to ztratili a co jsme to vlastně ztratili? Psychoaktivní sloučeniny, které se dostaly do naší stravy během rané fáze našeho vývoje, bránily vytvoření Ega, podporujíce místo toho kolektivní, kmenové, partnerské hodnoty založené na intuitivním recipročním vztahu s ženským principem, rostlinnou matečnou hmotou biosféry. Jinak řečeno, nic nebylo řečeno, nic nebylo verbalizováno, všechno se cítilo, poznávalo intuicí. Za každého úplňku a novu požívali lovci-sběrači a pastevci v malých skupinkách halucinogenní rostliny, provozovali skupinový sex: tupili tak výstřelky, které se vynořovaly v jejich představách o sobě samých od minulé seance. Tyto praktiky udržovaly kulturní realitu pevně zakotvenou v rovině skupinových a druhových hodnot, které byly v dynamické rovnováze s ekosystémem. Když byly tyto praktiky přerušeny v souvislosti s tím, jak postupně tyto rostliny mizely, vznikly nové náboženské formy a doba mezi slavnostmi se stále prodlužovala. Ego zapustilo kořeny, nejprve jako forma rakovinné úchylky, ale rychle se z ní stával dominující způsob chování, který eliminoval jiné způsoby tím, že znemožnil přístup ke zdrojům chaosu. Jde mi o to, že mezi Egem a úplným pochopením reality je bariéra: strach Ega poddat se chaosu jako takovému. V předmoderní společnosti nemohla chaosu uniknout žádná žena. Již při jejím narození bylo automaticky určeno, že bude znovu a znovu až do smrti rodit. Zeny jsou biologicky předurčeny být mnohem blíže chaosu prostě proto, že určité události v jejich životě zaručeně odstraňují hranice jejich osobností. Psychologie ženské sexuality, jež v sobě zahrnuje akceptování penetrace, 112 [pageend114]vytváří úplně odlišný vztah k této osobní hranici, než jak tomu je u mužů, kteří cítí potřebu toto proniknutí uskutečnit. Ztratili jsme styk s chaosem, protože dominantní archetyp našeho světa, Ego, má před ním strach. Nekonečný proces formování, kterým Ego prochází, je v jistém smyslu snahou popřít to, že žádné ohraničení neexistuje. Ego ohraničení potřebuje. Chce kompletní výklad. Počátkem moudrosti je podle mne schopnost akceptovat nutnou neuspořádanost našeho výkladu věcí. Nikde není psáno, že by lidská mysl měla být schopna podat úplný výklad stvoření ve všech jeho dimenzích a úrovních... Imaginace je chaos. Z chaosu vyrůstají nové formy. Tvůrčí akt znamená ponořit síť lidské představivosti do oceánu chaosu a pokusit se z něho něco vylovit. Psychedelická zkušenost je pro mne takovou noční plavbou po moři. Člověk je jako osamělý rybář se sítí v tropickém moři. Někdy síť něco protrhne a úplně rozcupuje a vám nezbude než vrátit se na břeh, strčit hlavu pod peřinu a modlit se. Jindy se do sítě dostanou jen samé titěrnosti střevle, když už jsme v té ichtyologické metafoře lovení myšlenek. Někdy ale opravdu přinesete domů něco, co je potravou pro celé lidstvo, něco, co nás udrží na cestě kupředu. Dosud jsme moc nemluvili o umění a estetice, ale myslím, že jedinečnou vlastností lidského světa je smysl pro krásu. Zde opět zazáří platonismus. Platón tvrdil, že Dobro je Pravda a to obojí je Krásno. To je z hlediska moderní filosofie velmi podivná myšlenka, ale když se napojím na planetu, tak to skutečně cítím v kostech. Jsem přesvědčen, že chaos může být ohromnou studnicí uspořádané krásy. Stará definice chaosu neobsahuje neuspořádanost. Chaos jako neuspořádanost je přímo ďábelská představa neuspořádanosti jako konečného stavu. Svět takový nikdy nikde nebyl. Naopak, je to vnitřní, skrytý řád jiného skrytého fraktálního řádu. „Byl bych domýšlivý ješita, kdybych to dobré, co bych o sobě mohl říci, bez obalu vynášel, a byl bych notný blázen, kdybych své nedostatky, o nichž právě tak dobře vím, stavěl na odiv celému světu. - A pak - při nejlepší vůli být upřímný nemůže nikdo o sobě říci pravdu. Taky se to dosud nikomu nepodařilo, ani svátému Augustinovi, zbožnému biskupovi z Hippo, ani ženevskému Jean Jacques Rousseauovi, a nejméně právě jemu, který si sám říkal muž pravdy a přírody, zatímco byl v jádře mnohem prolhanější než kdokoli z jeho vrstevníků.“ Heinrich Heine, Konfese 113 [pageend115]Fragment FRAGMENT - časopis pre literaturu, umenie, dis- kusiu a históriu, přináša na svojich stránkách: slovenská, česká a překladová poéziu a prózu, eseje, ávahy, recenzie a kritiky, rozhovory s významnými osobnostami umenia Časopis FRAGMENT už představil na svojich stránkách týchto autorov: Butti, Dahrendorf, Diviš, Gilson, Ginsberg, Goff, Gumifov, Chalupecký, Jerofejev, Johnson, Jouffroy, Levin, Lopatka, Moles, Papini, Pound, Preisner, Slavík, Šimečka, Špitzer, Urbánek, Llosa, Bocheňski, Putnam, Vattimo, Brügel, Mlynářík, Tatarka, Bielik, Borges, Bukowski, Canetti, Flora, Groch, Havel, Hejda, Herbert, Jirous, Kabeš, Laučík, Mansourová, Mikeš, Milčák, Mlejnek, Olič, Pastier, Silan, Šebek, Supek, Štrpka, Topol, Valéry, Bitner, Blatník, Bodnárová, Bondy, Boučková, Bruckner, Černý, Demi, Durych, Dušek, Gál, Gombrowicz, Hanč, Hronec, Hrůz, Huxley, Charms, Kad- lečík, Kiš, Klíma, Koestier, Konrád, Mikloško, Mitana, Pavič, Pecka, Pížl, Popov, Řezníček, Rushdie, Šimko, Váchal, Vojno- vič, Mrožek, Matejovič, Kasarda, Benjamin, Murrer, Plathová, Ionesco, Martínek, Archleb, Raýman, Bart, Albahari, Orwell, Miller, Podlipná, Rotrekl, Breton, Krchovský, Joyce, Brauti- gen, Cioran, Beckett, Barbieri, Zagajewski, Litvák, Turan, Zbruž, Eliade, Tarkovskij, Eliot, Gotovac... Súčasťou časopisu FRAGMENT je KNIŽNÁ EDÍCI A, v ktorej zadal * vyšli tieto tituly: Ján Litvák Samoreč, Peter Sýkora Boj s drakom, J/n Olič Marná snaha, Fórum mladej literárnej kritiky. V roku 1993 výjdu v knižnej cdícii tieto tituly: Erika Podlipná Koláž (Pocta Dominiku Tatarkovi), David Albahari Cink a iné prózy. V roku 1993 bude časopis FRAGMENT vychádzať v nezmenenej gra- íickej úpravě a rovnakom rozsahu ako v uplynulých rokoch. Časopis FRAGMENT vychádza desaťkrát ročně, cena jedného čísla 19,- Ks Ročně předplatné: 190,- Ks Vzhíadom na súčasné distribučně problémy urobíte najlepšie, ak si objednáte náš časopis priamo na adrese rcdakcic. Výhody pre prcdplatitďov: poštovné hradí vydavatel’, prcdplatitelia časopisu dostávají zFavu 30% na objednané tituly z knižnej cdície. Záujemcovia si móžu dodatočne objednat’jednotlivé čísla ročníka 1991, 1992 na adrese rcdakcie: FRAGMENT, P.O.BOX 252, 814 99 BRATISLAVA [pageend116]FEJETON Moje Sarajevo (Fejeton o dvou snech a balkánské válce) Milan Hanuš Zhruba před dvěma lety se mi zdál sen, který rozrušil můj dosavadní klid. Vnucoval se mi tak dlouho a neodbytně, až mě donutil k tomu, abych si ho zaznamenal. Nikdy předtím jsem to neudělal, sny mi rychle vyprchávaly z hlavy a nečinily žádné potíže. Teprve později jsem pochopil, že to byl klid jen zdánlivý. Klid před bouří. Ten první nutkavý sen se týkal jedné zpěvačky s dlouhými černými vlasy. Svěřila se mi v něm s dlouho pociťovaným chladem, omrzelostí a s pocitem, že ji to v kapele, kde zpívá pořád dokola a stále totéž, už nebaví. Jednoho večera, nedlouho poté, jsem takovou ženu skutečně uviděl. Nejdřív dlouhý černý cop, pak tvář a nakonec jakousi knihu, kterou četla při jízdě autobusem. Přistoupil jsem blíž a spatřil noty ve zpěvníku. Zpívala ve sboru a později, když jsem se s ní za nezvyklých okolností seznámil, svěřila se mi s obdobnými pocity jako zpěvačka s havraními vlasy ve snu. Má zkušenost tedy jen potvrdila slova básníka, že sen i život jsou utkány z téže látky. A že sen je pouze jiným viděním téhož; odbývá se v něm obdobné představení jako na povrchu, jenomže v hlubším smyslu a většinou v barvitějším provedení. Umožňuje nám nahlédnout do pootevřených dveří naší třinácté komnaty. I ten nejnovější sen, který se mi zdál před několika dny, mě drží v zajetí a nutí mě k psaní. Odehrával se ve vzdáleném Sarajevu, poslední noc před rozdělením města. Lidé měli ještě možnost zvolit si srbskou nebo muslimskou stranu za svůj domov. Nocí se plížily stíny zahalených žen mířících do tábora muslimů. Stěhovaly se pod nabitými hlavněmi tanků a hlavicemi raket. Ve městě panovalo velké napětí, znepřátelené strany čekaly na sebemenší incident, který by stačil k rozpoutání boje. Stál jsem na srbské straně a obával se nejhoršího. Starost mi působila hlavně starobylá městská knihovna. Věděl jsem, že jakmile se válečný požár rozhoří, lehne popelem. Úzkostné očekávání výbuchu polevilo až s rozedněním. Jako mávnutím kouzelného proutku vyrostla ve městě hranice či stěna dělící území na dvě 115 [pageend117]oddělené části. Lidé mohli konečně vyjit do ulic a začít volněji dýchat. Když se mi vybavil sen poprvé, kroutil jsem nad ním nevěřícně hlavou: Co je to za podivnou symboliku a proč zrovna Balkán ruší mé spaní! Možná je to tím, že i do mě vnikla neklidná atmosféra, ten poblázněný duch doby, libující si v rozpadu a v parcelování všeho, co bylo dříve násilím či uměle sloučeno. Zvláštní na tom snuje, že s ním nemám na první pohled téměř nic společného. Ovšem až na drobný fakt, že se zdál právě mně. Čím déle mi tane na mysli, tím více ve mně klíčí podezření, že právě v takovém mě stě, jaké sen líčí, zřejmě sám nevědomky žiju: v prostředí znepřátelených a cizích sil, oddělených zón, proti sobě namířených, a přitom neviditelných zhraní. Sebeospravedlňující chlácholení, že sny často přehánějí, stejně jako různé zahlazovaci triky mého rozumu pomalu přestávají platit. Ostatně pokaždé když dojde k incidentu, cítím až v břiše ten mrazivý sarajevský klid těsně před výbuchem nálože vzteku. Zkušenost manželského soužití nás poučuje o tom, že válečná psychóza vzniká tehdy, když se protichůdné sily působící v nás nebo mimo nás-průběh bývá zpravidla stejný - začnou vzájemně ohrožovat. Do války nás volají mocenské ambice provázené strachem ze sblížení, či dokonce spojení toho, co k sobě navzdory veškeré rozdílnosti, ha protichůdnosti přesto tíhne a patří. Taková situace hrozí prudkým výbuchem, hysterií, uchvátit elským bojem o nadvládu. Vyvolané napětí může být uvolněno i civilizovanějším způsobem, například vytvořením jasné dělící čáry nebo uzavřením paktu o neútočení. Otázkou ovšem zůstává, jak dlouho taková dohoda vydrží. Nejspíš jen do dalšího rozpoutáni přestřelky v příští noci. Berlínská zkušenost nás už dostatečně poučila, že svévolné budování zdí válečnou psychózu jen zesiluje. Zdá se, že opravdový život bez války má svůj počátek v úplné demolici všech bariér - a to nejen ostnatých drátů, ale třeba i různých racionalistických schémat nebo i naopak předsudků, utajovaných nevraživostí a pocitů ukřivděnosti. Teprve pak je možno přikročit k obtížnému spojování protikladů a usměrňování mocných sil, které městem proudí. Kdo takové riziko nepodstoupí, vzdává se bez boje své vnitřní svobody. Tak docházím k závěru, že neznámý režisér mého snění byl opět moudřejší. Balkánskou válku a metaforu rozděleného města vybral zřejmě kvůli názornosti. Nenechám se už zmást svou domnělou mírumilovnosti, v níž se tak rád ujišťuji. Zřejmě se o ní nechávají ubezpečovat i ostatní, soudě podle častého výskytu zdvořilostních frází, humanistických proklamaci a holubi- čích titulků v novinách. Jenomže sen mi napověděl, že je to jen fasáda, za níž se skrývá opravdové drama, ten věčně živý svár v obydleném a živoucím městě. Herci tohoto dramatu sice mění historické kostýmy, násilní Srbové a tajemné musulmanky střídají nejrůznější podoby. Samotné drama však nekončí, ale pokračuje. Nenechme se proto mýlit středoevropským klidem zbraní. Bosenské Sarajevo je totiž nejen mým, ale naším společným městem. únor 1993 116 [pageend118]ANKETA Anketa na téma Deníková literatura Čtete rád(a) deníkovou literaturu? Který z novějších nebo starších deníku vás nejvíce zaujal a čím? Píšete si vy sám (a) deník? * * * Helena Třeštíková, režisérka dokumentárních filmů To je otázka přímo pro mě! Deníky mě totiž zajímají přímo programově - a myslím, že právě forma deníku je předobrazem mé metody sběrného natáčení. Můj první přečtený deník byla Anna Franková asi v jedenácti letech. Ve dvanácti jsem začala sama psát - když jsem ležela v nemocnici s tyfem. Od té doby jsem nepřestala. Zajímá mne pravda okamžiku - autentická a neovlivněna tím, co bude. V tom je veliký rozdíl od fabulované literatury (i filmu), kde se stále, v každé fázi, pracuje s vědomím celkové stavby - a tedy s vědomím konečného vyznění, pointy, katarze příběhu. U deníku známe minulost a přítomnost - nikoli budoucnost. Hodnota každého jednotlivého zápisu, jeho smysl a poselství se objasňují až poté, co byl učiněn. To mě fascinuje! Tak se snažím i točit filmy a mým záměrem je pokusit se ještě více přiblížit charakteru deníku. Mým posledním velkým zážitkem byly deníkové zápisy Jana Zábrany. Z jejich nadšeného přijetí soudím, že nejen pro mne mohou být deníky tím nejdobrodružnějším čtivém. 117 [pageend119]Jan Lukeš, novinář V šedesátých letech, jako třináctiletý chlapec, jsem se stal členem jakéhosi nepřiznaného skautského oddílu, v němž se praktikovaly výchovné zásady podle tehdy umlčeného Jaroslava Foglara. Psaní zápisníku patřilo mezi nimi k těm nej významnějším, takže asi do té doby přibližně spadá počátek mého zájmu o deníkovou literaturu, nikoli pouze teoretický, nýbrž v první fázi právě především praktický. Samozřejmě můj tehdejší oddílový zápisník nebyl ještě deníkem v pravém slova smyslu, mísily se v něm různé praktické poznámky s pokusy o vypsání konkrétních zážitků a osobních dojmů, Foglarovi a jeho tehdejším následovníkům však jistě nejen já vděčím za první impulsy k sebezpytné meditaci, ke snaze dát konkrétní formu mlhovině, která se v tom věku člověku často motá hlavou. Když jsem pak oddíl v pubertě opustil, bylo celkem přirozené, že jsem v psaní pokračoval: ba vlastně si uvědomuji, že už předtím jsem si paralelně vedl zápisníky dva, z nichž ten druhý už byl tím opravdovým intimním deníkem. S přestávkami v něm pokračuji dosud, třebaže bych asi nedovedl formulovat přesně proč. Z přetlaku událóstí a pocitů? Z potřeby zaznamenat okamžitou náladu, stav? Z puzení zanechat svědectví? O kom a pro koho? Nevím a vlastně to ani nepotřebuji vědět, když k psaní sedám - vnímám je nejspíš jako rozhovor se sebou samým, který je sám sobě účelem. To je jistě rozdíl proti mnoha deníkům, které byly vydány, a v nichž nakonec skoro vždycky někde člověk najde důkaz, že tak trochu se zveřejněním jejich autor počítal. Ale kdo si vidí do vlastního svědomí? Vím jen to, že písmo mých deníků je tak drobné a nečitelné, že se k nim mohu opravdu vracet jen já sám... Samozřejmě že s psaním vlastního deníku byl vždycky spojen eminentní zájem o podobná dílka cizí, počínaje třeba proslulým deníkem Máchovým a konče nejnověji zápisky Jana Zábrany či Jaroslava Putíka. Vůbec veškeré psaní založené na autenticitě a osobním vkladu, jako třeba memoáry, korespondence, či právě deníky, mi v našich časech definitivního konce ideologií stále více připadá jako jediné věrohodné, neboť alespoň relativní zárukou je tu konkrétní člověk, nikoli abstraktní schéma. Byl by ovšem omyl domnívat se, že stačí být pouhým pilným zapisovatelem: např. Jiří Kolář vytrvalost zdůrazňoval jako nezbytnou podmínku, podívejme se však na jeho deníky básnické i výtvarné, jak se v nich snoubila se schopností zkratky, stylizace, myšlenkového nadhledu. Nebo Vaculíkův Českýsnář. je to deník stylizovaný jako román, nebo román stylizovaný jako deník? Mám za to, že deníkem jeho pisatel mimo jiné vzdoruje času, snaží se jej jakoby zhmotnit, zastavit jeho běh v jednotlivých zápisech, ustálit v nich i svou vlastní měnící se podobu, nezadržitelně pracující ke konečnému rozplynutí. A uvědomuji si, že když si nepíšu deník, aspoň si pečlivě poznamenávám data vzniku všech svých článků a recenzí, neboť i ty jsou pro mne v jistém smyslu kontinuálně psaným deníkem. 118 [pageend120]Draha Pithartová, v domácnosti Deníková literatura je téměř vždycky zajímavá, myslím, že úměrně k tomu, do jaké míry je psaná jen „pro sebe“. Je-li v podvědomí autora přece jen možnost zveřejnění, přibývá autostylizace a deníkové záznamy ztrácejí na působivosti. Svoje deníky (psala jsem si je s přestávkami mnoho let) jsem před nějakou dobou spálila. Vlastně ze dne na den mě přestalo bavit psaní do nich. Pociťuji to velmi kladně, jsem osvobozená, můžu žít „sebe“ naplno bez této berličky. A nemusím se bát, že si je někdo přečte! Ivan Matoušek, chemik a spisovatel Aby literatura působila pravdivě, nebo aspoň věrohodně, musí mít v sobě hodně z deníku. Snadno lze vynechat data u kapitolek, není velký problém porušit vzpomínáním a odbočkami chronologii, ale jen málokterý autor dokáže překonat svůj egocentrismus, aby se mohl v jednom příběhu náročně a se stejným zaujetím věnovat několika hlavním hrdinům. Je to obdobně obtížné, jako kdyby chtěl pravák psát chvíli také levou rukou, či dokonce oběma rukama současně. Nějak to neumíme, i když představit si to lze snadno. To pochopitelně neznamená, že je možné se obejít bez epizodních postav. Být úplně sám také dost dobře nejde. V užším smyslu slova je psaní deníku záliba systematických lidí, kterým není lhostejné nic z toho, co kdy důležitého zažili. Je jim obvykle líto i drobností. Nad vším se lze s odstupem času rozplývat. S pedantskou důkladností lze zaznamenat stovky i tisíce podobných, neustále se opakujících zážitků. A takový je život. Koho by to napadlo? Člověk bez deníku si myslí, kolik toho prožil, že snad prodělal přímo vývoj. Ale ten, kdo si denně krátí život o pár minut psaním deníku, je o tuto iluzi ochuzen. Ovšem zato se může vrátit daleko zpět k nějaké jednotlivosti a být dojat. Když se však zběžně deníkem prochází - nemohu mluvit za všechny, ale třeba někdo mi za pravdu dá - dosáhne hlubokého pocitu marnosti. Máme-li tento pocit po přečtení knihy, je to příjemnější, protože jsme kvůli němu nemuseli žít život jejího autora. Marcela Špačková, sekretářka nakladatelství Musím přiznat, že jsem deníkovou literaturu nikdy speciálně nevyhledávala, a při pátrání v paměti jsem si dokázala vzpomenout pouze na beletrii, psanou deníkovou formou; pojem deníková literatura mi dokonce ani není úplně jasný - jestliže znamená to, co si v skrytu duše myslím, pak mi splývá s literaturou autobiografickou. V současné době ale asi jeden „deník“ čtu - je to Odysea po česku od Jaroslava Putíka, 119 [pageend121]kterého jsem dřív znala jen podle jména. Zaujalo mě to nejen kvůli konfrontaci mých často velmi zkreslených či neúplných informací a názorů na určité události a osoby, ale i pro autorův decentní nadhledový způsob vyprávění, kde jsou věci osobní vyváženě prokládány událostmi celosvětovými, takže mě to stále zajímá a baví číst. Jeho reakce na probíhající děje mi připadají přesné, srozumitelné, nezchumlané do spousty slov a vět. Je to potěšující četba, i když je vlastně o době nepříliš přívětivé. Já sama jsem si deník psala jako malá, strašně mě to nebavilo, ale dělaly to ostatní holčičky a já jsem se nechtěla moc lišit. Až za spoustu let jsem pochopila, že deník nemusí být jen popis událostí, které se odehrály v příslušných dnech, ale že to může být zachycení dojmů, vjemů a pocitů z čehokoli - což praktikuji nepříliš často při cestách do ciziny, které jsou přece jen na dojmy bohatší než mé běžné pracovní dny. Pavlína Rubikova, dramaturgyně Deník jako intimní zpověď - a deník jako filosofické, sociologické i po- litologické svědectví o době. Obě polohy se prostupují a obě tíhnou k jiným, i když - řekla bych - podobným žánrům: niternost je sbližuje s dopisy, obraz doby pak s memoáry. Tento žánr mě oslovuje svou autenticitou. Co taky čekat od čtenářky, která odjakživa lehce trpí při popisech hrdiny, který například stál v takovém či onakém pokoji v takovém či makovém postoji, svíral rty, eventuálně v ruce cigaretu nebo něco jiného a tak dál a tak dál. Paměti, psané ex post, by měly být objektivnější a „spravedlivější“ ve výpovědi (ne vždy, ne všechny) o české společnosti a kultuře, dějinách málo světlých i úmyslně zatemňovaných. Proto se znovu a znovu vracím k Pamětem Václava Černého, Letu let, Vínku vzpomínek, Knihám a osudům, Čtrnácteru zastavení, Všem krásám světa. Deníky a dopisy nejsou v době vzniku určeny veřejnosti (pokud nejde o stylizaci, jenže pak už nejde o deník, mám teď na mysli žánrově obtížně zařaditelný Český snářý I později se autor málokdy odhodlá je zveřejnit. Bylo to pro mě překvapivé, ale než jsem otevřela stránky Zábranova deníku Ce/ý život, musela jsem překonat ostych, ač kdysi dávno jsem bez pocitu nepatřičnosti četla Kafkovy dopisy {Deníky tenkrát ještě nevyšly) či Ortenovu Modrou, Žíhanou a Červenou knihu, noříc se do záznamů nálad, snů a poezie. Snad to bylo tím, že šlo o spisovatele, mezi jejichž životem a mou touhou se jim přiblížit uběhla řada let, nebo prostě tím, že u mě s přibývajícími roky přibývalo i nejistoty, zda je dovoleno vzít za kliku a vejít do výsostně vnitřního světa, zda bolest je vůbec sdělitelná. Ale pak ze mě v tom světě téměř permanentní úzkosti (ostatně k psaní deníku neinklinují bytostní optimisté, spíš rozervanci jako Mácha nebo lidé se zvýšenou citlivostí ke zlu či v životní krizi) zábrany spadly. 120 [pageend122]Četba Zábranových deníků umožňuje poznat tohoto spisovatele s velkým citem pro jazyk. Musím říci, že Putíkovu Odyseu po česku, další svědectví o absurdní době, jsem přečetla bez pocitu nahlížení do zakázaného území. Což nevypovídá nic o mé vzrůstající otrlosti. Jejich uveřejnění bylo autorovým vlastním rozhodnutím. Psaní deníku je pro člověka v krizi jistě svým způsobem terapie. Já sama jsem necítila potřebu psát si deník. V dobách svých krizí psávám verše. I ony jsou záznamem chvíle a jsou schopny evokovat přesně to, co jsem tenkrát cítila. Petr Zvoníček, dramaturg Čtu rád texty některých autorů a knížky, které mne nějak zaujmou. Žánry přitom nesleduji. Ale dokumenty mohou někdy být zajímavější než se- berafinovanější fabulace. Občas se vracím k literatuře vzpomínkové, mými evergreeny jsou Straight Life Arta Peppera a Čtrnáctero zastavení Bedřicha Fučíka. Deník je vlastně sólistický jazzový projev autora. Musí a chce se osobně vyjádřit, jde bezpodmínečně s kůží na trh. Nemusí to být vždycky monolog, viz Conversations With Myself Billa Evanse. Zvláštní je, když předem počítá s rychlým zveřejněním. Pan Hanč při sepisování svých cenných sešitů na publicitu nemyslel. Ještě vzácnější byl pro mne deník architekta Antoniho Gaudího. Záleží na velikosti člověka. Viz Očitý svědek Jiřího Koláře. Deníky Jiřího Ortcna - na ty nemůžu zapomenout, byl skutečný básník. Snadno si vzpomenu na deníky Franze Kafky, škoda že neznám deníky Richarda Weinera, dal bych jim možná přednost. Pokud jde o Máchův intimní deník, víc mne zajímala diskuse kolem textu. Mám přání, aby takové soukromí zůstalo tajemstvím. Český snář Ludvíka Vaculíka mne odradil exhibicionismem spisovatele. Z mého pohledu byla ta tlustá kniha přeceněna. Právě mám rozečtený Goebbelsův deník, je pozoruhodný pořádkumilovností pisatele a jeho dunivou blbostí. Zábranovy deníky jsem bohužel zatím nedostal do ruky. Rád bych si přečetl deník Jindřicha Chalupeckého, ale nevím, zda vůbec existuje. Lituji, že už nevychází publicistický deníček Jana Rejžka. Počítám, že se někde časem znovu vynoří. Zda si píšu deník? Ani ve snu. Jana Plecháčková, sekretářka Deníková literatura nepatří mezi moji oblíbenou literaturu. Naposledy, a to už je dosti dávno, jsem četla Deník Michelangelo blázna od Rolanda Cristofanelliho, a to jen proto, že mě zajímal život Michelangela. 121 [pageend123]Já sama si deník nepíši, avšak musím přiznat, že v mládí, tj. když mi bylo patnáct až sedmnáct let, jsem si deník psala. Vít Janeček, student filosofické fakulty University Karlovy Od chvíle, kdy jsem si uvědomil svůj vstup do vzdělávacích institucí, pocítil jsem v sobě jakési zvláštní puzení, které se mi stále vrací a které zdaleka přesahuje rámec těchto institucí. Pojmenoval jsem si ho hledání učitele. S odstupem od chvíle odhalení tohoto motivu jsem i z takového hlediska pohlížel na roli rodičů, přátel, kolemjdoucích, ale i zkušeností s filmem, hudbou, výtvarným uměním a samozřejmě literaturou, zkušeností z cest jinými světy pod vedením autorů skrytých v pozadí té osnovy pro vlastní fantazii a imaginaci. Výsledek tvořivosti, dílo, znamená však celek stojící mimo svého autora, jenž je v něm samozřejmě obsažen, není však přítomen, ve stejném smyslu jako náš svět zahrnuje svého Stvořitele, aniž bychom jej mohli spatřit spolu s jeho záměry. Z tohoto hlediska nám zůstává zastřená také autorova osobní, vnitřní skutečnost, jeho běžný život a kontext, ve kterém se nachází, jak jej vidí a jak vidí v něm sám sebe. A to i tehdy, je-li dílo autobiografické až do konkrétní roviny ztotožnění. Nahlédnout pak do „zákulisí“ procesů tvorby, sledovat tok myšlenek, jak vzejdou, rostou, a pak jsou třeba zavrženy, sledovat, jaké vnější podněty a jak zasáhly do autorova bytí a jak se k nim staví, spatřit z hlediska vnitřní zkušenosti příběh člověka předurčeného k citlivosti vůči vyprávění a příběhům, to vše dotváří - spolu s dílem - možnost k jinému kontaktu s autorem, snad srovnatelnému se setkáním žáka s učitelem. Je to právě deník, který toto umožňuje podobným způsobem. Jako když vážený učitel při práci nechá svého žáka, aby mu hleděl přes rameno. Oním „studijním předmětem“ pak samozřejmě není například „spisovatelství“, jako mnohem více zkušenost s procesem tvoření v souvislosti s dílem samotným i běžným životem autorovým. V případě právem opěvovaných deníků vydaných či znovuvydaných za posledních pár let pak přistupuje navíc zážitek z krásného stylu. A tohle všechno už stojí za to, aby můj čtenářský postoj k deníku jako k literárnímu žánru byl a priori vřelý. Já sám si píši deník z důvodů víceméně existenciálních. Jeví se mi to jako přirozená možnost, jak uchovat „pod jednou střechou“ bezprostřední zážitky, ale i myšlenky, nápady, stesky, sny, vize, prostě co se člověku honí hlavou. Nutí mě to také k neustále absentující disciplíně, když se snažím téměř každý večer usednout a zapsat, o čem tak asi mohl být ten den. Mám tolik špatnou paměť, že často žasnu nad hlubšími obrazy, které se mi při listování vybavují nad sporadickými body vzpomínek na určitá období, situace. Kdybych měl podle sebe druhé soudit, řekl bych, že kdo si nepíše deník, vystavuje se nebezpečí ztráty sebe sama. 122 [pageend124]KULTURA vyroci Albert Camus (1913-1960) Naposledy se čtenáři revue setkali s dílem světoznámého francouzského spisovatele a myslitele v revue Prostor číslo 11, kdy jsme přinesli ukázku z Camusova eseje Revoltující člověk, který vyvolal ve své době bouřlivou polemiku (u nás dosud nebyl vydán). U příležitosti spisovatelova výročí jsme tentokrát vybrali několik reflexí, postřehů a myšlenek z třetího dílu jeho deníků (Carnets/ Zatímco předchozí dva díly byly publikovány krátce po spisovatelově smrti a jsou ve Francii všeobecně známy, třetí díl, zahrnující období březen 1951-prosinec 1959, byl v Paříži vydán až po třiceti letech v roce 1989. Předkládaná ukázka je tedy i pro českého čtenáře novinkou. * * * Deníky III * * Albert Camus, Carnets III (mars 1951 -dccembre 1959), Gallimard, Paris 1989. Vybrala a přeložila Marie Janů. Březen 1951 prosinec 1959 Mých deset nejoblíbenějších slov: svět, bolest, země, matka, lidé, poušť, čest, bída, léto, moře. Pravda není ctnost, ale vášeň. Proto není nikdy shovívavá. Baptista, který prožil padesát dní a padesát nocí v temné samotce v Buchenwaldu: „Když jsem vyšel, připadal mi koncentrák stejně krásný jako svoboda.“ 123 [pageend125]Velkých zásad je třeba jen pro velké věci. Pro menší postačí milosrdenství. Ať už si to přiznává nebo ne, hledá naše století svou aristokracii. Ale zapomíná, že je k tomu třeba zříci se cíle, který si vytklo na prvním místě: blahobytu. Není aristokracie bez oběti. Aristokrat je především ten, kdo dává a nedostává. Ten, kdo se zavazuje. Francouzská monarchie konce osmnáctého století zahynula právě proto, že na to zapomněla. Wilde: chtěl postavit umění nade všecko. Jenže velikost umění není v tom, že by se nade vším vznášelo, ale naopak, že se se vším prolíná. Wilde to nakonec pochopil díky bolesti. Je už to vina naší doby, že k pravdě, kterou bychom mohli najít i ve štěstí - kdyby jí naše srdce byla hodna - potřebujeme bolest a otroctví. Zkrátka otrocký věk. Tamtéž: Není jeden talent k životu a jiný talent k tvorbě. Obojímu stačí jeden a tentýž. A můžeme si být jisti, že talent, který vyprodukoval strojené, vyumělkované dílo, provázel nicotný, povrchní život. Když žena doopravdy miluje z celé duše a v naprostém odevzdání, vyroste tím tak nesmírně, že není na světě muž, který by vedle ní nepůsobil uboze, průměrně a malodušně. Mauriac: Podivuhodný důkaz moci jeho náboženství dospěl k milosrdenství bez šlechetnosti. Dělá chybu, že mi pořád připomíná Kristovy úzkosti. Zdá se mi, že k nim mám větší úctu než on, protože jsem se nikdy necítil oprávněný dvakrát do týdne rozebírat umučení svého Spasitele na první stránce deníku pro bankéře. Říká o sobě, že je bytostným spisovatelem. Jistě, proč ne. Ale k jeho bytosti patří i nepřekonatelný sklon používat kříž jako metnou zbraň. Což z něho dělá prvořadého novináře a druhořadého spisovatele. Je to Dostojevskij girondistů. Prosinec 1951 Trpělivě očekávám katastrofu, která otálí. Co jsem kdy říkal, říkal jsem pro dobro všech a pro tu část mne, která patří všednímu dni. Ale jiná část mne zná tajemství, která se nesluší zjevit a s nimiž bude třeba umřít. Spletitý, labyrintický člověk nehledá nikdy pravdu, ale vždy a výhradně Ariadnu. 124 [pageend126]Mimořádné nadání, to je odvaha, vybraný styl a dobrá nálada vydobytá na duševních mukách. Každý spisovatel, ať už veliký nebo malý, cítí potřebu říci nebo napsat, že génius je svými současníky vždycky vypískán. Není to samozřejmě pravda, stává se to jen někdy a často náhodou. Ale tahle spisovatelská potřeba vypovídá o mnohém. Antika a klasicismus přírodu feminizovaly. Do přírody se pronikalo. Naši malíři ji virilizují. Příroda proniká do našich očí div je nerozerve. V práci na románu vyrušila pana G. scéna, kterou mu ztropila manželka. Přijel tedy pracovat do Paříže, ale ani tady se mu práce nedaří. Ve skutečnosti pracovat nechce, aby nepřišel o argument a aby si svou zatrpklost zachoval neztenčenou. Těm několika lidem, kteří mi dovolili, abych je obdivoval, jsem zavázán tím největším dluhem vděčnosti mého života. 1 o mou smrt mě nakonec připraví. A přitom mou nejhlubší tužbou dnes je tichá smrt, která by ty, jež miluji, nechala smířené. Podle Melvilla žijí v jižních mořích ryby zvané remoras a ty neumějí plavat. Jejich jedinou šancí, jak se hnout z místa, je přisát se ke hřbetu nějaké veliké ryby. Potom se žralokovi provrtají jakousi trubičkou až do žaludku, pumpují odtud potravu a bez nejmenšího úsilí žijí z lovu svého dravce. Jsou to mravy čistě pařížské. Kdo nic nedává, ten nic nemá. Největší neštěstí není nebýt milován, ale nemilovat. Styl. Pozor na efektní slovní obraty někdy jsou jako hrom: udeří, ale nic neosvětlí. Paní V. R. o Malrauxovi, který jede do Japonska. „Jede tam jen proto, aby se mohl vrátit.“ Něco podobného děláme ale vlastně všichni. Tragédií není, že jsme sami, ale to, že sami být nemůžeme. Někdy bych za to dal všecko na světě, abych už ničím nebyl spojen se světem lidí. Jsem ale jeho součástí, a tak je nejstatečnější smířit se s tím a zároveň přijmout i tragédii z toho plynoucí. Protože kulhal, posadil si obvykle klobouk nakřivo. Kdo bude svědčit v náš prospěch? Naše díla? Ta sotva, bohužel. Kdo 125 [pageend127]tedy? Nikdo, vůbec nikdo; leda těch pár přátel, kteří nás zahlédli v té požehnané vteřině, kdy jsme někomu dovedli odevzdat celé naše srdce. Takže ti, co nás milují. Ale láskaje mlčení a ticho: člověk, každý člověk, umírá nepoznán. Za proflámovaných nocí, kdy alkohol, tanec a obecné uvolnění vyvolávaly rychle šťastnou únavu, zdávalo se mi někdy aspoň na vteřinu, že jsem v tom hlubokém vyčerpání konečně pochopil tajemství lidských bytostí a že to jednoho dne budu schopen i vyjádřit. Ale únava zmizela a s ní i klíč k tajemství. Moře. Moře v měsíčním světle, jeho širá mlčící hladina. Ano, tady cítím právo umřít klidně, tady si mohu říci: „Byl jsem slabý, ale dělal jsem, co jsem mohl.“ Ve Francii je v každé profesi naplánováno určité procento cizích dělníků. Například v dolech to procento vzrůstá, čím hlouběji se jde pod zem. Poskytujeme azyl, ale žádáme především otroky. Šílenství pana Fabra, administrátora Francouzského divadla: Věřil, že jedině skutečný je svět v zrcadle. Všechno ostatní byl pro něj odraz. Mučedníci mají jen dvě možnosti, být zapomenuti, nebo zneužiti. Lope de Vega byl pětkrát nebo šestkrát vdovcem. Dnes už se tolik neumírá. Proto už nejde o to, uchovat v sobě sílu neustálé milostné obnovy, ale naopak ji potlačit na úkor síly jiné, síly nekonečného přizpůsobování. Ctnost sama o sobě protivná není. Protivné jsou jen řeči o ctnosti. Není dovoleno o ní mluvit žádným ústům na světě, a nejméně už ústům mým. A tak pokaždé, kdykoliv někdo hovoří o mé čestnosti (myslím teď Julese Roye), něco se ve mně zachvěje odporem. Dejte dětskému srdci přílišný pocit bezpečí, a ono pak v celém svém dospělém životě bude totéž bezpečí vyžadovat od všech lidí; jenže ti mu poskytnou leda jen riziko a nezávaznost. Po Kolumbovi ustoupila vertikální civilizace kvality civilizaci horizontální, civilizaci prostoru a kvantity. Středomořskou civilizaci zabil Kolumbus. Fromentin. Menší duše dávají v umění přednost detailu. Altruismus je stejné pokušení jako rozkoš. 126 [pageend128]Rober Martin du Gard a smrt jeho matky. Matka má rakovinu a on jí to tají. Přelepují štítky léků a podobně. Po její smrti pronásleduje Martina du Gard vzpomínka na její strašnou agónii. Říká si, že sám by to nevydržel. Jedinou nadějí by mohla být sebevražda. Ale bude mít vůbec k tomu odvahu? Vezme revolver a udělá několik „zkoušek“, avšak v poslední chvíli, kdy už má stisknout kohoutek, cítí, že by neměl kuráž. A jeho úzkost roste, cítí se v pasti. Až jednoho dne přijde na správný způsob. Vezme si taxi a revolver přitiskne k čelu. „Stisknu kohoutek, až dojedeme ke třetí lucerně.“ U třetí lucerny cítí, že by to takhle mohl udělat, že by kohoutek stiskl. Od toho okamžiku ohromný pocit svobody. Člověk, jehož život je bohaté naplněn, odmítá hodně přátelských návrhů. A pak ze stejného důvodu na svá odmítnutí zapomene. Ale ty návrhy přicházely od lidí, jejichž život tak bohatě naplněn není, a ti si právě proto všechna ta odmítnutí pamatují. Onen člověk s životem naplněným pak shledává, že má nepřátele, a velice se tomu diví. Proto si například mnoho umělců představuje, že je svět pronásleduje. Ale ne, jsou to jen reakce na jejich odmítnutí a tresty za příliš bohatý život. Žádná nespravedlnost tu není. Sochař Maillol se ve čtyřicátém roce setkal s malířem V. B., rumunským Židem, který utekl před Němci do Colliouru. Potká ho na ulici, pozná v něm malíře a pozve ho, aby mu přišel ukázat své kresby. V. B. druhý den přijde, je přijat s otevřenou náručí, vysvětluje, v jaké je situaci. „Tenhle dům je váš,“ řekne mu na to Maillol. Dá přinést šálek kávy. Otevře konečně, stále se vlídně usmívaje, desky s kresbami a podívá se na první, nepochybně surrealistickou. Je na ní žena končící jako strom. Maillol vybuchne. „Ne, tak tohle ne, to nejde! Ven!“ Nietzsche: „Všichni o mně mluví... ale nikdo na mě nemyslí...“ Jsou lidé, u nichž odpouštět urážky patří k náboženství, ale kteří na urážky nikdy nezapomínají. Já osobně tak dobrého zrna nejsem, abych urážky odpouštěl, ale pravidelně na ně zapomenu. Po velkých dějinných převratech býváme stejně nespokojení a je nám stejně nevolno jako po proflámované noci. Bohužel na historickou kocovinu žádný aspirin není. Říká se, že Nietzsche na počátku konečného osamění, po rozchodu s Lou, chodil v noci po kopcích nad Janovským zálivem, zapaloval tam veliké ohně a pozoroval je, jak dohořívají. Na ty ohně jsem myslel často a jejich třepotavá záře tančila na pozadí celého mého intelektuálního života. 127 [pageend129]A když se stávalo, že jsem vůči určitým myšlenkám a vůči určitým lidem, které jsem v tomto století potkal, nebyl spravedlivý, bylo to proto, že jsem je mimoděk stavěl k těmto ohňům a že oni jejich působením okamžitě lehli popelem. Walpole: „Jeho zdravý úsudek byl téměř geniální.“ Otec Dostojevského dával zmrskat sedláky, kteří ho zdravili, a rovněž tak dával zmrskat ty, kteří ho nezdravili. Podle něho to v obou případech byla drzost. Když mu zemřela manželka, kterou týral, tu noc se opil a rozmlouval s ní tak, že mluvil střídavě mužským a ženským hlasem. Zavraždili ho. Lebku měl roztříštěnou, pohlaví rozdrcené mezi dvěma kameny. Dostojevskij ho nenáviděl. Dva měsíce po otcově smrti uviděl pohřeb, padl naznak a chroptěl. Johnson. Znovu se oženit: „Vítězství naděje nad zkušeností.“ Tamtéž. Johnsonův přítel: „Kdysi jsem se pokoušel stát se filosofem, ale bůhví proč mě v tom vždycky zabránilo mé veselí.“ Tamtéž: „Uvidíte, až budeme s mým bratrem nějaký čas pohromadě, shledáte, že je velice zábavný.“ - „Rád si počkám, pane,“ odpověděl Johnson. Kdybych byl býval nepodlehl svým vášním, možná že bych byl mohl zasahovat do běhu světa a něco na něm měnit. Ale já jsem jim podlehl, a proto jsem umělcem a ničím víc. Odjakživa je ve mně někdo, kdo se ze všech sil snaží nebýt nikým. 15. 8. 1954 4. Mahlerova symfonie G-dur pro soprány a orchestr. Mahler někdy způsobí, že víc oceňujeme Wagnera - naznačí nám totiž, do jaké míry dokázal Wagner zůstat pánem svých mlh. Ale jindy zas je Mahler opravdu veliký. Pavese: Jsme úplně pitomí. Tu trošičku svobody, co nám ponechá vláda, si dáme spolknout ženskými. M.: Jak bych mohla žárlit na člověka, o kterém vím, že umře, a tak mi unikne navždycky? Pravá žárlivost by byla chtít za každou cenu umřít zároveň s ním. Průmyslová společnost zrušila přirozenou krásu, protože rozsáhlé plochy 128 [pageend130]pokryla průmyslovým odpadem: tím vytváří a podněcuje umělé potřeby. Způsobila i to, že chudoba už se nedá slušně prožít a stala se nesnesitelnou. Jana Šílená prožila čtyřiačtyřicet let v komůrce bez oken, osvětlené pouze lampou: vycházela odtud jen do sousedního kláštera a tam utkvěle hleděla na manželovu hrobku. Možná že právě tohle je pravý život. Stará anglická dáma spáchá sebevraždu. V deníku, který si vedla, byl už měsíce den co den stejný záznam: „Dnes nikdo nepřišel.“ Místa, která si lidé vymysleli, aby se chránili před životem (osvětlené restauranty, dancingy atd.), jsem kdysi miloval. To poraněné ve mně. Bible se zrodila v kamení. 17. října Nobelova cena. Zvláštní pocit sklíčenosti a melancholie. Ve dvaceti, chudý a nahý, jsem poznal, co je to sláva. Telefonoval matce. V jediném měsíci tři záchvaty dušnosti, ztížené panickou klaustrofobií. Vyšinutí z rovnováhy. Mé neúnavné úsilí, abych se v obecných hodnotách spojil s ostatními lidmi a vybudoval si tak svou vlastní rovnováhu, nebylo zcela marné. Co jsem řekl nebo nač jsem přišel, může či mělo by sloužit jiným. Ne však mně, protože já jsem teď vydán napospas jakémusi šílenství. 29. prosince Nový záchvat paniky. Jsou tomu právě na den čtyři roky, co X. postihlo duševní vyšinutí. (Ne, dnes je 29., takže je to posunuté o den.) Několik minut pocit totálního šílenství. Pak vyčerpání a třas. Sedativa. Tohle píšu hodinu potom. V noci z 29. na 30. nekončící úzkosti. Leden - březen Nejhorší záchvaty jsou pryč. Jen stálá neurčitá úzkost. Moc je neodlučitelná od nespravedlnosti. Nejlepší mocí je zdravě a rozumně řízená nespravedlnost. 129 [pageend131]poezie Věra Provazníková Obraz krajiny Bohuslava Rcynka Petrkov. - Kraji, který básníkovou přítomností zbytostněl, dostalo se křestního jména. Zapomínáme jméno vlastní, abychom směli být osloveni jím. Pro tuto chvíli vzdáváme se domova a jsme přijati v soukromí, které je neohraničené. Pod klidnou tváří tohoto kraje usmívá se na nás věčné dětství. Je tak hluboko, že nepozorujeme jeho hru, ale cítíme ji v ovzduší jako osvobodivou lehkost. Je to pták ustavičného stoupání. Jeho jediným nadšením je úžas. A křídla má rozepjatá tajemstvím rovnováhy. Andělé musí být nevýslovně prostí. On to jen tuší - ale nás o tom přesvědčuje. Básníkova zahrada váží svůj pohyb. Všechno v ní zdá se být duší, rozjímající v soustředěném těle. Neboť je vskutku z královského rodu, také její srdce sáhlo po koruně z trní. Rozpřahujíc svou náruč do osamělosti, zjevuje dlaně stromů a keřů, které nesly kříž krve. Vysoký hloh nechává stékat po svých pažích její těžké krůpěje. To jeho kořeny uchopily svými prsty hlínu samoty a už ji nepustí. Některé z květin se sklánějí jen proto, aby jemně dýchaly, v neviditelná zranění. Zde bolest trpí démantem slz. A radost pokleká, aby naslouchala modlitbě Země. Pohlédneme-li vzhůru, slunce k nám hovoří v zlatých šifrách. Život, vzpřímen, hledí do prostoru. A za ním sehnutá smrt na zemi rozebírá svou tlející myšlenku. Dotýkáme se hnědé. Dřevěná tma. Zvířátkům drobných dějů se stýská a škrábou do ní. 130 [pageend132]Ale tento stesk je teplý a my se v něm usmíváme. Dřevěná tma je příbytkem pro betlémské noci. Živým, vonícím. Vyhlížejí z ní vážné oči, očekávající svou hvězdu. Nevědí nic o tvrdosti smutku. A chladnost dálek pochopí jen důvěrností své něhy. Pravda k nim nepřichází nikdy holá; vždy nahá. Chce s nimi hovořit o bezelstné kráse. O chudobě zářící, která nikdy nevrhá stín bídy. Dřevěná tma tlumí řinčivou chůzi pochopů, jímajících Krista. Nechává znít jen úzkost. Sténá a strmí mezi rozžatými pochodněmi. Dřevěná tma. - V ní všechny sny jsou bílé. Nikdy nedotkají roušku Veroničinu, podávanou s ostychem. Nad zemí třepotají se útržky mlhy. Předjitřní sníh... Chlad přiměl Quijotova koně k znehybnění, aby roztřásl útlý stín na jeho hřbetě. Návratu nechce se z rodného domu. Váhání na prostydlém prahu. — Kohout jitra odmítá násilné probuzení. Připomíná čistý plamen, vzrůstající zvolna z věže času pod pohledem hodiny Polední. Odevšad van a mlčení Pokoje. V něm opět a znova se rodí básník a malíř ticha. Básník a malíř zvoucího ticha, které nejen září. Hřeje. Neboť on sám - nejen je milován, ale i miluje; nejjemnější vášní oka a nejsilnější touhou duše - láskou k bdělosti... 13.-14. prosince 1969 PIŠTE NÁM 131 [pageend133]Před výpravou fZ cyklu Don Quijote) Šeření. Stmívání. Večer zdivočelý zatíná drápy do palmy stínů. Před chvílí ještě chmýří, keřík - už palma. Ve hřbetu křivý, šplhá se na ni. Před chvílí ještě ticho okouřené - už večer. Chvěji se. Chvěji. Slunce jako kokos zplesnivělý jsem pod okny nechal. Ať opičí hory ho snědí. Už mám dost cínu na svém srdci. Vstanu-li, nohy se zlomí. Vyjdu-li z domu, dopředu padnu. Vyleji cín do krajiny noční. U postele sedím. S románem - rytíř. Oslíma ušima rád se zaposlouchám do sladké ohlušiny. Kočičí tygřík mne ruší. Žárlí na prsty, jak rychle obracejí - listy - koně - vítr - a dálky. Ach, pro vás, dálky, dopředu padnu. Na stěně obraz za mne se modlí: PAIRE EN TUS MANOS RECOMIENDO MI ESPIRITU Ach, pro vás, dálky... A Dulcinea? Dálka pod jabloní. Vítr větví třese, hází jí do klína zčernalá jablka. A Dulcinea? Nikdy nejí. - Čelo si podpírám. Čelo si podpírám všemi blázny. Padre... Ušima oslíma tě slyším... Sladká ohlušino, černý rytíři, modli se se mnou: Vyleji cín do krajiny noční... A Dulcinea? Dlaně u sebe, naslouchá, hučí. Na lasturu si hraje. Na mušli. Modli se za mne: Dopředu padnu en tus manos Otče stmívání Otče všeho chvění Otče krajiny noční Otče všem bláznům milostivý Otče dálek Otče Dulciney... Do Tvých rukou, Otče... poroučím ducha svého. (Poezii vybírá Maita Arnautová) „Nikdy jsem nepodlehl pokušení, abych svůj deník považoval za umělecký kalendář. Čím víc chce deník být uměleckým dílem, tím méně je deníkem.“ Erich Kästner, Deník 132 [pageend134]divadlo Z deníku Daniely F. Milý deníku, právě jsem byla na Kašparech, tedy v Rokoku, na další z jejich proslulých premiér-derniér. Jak se to jmenuje dneska? Samostatný český večer! Všude po divadle fábory a pentie. U paty schodiště mládenec a panna, celí v krojích, nabízejí sůl a chleba. Republice táhne na jednatřicátý den. Promovaná dramaturžka ve mně (dávno, dávno tomu!) tréninkově ohledává terén - prosté cvičení ducha, které se ptá, jaká z možných variací bude zvolena. Bude to jen kašpařina, odrostlá studentská beánie, nebo to navíc bude „o něčem“? Budeme shazovat faktum, že jsme Češi? Postěžujeme si, pomeditujeme? Bude v tom přísvit hrdého sentimentu? Anebo to bude tak, jak se to nejčastěji dělá: celý večer pseudovlastenecká švanda, a pak najednou stříbrný bič švihne od kostrče po šišinku, země česká, domov můj? První půle večera: hraje se Knjže Honzyk, veselá czino-hra z německého vzatá, od jakéhosi Johanna Christiana Krůgera už velmi blahé paměti.1 Hra sama je slaboduchá, jak se dalo čekat, a velmi pěkně vyvedená scénicky. K tomu mě napadá nápadů tré. Prvý: i ta nejstrašnější umělecká žabařina - šunt a šmíra všeho druhu - jede časem po určité dráze a dřív nebo později vjede do úseku nově nabytého půvabu. To, co ve chvíli svého vzniku nestojí za zlámanou grešli, hoďte na trh po stu, dvou stech letech a ejhle!, tryskne z toho svěží pramen. Někdy je to čirá nostalgie, směšná něha pentle po babičce, jindy je kýč očitějším svědkem vlastní doby nežli její velké umění. To táhne naši pozornost jinam, zahoustlé věděním mimo čas a prostor. Malé umění, strejček Nimrá, nezvedne těžký zadek z dané chvíle a nese její obraz s sebou, ani neví jak. Nápad druhý: hlediště se hodně směje, i já se hodně směju. Ale vlastně proč? Autor je komediograf, to ano, ale velice teninké tvůrčí žíly. Jakým kouzlem bylo dosaženo toho, že zmlsané publikum ryčí jako na nejlepším Mohéroví? To, co nás tak rozkošnicky lechtá, je humor převahy. Je to junda zasvěcenců. My přece víme, že ten text je děsný, ne? My se nesmějeme tomu, jak je k smíchu, naopak, smějeme se tomu, jak k smíchu vůbec není, jak se ten škrhola Krüger snaží, ale rozesmát nás neumí! Ti na scéně to ovšem vědí taky. Pomrkáváme na sebe, vesele ohrnujeme své chytré nosy, sdruženi v dobromyslnou sektu těch, kteří jsou nad věcí. Nabídněte onen druh humoru a hlediště je vaše. Tento typ satisfakce vždycky zabere. 133 [pageend135](Ostatně: což ho neznáme? Copak v nás nezapustil kořen? Kolik let jsme čerpávali z hlušiny a škváry tuto paradoxní potěchu! Už jsi to viděl, četl, slyšel? ptali jsme se a dokulata nám svítily oči. /Radostně/: To zas bylo strašný, co? Spřísahanecké znamení vkusu, to byla opora v těžkých časech. Ale je to divná radost a člověk se jí hned tak nezbaví.) A konečně nápad třetí. Jedno tibetské přísloví praví: Nikdy nevíš, kam zalétne jiskra z tvého ohniště. Kdyby se panu Krügerovi nad smrtelným ložem zjevil anděl a plácl ho palmovou ratolestí řka: Czino-hru twau Czechowé sobě ku oslawě sámo-statnosti swé zwolí a Léta Páně 1993 - po dwau stech dwaceti dwau létech!!! - k uctění pánůw wlastencůw swých v samotné Praze dáwati budou!, pan Krüger by snad umřel od radostného úleku. A přitom: je to pravda? Je. Slovo od slova, andělé lži ani nejsou schopni! Jakým světlem nasvítí budoucí náhoda nějaký z našich mizivě nicotných činů? Jak si s námi osud divně hraje! Milý deníku! * * * O přestávce je hostina. Vlastencové požívají výhod skutečnosti, že Kašpary sponzoruje (mimo jiné!) i pekařství U Votrubů, pivovar Braník a řeznictví a uzenářství Zoubek, a dávají si do nosu. Všechno je dobré, hosté se veselí s uzenkami v rukou. Vládne trocha rozpaků: to je konec, nebo ještě něco přijde? A už zvonek, cink cink, pojďte do sálu! * * * Opona se rozevírá a hned se zvedne smích. Na scéně sedí v neomylné konfiguraci sada pánů, Otakar Černý zve paní Bubílkovou, za zády se jim třepotá umělá palma, budeme si hrát na Co týden dal. Příštích několik chvil (právě tak, aby to nesklouzlo do otravy) následuje improvizando grando, přítomní imitují - zjevně spatra - debatu o tom, co jim právě hupne do hlavy. Je to docela zábava (občas v ní něco zableskne, občas napětí trochu zvadne), ale ten šok při samotném objevení principu hry už není překonán. * * * Hezký večer! Vracíme se s mužem noční Prahou spokojeni, najedeni, poveseleni. Až tu mě napadá, milý deníku, že večer se zcela obešel bez vlahé noty, stříbrná struna dojetí se ani nezachvěla, žádný ani lehoulinký patos toho, že přece jenom... zemský ráj to na pohled. Nijak mi to nechybělo, naopak, asi by to tady a teď byla příměs falše. Jenom konstatuju, že nejmladší divadlo v Praze nemá žádnou potřebu brát český večer jinak než jako nadhledovou citaci. Je to docela reálné kukátko doby. Vpluli jsme do nové republiky až trochu podivně bez emocí, rychle jsme se otřepali ze smutku i z euforie a nijak zvlášť nic neprožíváme. Ta absence vzrušení je mírně podezřelá. Ale asi to teď právě jinak nejde. Je půlnoc a republice, v níž se nikdo z nás nenarodil, je právě měsíc. Dobrou noc. 134 [pageend136]Milý deníku, tak jsem dnes byla na Fernandu Krappovi v Labyrintu2 a jsem z toho celá spletená. Jinému bych to neřekla než Tobě, jinde bych dělala chytrou. Kdybych snad ncdejbože byla kritik a měla sepsat rozbor, šla bych si půjčit text a odpovědně do něho ryla tužkou, ale Tobě přiznám: jedním uchem tam a druhým ven. Odcházím bez hněvu a bez lítosti, na příštím rohu už mám v hlavě jiné věci. Aha, už vím, co mě na tom mate nejvíc: je to dokonalá neúčast. Po scéně se valí vlny citů, strmý reliéf fatality - láska, šílenství, a snad dokonce vražda-a já sedím, sedím, koukám, jako bych tu nebyla. Vidím bouři ve sklenici chladné krve. Je aspoň divadelně zajímavá? Ale je. Když byly naší Johance čtyři, nazřela ony dva extrémy, mezi nimiž osciluje všechno umění. Kdykoli jsme otvíraly knihu, s podezřením se ptala: „Mami, a to je vymyšlený, nebo ze skutečnosti?“ -„Vymyšlený“ odmítala. Čím jsem starší, tím víc ten postoj chápu. A to mě, můj deníku zlatý, vede k úvaze: Před lety měl Oldřich Král v jednom článku formulaci, která mě fascinovala. Napsal, že rozdíl mezi kulturou japonskou a čínskou je v tom, že čínská tíhne k obrazu světa a japonská ke světu obrazu. Rozuměj: prvá odráží realitu, jak ji vidí, je oním „zrcadlem neseným podél cesty“ (deníku, to je Stendhal!), a druhá, ta si hraje sama v sobě, forma zrcadlí samu sebe, znaky flirtují jeden s druhým, místo světa symbol, ozvěna a stín. To jsou dva póly vší tvorby. Někde mezi nimi celá je. Čím jsem starší, tím víc moje kyvadlo spěje směrem Tokio-Peking, totiž ke světu a jeho příběhu. Omrzela mě magická hra forem, stylizační kejkle, celá ta omamná sebezrcadelnost, ke které svádí sama kultura. Chci ten příběh pokud možno holý, bez ochranné vrstvy exhibice. Asi tomu představení křivdím, neboť ono umí jiné věci. Ano, umí, já to ráda a upřímně uznám, ale figury mi před očima trpí, milují se, nenávidí, šílí, a mně visí srdce v hrudním koši jako leklý kapr, nevím proč. Milý deníku, kdypak nám naposled v hledišti tekly slzy, nepamatuješ si? Kdypak v nás posvátný úžas zaduněl jak buben? Já už si taky nevzpomínám. Pojďme spát. Daniela Fis ehe rovci POZNÁMKY: 1 Johann Christian Krüger, Knjže Honzyk, veselá činohra od jednoho zátahu z německého vzatá, režie T. Karger, hrají B. Klepl, R. Holub, M. Potužáková. 2 Tankred Dorst, Fernando Krapp mi napsal dopis, podle novely Miguela de Unamuna Nic víc než celý muž, v inscenaci P. Lébla, hrají B. Navrátil, Jorga Kotrbová, Martin Myšička. 135 [pageend137]film Bloudění v časoprostoru snu Psát o filmu Krásná zajatkyně (1983) režiséra Alaina Robbe-Grilleta, významného představitele francouzského nového románu, znamená zápas s jeho snovou magií, která se brání tomu, aby film byl spoután výkladem. Celý děj je totiž jediným přízračným snem hlavního hrdiny. Přitom o této postavě, její povaze, vztazích nebo minulosti, nevíme téměř nic. Mladík Walter je určen toliko svou existencí v čase, v němž sní. I když mate tím, že o svém snu komusi vypráví jako o prožité minulosti, ale není jasné kdy a komu (lze ve snu vyprávět o svém snu?). Pokoušet se o hlubší interpretaci snových výjevů by nemělo valný smysl, přestože děj filmuje zbudován na podkladě důmyslně skloubené konstrukce, v níž vše spolu souvisí. Bylo by to marné hledání ztraceného klíče ve spletitém bludišti. Tajemství Waltrova snu je ukryto v pouzdru, do kterého je vloženo jiné pouzdro atd. Ostatně bloudit v labyrintu tohoto filmu je asi paradoxně jediným možným způsobem, jak do něho vstoupit a pohybovat se v něm. Slyším přitom škodolibý smích tvůrce; právě takový byl jeho záměr: uchovat své dílo v neproniknutelné, svůdně záhadné schránce. Svodu pokusit se přijít snu na kloub jsem sice podlehla, ale nebyla jsem jím přemožena. Mohu o něm jen podat zprávu, neboť sen si ze všeho nejdřív žádá o to, aby byl vylíčen. Nemohu se ubránit sugestivnímu dojmu, že vidět sen na filmovém plátně je svým způsobem také snění. Elegantní mladý muž světáckého vzezření se jedné noci setká v baru s dívkou, jež ho zcela obmane svým ženským kouzlem. Svádivě vyzývavým tancem v něm vzbudí prudkou erotickou touhu, avšak čím víc ho vábí, tím se zdá být nedosažitelnější: odmítne prozradit své jméno, jen se slibnou neurčitostí předpoví, že se setkají „možná tuto noc, možná nikdy, možná včera“. Vzápětí nato je Walter, pracující pro nějakou obskurní organizaci, odvolán na schůzku se svou šéfovou Sárou. Tato „co- ver-girl“ v přiléhavé černé kombinéze, rozrážející noční temnotu na monstrózním motocyklu, jako by vystoupila z reklamní fotografie; svou nesmlouvavou autoritou Waltra naprosto ovládá. Muž od ní přijme úkol a odjíždí vozem do noci. Cestou narazí na zraněnou osobu ležící na silnici, v níž pozná půvabnou svůdnici z baru. Žena, potřísněná krví na odhalených nohou a s rukama spoutanýma na zádech zlatým řetízkem, není mrtvá, ale nemluví. Walter ji odvede k nejbližšímu osvětlenému domu - impozantní vile, do níž oba vstoupí. Uvnitř, v kruhové hale, probíhá zvláštní pánský večírek: v panoptikálním aranžmá tu stojí černě 136 [pageend138]odění muži, kteří na Waltrovy prosby o pomoc reagují s netečnou za- smušilostí. Jen sluha podá spoutané ženě pohár s hustou, krvavě zbarvenou tekutinou, kterou ona dychtivě pije. Nakonec údajný lékař beze spěchu odvede dvojici do přilehlého pokoje, ve kterém ji zamkne, aniž by ženu vyšetřil. Strženi sugescí příběhu, odvíjejícího se s náměsíční zpomaleností, chápeme jej zprvu jako reálný. Zdůvěrnělý tón Waltrova komentujícího hlasu tomu nasvědčuje. Brzy však docházíme k poznání, že dění probíhá v ireální dimenzi, že Walter vypráví o něčem, co se vymklo z jeho moci. Vše, co se děje, jako by na něj bylo nastraženo, prožívá v ochromené bezmoci. V uzamčeném pokoji se dívka začne Waltrovi zjevovat v několika podobách: opakuje se poloha, v níž ji našel na silnici; poté ho celá obnažená láká k sobě do objetí; ve třetí vidině mu kyne z výše jako víla v průsvitné říze, prochvívána vánkem. Muž neodolá vábení a ve vášnivém roztoužení přilehne k nahé ženě, která se mu s upírskou krvelačností zahryzne do hrdla. S bolestným výkřikem se Walter probere ze sna: je ráno, v pokoji je sám. Vidí, že všechno kolem doznává letitou rozpadlost - ze zdí visí odtržené kusy tapet, kruhová síň je zanesena bahnitou vodou, ze stropu vlají v průvanu cáry černého flóru. Waltra se zmocňuje úděsný dojem, že od jeho nočního zážitku uplynula řada let. Zmátne ho jen, když v zrcadle spatří na svém krku čerstvou ranku. Když vsedne do auta, které zůstalo stát před vilou v nezměněném stavu, uslyší z autorádia hrát Schubertův kvartet, který zněl během jeho noční jízdy. Všude zvenčí cítí navrstvený čas, ale sám se ocitá v ustrnulém bezčasí nekonečného snění: z úzkostně vzrušivého nočního snu přechází po procitnutí do dalšího snu za bílého dne. Děje obou snů jsou tajuplně propojeny, jakoby řízeny neznámou vyšší silou. V nečekaných krátkých vstupech se občas zjevuje obraz Sáry řítící se s rozevlátými vlasy nocí na silném stroji. Waltrovým jediným cílem je najít ztracenou a stále se zjevující ženu, a tak znovu a znovu podniká návraty do domu, v němž se odehrála noční scéna. Tady přeruším své vyprávění, příběh už netřeba dál líčit, neboť jeho jádro bylo sděleno. Dál už se dějová nit třepí do rozvětvených motivů, které Waltrovu vidinu čím dál víc zamlžují. Do sebe vrostlý dějový propletenec, v němž se hrdina zmítá jako lapená kořist v síti, lze rozetnout už jen násilně. Waltra se zmocní skupina černých gardistů, přitáhnou jej jako zajatce ke kůlu na mořském pobřeží, kde ho zastřelí. Ještě jednou se pak hrdina probudí ze snové hrůzy do jiné skutečnosti, ale i ta se ukáže jako snová. V ní se Waltrovou definitivní (?) smrtí uzavírá aspoň filmový příběh. Ale tato trýznivá nekonečnost konce jako by přesahovala i rámec filmu. Poslední záběr filmu ukazuje Sáru jedoucí nocí jako černého anděla smrti, jehož tvář se nám dává poznat, až už je pozdě. 137 [pageend139]Když se vzpamatujeme po skončení filmu ze sugestivity snového obluzení, musíme si položit otázku, čím fascinuje toto rozhodně ne veledílo, v němž se prostupují rysy horroru, thrilleru, parodie, záhrobního děsu i rozverného humoru. Myslím, že je to mystika snu, ztvárněná tak, že sejí nechal unášet jak tvůrce, tak hrdina filmu i divák. Téma věčného hledání vysněné Ženy je pro Robbc-Grilleta zdrojem nevyčerpatelné inspirace ve všech jeho filmech a hraničí až s posedlostí. Uhrančivá přitažlivost ženského živlu vtahuje muže do ničivé smrtonosné náruče. Tomuto nebezpečí vzdoruje tvůrce osobitým „humorem s vážnou tváří“ a svou náruživou hravostí odlehčuje úzkost noční snové můry. Nejde však o znevažování nebo zesměšňování: noční můra se spálenými křídly pořád tíží, ale je oslabena a už tolik neděsí. Pro ctitele malíře Reného Magritta není těžké rozpoznat, že se k němu Robbe-Grillet hlásí, inspirován jeho surrealistickou poetikou. Výtvarnou koncepcí, fantaskní zasněností a rozverností vzdává ve svém filmu Mag- rittovi radostný hold. Režisér důvtipně použil výrazových a trikových možností filmu a uvedl magrittovské scenérie v animovaný pohyb. Centrální enigmatický výjev, který Waltra ve filmu stíhá, je ryze magrittovský: na mořském pobřeží stojí do písku vsazená mohutná kostra ve tvaru jevištního portálu, přes niž je dekorativně přehozena rudá divadelní opona tak, aby rámovala průhled na živý obraz moře a oblohy. V tomto velkém výřezu je ještě umístěn malířský stojan s plátnem, na němž je zobrazeno totéž téma moře s oblohou v malém. Stranou této vznešené kompozice leží pohozený zakrvácený dámský střevíc. K tomuto místu se Waltrovo podvědomí neustále upíná, netušíc, že to je místo jeho smrti. Odtud jsou k němu vysílány tajné signální vzkazy: v podobě pohlednice, na níž je tento výjev vyobrazen, nebo jen detail boty, která patřila hledané ženě. Magrittovské je i tajemné zvýznamnění předmětů, které putují z jedné do zcela jiné situace jako Waltrovi neživí pronásledovatelé, aniž by podaly konkrétnější vysvětlení svého významu: kromě zmíněné boty je to zlatý řetízek, jímž byla žena spoutaná, nebo kufr, který v jedné scéně stojí někde nenápadně v pozadí, jindy ho má u sebc podivný posel-cyklista a pak zas lékař ohledávající mrtvolu. Když v jednom pokoji Walter otevře skříň se zrcadlovými dveřmi, najde ve světě „za zrcadlem“ shromážděno hned několik těchto rekvizit včetně laškovně sem uložené autorské signatury knihy s názvem Krásná za- jatkyně od Alaina Robbe-Grilleta. Nenadálá seskupení věcí jako surrealistický odkaz, strnulé postavy s nehybnou mimikou, šumění moře, stopy krve, rozpadlé interiéry, jimiž vane dekadentní fluidum zániku, slastné vábení nahého ženského těla, záhrobní úděs a nakonec smrt, před níž unikáme, jdouce přímou cestou k ní to vše se mi vybavuje, vzpomenu-li na film Krásná zajatkyně. Pod povrchem zdánlivé nesmyslnosti a libovolné nahodilosti snové fantazie je toto Robbe-Grilletovo dosud poslední filmové dílo oslavou mocné síly 138 [pageend140]imaginace. Burcuje dřímající spodní vrstvy našeho nevědomí, které se napojují na obraz snu ve filmu a rezonují s oživenou citlivostí. I to mě přesvědčuje, že snové tajemství tohoto filmu nechce a nemá být odhaleno. Stanislava Přádná Ze zápisníku filmového diváka V podezření, britský film, celovečerní prvotina Simona Moora (režie i scénář). - Vynikající snímek ve svém žánru. Film má detektivní zápletku, ale kromě toho je postaven na konfrontaci roku 1957, kdy se začíná odehrávat jeho děj, a roku 1991, kdy vznikl. Tato konfrontace na základě důmyslně vystavěného příběhu je s to vypovědět o naší době víc než sebelepší sociologické rozbory. Hrdina filmu, soukromý detektiv Tony Aaron, předběhne svou dobu. Zatímco jeho přítel policista Frank mu ve staré dobré Anglii padesátých let prokazuje staromódní přátelství, a dokonce mu dvakrát zachrání život, Aaron sleduje s neochvějnou samozřejmostí své vlastní cíle. (Čtenář, který film dosud neviděl, nechť nečte dál.) Zabije dvě mouchy jednou ranou: zbaví se své ženy a získá peníze, které mu v životě ze všeho nejvíc chyběly. Musí ovšem mezitím sprovodit ze světa dva lidi a vraždu svést na nevinnou ženu, která se u toho náhodou naskytne. Je dost obratný, aby se mu to podařilo, ovšem za vydatné pomoci svého důvěřivého přítele Franka, který je přesvědčen o jeho nevině. Frank je staromódní trouba, který netuší, že víc než evidentní fakta a jejich přísně logický výklad což všechno svědčí proti Aaronovi - platí to, co o zhruba dvacet let později někteří také- filosofové nazvou „rétorikou“, a budou tím mít na mysli přesvědčivost, s jakou se někomu daří budit ve svém okolí zamýšlený dojem. Aaron je nesmírně přesvědčivý, Angelina (žena, která se místo něho ocitne ve vězení) je velmi nepřesvědčivá: už její styl oblékání je z hlediska správné „výmluvnosti“ chybně zvolený, její chování je příliš bezstarostné, a proto provokující a její náhlé rozhodnutí odjet z Anglie protože je nevinná a nemá, co by tam jako Američanka dál pohledávala může vzbudit jen podezření. Vrcholná scéna filmu se odehrává na dvoře vězení, kam Aaron přichází navštívit Angelinu. „Udělafs to, nebo ne?“ ptá se Angelina Aarona, „musím to vědět, jinak se zblázním.“ I Angelina je ještě staromódní duše, chce vědět, kdo je vrah a kdo je nevinen, co je pravda a co lež... Pro 139 [pageend141]Aarona jako mistra rétoriky jsou to ovšem už jen řečnické figury v účelové hře, v níž jde jednoduše o to mít úspěch. Protože se však děj odehrává v padesátých letech, Aaronův úspěch není ještě tak zcela dokonalý, je přece jen lehce zkalen vtíravou myšlenkou na to, jak by si s Angelinou mohl užívat, kdyby se mu tak nešťastně nepřiplctla do cesty. Změna oproti padesátým letům se netýká toho, co je klam a mam světa - v tom se žádná změna nikdy konat nebude; změna nastala v tom, že zatímco v takovém Svědkovi obžaloby je mistryní tohoto matoucího umění démonická žena, tady je to už jen obyčejný, ovšemže mazaný a pragmatický (jak zní dobový termín) vykuk. * * * Robert Altman: Kvintet, Tři sestry, Hráč. - Komusi v televizi vděčíme za to, že pro nás nenápadně uspořádal festival filmů tohoto amerického režiséra, kterého jsme my, řadoví diváci, dosud znali jen z jednoho filmu Svatby, z počátku osmdesátých let. V kinech se kromě toho promítá Altmanův poslední film Hráč. Díky tomu jsme se mohli konečně s jeho tvorbou seznámit. Poznání první: Robert Altman je Jonathanem Swiftem amerického filmu. Poznání druhé: Hráč je mistrovské dílo, v němž režisér dozrál k dokonalému sebevýrazu. Kdybych četl vědecké filmové časopisy, možná bych se dozvěděl víc o Altmanových názorech na současnou americkou společnost. Ale už jeho Tři sestry stačí, aby nám bylo zřejmé, že dnešní Amerika je Altma- novou otevřenou ranou a že jeho obraz deformovaných a temných stránek americké civilizace nemá co do své sžíravosti a drtivosti obdoby. Způsob, jakým ve Třech sestrách dokázal předvést povrchnost a prázdnotu, do jejichž mělkých vod může někdy sklouznout lidský život a nabýt tím téměř strašidelné podoby a z člověka samého udělat pouhou loutku, připomíná děsivý sen, z něhož ovšem není probuzení. Závěrečná výměna osobností, které se mezitím proměnily v pouhé role, u dvou hlavních představitelek, kdy jedna se stává tou druhou a naopak, je působivým završením této vskutku swiftovské vize. Altman je uhranut představou ztráty totožnosti, proměny člověka v loutku, což je nebezpečí, jemuž v dnešním, civilizačně náročném světě musí čelit každý, zvláště pak ten, kdo se ocitne, tak jako hrdina jeho Hráče, přímo v epicentru filmového průmyslu, vyrábějícího to, co materialistická civilizace pokládá za pouhé obrazy, a přitom tomuto zdánlivě „pouze“ obraznému zdání zcela propadá, ba dokonce z něj spřádá svou skutečnost nejskutečnější. Altmanův film by se také mohl jmenovat Proměna. Pracovník filmového studia Griffin Mill se nepromění v loutku čili v neskutečného, ale o to lépe fungujícího a úspěšnějšího člověka náhle jako kdysi Kafkův Řehoř Samsa; jeho proměna probíhá pozvolna, bezděčně, aniž si to 140 [pageend142]hrdina uvědomuje. Důležité je vsadit vše na svůj osobní úspěch, a vše se již odvíjí jaksi samo sebou. GriíFin zabije nešťastnou náhodou při pouliční rvačce jednoho scenáristu, o němž se mylně domnívá, že mu posílá výhrůžné pohlednice. Snaží se přirozeně vyhnout odpovědnosti za tuto smrt a přitom zjišťuje, že i ostatní, kteří tuší, co se stalo, jsou ochotni mu v tom být nápomocni, protože jeho případné odsouzení by vážně zkomplikovalo hladké fungování studia. Přesto má výčitky svědomí a málem se přizná přítelkyni zabitého scenáristy, z níž si bezděčně udělá přítelkyni vlastní. Opět zjišťuje, že pravda ji nezajímá, ostatně se jí chce přiznat při milování a to by jí zbytečně zkazilo tolik příjemné chvíle. GriíTin si nicméně stále ještě uchovává jisté kritické měřítko při posuzování scénářů a jeden takový vyloženě stupidní příběh nabídne svému konkurentu ve studiu s postranní myšlenkou, že on se při jeho realizaci znemožní. Opětně zjišťuje, že se mýlil a že film patřičně upravený do ještě větší stupidity - slaví, zejména svým kýčovitým happy endem, velký úspěch. Po stupních těchto „zjištění“ sestupuje Griffin až na úroveň, kdy se z něho samého stává kýčovitá postava a jeho celková proměna se posléze dovrší: z docela inteligentního, „normálního“ kariéristy se stává přízračná bytost; z producenta filmových iluzí iluzorní produkt, jehož totožnost s někdejším Griffinem postupně mizí. Na rozdíl od alegorií sci-fi filmu Kvintet z počátku osmdesátých let a silně karikujících postupů ve Třech sestrách pracuje Altman v Hráči s plnými obrazy každodenního života a o to je tento film působivější V V 1 v • v • v r a presvedcivejsi. * * * Nenápadný půvab buržoazie L. Buňuela v televizi: slavný film slavného režiséra, a o to větší zklamání. Kdybych byl surrealista, bylo by mé zklamání snad ještě větší. Buňuelova fantazie je tak krotká, nenápaditá, skoro bych řekl, „měšťácká“, že mě jako měšťáka nejen nedokázala patřičně „épater“, tj. pobouřit, ale ani nijak zvlášť zaujmout. Nehledě na to, že smysl díla, totiž ukázat buržoazii v nejhorším světle, jako zrůdnou vrstvu společnosti, vyzněl dost nepřesvědčivě. Jestli Buňuelova filmová „rodinka“ byla buržoazie, pak jde o vcelku neškodnou, dost otravnou vrstvu lidí, která nestojí za zvláštní pozornost. A to poslední platí bohužel i o Buňuelově filmu. Každý průměrný italský televizní seriál, ano i Chobotnice, nám o „půvabech“ buržoazie řekne mnohem víc než tento snímek. * * * I4l [pageend143]Návrat Casanovy, režie E. Niermans, Alain Delon jako Casanova-Senex a F. Luchini jako Casanova-Puer, něco jako gala představení v televizi. A. Schnitzler vypomohl svým duchaplným nápadem skomírajícímu francouzskému espritu, Alain Delon dozrál pro tuto roli a divák, který od děl tohoto druhu raději nic neočekává, mohl s potěšením vychutnat starý námět v novém rouše - což je vlastně definice modernosti: starý Casanova se setkává s mladým Casanovou, přičemž poutem, jež je spojuje, je krásná mladá dívka, o jejíž přízeň oba usilují. Starý Casanova nemá ovšem šanci, protože mladá kráska čtoucí si v Rousseauovi ho pokládá za ztělesnění starého, zanikajícího světa, a její volba patří samozřejmě Casanovi mladému. Jediné, co mu nakonec zby- de, jsou zbraně starců: lest a peníze. Jsou to nicméně mocné zbraně, jak se mladý Casanova záhy přesvědčí. Prohraje v kartách, a aby částku mohl splatit, je nucen půjčit starému Casanovi svůj plášť, pomocí něhož se on vplíží záludně do lože vybíravé osvícenky. Pokořený mladík ho ovšem očekává s kordem v ruce. Casanova-Senex se pokouší Casanovu- -Puera uchlácholit a chce se s ním smířit, jako by mu říkal: Vždyť jsme přece jen různá vydání téhož mužského bláznovství, buďme přátelé a získáme tím oba. Jinak tě budu muset zabít a já sám se stanu obětí ještě letitějších starců, těch z Benátek, kteří mi sice dovolí, abych se vrátil do svého milovaného města, ale jen za tu cenu, že jim budu poskytovat potupné služby. A tak se také stane a roztomilý příběh končí ještě hlubší nostalgií rezignovaného, cynického, ale přesto - také díky vyzrálému hereckému umění Alaina Delona - docela sympatického pošetilce. * * * Americký film Hud režiséra M. Ritta z roku 1963 v televizi: konfrontace s dneškem oblažuje a skličuje zároveň. Celkový dojem: tehdy ještě měl člověk důstojnost, která se dnes téměř vytratila. Ptáme se bezděky proč, jak se to mohlo stát, na čem to vlastně záleží. - „Na mém pozemku se nic nezákonného dělat nebude,“ říká starý farmář svému synovi Hu- dovi (v dokonalém ztvárnění P. Newmana), když ten mu navrhuje, aby krávy onemocnělé kulhavkou a slintavkou rychle prodal a tak se vyhnul bolestné ztrátě celého stáda. Hud sám je prvním příznakem této nemoci i v jiném ohledu: je to sobecký frajer, který sice ještě umí „máknout“, ale nectí už žádný „zákon“ ani v sobě, ani na hvězdném nebi. Zatímco starý farmář čelí důstojně svému osudu, Hud je nicka poháněná větrem. Třetí protagonista filmu, Hudův synovec, je spíše po dědovi („všechno závisí na vzorech, které si volíme,“ zazní z úst starého) a raději odchází od Huda, než aby po dědově smrti sdílel jeho společnost na zděděné farmě. Budoucnost v roce 1963 však patří, jak je dnes zřejmé, spíše Hu- dovi. 142 [pageend144]* * * Věta o vzorech, které si volíme a na nichž tolik záleží, mě přivádí k zamyšlení nad smyslem hermeneutiky (umění výkladu) vůbec. Hcrmeneu- tika je obor, který je u nás téměř neznámý, ačkoli jej provozujeme všichni bez výjimky, většinou ovšem zcela nevědomě a bezděčně. Hermeneutika, například filmová, s jakou se čtenář setkává na stránkách tohoto časopisu, se může jevit jako pouhá estetická, nebo dokonce snad jen zábavná záležitost. Ve skutečnosti je to úhelný kámen životního postoje každého člověka a jeho kultury v individuálním i společenském smyslu. Není totiž skutečnosti jiné než interpretované. Každý fakt, abychom parafrázovali Goetha, je vždy již výkladem. Svět, do něhož přicházíme, je vždy již určitým způsobem interpretovaný svět, ať už výslovně nebo mlčky; nelze tedy žít v tomto světě, aniž bychom mu dávali určitý výklad, a tím i určitou podobu. Nejhorší „kulhavkou a slintavkou“ našeho vzdělání posledních desetiletí a staletí byla fikce vědeckého objektivismu, založená na představě, že naše vědomí je nepopsaným listem papíru („tabula rasa“) a že vše, co se na něm objeví, pochází podle známé teorie odrazu pouze zvenčí. Zcela se tu opomíjí základní fakt, že člověk je svým založením předpojatá bytost, protože je vybaven nejen apriorními kategoriemi myšlení (jak zdůrazňoval Kant), ale především fantazií, která se rodí z vnitřních psychických zdrojů, je neodvozená, autonomní a spontánní (jak zdůrazňoval Jung). Nedorozumění, jež v této věci panuje a jež není snadné odstranit, vzniká z nepochopení, že i vědec, který podle panujícího kánonu objektivismu se pokouší co nejvíc potlačit sebe jako poznávající subjekt, aby tak dospěl k objektivním, tj. pravdivým poznatkům, je vždy předpojatý, a to již výběrem tématu, sledovaným záměrem, očekáváním, jež touží naplnit, příp. přístroji a postupy, jež při tom použije. Připomeňme si, co říká Fritjof Capra (ve své knize Bod obratu) o dualismu kvantové teorie: Položíme-li světlu otázku, zdaje vlněním, odpoví nám: Ano, jsem vlněním; zeptáme-li se ho, zda je složeno z částic, odpoví nám: Ano, jsem složeno z částic. V tomto „zeptáme se“ je obsažena vždy již jistá míra naší předpojatosti, která zvláštním způsobem předem vytváří svět, na který se tážeme. Svět nám dá takovou odpověď, tj. ukáže se nám v takové podobě, jakou jsme mu položili otázku, tedy s jakou představou k němu přistupujeme, jaký archetypický vzorec vnímání si stavíme před svůj vnitřní zrak a co od něho očekáváme. Lidová rčení jsou ostatně vždy přesnější než všechny filosofické (a priori) nebo mystické (karma) pojmy: - Jak se do lesa volá, tak se z lesa ozývá. - Hermeneutika se liší od všech konstruktivistických a reformátorských přístupů ke světu tím, že hermeneutik usiluje nejprve vždy o to, aby mu jeho prožívání skutečnosti světa vnuklo takové obrazy a představy, které 143 [pageend145]by jeho předpojatosti umožnily uvidět jej tak, jak se nám sám podává, tj. bez jakýchkoli záměrů a očekávání; reálný svět, jehož jsme součástí, nám skrze naši představivost sám dodá nejvhodnější obrazy a pojmy, pomocí nichž jej můžeme nejadekvátněji pochopit. Hermeneutik si sou- časně jasně uvědomuje, že chce-li, aby se svět změnil, musí změnit nejprve sám sebe, svou vlastní předpojatost, která má, jak jsme řekli, tak magickou utvářecí schopnost. (Goethe napsal Schopenhauerovi, jehož pesimismus je mu tak důvěrně známý, do deníku větu, kterou lze jen velmi obtížně přeložit, ale která vydá za objemné filosofické svazky: „Willst du dich deines Werthes freuen, so musst der Welt du Werth verleihen/4 - „Chceš-li, aby svět odpovídal hodnotám, jež vyznáváš, musíš mu ty sám propůjčit hodnotu.“) Rozdíl mezi vědcem a hermeneutikem (jímž jsme, na jakési elementární rovině, všichni bez rozdílu) jc v tom, že vědec svou předpojatost předem výběrově zužuje na účel, který při své práci sleduje: chce-li odstranit kámen stojící mu v cestě, zúží ji do podoby účelové páky (a-b, b-c), aby problém mohl úspěšně vyřešit. Zůstane-li i po vyřešení tohoto problému svým myšlením na úrovni takto zúžené předpojatosti, pak jeho vnímání světa a přístup k němu budou ve znamení mechanické páky a jejích pohybových zákonitostí, a s touto výbavou se pak vypraví třeba na představení Shakespearovy hry nebo - což je ještě horší - do života. Hermeneutik naproti tomu usiluje o to, aby jeho předpojatost byla co nejplnější a nejrozvinutější, aby dokázala co nejlépe rezonovat a dostala se do souladu s významovou plností a rozmanitostí skutečného světa. Jestli pak vykládáme filmové příběhy nebo postavy, nebo se pokoušíme vyložit si smysl každodenních událostí nebo povahu člověka, s nímž jsme se setkali, na věci nic nemění. Co je skutečné, je vždy výkladem. A vždy bez záruky - na rozdíl od vědeckých výkladů prohlašujících se za objektivní pravdu, aby po čase byly vystřídány jinými, avšak neméně objektivními pravdami. Proto jsme-li si vědomi své odpovědnosti, musíme brát všechny výklady tak trochu na lehkou váhu a trpělivě čekat na „consensus gentium“, i kdyby se toto „gens“ mělo zpočátku omezovat jen na jediného člověka. Rudolf Starý „Psát si odedneška deník! Pravidelně si do něho zapisovat! Nevzdávat se! I když spása nepřichází, chci jí být každým okamžikem hoden.“ Franz Kafka, Deníky 144 [pageend146]literatura Život v zastoupení (Nad deníky Jana Zábrany) Toho, kdo se na léta upsal deníkové řeholi, a kdo tedy uprostřed všedního těkání - jak si poznamenal Jan Zábrana - čeká „jen na to, která vzpomínka si vás k čemu vyhlídne“, toho jako by si osud už vybral: životní proud se na stránkách nečekaně stmeluje v příběh a získává alespoň deníkovou oklikou skrytý smysl, děj se co děj. Propsat se k vlastnímu životu jako příběhu, proniknout k jeho deníkovému smyslu a už ho neztratit, to je zřejmě klíčový motiv k důslednému „vedení“ dlouhodobých deníků, bez ohledu na to, nakolik si jej pisatel uvědomuje. Básník, překladatel a esejista Jan Zábrana si vedl deníkové zápisy od roku 1948 až do své smrti v roce 1984. Jak uvádí v jedné rané poznámce, k psaní záznamů ho inspirovala četba monografie generála Montgome- ryho (který si také vedl deník), snaha udělat si jasno v minulosti a konkrétně nápad zachytit čerstvou milostnou zkušenost. Tyto podněty by jej sotva přiměly setrvat u deníku delší dobu, kdyby se právě v týdnech kolem únorových událostí roku 1948 podstatně nevyhranila Zábranova životní strategie, tolik spojená s jeho vášní pro deník. Sedmnáctiletý student humpoleckého gymnasia, který v únorovém převratu viděl krach svého světa - světa svých rodičů, demokracie, klidného řádu věcí - si napříště umínil nastavovat světu jen „neupřímnou“ tvář. Poté, co se zhroutil „pravý život“, chtěl jej žít v náhradní existenci „pod škraboškou“. V tomto studentském rozhodnutí se Zábrana v pozdějších letech opakovaně utvrzoval: „Přitlač si masku, pořád odchlipuje a oni jsou zvyklí na tebe s úsměvem.“ Od počátku mu tajnou půdu pro onen pravý život poskytuje deník a deníkově chápaná poezie. S lety se z jeho zápisů stává otevřená koláž, kam vedle sebe klade nejdrobnější postřehy, portréty přátel, obdivovaných spisovatelů i dávných parťáků z továren, nejrůznějších lidských kreatur, popůlnoční překladatelské reflexe, politické i literární glosy, citáty, slova zaslechnutá či po dlouhé době vyplavená z podvědomí i náhle vytanuté verše, sny či sarkastická pozorování životního provozu, který zachycuje do litanických řad slovesných infinitivů (Zábranův poetický objev). Od prvních zápisů Zábrana vzpomíná, později vzpomínky skoro dominují. Vybavuje šije s ohromující zážitkovou, zvláště optickou přesností: reminiscence na dávné chlapecké pozorování rozhovoru mezi jeho matkou a dr. Miladou Horákovou na chodbě luhačovického hotelu je příkladem takové ostré připomínky. Stejně upoutávají ty evokace, v nichž 145 [pageend147]se obvykle melancholický prožitek spojí s přírodní impresí či s úderem vybuchující smyslnosti. V humpoleckém období z let 1948-1949 a v prvních pražských letech se nevídaně sečtělý a senzitivní autor i jeho deník zdají být už „charakterově“ vyhraněny. Aleje tam něco, co Zábrana později postrádá, co příliš záhy ztratil: prožitek mládí. Jako by pak znovu a znovu prožíval ztrátu onoho „rajcu mládí“, které mu příznačně připomínají i kdysi zhlédnutá umělecká díla, Bergmanův film Tančila jedno léto nebo Millerova hra Pohled z mostu, kde „je všechno, co vzrušovalo moje mládí. Žárlivost, touha po sebezničení, nepřekonatelnost vášně.“ Vědomí ztracených začátků podněcuje v něm vnímání celého života jako nastavované ztráty, propáslé či ukradené šance, vyostřuje v něm smysl pro ono „tenkrát“ - třeba jen knih a filmů, které už nikdy nelze naplno vnímat znovu. Ještě v první polovině padesátých let, kdy objíždí o nedělích věznice se žalářovanými rodiči a sám definitivně ztrácí možnost studovat, cítí jakousi neurčitou osobní naději. Později žasne, jak i tehdy, třeba při nedělním probuzení před cestou do vězení, lomcovala jím touha žít. Se zlomením této touhy, kterou jako by donekonečna a bez viditelného uspokojení zachraňoval neúmornou pracovitostí, se v mladistvé síti jeho motivů, proč psát, vynořuje dominantní smysl deníku. Souvisí s tím, že Zábrana otřesné rodinné události chápe stále více jako všepohlcující křivdu, která v jeho pocitu v letech šedesátých, prožívaných určitou částí společnosti v „obrodné“ euforii, dál sílí: jeho živořícím rodičům se nedostane za léta kriminálu satisfakce a v roce 1973 je Zábranovu otci dokonce zamítnuto odvolání. Tehdy se centrální smysl deníku pevně ustálí, napovězen ovšem už mnohokrát předtím. Jak si nedlouho před smrtí Zábrana poznamená, soudní rozhodnutí z roku 1973 ho přimělo, aby otcovu „prohranou hrdelní při vzal do smrti beznadějně za svou, ale nikdy už o jeho případě a o tom všem s nikým nemluvil, u nikoho nehledal pochopení, možnost svěřit se. Tohle a celá ta padesátá léta zůstalo a zůstane už navždy ve mně.“ Deník je tím jediným místem, kam ukládá zprávy o této „soukromé při“ s osudem. Jistě i pod vlivem celoživotního uhranutí smrtí a později i pod náporem nemoci narůstá v Janu Zábranovi rok od roku orfický pocit, že je mluvčím mrtvých. Že je tu „v zastoupení“ těch, které režim nevyléčitelně zranil či usmýkal až k smrti, byť se soustředí - pravda takřka výhradně na osud svých rodičů. Zhypnotizován ne minulou, ale stále přetrvávající rodinnou tragédií, objevuje v nesmiřitelném hněvu, nenávisti - tak častá slova v jeho zápisech - svůj „úkol“: v neodpuštění shledává svou „věrnost stínům“, jakousi nepatrnou metafyzickou naději, že alespoň rozlíceným deníkovým svědectvím o osobní a dějinné křivdě dá zmučeným obětem i mrtvým prodloužený život, kradmou věčnost. Tak lze pochopit, proč v deníkových zápisech, jejichž obsah Zábrana nikomu nesvěřoval, je současně uložena intence, aby jednou spatřily světlo světa: nejen proto, aby spi- 146 [pageend148]sovatel dal alespoň opožděně na pamětnou příštím generacím, ale i pro metafyzické zadostiučinění až běsovské, ze mstivosti až za hrob: „A doufám už jen v to, že mě má nenávist k nim a má věrnost k tomu, co zardousili, přežije!“ Srovnat se s křivdou na nejbližších, kteří se nemohli a nikdy se už nebudou moci bránit, je patrně daleko těžší než se vyrovnat s vlastní perzekucí (takové vyrovnání prozařuje vzpomínky Bedřicha Fučíka). Zá- branův život „v zastoupení“ druhých vyplývá z jeho až mystického spojení s otcovým a matčiným dramatem: „Osud mých rodičů byl pro mne a pro můj život závažnější než všechno, co potkalo v mém životě mne.“ Být zde takto věrně „za druhé“ je vskrytu ušlechtilý úkol, ale současně to znamená nemoci či nemuset tu být tak docela a bezvýhrad za sebe! 1 tak lze odpovědět na často kladenou otázku, proč zranění tolik hluboké nepřivedlo v sedmdesátých letech Zábranu do kruhů činné opozice. Je zajímavé, že v zápisech tomu výslovně nevěnuje jediný řádek, ale vlastně o tom nepřímo píše stále: režim jej tak zmučil na rodičích i v jeho životě dávno před „rozbřeskem“ reformistů let šedesátých, že mu nestojí za nic, ani za risk, ani za přímé sebe-nasazení. Režimu patří jen mrazivé pohrdání - i protestovat znamená pak „umazat se“! Svůj protest ukládá dovnitř do deníku do případné věčnosti, současníci si jej nesmějí zasloužit. Nejen stalinisté, ale i s „křížkempofunusoví“ reformisté, kteří později vplynuli do disentu, nemohou se v Zábranově pohledu vyvléci z odpovědnosti. Režim nedal jeho rodičům ani tu nejmenší šanci, on ji zase nedá v podobě odpuštění ani po letech jeho procitnuvším pohrobkům. Zábranův Bůh je starozákonně neúprosný a strnulý: oko za oko, neodpuštění za neodpuštění. Život v zastoupení prožíval Zábrana zcela autenticky, ale možná si z něho bral i alibi, jak se „za sebe“ stáhnout ze světa, kterému jinak podával pragmaticky střízlivou ruku („Jediné, čeho se neštítím, je brát od nich prachy“). Hněvný ústup z časnosti přítomné doby do soukromé věčnosti deníku prostupoval zřejmě i strach. Začteme-li se do nejstarších studentských zápisů, právě tam objevíme popisy situací, v nichž Zábrana v sobě shledává bázeň před přímým jednáním, a vzápětí tyto traumatické chvíle s jedinečným smyslem pro detail ukryje do svého deníku. Zde jsme možná u jednoho z osobních kořenů Zábranova existenciálně-de- níkového rozpolcení. V pohrdání režimem není rozdílu mezi Zábranovými deníky a pamětmi Václava Černého. Imponuje-li Černý i svými veřejnými protesty, zaujímá Zábrana naopak tím, jak oproti sebejistému Václavu Černému obrací pochybnost i do sebe, proti sobě. Jsou to ta vzácná místa, kde opouští a přesahuje svou universální a nerozlišující výčitku vůči světu: „Vnější tma režimu trvající už třiatřicet let, že by se v ní stačil narodit a umřít jeden Kristus, je strašná, devastující, mumiíikující. Ale co je to život v ní - pro člověka, který si předurčením, odjakživa, nesl ještě 147 [pageend149]svou vnitřní tmu v sobě, to je snad k nesdělení, to se snad nedá vypovědět. Ale ten člověk o tom ví a čelí tomu sebevraždou na dlouhé lokte, tím, že se nabodl na jateční hák práce, nekonečné práce, sám si ho zarazil pod lopatku nebo pod žebra... Vnitřní tma, černá mlha, která se nikdy nerozptýlila ani na chvíli.“ Zábranovy nečetné zmínky o vnitřních tmách, o něčem „daném, ne- odčinitelně daném“ dávají jen tušit, kam jimi mířil, sám je někdy cítil jako hádanku. Všimněme si alespoň věty ze Sartrových Cest k svobodě, kterou Zábrana poprvé cituje v sedmnácti letech a znova ji zopakuje nedlouho před smrtí s poznámkou, že ho po léta neopouští: „Neumíš milovat, neumíš, nikdy se milovat nenaučíš.“ Nevím, nakolik je v tomto nepřímém sdělení přítomno i Zábranovo sebemrskačství. Je však zajímavé, že v poslední větě svého eseje o Sylvii Plathové, básnířce, kterou překládal s pocitem nejen literárního, ale základního lidského setkání, píše o její „při se světem“ (a sám přece svůj život jako takovou při cítil): „A nepřestat svět milovat je ta jediná možnost, jak svou při s ním neprohrát.“ Nemá Zábranův pocit prohrané pře s vnějším osudem, jež je rovným dílem i pří se sebou, nemá ještě toto hlubší založení? Rozptýlené zmínky o vnitřní tmě nesou tu nejvyšší zpovědní hodnotu Zábranových deníků a jsou to snad chvíle i jeho rozhřešení. Vedou také k úvaze, zdali právě tyto potemnělé body, vnitřní rozjitřené rány, nejsou nakonec těmi silnými prameny Zábranovy tvořivosti - jeho citu pro jazyk, přírodu, tělesnost a osud, zdali nejsou zdroji nejintenzívnějších míst v jeho deníku i básních, zdali právě v tomto životě na skřipci nenacházel Zábrana svou částečnou paradoxní svobodu, a dokonce to nejposlednější zdůvodnění své existence: „Bez pocitu rebelie proti všemu nevyhnutelnému, bez ustavičného zuření nad vším nevyhnutelným, bez vzteku, sebedrásání a iracionální nesmí- řenosti se vším nevyhnutelným bych vůbec nemohl existovat... Teď, skoro v padesáti, to konečně vím: jedině v pocitu porážky, prohry, je to, co nakonec dává životu volnost a jakousi fatální usmířenost.“ Nemožnost smířit se - neschopnost smířit se - rozhodnutí nesmířit se, v bludném kruhu těchto situací spaluje se Zábrana jako motýl o plamen svíce. Zasloužilo by samostatně sledovat, jak se pohyb těmito třemi podobami nesmíření v Zábranovi promítal do jeho letité pře s Bohem, nenáviděným „šéfem herny“, „parchantem“, který se neuráčil jediným gestem přesvědčit člověka o své přítomnosti, jak zejména v posledních letech života Zábrana často opakuje. Jeho souboj s Bohem na stránkách deníku, to je i svědectví zápasu se sebou s vnitřním „andělem“, láskou, světlem, úhrnným smyslem všeho - s hodnotami, které Zábrana nikdy zcela nezavrhl, jak o tom svědčí i to, že se na ně tak posedle a vytrvale hněval. Ale hněvem se k nim také nikdy plně nepřiblížil. Deník se Zábranovi stal „nástrojem“ tohoto vnitřního sporu tak fascinujícím, že ve víru temné autostylizační horečky do sebe téměř ne- 148 [pageend150]zkušenějšího přítele a učitele. Vždyť právě Forum Romanům fotografovali společně, malá upomínková fotografie se objevuje i v Němcově albu. Novák s Němcem se vydávají do Říma v roce 1911, tedy v době, kdy už se umělecké cesty od Itálie odklánějí směrem k Paříži. Není to náhoda, cestu inspiroval nejspíše Novák, umělecky zakotvený mimo nastupující radikální ideje moderního umění. Novákův postsecesní modernismus byl ještě těsně spojen s tradicí, k níž patřil i obdiv k antické kultuře. V roce 1911 se už v Praze ty nejexponovanější tvůrčí síly nové generace hlásí ke kubismu a volí za cíl své cesty Paříž. Němec malé formáty miloval, měl k fotografii tak trochu sentimentální vztah. Každá fotografie pro něj znamenala cennou vzpomínku, obraz uložený do zápisníku-alba-deníku. Pozůstalost obsahuje řadu malých, drobných fotografií, jakýchsi fotografických miniatur. Mnohé záběry jsou spojeny s putováním po rodném kraji, s toulkami, šumavskými výlety i většími cestami. V roce 1923 fotografuje Němec idylické Slovensko a o rok později podniká další zahraniční cestu, znovu do Itálie a opět s Karlem Němcem. Pozdní fotografie se už příliš neodlišují od standardní turistické produkce, vytrácí se z nich individuální zpracování rukopis. Němcovy fotografie z italské cesty nepředstavují ani tak nějaké výjimečné umělecké hodnoty jako spíše určitý kulturní a sociologický fenomén. Němec si pomocí fotografie zachycuje to, co si romantici zapisovali do sešitu a popřípadě zachycovali i kresbou. Připomeňme si například Máchovy kresbičky „hradů spatřených“. Kdyby měl Mácha ve své době k dispozici fotoaparát, neváhal by ho jistě použít. Škoda, že si Mácha nevyzdobil kresbami také italský deník z roku 1834, jak to činil na jiných místech. Někdy v polovině dvacátých let se fotografie už plně zmocňuje turistika, bez fotografií by byl každý turistický zájezd neúplný. A byl by možná i neskutečný, neboť fotografie znamená svědectví a důkazy. Zajímavým způsobem naloží s turistickou a novinovou fotografií čeští po- etisté z okruhu Devětsilu, kteří začnou dokumentární obrazový materiál stříhat a vlepovat do tzv. obrazových básní. Dá se říci, že romantický deník je takto rozveden do nové prostorové výtvarné kompozice. Oblíbenou variantou obrazových básní byly turistické básně používající vedle fotografií také jízdenky, účtenky, nálepky, mezinárodní značky a cizojazyčné nápisy. Tak si hráli a tvořili a prožívali své skutečné i vymyšlené cesty Štýrský, Toyen, Teige, Nezval, Voskovec... Dnes už je situace poněkud jiná, turistický průmysl nabízí vše, i fotografický servis. Málokdo si ještě vede deník, zapisuje své dojmy, prožívá svou cestu jako jedinečné dobrodružství. Málokdo kreslí, všichni ale zcela jistě fotografují. Skoro každý bezmyšlenkovitě mačká spoušť fotoaparátu, aniž by myslel na deník, ucelenější zprávu o své cestě. Turisté cestují, jezdí po světě sem a tam a často už ani nevědí proč. v r Josef Kroutvor 153 [pageend151]O kubismu, futurismu a klasickém umění aneb Problém Bohumila Kubisty ,,S velikými obě tmi dostal se Kubista asi na půl roku do Paříže. Vrátil se odtamtud zpřísnělý, zvážnělejší ještě, poněkud i zestaralý utrpením, jež tam prožil, ale také utvrzelejší ve svém přesvědčení, že cesta, kterou se dal ve svém umění, jest dobrá a pravá. Vrátil se plný úcty k francouzské malbě, k její vázané zušlechtěné síle, k jejímu logicky přísnému zákonnému vývoji. Sedmnácté století přiblížilo se tam jeho srdci. Veliký Poussin, architekt a stavitel obrazu, si jej podmanil; a Kubista poklonil se mu na krásné kopii, kterou má přítel doktor Skácelík v Náchodě. To jest malováno s láskou a něhou přímo zbožnou, která blíži se k předmětu své úcty na kolenou, rukou, do níž přešlo něco z prozářené pokory srdce.“ Když psal na začátku prosince 1918 F. X. Šalda pro tehdejší Kmen nekrolog Za Bohumilem Kubištou, český kubismus ještě nebyl světově uznávaným pojmem a nevytvářel psychologickou bariéru pro vnímání a chápání našeho malířství prvních dvou desetiletí tohoto století mimo toto dnes zažité schéma. Šalda byl ve výhodě: mýty kolem vzniku české malířské moderny dosud čekaly na chvíli svého zrodu a osvícenější teoretici se ocitali v typické otevřené situaci. Málokdo ji ovšem dokázal využít s takovým nadhledem jako právě Šalda. Obrovskou, dva metry širokou a přes metr vysokou kopii obrazu Nico- lasc Poussina Orfeus a Eurydika od Bohumila Kubišty, pocházející z roku 1910, jsme nyní mohli spatřit od 25. února do 30. května letošního roku ve Valdštejnské jízdárně v Praze. Konala se tam reprezentativní výstava životního díla Bohumila Kubišty, kterou Národní galerie v Praze s malým předstihem připomínala, že 27. listopadu 1993 uplyne pětasedmdesát let od úmrtí jednoho z nejpozoruhodnějších českých malířů dvacátého století. Třiadevadesát pláten, přes padesát kreseb, sedmnáct grafických listů, jedna výjimečná plastika a velké množství důležitého kontextuálního materiálu zejména malířem analyzovaných reprodukcí významných děl starého umění vytvářelo síť bodů, z nichž si divák mohl utvořit relativně podrobný obraz Kubištova myšlenkového a malířského vývoje. Charakteristické je, že velkolepá kopie Poussinova obrazu nebyla instalována v chronologických souvislostech Kubištova díla a stydlivě se skrývala až v malé komůrce pod schodištěm vedoucím na galerii pro hudebníky. Spolu s ní se tam ocitl onen kontextuální materiál a také dvě maríny, které Kubista maloval roku 1913, a které jaksi naprosto nezapadají do logiky jeho uměleckého zrání. Tři čtvrti století mrtvý tvůrce 154 [pageend152]vpouští zmínky o světlejších stránkách Zábranova života. A pokud, zbar- vuje je stínem vzpomínkové melancholie. Přesto i zde Zábranovo světlo objevíme v jeho zaujetí pro vyvolené autory, které po léta překládal (Babel, S. Plathová, N. Parra, a zvláště Bunin), v zaujetí tak mocném, že vždy překračuje pole pouhé literární vášně a je opět lidským rozhodnutím hájit druhé - ty spisovatele, jež také pronásledoval režim či něco „daného, neodčinitelně daného“. I jako překladatel Zábrana žil „v zastoupení“ druhých. Ve svých autorech, „dvojnících“, nalézal blížence živější a přítomnější, než mu byli všichni jeho současníci. Jejich lidskou a občanskou při bral za svou, jako by v nich viděl bratry a sestry do svého rodinného příběhu. A opět možná i na úkor sebe - sebe tentokrát jako původního básníka. Život v překladatelském zastoupení - to je další podoba Zábranova zástupného zápasu o sebe „přes“ druhé. Boje, který nemá konce, protože je plný různých závislostí a poskytuje svobodu právě jen částečnou. Nevede do centra, ani nad sebou, ani v sobě, což nesnižuje jeho vnitřní opravdovost ani hodnotu jeho literárních „odštěpků“. Nejpůsobivějšími místy tohoto zápasu jsou v deníku různé projevy Zábranova stesku po onom nedosaženém centru: po rozkolísaném středu vlastní osobnosti, po zapírajícím se Bohu, po ztraceném domově. Když v jednom z mnoha zápisů vzpomíná na zasněžený rodičovský dům na okraji Humpolce, na útulný, ztišený ryzí svět před katastrofou - je to Zábranův nejnaléhavější vnitřní hlas, který proniká i vrcholnými pasážemi jeho překladů. Kvalitu jeho převodu Buninova románu Život Alexeje Arseňjeva nevysvětlíme jen Zábranovou řemeslnou brilancí, ale spojenectvím v těch nejhlubších vrstvách. Zábrana by sotva dosáhl svého výsledku, kdyby v Buninově próze neviděl i „sen o něčem, co jsem znal z mládí, co mne bylo drahé a bez čeho nechci odcházet“. Buninův stesk byl opravdu i jeho stesk. Zábranovy deníky podávají svědectví, že i život v hněvu a stesku je možný, že je z vnitřní nutnosti i mimořádně bohatý a plodný, ale je to život v nesmíření, v takřka nepolevující bolesti. Jiří Cieslar „Pokaždé, když otevírám tento sešit, chvěji se, protože si začnu uvědomovat svůj život a protože v něm nenacházím nic než své slabosti. A přesto jsem šťastný, neboť i když se cítím bezútěšně, přesto vím, že tyto stránky mě přivádějí k Tobě, Pane...“ Henri d’Hellcncourt, Deník 149 [pageend153]Doporučená četba psychoanalytiků (Joseph Goebbels, Deníky 1938, Dialog 1992, 292 stran) Jméno Goebbels vzbuzuje v dnešní době celkem jednoznačný obraz svého nositele. Zběhlý intelektuál, prachšpatný spisovatel a nakonec až příliš úspěšný ministr propagandy Třetí říše, který dokázal manipulovat zfa- natizovanými davy podle potřeb nacistické mocenské špičky. Své deníky psal je od roku 1923 chtěl po „konečném vítězství“ „přepracovat pro budoucí generace“. Díky vývoji historické situace se k nim však už nikdy nevrátil a jejich prvotní text nebyl později nijak revidován. Jak velice mu na nich záleželo, je vidět z toho, že svazky napsané do roku 1941 nechal uložit v podzemním trezoru Říšské banky, a v roce 1944 nechal dokonce všechny své deníky ofotografovat na mikrofilm. Po válce byla většina z nich publikována, neznámé zůstaly pouze části, které se nacházely v tehdejších sovětských a východoněmeckých archívech, odkud pochází i tento teprve v nedávné době zveřejněný - svazek. Goebbels sám za svého života upravil a vydal pouze malou část svých zápisků - léta 1932-1933, kde mohl propagandisticky zpracovat a využít nástup nacistů k moci. Deník z roku 1938 obsahuje vlastně dvě roviny. Ta první, historická a vnější, líčí úspěšný závěr vnitřní konsolidace nacistického totalitního státu a počátky jeho územních výbojů připojení Rakouska a Sudet i některé nesporně zajímavé vztahy mezi nacistickými pohlaváry. Ta druhá rovina je však dnes nesporně daleko zajímavější. Jc v ní obsažen vnitřní svět jednoho z těch, kteří nesou plnou zodpovědnost za rozpoutání druhé světové války a zvěrstva páchaná nejen na frontě, ale i v hlubokém zázemí, kde byla mašinérie smrti dovedena až do neuvěřitelně obludných důsledků. Přitom jc třeba mít neustále na paměti, že Goebbels se stylizuje a deníky jsou po úpravě určeny k publikaci. Ostatně si kromě těchto, jakýchsi budoucích oficiálních záznamů, psal i skutečný osobní deník, který však už pro veřejnost v žádném případě - a to ani po úpravách - určen nebyl. Rok 1938 nebyl klíčový jen pro hitlerovské Německo, ale i pro Goeb- belse osobně. Navázal v té době vztah s českou herečkou Lídou Baarovou a po dlouhých vnitřních bojích nakonec dospěje do stadia, kdy je ochoten se rozvést se svou ženou, opustit pět dětí to podle tehdejší nacistické „morálky“ znamenalo ztrátu všech funkcí - a nechat se jmenovat velvyslancem v Tokiu. Tyto skutečnosti však pronikají do Deníku jen v náznacích, přes křečovitý optimismus střihu Kraft durch Freude, určený budoucím generacím. Opatrné, ale stále častější narážky, kterým nelze porozumět bez znalosti Gocbbelsova životopisu, vyúsťují v závěru roku 150 [pageend154]překvapivě do hluboké vniřní krize a pokusu o sebevraždu. A to vše po stále se opakující barvotiskové selance, začínající nudit už po několika stranách četby. Svět úspěšného ministra propagandy na vrcholu moci vypadá najednou úplně jinak: Pět let každodenní byrokratické rutiny, které ovšem nesmí (na rozdíl od většiny ostatních špičkových nacistů) podlehnout, nemá-li ztratit svůj zrůdný a tolik potřebný talent. Osamocení, obvyklé u všech individuálních i skupinových diktátorů, je nejvíce patrné v krizových okamžicích - všichni, kteří mu v této době nějakým způsobem pomáhali, tím sledovali své vlastní mocenské cíle a přítel nebyl mezi nimi ani jeden (v té době už ostatně Goebbels žádné neměl). Zrada vlastního založeni a dvojaký přístup k intelektuálům ti použitelní mohli počítat s jeho skutečnou podporou, hlavně v existenčních otázkách, ostatní byli určeni k nemilosrdné likvidaci, a to podle stupně nebezpečnosti buď jen umělecké, nebo i fyzické. Patologický antisemitismus, který musel být v některých momentech krocen dokonce samotným Hitlerem, je zase výrazem touhy být papežštější než papež a eliminovat tak v tehdejší hrubé nacistické elitě možné obvinění z intclektuálského humanismu. Chorobná touha po moci, zřejmá jak z řady cynických komentářů, tak vztahu k podřízeným a lidem vůbec. Pohrdání aristokracií, ale i většinou tehdejších pohlavárů, dané jednak nízkým sociálním původem a jednak židovským vzhledem a kulhavou nohou - proto tolik nenávidí von Ribbentropa. Byl to šlechtic a vedle A. Rosenbcrga jediný z nacistů v nejvyšších funkcích, který měl správný nordický vzhled. Snaha intelektuálně vyniknout za každou cenu (přitom jsou deníky plné různých pravopisných chyb) tady obzvlášť groteskně působí jeho cenzorské úpravy. U filmu Mládí např. vymyslel a napsal nový konec, na kterém si zjevně velmi zakládal. Toto vše ho přivedlo k bytostnému ztotožnění s nacismem i jeho vůdcem a vedlo k jedinému logickému životnímu zakončení. Po Hitlerově sebevraždě v bunkru říšského kancléřství usmrcují nejprve společně se ženou všech svých pět dětí a pak se nechávají zezadu zastřelit německým vojákem - rozkaz, aby byla jejich těla polita benzínem a spálena, byl splněn jen velmi nedbale, takže mohli být po příchodu spojeneckých armád spolehlivě identifikováni. Deníky jsou jakousi ne zcela autorizovanou závětí, o níž věřil, že si jejím prostřednictvím postaví po konečném vítězství pomník v novodobých dějinách. Je třeba věřit, žc se stanou spíš doporučenou četbou psychoanalytiků a učebnicí mentální patologie. Pavel Hlavatý 151 PIŠTE NÁM! [pageend155]výtvarné umění Fotografické album jako cestovní deník K zakladatelským osobnostem české fotografie patří Karel Novák, zajímavý, vzdělaný a elegantní člověk. V roce 1910 se Novák seznámil s Karlem Němcem, rovněž rodákem z Horažďovic. Novák byl o více než deset let starší, znalý už světa, zkušenější a pro mladého učitele Němce představoval opravdu osobnost. Oba muže spojil zájem o umění, především o výtvarné umění a také mechaniku, optiku a fotografii. Ještě před maturitou si Němec sestrojil vlastní fotografický aparát a začal fotografovat. Novák v roce 1902 pracoval u slavného fotografa Dührkoppa v Hamburku a v roce 1905 si pak otevřel vlastní ateliér v Brémách. V roce 1910 se Novák už uchází o profesorské místo na Lehr und Versuch Anstalt für Photographie, které nakonec získá. Během horaždbvického pobytu Novák několikrát portrétuje Němce - s paletou, se skicákem, s knihou. Je zřejmé, v jaké asi atmosféře porozumění se tato sezení odehrávala a o čem se mluvilo. Už tehdy se zrodil nápad vydat se o příštích prázdninách společně do světa a navštívit v roce 1911 mezinárodní uměleckou výstavu v Římě. Z Horažďovic odjíždí Němec do Vídně, kde se k němu připojí profesor Novák se svou ženou, mimochodem původem z Itálie. Němec nejede do Itálie nepřipravený, učí se italštinu a věnuje se italským památkám. Samozřejmě, že oba přátelé si vezou s sebou i fotografické aparáty a další potřebné pomůcky. Italská cesta, tradiční umělecký rituál, začíná v Benátkách a pokračuje přes vinice a olivové háje k Ferraře a Bologni až do Florencie. Velký výlet vyvrcholí návštěvou Říma, jeho pamětihodností a také návštěvou umělecké výstavy ve vile Borghese. Ve fotografickém albu Karla Němce se nachází také soubor z italské cesty, několik fotografií z Benátek, Říma a Florencie. Záběry jsou běžné a nevybočují z obvyklé turistické řady, ale zpracování pozitivu je individuální a dává fotografiím specifický ráz. Nechybí Canal Grande, San Marco, bizarní benátské uličky, gondoly, nechybí ani Piazza del Popolo, Monte Pincio, cypřiše a pinie italských parků. Všechny fotografie respektují malý formát a počítají s komorní atmosférou, v níž se daří vzpomínkám. Také Karel Novák během cesty fotografoval, jak o tom svědčí velká zvětšenina ruiny s mohutnými sloupy z římského fóra. Novák nezapřel svůj profesionalismus a mohl si klást i vyšší umělecké cíle. Nadanému amatérovi Němcovi nabízela cesta i mimořádnou praxi pod dohledem 152 [pageend156]dodnes vyvolává kacířské otázky. Autorka expozice Mahulcna Nešle- hová nabídla s velkou profesionální poctivostí výběrem i strukturou výstavy některé z možných odpovědí. Baconovské idolům se však nedá překonat tak snadno. Instalace, i když to zjevně nebylo jejím cílem, další otázky opět vyvolala a týkají se nejen Bohumila Kubišty, ale našeho pohledu na českou modernu vůbec. * * * Ještě trochu Šaldy: ,,K bytě jednoho z nich nalezl jsem za své návštěvy společný archiv celé skupiny: album s reprodukcemi děl velikých mistru starých i nových, reprodukcemi začasté nadprůměrných rozměrů, pokrytými síti rozmanitých průměrů a průřezů i úhlopříčen a ciframi po okrajích. To Kubista se snažil zachytit matematickou formulí komposiční tajemství obrazu... K smíchu může být i tato snaha jen mělkému mozku. Vpravdě jevila se mi a jeví se mi úctyhodnou a dojemnou i v případech, kdy se octla snad na scestí. “ Šalda dále oceňuje, že právě toto byla cesta, která Kubištovi a jeho druhům umožnila „vykoupiti se z náladové náhodnosti“, a že jim dala to, co jim měla přinést, a nepřinesla škola, totiž „řáda kázeň myšlenkovou“. Šalda se v celém textu nekrologu pečlivě vyhnul slovu, které v souvislosti s Kubistou tak často zaznívá: kubismus. Jistě to neudělal z bázlivosti jako tehdy mnozí jiní. Nezdálo se mu spíše, že by se pod tak úzkou nálepku dala zařadit osobnost takové síly a víry. Jenže otázka dnes může být postavena ještě jinak: existoval vůbec (s výjimkou dogmat Vincence Kramáře a jeho malujícího a teoretizujícího souputníka Emila Filly, kteří však ještě v předvečer první světové války slovo kubismus odmítali) český kubismus *! Není to otázka tak nesmyslná, jak by se na první pohled mohlo zdát. Když totiž Louis Vauxcclles hovořil ve své proslavené kritice ze 14. listopadu 1908, uveřejněné v Gil Bias, o Braqueovi jako o člověku, který „redukuje všechno, krajiny, postavy a domy, na geometrická schémata, na krychle“, z čehož nakonec vzešlo ono původně hanlivé označení kubismus, měl nepochybně na mysli něco úplně jiného, než o co se snažili Kubista nebo třeba jeho blízký přítel Jan Zrzavý, o malování Josefa Čapka už vůbec nemluvě. Kubištova výstava tuto otázku znovu nastolila. Jeho dílo skutečně obsahuje několik typicky kubistických zátiší v picassovském nebo bra- queovském duchu, ale kupodivu v nich snad nikdo z historiků a kritiků nehledá těžiště Kubištovy tvorby. Naopak plátna, která bývají nejčastěji reprodukována, analyzována a založila Kubistovu proslulost, jsou bud' vyhraněně klasická, jako Paridův soud z roku 1911, mystická, jako Vzkříšení Lazara z let 1911 1912 nebo Sv. Šebestián z roku 1912, anebo dobově literárně podmíněná, jako Polibek smrti nebo Zátiší s lehkou. Vzácně dochovaná přípravná kresba k Sv. Šebestiánovi dodnes umožňuje sledovat Kubištův přísně konstruktivní přístup k výstavbě obrazu, málo slu155 [pageend157]čitelný s destrukcí prostoru u Picassa z téže doby, jehož ostatně Ernst Hans Gombrich podezírá, že „uspěl tam, kde čelil transformujícím účinkům iluzio- nistického čtení“. Cosi takového je Kubistovým záměrům zcela cizí. Jeho velká plátna jsou snadno strukturálně a prostorově čitelná, jejich kompozice je přehledná a jasná. Hluboce věřící Kubista vždy uvažoval o věčném řádu Stvoření-a tím i o neustále se opakujícím a novém, leč přísném řádu tvoření. Byl skeptický k nejnovějším výbojům Picassovým, kterého považoval za největší jev soudobého francouzského umění - obával se jeho příklonu k dekorativnosti. Na prahu první světové války napsal v eseji O duchovní podstatě moderní doby své umělecké vyznání, které se zásahem osudu stalo jeho předčasnou závětí. Psal „milémupříteli, začínajícímu českému malíři: „Proto chceš-li a dovedeš-li a můžeš-li nalézt pro citové stavy moderního člověka jiný, lepší výraz, nesmíš být ani impresionistou, ale ani ne picassistou, futuristou nebo kubistou. Při svém poznáváni a při své práci bud veden vírou, aby ti jiní uvěřili, láskou, abys u jiných vzbudil lásku, nadšením, abys i jiné nadchl, a hlubokým přesvědčením o své pravdě, abys i jiné přesvědčil.“ Konjunkturální firemní značka český kubismus má také své skrytě komičtější stránky. V letech 1913-1914 totiž u nás probíhal zuřivý teoretický boj o kubismus. Ve Francii se od roku 1911 hlásili pod prapor kubismu lidé, jejichž výtvarný projev byl právě pro Kubištu možná přijatelnější než Picasso: Robert Delaunay, Albert Gleizes, Jean Metzinger a další. U nás se stal jejich osvíceným zastáncem Josef Čapek. Dostal se však do ostrého konfliktu s Vincencem Kramářem a Emilem Fillou, kteří picassov- skou cestu považovali za jedinou možnou a správnou. Kramářova Kapitola o -ismech, publikovaná v Uměleckém měsíčníku, stejně jako velmi autoritativní články Fillovy, v dovětku k jednomu z nichž jsou bratři Čapkové napadáni dokonce za to, že „postavili se samostatně na stranu futurismu a kubismu, téměř proti Picassovi“, neobyčejně přispěla ke zúžení škály moderních evropských malířů, kteří byli v Čechách se zájmem sledováni. Když po první světové válce, konkrétně v roce 1923, převzali Kramář a Filla odpovědnost za státní nákup moderního francouzského umění pro tehdejší Moderní galerii, projevil se jejich sektářský přístup i na profilu této kolekce. Ze stejného důvodu je téměř zapomenuta pozoruhodná výstava Moderní umění, kterou v únoru 1914 uspořádali v pavilónu S. V. U. Mánes francouzský básník Jean Mercereau a Josef Čapek: figurovali na ní totiž z francouzských umělců - vnímáno Kramářovým prizmatem - sami kacíři. Pražská veřejnost tu však mohla poprvé spatřit třeba právě Kubištova Sv. Šebestiána. V dubnu 1914 byl Josef Čapek vyloučen z S. V. U. Mánes... * * * Nebezpečně jsme si zvykli pohlížet na kubismus pouze očima Vincence Kramáře. Do jeho chápání kubismu se Kubista vešel jen ze zcela utilitárních důvodů, v neposlední řadě také díky tomu, že včas zemřel. Ku- 156 [pageend158]bišta sám chápal umění jako kontinuální a neustále se zevnitř ohrožující proces, který má své věčné a neměnné zákonitosti. V tomto směru byl mnohem spíše klasicistou než kubistou. Otázka českého kubismu jc přes jeho monumentální, ale také silně konjunkturální expozici v Düsseldorfu přede dvěma lety ještě stále otevřená. Výstava Bohumil Kubista 1884-1918 to svou janusovsky dvojtvářnou koncepcí znovu nechtíc zdůraznila. Nikolaj Savický ml. hudba Hudba jako život (rozhovor s Amy Lyrm Barberovou) Amy Lynn Barberová pochází z Massachusetts, USA, kde na bostonské universitě získala bakalářskou hodnost a poté i mistrovský titul. Doktorát hudebních věd obdržela na základě disertační práce o bicích nástrojích na Hartt School of Music. Poté přednášela hudební vědu a hru na bicí nástroje na Wesleyan university v Texasu. V roce 1989 přijela do Prahy a od té doby zde vyučuje (na pražské konzervatoři), pokračuje na své práci o soudobé české hudbě a vystupuje především jako členka souboru bicích nástrojů Synergy (s Davidem Řehořem). V březnu 1992 zorganizovala cyklus komorních koncertů a sympozium o hudbě George Crumba (s autorovou účastí), který se bude příští rok opakovat v USA. Založila nadaci PPP ( Prague Percussion Project). * * * Red.: Proč nadace a proč právě ted a tady? A.L.B.: Od té doby, co jsem tady, jsem se snažila a snažím něco organizovat. Proběhly už dva ročníky Pražských dnů bicích nástrojů, řada koncertů, a měla jsem dojem, že nadace by mohla všechny tyto a podobné aktivity nějak zastřešit a rozšířit, třeba o vydávání hudby, organizaci 157 [pageend159]koncertu, publikaci materiálů a informací, pořádání letních kursů a seminářů v létě atd. Red.: Tohle všechno v USA existuje, nebo také potřebuje nějakou nadaci či pilnou organizátorku? A.L.B.: Tam to není nezbytné: především kolem universit to všechno funguje jaksi samo, takže zakládat nadace není třeba. Protože tady to nikdo nedělá, musela jsem to začít dělat sama. Samozřejmě bych raději stála za marimbou a cvičila a hrála. Red.: Za tvou aktivitou musí být nějaká motivace. Co tě do toho žene? A.L.B.: Tahle hudba zaslouží být prezentována českému publiku. Cítím, že instituce a ty organizace, které by měly takovou hudbu prezentovat, to z různých důvodů nedělají. Red.: Někde tam ale musí být i vnitřní motivace. Máš dojem, že tahle hudba má v sobě víc, než se zatím soudí? A.L.B.: Dnes se hodně používá termín „world music“, hudba světa. Myslím, že neexistovala a neexistuje kultura, která by bicí nástroje nepoužívala. Některé kultury mají kulturu bicích a rytmických nástrojů daleko rozvinutější než naše kultura. A právě v současném střetávání je půvab a něco magického. Ráda bych přivezla do Prahy a představila zde i některé etnické bubenické soubory - tady lidé moc neznají třeba gamelan, korejské bubeníky, steel drums a jiné. Právě v době komerčního exploatování rytmů je třeba objevit a představit i kvalitu. Red.: Proč právě v současné době? Má to něco společného s termínem „new age”? A.L.B.: Termín „new age“ je v USA málo používaný, tam byl zdiskreditován přílišnou komercí - dnes už nikdo neví, co přesně „new age“ znamená, protože tu nálepku najdete téměř na všem. V USA v sedmdesátých a osmdesátých letech se začalo, právě jako odpověď na přílišnou komercializaci, něco měnit. Rozpad rodiny a jiných tradičních hodnot způsobil, že se lidé začali zajímat o nejrůznější formy skupinových terapií, tělesných i jiných diet, tance a nesoutěživého pohybu a samozřejmě to začalo na západním pobřeží... Red.: ...proč zrovna na západním pobřeží? A.L.B.: Západní pobřeží je dál od Evropy než východní pobřeží USA, 158 [pageend160]kde byli lidé vždy velmi těsně sjati - umělecky, sociálně a ve všech dalších aspektech - s evropskou tradicí. Na západním pobřeží odjakživa žili podivíni, nekonformní individualisté a je to také území blíže Dálnému východu (Číně, Japonsku, Indii atd.). Asijské vlivy byly díky přistěhovalcům značné a přímé. Na západním pobřeží vždy existovala jakási jiná kultura. Red.: Proč ale právě dnes znovuobnovený zájem o rytmus a hudbu bicích nástrojů? A.L.B.: Myslím, že to má co dělat s procesem dávání a dostávání, obětování a odměny. Člověk musí něco dát, aby dostal zpátky. Bicí nástroje jsou ve světě hudby něčím velmi zvláštním. Red.: Není pak určitý rozpor třeba v tom, že jste instrument alistka a hrajete, co někdo jiný napsal? A.L.B.: Já v tom žádný rozpor nevidím. Jednou z nej unikátnějších vlastností hudby je fakt, že to je dynamický proces, ne něco stálého a neměnného. Není to obraz na plátně, socha z ocele. Určitá skladba je interpretací znovu a znovu přetvářena a dotvářena. Interpret znovuvytváří, co je napsáno, a může spoluvytvářet něco, co mělo latentní formu notového zápisu. Red.: Skladatelé jsou ale zvláště v oblasti etnických bicích nástrojů limitováni znalostí techniky hry na takové nástroje. Nacházíš ve skladbách pro hici nástroje nedostatky v tomto směru? Není ti třeba líto, že vedle velmi kvalitních marimh, vibrqfonů a jiných perkusí hrajete na plastikové, jak hrnce znějící bubny značky Amati? A.L.B.: Často na to narážím, to je fakt. Jeden z hlavních důvodů, proč jsem pozvala loni George Crumba do Prahy, byla také snaha představit českým skladatelům nové bicí nástroje nebo takové, zvláště ty etnické, se kterými se ještě neměli příležitost se setkat a slyšet je: aby třeba v budoucnu věděli, jak se na tyhle nástroje hraje, jaký zvuk mají atd. Většinou nemají ponětí o neuvěřitelné bohatosti arzenálu možností barev a tónové kvality bicích nástrojů. A pokud se týče bubínků Amati, samozřejmě že mě to mrzí a že bych byla raději, kdybych tu třeba měla své kvalitní bubny z USA. Vždycky jde o kvalitu, jak co se týče kvality výrazu a předávání poselství té které skladby, tak co se týče vyznění. Pak člověku přijde líto, že výraz a barva poslechu není adekvátní vynaložené snaze, protože nástroj je z plastiku a nezní, jak by měl. Všichni se chceme nějak vyjádřit. Nejlíp jak umíme, za pomoci nejkvalitnějších prostředků, nástrojů. Jak můžeme očekávat 159 [pageend161]od posluchače, že uslyší skutečně to, co hudebník chce vyjádřit, když zvuk nástroje je špatný? Red.: „Studujete“ hudbu, nebo ji spíše vnímáte srdcem? A.L.B.: Hudba je ncjvyšší formou lidského vyjádření, která existuje. Myslím, že hudba je jedna z mála věcí, která dodává lidstvu důstojnost. Zvířata hudbu neznají. K hudbě se nedá přistupovat jen srdcem, citem, „bezmyšlenkovitě“. Hudba vyžaduje jako život komplexní, vyvážený přístup. Ptal se a naslouchal Vlastimil Marek Liberální ekonomie Kořeny euroamerické civilizace Výbor statí předních angloamerických ekonomů - W. G. Ditze, M. Friedmana, F. A. von Hayeka, L. M. Lachmanna, F. Mach- lupa, M. Novaka a H. A. Simona - sledující utváření naší evropské, resp. euroamerické civilizace s důrazem na hodnoty (světonázor), v jejichž horizontu se ekonomický život odehrává. 240 stran, 79,- Kč Vydal PROSTOR v květnu 1993 Objednávky na adrese: PROSTOR - odbyt, Solní 129, 383 01 Prachatice, tel. a fax: (0338) 223 80 160 [pageend162]povídka Vzhledem k charakteru tohoto čísla, věnovaného převážně tematice literárního deníku, zařazujeme výjimečně místo obvyklé povídky nebo úryvku z literárního díla deníkové záznamy S. Machonina. * * * Deníkové záznamy z normalizačních časů Sergej Machonin Dopis - 4. dubna 1977 V Praze 4. dubna 1977 Milý P., v době nedávného houfného podepisování jsem slyšel či četl názor jednoho z umělců, který podepsal se skřípěním zubů a s opravdovým hněvem i žalem v srdci. Cítil se ponížen, a mohl-li se vůbec něčeho chytit na svou vnitřní záchranu, chytil se této myšlenky: Když Petr Parléř klenul oblouky Karlova mostu, zažil tisícerá podobná ponížení. Podstoupil je všechna pro své dílo. Dnes nevíme nic o hanbě jeho oportunismu, ale oblouky Karlova mostu jsou tu dodnes ke slávě jeho umění. Podobné uvažovali i jiní umělci. Nacházeli podobná i jiná vnitřní zdůvodnění, v rozmezí od sebezáchovné filosofie přes nezbytí zachovat si práci až po prosté počty záchovy peněz, na které si zvykli, a proč by jim měli odvykat. Myslím si však, že by se v celém tom množství sotva našel jediný, kdo se svým podpisem vnitřně souhlasil. Dívám-li se na to veliké množství dobrovolně nedobrovolných podpisů z hlediska člověka, který podepsal opačný list papíru, nemám zrovna dobrý pocit. Ani ne tak nad všemi těmi umělci jako nad tím, že moc vládnoucí této společnosti je mohla tak hravě vehnat do potupy. A za- chce-li se jí, že může zorganizovat i cokoli horšího. Nedovoluji si přitom mít lidem ty podpisy za zlé jenom proto, že stojím na opačném stanovisku. Svůj postoj i postoj řady jiných lidí podc- psavších Chartu chápu jen jako určité etické stanovisko, v němž je nutně obsažena i tolerance ke stanoviskům nebo postojům, které si zvolili jiní lidé, o jejichž lidské řádnosti nemůže být v zásadě pochyb. A navíc jako člověk, který žil padesátá léta jako věřící komunista v nevědomí o horších věcech, než jaké žijeme dnes. 161 [pageend163]Toto všechno předesílám našemu dnešnímu náhodnému setkání, k němuž bych Ti rád řekl toto: Přestože je zde příklad několika herců a režisérů, kteří měli královskou čest a samozřejmou odvahu odepřít podpis pod něco, co si nemyslí a s čím nesouhlasí, lze pochopit, že strach herce být zbaven možnosti hrát divadlo ho přiměje k úlitbě rozhněvaným bohům. Ta úlitba sice vyžaduje aktivní čin v podobě podpisu vlastní rukou, ale ve své podstatě je trpná: dělám, co mi bylo vnuceno, jen to nejnezbytnější. Vystoupit na obrazovce proti svému příteli (lhostejno, zda bývalému nebo současnému, protože v době, kdy se na něho pořádá podlá štvanice, proti níž se nemůže bránit, přestává být důležité, zda a jak jste se rozešli v názorech) je na rozdíl od pasivního odvedení podpisu čin aktivní. Je to hanebnost neomluvitelná ničím. (Znám podrobné vylíčení nátlaku, který Tě nutil k projevu v televizi.) Není omluvitelná ani „osudovou“ potřebou hrát divadlo, ani hrůzou talentu, že by mu mohl být uzmut prostor k sebeuskutečnění. Neomlouvá Tě opravdu nic, zbývá jen nahá hanba, stotisíckrát víc nahá než nahý Vaculík na obrazovce. Je o to horší, že je Ti - nepochybuji o tom - mnohem blíž Vaculík než lidé, v jejichž službě jsi vystoupil v televizi. Asi máš už dobře vypracováno vnitřní zdůvodnění svého televizního extempore. Už ses naučil zacházet s nevolí nebo s pohrdáním lidí, kteří Tě za ně odsuzují. Popřáváš rád sluchu těm, kteří v tom - koneckonců nevidí nic tak hrozného (říkal jsi přece o svém někdejším příteli jen to, cos říkal jemu do očí!). Už ses víceméně uklidnil. Všechno už je normální, ropucha už je v podstatě spolknutá - a hlavní je hrát divadlo! Jsi dobrý a čím dál lepší herec, tak žiješ ve vědomí lidí - a na politické zprostituování se brzo zapomene. Asi máš pravdu. Kdo neudělal nikdy nic malého, ubohého, sebe nedůstojného, za co se celý život stydí? Měřme hory podle jejich výšek a ne podle jejich úpatí. Po Petru Parléřovi zbyl Karlův most, po Tobě zbude práce, která se začíná blížit skutečnému umění. Asi to tak bude. Za pět let pes neštěkne po Tvém televizním projevu. Možná že budeš dál dobrý a čím dál lepší herec. Ale všecko, co budeš hrát, a jak to budeš hrát, se nedotkne nikdy čistých výšek. Vědomá (byť sebezáchovná) nízkost zkalí čistotu umění. Třeba se to nepozná, ale bude to pravda. Asi toto bych Ti, P., byl musel říct ve chvíli, kdy jsem se otočil po Tvém pozdravu. Omlouvám se, že jsem na něj neodpověděl. Ale do té maličké chvilky by se tohle všechno nebylo vešlo. Proč bych Tě neměl zdravit - v pozdravech to není. Je to ve smutku nad dějinami, v nichž jsi musel, hnán svou ctižádostí, sehrát tu smutnou malou epizodku. Zdravím Tě 162 [pageend164]Záznam - zima 1983 Ani ta sněhová pláň, ani otevřený prostor dodaleka mi nepomáhají zahnat pocit sevření a střehu. Tak svobodná krajina. Bylo ticho a mrakem prosvítalo bledě kalné slunce jak z krajin německých romantiků. V dálce děti s D. na lyžích, veliké veselé bezpečí. Jenže ti pánové z předvčerejška mohou kdykoli přijít zas. Předevčírem do chalupy a dnes třeba na lyžích sem na dno té sněhové mísy. Viděl bych je nejdřív v dálce jako tečky a potom bych slyšel hlasy. Měli by červené čepice s bambulkou a dělali by skopičinky jako ti dva z Procesu. Svinuli by se smíchem sněhový koberec, srolovali by nebe, děti vstrčili do pytle a odčerpali vzduch. Nic není moje ani naše, jsme kdykoli ze všeho vyňatelní. Ta pláň za vesnicí je iluze svobody. Rozhlížel jsem se, kam by se dalo zalézt, zavrtat se, uniknout, a zároveň jsem pozoroval sám sebe jakoby neúčastně, s vědomím neodvo- latelnosti jakéhosi rozsudku. Chtěl jsem se svinout a chránit si břicho. Na depresích je ovšem krásné, že přecházejí. Večer jsem četl v Promesse de Paube od Romaina Garyho - potěšení ovšem žádné: „Nevyčítám nic lidem, kteří po porážce v r. 1940 přijali podmínky příměří. Velice dobře rozumím všem, kdo odmítli jít s de Gaullem. Byli příliš zabydlení ve svém nábytku, kterému říkali společenské postavení, a vnukali jiným rozumnost, ten otrávený heřmánek, který nám životní návyk pomaloučku vlévá do hrdla s tou jeho nasládlou chutí poníženosti a souhlasu. Byli vzdělaní, přemýšliví, jemní snílkové, kultivovaní, skeptičtí, z dobrých rodin a dobře vychovaní, zapálení pro humanitu. Ale v hloubi duše vždycky tajně věděli, že lidskost je neuskutečnitelné pokušení, a přijali proto Hitlerovo vítězství jako něco samozřejmého. A měli pravdu, což by je už samo o sobě bývalo mělo varovat. Měli pravdu, je-li míněna jako šikovnost a opatrnost, je-li míněna jako umění ze všeho se vyvléct. Měli pravdu v tom smyslu, který by byl Ježíše uchránil před smrtí na kříži, nedal van Goghovi malovat, mému Morelovi chránit slony, Francouzům, aby se dali za války popravovat, a který by byl spojil v nebytí, zabránil jim, aby se narodily katedrály, galerie, říše a civilizace.“ V rádiu hráli oblíbenou píseň sezóny, hit z Televizního studia mladých s refrénem: Jenom tak, jak se má, jenom právě tak chtěl bych žít. Záznam květen 1984 D. se mi bude smát, že je mi sen najednou dobrý, když si její sny tak nerad dávám vypravovat. Zvlášť když v nich hraji negativní roli. Ten argument neobstojí v soukromém životě a tím méně v literatuře, kde se 163 [pageend165]přece sny píšou odjakživa a napořád a zvlášť u nás v dnešním neoficiálním písemnictví. Jako by to patřilo k dobrému literárnímu vychování zamontovat do knížky sen nebo dva tři sny, v nichž se nekladou meze fantazii a snadno se vytváří hlubokomyslno, ukládají se tam ztajené, většinou freudovské, kafkovské nebo jinak těžce symbolické spodní proudy hrdinova vědomí, a hraje to pak roli v celé kompozici. Přesto sny většinou přeskakuju, stále s tím buranským argumentem, že radši čtu, co si autor myslí a co vidí v bdělém stavu, bez pomoci Freuda a surrealismu. Nepřeskakoval jsem výjimečně v Českém snáři hlavně proto, že jde přece o snář a četba snů je tudíž povinná. Ale podezříval jsem Ludvíka, že se mu ty sny nemohou přece zdát tak často a tak šikovně a v pravý čas, a navíc v bezvadné kompoziční souhře s deníkovým reálem. A že šije asi vymýšlí. Řekl, že podezření je liché, všechny se mu zdály tak, jak je zaznamenal. Takže bych mu měl věřit. Začal jsem se jich ovšem trochu bát, čím víc jich přibývalo. Jde v nich nějak pořád o život. Někde někdo visí nad propastí a hrozí mu pád, někoho vezou a chlap jdoucí podle káry do něho seká sekerou. Bylo mi to zrůdné a krvavé. A najednou uprostřed jara a toho prvního letošního zeleného hukotu luční vody a včel, tady na chalupě, kde nám sedí v hnízdě na vajíčkách červenka a z hlíny vylezly česneky a kadeřavá petrželka, mě v noci praští palicí do hlavy sen, horror ve dvou nesouvislých etapách. První etapa celá v interiéru jakési velké dřevěné šalandy podobné saloonům z amerických pionýrských filmů, kde se nepohodlně, ale trpělivě ta trpělivost je na snu rozhodující - tísní spousta lidí, sami muži. Ta bouda je zepředu otevřená, jako se někdy dělají pomyslné řezy domem, aby se obnažily děje skryté v soukromí. V popředí je veliký mohutný muž s velkýma rukama a olysalým čelem podobný dnes už mrtvému panu Dvořákovi z náměstí Družby, Praha 6, který vedl v padesátých letech se Sběrnými surovinami (kde byl nedobrovolně zaměstnán) marný boj: sepsal stopadesátistránkový obžalobný spis o zlodějinách velkého formátu, které se tam děly. Spor prohrál a v invalidním důchodu, který brzy nato dostal, psal tu knihu měsíce a roky dál. Byl dobromyslný, mluvil tichým barytonem a psal dál a dál o zločinech Sběrných surovin proti socialismu. Napsané pak pomalu, bez jediného překlepu oťukával na stroji a do toho nesmyslného a marného spisu ukládal smysl svého života, který viděl v konečném prosazení komunistické spravedlnosti. Jedna jeho dcera dnes, tuším, hubí v kanálech krysy a druhá prodává v zelenině, obě nadané, obě s nešťastným životem. Jejich matka, dcera z velkého předválečného prosperujícího mlýna, je i jako vdova po tom mučedníkovi socialismu, tuším, dodnes „v řadách KSČ“. Muž ze sna v podobě pana Dvořáka v popředí tedy mluví tím tichým barytonem s jiným, mladším krásným mužem s tmavými vlasy a nápadně modrýma očima. Mluví spolu o popravě, která čeká toho mladého, krásného. Vykonavatelem trestu je velikán s tichým barytonem. Oba kouří 164 [pageend166]cigaretu a z těch několika slov, co mezi sebou, zřejmě v přátelské shodě, vyměnili, je zřejmé, že všichni ostatní muži čekají také na popravu. Když dokouřili, mladý muž si ještě sedne na schůdek a začne zpívat tesknou píseň. Zpívá srbsky, má to zřejmě čtvrttóny jako sevdalinka, ale zároveň sebelítostnou tklivost jako nějaká ruská dumka. Velký muž trpělivě čeká. Mladý dozpívá, vstane a jde ke stolu s tlustou deskou. Vykonavatel mu přátelsky, skoro něžně položí hlavu na desku, od kohosi stojícího před stolem vezme do ruky velký nůž podobný pořízu, rychle oddělí jedním úderem a řezem hlavu od trupu a hodí ji do vědra s vodou, stojícího vedle stolu. Hlava, kterou jsem sotva zahlédl, a s hrůzou přitom zjistil, že ji smrt rázem zdeformovala do jakési zrůdnosti, chrčivě klekotala a potom začala sípavě syčet jako jednou na člunu v Jaderském moři syčela muréna, ta jedovatá, zubatá, hnědě žíhaná ryba s kachním zobákem, kdyžji na palubě mlátili do hlavy, aby jí roztříštili mozek. Chlapi uvnitř šalandy se pohnuli a postoupili kupředu. Napadlo mě, že kýbl na tolik hlav nestačí. Probudil jsem se hrůzou a horkem a šel jsem otevřít okno. Akumulačky se nabíjely, zapomněl jsem je vypnout. V druhé etapě se převalovaly jakési další těžké sny, které jsem zapomněl. Poslední si pamatuji, byl o mé dceři Lence, herečce. Odsoudili ji také k smrti za plánovanou účast na jakési inscenaci pod vedením západního režiséra, který byl zároveň výtvarník kostýmů a zřejmě hochštapler. Rozbaloval velké plachty s návrhy kostýmy byly žluté, zlaté, hnědé, modré. Někdo ukazoval na list kladívkového papíru, kde byla napsána obžaloba proti Lence, na té ležely bankovky a někdo říkal, že za osm set dolarů si přece nepostaví načerno žádnou vilu. Přesto všichni přijímali rozhodnutí o popravě za samozřejmé. Trest mělo spolu s ní podstoupit víc lidí, ale hochštaplera ze Západu se to celé osobně netýkalo, nic mu nehrozilo. Mluvil s lidmi zúčastněnými na inscenaci včetně Lenky, která tam stála a nic neodpovídala. Skupinka se domlouvala ve veliké rozestavěné betonové hale jakési rozsáhlé budovy obklopené ohromnou plochou osení. Já jsem se kdesi dověděl, co Lenku čeká, a zoufalý strachem jsem se za ní rozběhl přes tu zelenou pláň. Kousek od budovy stála v té zeleni lavička a na ní, čelem k budově a zády ke mně, seděli Jarda Putík a Karel Šiktanc. Oběhl jsem je, doletěl jsem k Lence, popadl jsem ji a táhl pryč. Nikdo z ostatních si nás nevšímal. Šli jsme potom vedle sebe v neurčitém prostoru. Držel jsem Lenku kolem ramen a cítil jsem k ní jakousi závratnou, neudržitelnou a bolestnou lásku. Byl jsem rozhodnut zachránit ji stůj co stůj. Ona šla a klidným hlasem mi říkala, že to nejde, že se nedá nic dělat, byla připravena čekat, až si pro ni přijdou. Ale já jsem horečně a nahlas uvažoval, jak se dá uniknout, cosi jsem snoval, jakousi severní Moravu, jakýsi vlak a postupně jsem vtáhl Lenku do představy, že se může zachránit. Už i ona hořela pro útěk, držel jsem ji za ruku a táhl, jako když byla malá, a zalilo mě jakési obrovské štěstí. 165 [pageend167]Záznam - léto 1984 Tajemník mě poprosil, abych mu přeložil návod na plechovce s obsahem určeným k hubení škůdců v obilí. Plechovka obsahuje válcové dózy s tabletami, z nichž se příslušnou manipulací uvolní smrtící plyn. Na tunu obilí 10 tablet. „Máte brouky v obilí?“ „Kdepak, sehnali jsme si to na lišky. Kvůli tý vzteklině.“ „Jak poznáte, která má vzteklinu?“ „Musí se vyhubit všechny. Navlíkne se rukavice, jak mají zvěrolékaři do krav, hodí se jí tam deset tabletek a díra se ucpe. Potom se jdou vytahovat. Většinou jsou hned u díry, jak se chtěly vyhrabat. Některá se Vyhrabe jinudy, mrcha. Když se tablety špatně založej.“ „Jak je chcete všechny najít?“ „To máme všechno zmapovaný. Víme o každý liščí díře.“ „Takže je udusíte všecky?“ „Všecky.“ Záznam červenec 1984 Najednou mám tady na vesnici dopis z dálky od Dobrici Čosice, dávného přítele kdysi jsem překládal jeho velký román Legenda o noži. Potřeboval jsem od něho pro Lenku radu o možnostech netypického léčebného pobytu u moře. Napsal jsem mu s pocitem, že po tolika letech píšu někam do neznáma. Odpověděl a připsal: „Skutečně uběhla celá věčnost od našeho posledního setkání. Já jsem od té doby vydal čtyři díly Času smrti a dvě knihy nějakých esejů a publicistiky, které narazily na tvrdý odpor a nepochopení lidí u moci v mé zemi. A tak tedy žiju, jak se dá: úplně mimo veřejný život, píšu prokleté romány a pokouším se ,zmáhat osuď, jak říká Malraux. Božice to snáší se mnou... Život se, milý Sergeji, redukuje na nějakou realitu a ta se musí ,odžíf celá, jak je. I když, pravda, se odtud dají velice dobře vidět a chápat Dějiny, které jsme se pokoušeli dělat a měnit. Ale to je na dlouhé rozhovory a nudné knihy. Píšu tcďněco, abych pochopil a sám sobě ujasnil, co je to za tragickou křižovatku, na které se octli lidé Evropy i mé země ve čtvrtém desetiletí tohoto věku zla.“ Má na Dunaji letní dům. Před dvaceti lety jsme se z něho dívali otevřeným oknem na řeku. Cachtalo se v ní a kejhalo hejno hus, jaksi nepatřičně nevznešených ptáků v tom veletoku. Chystal román z první světové války, studoval materiál z front, hrabal se v dějinách srbského pravoslaví a četl Faulknera. Dunaj byl plný žlutého světla. Díval se na to světlo a na to plynutí a vypravoval mi, jak ho otec pozval ke své smrti. Napsal mu z vesnice, ať přijede, že je čas. 166 [pageend168]Seděli celé odpoledne venku na dvoře u stolu pod ořechem, pili rakiji, jedli slaninu a maso s paprikou, vedli řeči o rodině a o politice. Kvečeru se objali a rozloučili. Za pár dní nato otec zemřel. Stalo se to ještě v nerozlučné vesnické patriarchální souvislosti člověka s přírodou a s národními dějinami, které se v otcově i synově představě otvíraly konečně do vydobyté a vykoupené svobody a spravedlnosti. Syn planul pro revoluci. Sotva za války dorostl, šel k partyzánům, sotva skončila válka, šel stavět komunismus. Byl zeměhryz, sedlák na své zemi a písmák rodem. Umanul si, že je třeba pochopit v té rodné zemi všechno od kořenů, tragiku, prokletí, slabost i hrdinství národního charakteru, aby se mohlo do nových dějin vstoupit s očistným sebeuvědoměním. Stal se z něho uznávaný spisovatel evropského formátu a nezávislý duch. Osudy nezávislých v socialismu každého, i jugoslávského typu jsou podobné. Nezávisle lze s výhodou mlčet. Mluvit a psát jenom s maléry. Cosičovy začaly poté, co se vrátil z Maďarska, kde prožil tragické dny umoudřování pomocí tanků, a napsal o tom knížku; pokračovaly poté, co se nezávislými názory vmísil do domácích jugoslávských ideologických národnostních sporů, a skončily zmíněnými knihami esejů napadených stranickou a státní kritikou. To dopoledne, co jsem dopis dostal, bylo horko po dešti. Šel jsem se podívat do bříz na Melechově po křemeňácích. Ještě tam nebyly, nebo mi je někdo vybral. Chodil jsem stínem a sluncem po lesní cestě a cítil jsem se tím dopisem obdarován. Na stéble trávy seděla beruška jako kapka krve na dýce, o které Dob- rica napsal v Legendě o noži kus vrcholné literatury. V horkém pryskyřičné vonícím lese jsem si přivolal znovu postavu přízračného obrovitého Lazara zvaného Každejden, jak neslyšně chodí, hýčká smrt na svém noži, roznáší ji a dává jako mír, sladkost a ticho po vesnicích a lesích, koupe ji v krvi hrdel, kanoucí teple a důvěrně žlábkem dýky k zemi. Záznam - srpen 1984 Jablka padají ještě nezralá. Sbírám padančata do košíku a napadá mě „Gallia omnis divisa est in partes tres, quarum unam incolunt Belgae, aliam Aquitani...“, ví Bůh, proč zrovna tohle u těch jablek. Ale představil jsem si při tom sbírání, jak byla Gallia rozdělena in partes tres, a jak tam odjakživa fungovala domácí správa v každé té části trochu jiná. Jak tam vládla místní moc, jak si obyvatelstvo zvyklo i na tu vládu a na to fungování, jak se tam lidé pod svou správou cítili ve svém a doma, měli své zvyky, tradice, své zábavy, svůj způsob obživy, svůj humor, svůj vkus, svou kuchyni s oblíbenými jídly, své čáry obzoru, své sady, svou výšku nebe a své zvláštní trávy a koření. 167 [pageend169]Potom přitáhl Caesar. Lidé si za svůj jeden život museli začít zvykat na jinou vládu a moc, na jinou administrativu, na jiné způsoby, které nebyly jejich, a jak si na to na všechno nakonec zvykli, naučili se zacházet s tou novou mocí a pomalu, tak jako malení u nás v zahrádce, vysouvat a posouvat pod zemí odnože své přirozenosti, které pomalu prorůstaly oktrojované struktury a naučily seje trpět, jako kameny, uložené v cestě hmatající odnože, obcházet, brát na vědomí, nevšímat si jich, vyhnout se jim a přestat je vnímat víc, než bylo nezbytně nutné. Žili nakonec zase po svém a načerno pod tou cizotou, a jak odcházely generace a přicházely nové, zvykaly si i na cizotu jako na přirozenost. Stesk, nesouhlas, odpor a revoltu už měli jen zakódovanou v krvi, v tkáních těla a mozku a pomalu o nich přestávali vědět. Rodili se, žili, plodili, pracovali a umírali pod Velkou Říší Římskou a už dávno jim to nepřišlo. Velká Říše Římská byla navždy sobě i všem pokořeným provinciím. Svět a život byl nemyslitelný jinak, než jak ho lidé v Římě i v provinciích žili pod vládami a císaři. Války, vzpoury, hrdinové, tragédie, proměny moci se jen vzdáleně týkaly řemeslníka nebo rolníka, který sbíral jablka v zahrádce nebo choval kozy a dělal sýr, stavěl si dům a pil nějakou chmelovími. Život šel dál, lidé si zvykali na všechno. Zanikla Říše Římská i její provincie. Co tenkrát vládlo a rozhodovalo o životech, není. Nejsou žádné životy ani nic jiného živého z těch časů. Struktury té dávné moci se rozpadly v nic. O hrůzovládách císařů i republik se dnes lidé dovídají z televize jako o pohádkách, otroctví z těch časů chápeme jako globální pojem, abstraktum, za nímž si nepředstavujeme konkrétního otroka, konkrétní podobu bezpráví, soukromé neštěstí. Nevíme skoro nic o tragédiích svobodných duchů v Římském i jiných impériích, přestože ty tragédie byly a zmarnily tisíce vzácných lidí. Jsou nové Velké Říše a nové provincie, nové světovlády přesvědčené o své definitivnosti a nová otroctví, nové způsoby pokořování a nové způsoby adaptace na cizí tělesa v přirozeném společenství pokořených. I to všechno zanikne. Upadne, padne, zajde jako tady ta jablka. Nezbude z toho nic. Ani z brutální a podlé moci, ani z lhostejných davů, ani z ušlechtilých a tragických vzpour. Přestanou platit vševládná definitivní pravidla a zákazy, rozpadnou se v nic, nezbude stopa po životech zdrcující většiny spravedlivých. Přijdou další modely uzurpátorských vševlád a rozpadnou se v nic se vším všudy. Samy i s těmi, jimž vládly. Nelze se držet ničeho. Všechno, co právě určuje náš život, vykřikuje cosi o žulové pevnosti a věčné nepomíjivosti, ale je pomíjivé, vratké, dodýchává, už skoro není, proměňuje se v prázdno za tisíc let. Lze se držet jenom Lízinčiny lehounké a chladivé ručky na houbách v lese nebo cestou z hub do vsi. U křížku, kde se stalo dnes už skoro před sto lety neštěstí - jeden chlapec zasáhl při rvačce cestou ze školy druhého kudličkou do srdce - rozumuje, kdykoli ho míjíme, její tříapůl- letý rozoumek: 168 [pageend170]„A on ho píchl a on umzel?“ „Nojo, umřel.“ „A kde umzel, u toho Ježíška?“ „Ten tam tenkrát ještě nebyl. Toho chlapečka odnesli a umřel v jedné chalupě.“ „Já vím, já jsem tam byla.“ „To ne, Lízičko, to bylo dávno, ještě jsi nebyla na světě.“ „Já vím, nebyla jsem na světě, ale byla jsem tam. A paní doktolka tam byla. A doktozi. Měli bílý pláště. A jaký měli ty kluci oči? Jeden modlý, a jaký ten dluhej?“ „Ten asi hnědý.“ „Nojo. Hnědý. Ten, co ho pich, měl modlý. Ten, co umzel, měl klaťasy nebo tlenky?“ „Myslím, že kraťasy.“ „Nojo. A paní doktolka a ti doktozi ho dali v tý bedně do hlobečku, že?“ Držím se té ručky a té Lízičky, jediného pevného, spolehlivého a nepomíjivého bodu v dějinách a ve vesmíru, zatímco se všechno kolem na planetě bortí v neslyšitelném a dosud neviditelném pádu jako Kolářovy zmuchlané katedrály. Večer ve tmě slyším padat jablka. Záznam - 25. září 1985 Kosařův pohřeb v tradici místní obce by chtěl dlouhý realistický popis. Vyšlo by z toho něco vážného, asi dojímavého, smrt je smrt a o pohřbu se milosrdně zastrkuje spousta věcí toho uzavřeného života do stínu rakve. Aby třeba hamižnost nebo omezenost nebo přitroublost nebo vychytralost a leccos dalšího netrčelo ven z pohřebního vozu. Aby zůstalo to nesporné a hezké, co nebožtíka zdobilo, hodný tatínek a manžel, pilná včelička, popocházení kolem domu, flikování už mockrát zflikovaného, brambory, králíci, slepice, kárka, škrábání, omítání, vysoušení vlhkosti, cementování, ucpávání, pohrabování někdy se mi zdálo, když jsem se díval na to jeho šinutí od jednoho k druhému, že by byl zvlášť výhodný objekt pro francouzský nový román. Taková Sarraultová by mohla až k obžerství bohatě zaznamenávat jen posuny nářadí, braného a odkládaného, posouvání stínů na věčně stejném skoro nehybném obraze života toho valivého brouka - stíny na pytlech, na nástrojích, v járcích mezi řádky brambor, na ponku, v kuchyni se stereotypem kastrolů, na židli, co nesla denně tíhu jeho těla, na kredenci se schovanými stovkami a po skrýších, bůhvíkde je měl, kde bylo těch stovek desetkrát víc, aby stará nevěděla, proč? Možná pro děti, možná pro všechny případy, aby rodina neupadla do náhlé tísně, kdyby trhlo. 169 [pageend171]Pohřeb byl právě toto konstituování hodného, dobrého, pracovitého a bezúhonného člověka. Živé květy zářily na černém pohřebním autě, průvod byl dlouhý a tichý, dechovka udávala smuteční rytmus kroku, manželka náhle celá nalomená hořem, podpíraná silnými pažemi zeťů od domu smutku ke kostelu a potom ke hřbitovu natažená slavnost odklízení mrtvého. V kostele fialová na farářově komži a bílá na rochetce, kostelní vůně, babky v lavicích, rodina jako velká černá smuteční skvrna v předních lavicích, modlitby, rituál slov a divadlo mše, slunce přecezené v neskutečné fluidum přes okna kostela - a najednou trs oranžových motýlů v těch proudech záře - pět, sedm, osm motýlů se s nebožtíkovou duší vznášelo na klenbě chrámu a dál ke klenbě nebeské. Mělo by se to napsat pomalu a přesvětleně, dál z kostela až po spouštění rakve, po úpění ženy, po hroudy hlíny a květiny házené do hrobu, po poslední sbohem, po to nebe otevřené nad vysočinským hřbitůvkem a po to září, horké najednou, jako by chtělo udělat svatozář nad omrzelou, závistivou, pokryteckou, chtivou, hrabivou, zbabělou vesnicí. Jako by chtělo dohonit, co zameškalo ve zpotvořeném létě, a jako by mu velice záleželo na sedmi vnoučcích, kterým se ten dědečkův pohřeb má vrýt navždycky do paměti. Ale najednou mě napadlo, že by se to celé mohlo a mělo napsat spíš nebo také jako fraška k popukání, jako zaprdění trombónu do symfonie, jako řehot tlustého boha Zhovadilosti do hemžení lidí, kteří se hemží hustě a matně, jako se hemží červi pod tou hlínou na krchově - tíž červi, na které tak posedle myslel Hamlet. Napadlo mě to ve chvíli, kdy farář ještě jednou nad otevřeným hrobem zvelebil sluhu božího, našeho bratra Ferdinanda, věřícího ve spasení duše, světlo věčné a Krista, který na něho čeká na výsostech a právě ho odvádí do radosti života věčného po pravici boží - a kdy po něm nastoupil na kopec navršené čerstvé hlíny zástupce KSČ z továrny, kde Kosař pracoval. Ten muž v černém s ožmoulanou kravatou spustil koktavě litanii svého náboženství: drahý soudruhu, byl jsi dlouhá léta členem naší strany, měli jsme tě rádi jako soudruha, pracujícího vždy obětavě pro kolektiv a naši stranu... Funkcionář odkoktával povinnou řeč a zjevil všem přítomným, k jejich velkému překvapení, že nebožtík Ferdinand, ten zbožný křesťan, právě odváděný, aby usedl po pravici boží, byl zároveň vzorný soudruh, platil příspěvky a miloval rodnou stranu. Rodina kvílela, nebesa byla otevřená a bůh Zhovadilosti se plácal do hýždí. Vesnice, plná straníků, rozjímala nad smrtelností lidskou. Každý se těšil, že bude mít na funuse taky tolik lidí a bude zveleben až k nebesům. Všichni vyzráli na život pozemský: nakonec, když už se nemusí bát, protože jsou mrtví, prozradí na sebe, že věřili v Boha jediného, protože jistota je jistota. 170 [pageend172]Záznam - 20. října 1985 K večeru jsme se vypravili obhlídnout si okolí bytu nabízeného k výměně. Pro jistotu nejdřív okolí. Hrdinka na druhé straně telefonu kupodivu neztuhla, když jí D. sdělila hned na začátku rozhovoru, co nabízíme: že bydlíme v prokletém domě čtyři patra bez výtahu! (Domovníka fízla, dvě státně bdělé a dvě tři podělané partaje zamlčela.) Z toho jsme usoudili, že nabízený smíchovský dům bude mít nejspíš taky háček. Buď je určen k demolici, nebo v něm straší. Nadějnější alternativa by byla, že je ta paní ze sedmi sirotků, do školy chodila přes pole denně sedm kilometrů a námaha těla po schodech ji nemůže zastrašit. Jeli jsme na Smíchov růžovým městem. Slunce zapadalo v požáru. Ale v Plzeňské už po vlídné růžovosti ani památky. První tma, mrtvolné blikání zářivek na kandelábrech a řev - auta v proudu jak nájezd Hunů. Vila z inzerátu byla spíš solidní barák z první republiky, vchod dvacet metrů od řevu v Plzeňské. Ale okna a veranda dozadu do Kleovky. Zelenavé šero do hloubky parku, nejspíš s utajenou vraždou jako ve Zvětšenině. Taky ticho jako v tom filmu. Němý park, vypnutý zvuk. A v domě ke všemu tma. Obešli jsme ho a s úlevou sešli k tramvaji. Ta nejede už čtvrt hodiny. Paní s kabelou hrušek naříká vytrvale, něco mumlá, jako by odříkávala každodenní litanii. Ulice je ohyzdná, hunský nájezd aut pokračuje, ohryzané domy trvají, město je pusté, špinavé a lhostejné. Dýcháme smog a paní s kabelou hrušek jednotvárně kvílí své stěžování jak Tatar v Zápiscích z mrtvého domu. D. překládá Deníky Juliena Grcena. Banální zápisy o jakési hostině, popis příborů, konverzace. Jakýsi matný lesk na stříbře, nevím, proč si to zapsal. Asi z psací deníkové pedanterie. Ale možná že kvůli tomu matnému lesku. Spousta podobně malicherných zápisů. Buď je to deníková kázeň, nebo potřeba zastavit ten Goethův okamžik, vyjmout ho z věčnosti. Taky se to daří: už si ho pamatuju a leskne se matně v mé představě. Mezitím zápisy jak malá arcidíla. Záznamy jsou z dvaasedmdesátého roku. Green si v těch týdnech sumíroval na dlouhé lokte, psal, přerušoval a znovu psal řeč o Mauriacovi. Laudatio k ceremonii jeho přijímání za člena Akademie. Měl pro psaní nevhodné prostředí: dům, v němž bydlel několik desetiletí, padl za oběť plánům přestavby Paříže. Práce bourací čety se pomalu posouvaly od sousedního bloku blíž a blíž. Skoro denně, v přestávkách mezi psaním projevu, chodil Green po nabízených bytech, čas kvapil, musel se přestěhovat. Prohlídky bytů byly humory, grotesky a horrory. Jeden měl devět pokojů do hlučné ulice, druhý byl v krásném podkroví do parku, ale i pro toho křesťana nekřesťansky drahý, třetí z obdivu k Mistrovi zdarma, ale milosti se nepřijímají atd. Čas tlačil, řeč nebyla dopsána a destruktéři se blížili hodinu za hodinou. Naposledy odstřelili kus protějšího bytu oknem je z Greenova 171 [pageend173]pokoje vidět zející díru, štukové girlandy na zdi salónu a nějaké sedlým prachem poprášené zlaté nabírání nebo třásně na drapérii. Čekáme pořád ještě na tramvaj. Slyšíme dunění z dálky, kdesi se nejspíš cosi bortí jako v tom Greenovi. Nějaké detonace. Třeba klesají domy, sesouvají se ulice, propadají se čtvrti. Blíží se to jako ti pyrotechnici. Nebo mloci? Nemůže to být daleko. Žádní mloci. Plánovaná destrukce za slušnou denní mzdu. Náš dům ještě stál. Vyběhli jsme do čtvrtého patra, k dětem. Nic se nestalo. Spaly jak andělé ve spoušti, kterou kolem sebe nadělaly. Ve všech pokojích rozsvíceno. Co by se v takovém slavnostním světle mohlo stát? Dunění není slyšet. Jsou teprve na Smíchově, kousek od Plzeňské. Záznam - jaro 1986 Nevím nic o zmiji. O téhle a o zmijích vůbec. Tuto jsem potkal dnes. Je jaro, ale horko. Nevím, kdy vylézají hadi a štíři, kdy jc vlastně svátého Jiří? Třeba ještě nebyl čas a dala se vylákat tím sluncem. Po deštích zbujela tráva a krátce nato se udělalo letní vedro. Cestou do křemeňá- kového březí jsem uviděl zmiji. Vylezla z husté vysoké trávy na uježděný okraj kukuřičného pole. Klíčící kukuřičky byly malé, sotva deset centimetrů. Zmije byla neobvykle velká, zeměplaz. Skoro hnědá terakota, klikatá čára výrazně tmavá, spirála tlustého těla napůl rozvinutá. Chytala kůží horko. Zůstal jsem stát, nehnul jsem se, zmije taky nic. Dívali jsme se po sobě. Potom se pomalu rozvinula a vjela do trávy. Kukuřice byly loni po všech polích kolem v půlce září už třímetrové. Potom po nich zbylo hrubé strniště, potom oraništč, potom zvláčené pole se spoustou poztrácených palic. A tady už zas lezou do výšky nové, lehké jak hedvábí. Zmijí tráva žloutne. Šisuje ji ten nepřirozený jarní žár. Nevím, kde zmije přespávají, jak dlouho žijí, jak živí háďata. Nevím, jestli nejsou na vyhynutí, jestli jim škodí práškování, jestli jsou ekologický problém. Něco bude v Ottově naučném slovníku z minulého století. Na ekologii stran zmijí se někde doptám. Co teď asi dělá moje zmije? I to velice částečné vzdělání v zmijích, co tak člověk posbírá ve škole a z řečí, mi málem zničilo jeden hrdinský mýtus. Šli jsme s tátou v Mys- lcjovicích z jahod. Nesl jsem plnou konev. Znali jsme paseky, kde je jahod červeno. Přes uježděnou měkkou lesní cestu zmije jako blesk. Tatínek skočil, popadl placák, zdvihl ho oběma rukama nad hlavu a mrštil jím po zmiji. Zasáhl ji v horní půli těla, blíž k hlavě. Celé prázdniny jsme se pak chodili dívat, jak ji ožírá havěť, mravenci, hrobaříci, bůhvíjaká žoužel ještě. Pomalu z ní zbyla kostra, sřetězení jemných prstýnků. 172 [pageend174]Tatínek vykonal hrdinský čin, protože zachránil malé děti. Zmije může děti uštknout a na uštknutí se umírá. Později mi ve škole vysvětlili, že zmije člověka nenapadne, není-li napadena. Pochopil jsem, že tatínek zbytečně zabil prchajícího hada. Přesto mi ten okamžik zůstával v mysli jako hrdinský čin. I teď, kousek od mé dnešní jarní zmije, která musí mít v trávě někde tajnou díru, se rozpomínám na ten starý, legendární příběh se zmijí a tatínkem. Vím znovu, že zabil živočicha na útěku, že neměl pravdu - a přece se té zakódované představy o hrdinství nemohu vzdát. Tatínek se mi od přírodovědy oddělil. Zůstal spíš jako pohádkový hrdina o sobě. S tím rychlým skokem, mladým pohybem kamenem zdviženým nad hlavou. Ten děj se mi pořád opakuje. Nevzpomněl jsem si na něj přece proto, že se událo bezpráví. Spíš proto, že to byl hrůzou a tajemstvím nabitý příběh života a náhlé smrti. Že je v něm velký a silný tatínek jako socha s kamenem nad hlavou. V příštím okamžiku mrští kamenem. Ten had nebyl jenom plaz, ale také zlo z pohádek a z mýtů. A taky si myslím, žc po otci má v dětech vždycky zůstat nějaká taková vzpomínka. Kdyby nechal zmiji utéct a poučil nás o zmijích, neměl bych v sobě mýtus. Je to velice živá vzpomínka, jak tatínek nebyl zbabělec, jak se nebál strašného nebezpečí a šel proti němu s holýma rukama a s jedním kamenem. Chránil děti vlastním tělem. Záznam 4. října 1989 Smuteční síň v Polici je přilehlá ke kostelu s vzácným gotickým portálem dlouho zazděným pod zdmi pozdějšího barokního portálu. Původní gotický kostel je celý předělaný na čisté nepompézní baroko. Cekali jsme, až otevřou síň. Na nádvoří stranou od chrámu se shromažďovali po skupinách smuteční hosté. Jednu chvíli se mi tam udál obraz z Muncha: Ve velice jasném, žlutém slunečním světle zleva jako tmavě zelená, shora dolů padající šmouha obrovské lípy a o kus dál napravo dvě ženy v černém, protáhlé tou černí jako Munchovy secesní dámy. Jedna měla rusé vlasy zažehlé sluncem, druhá tmavé. Stály v prázdném žlutém prostoru, nad nimi bleděmodré nebe, před nimi jakýsi prázdný cementový val, betonová zeď, a napravo černá hmota smutečních hostů. Ty dvě ženy byly Drahunka a Věra, sestry, dcery. Stály tam v skelně průhledném, už podzimně studeném světle, jako by v sobě zdusily Munchův Výkřik, a stály zkamenělé jako dvě vdovy, jako dva černé sloupy žalu. Za okamžik se všechno pohnulo a obraz se zrušil. 173 [pageend175]Záznam 22. října 1989 Mám něco psát nebo aspoň překládat, ale okolkuju, chodím kolem toho, vymýšlím si neodkladné věci: odvezl jsem doslouživší kamna Petry na smetiště, zalil nové, před týdnem zasazené stromky, obryl staré jakž takž, D. mi to uložila, a vynesl jsem k nim pár kýblů kompostu. Byl to můj vrcholný a myslím, že už navždycky jediný výkon v oblasti sadařství a zemědělství. Potom jsem vyřídil trochu korespondence. Nepíšu pořád nic, ani nepřekládám, chodím za školu. Na dlouhý stůl v pokoji u dětí jsem pomalu, řádku vedle řádky kladl jablka od Muchů. Na stromě viselo každé jinde v prostoru, v houštinách listí, ve větru, ve hvězdách, a teď leží na stole jak vojsko polem, v zákrytu, v hustých sedmistupech, je to trochu hrozivé. Sto mužských jen tak, každý jinde, je kousek volného rozptýleného obyvatelstva, sto mužů v organizaci je část organizace a poslouchá organizátora, sto chlapů v jednotkách a v mundůru vykročí zabít povstalce nebo nepřítele - na povel a bez mravních skrupulí, na vyšší rozkaz, kterému dodává mravnost příslušná ideologie. Těch jablek byly tři větve, teď je jich patnáctkrát sedm. Světlo se na nich leskne jako na přilbách. Hlavně chodím za školu na houby. Předevčírem z „dolíků“ vrchovatý koš bramborák, včera z Melechova už jenom půl košíku osamčlců. Les odpočívá, je unavený, už se vydal. Ve smrcích je ticho husté, huňaté, sešeřelé. Buky jsou všude jak požár, padá z nich listí a dělá jiné ticho. Je to jakési slavnostní umírání bez hlesu. List víří vzduchem, naposled ho slunce zapálí, snáší se a potichu lehne. Dnes v lipnických lesích nad lomy najednou zákrut travou porostlé cesty. Vybíhá z tmavého stínu do slunce, je oslepivě zelená a obloukem zapadá do dalšího stínu vysokého lesa. Je čerstvá a orosená jako lesní cesty z dětství v Myslejovicích. Je to klam, zbytek klamné nedotčenosti v ekologické zkáze. Je poprášená mrakem z Černobylu a každá tráva a houba táhne z hlíny jed. Celou tu dobu v lesích myslím na Terezku, je po operaci slepého střeva, rána ji teď bolí. Už se jí dotkla první malá hrůza narkóza je jako malá smrt. Taky na Honzíka a na Lízu a zpátky proti času na sebe, když mi bylo tolik jako jim. Člověk žije celé dětství a ještě dlouho dál v nevědomí, co ho může odtrhnout od nevinné přirozenosti a jasné nezkalcné mysli. Mám dobrá vysvětlení, proč a jak se stalo, že jsem žil život, jaký jsem žil, jak jsem upadl do nástrah a jak jsem se z nich poznáním dostával a dostal. Ale není mi pomoci. Rád bych život vrátil k těm zeleným cestám v Myslejovicích, chodili jsme po nich na houby s tatínkem; přeju si, aby to nebyl hypotetický, ale skutečný návrat. Abych znovu došel v neporušené jednotě se svou přirozeností, jak jsem k ní nemusel docházet, ale byl v ní před válkou, v koncentráku, v prvních dvou letech po válce, až k tomu rozcestí, od něhož jsem se začal vzdalovat od sebe. Trvalo pár let, než jsem se k sobě začal vracet zpátky. Něco se spraví, sroste 174 [pageend176]jako zlomená noha, která prý potom drží lip než před zlomením. Ale něco se nespraví. Nepomáhá mi celá ta dobře zbudovaná argumentace, že to byl tak globální svod, ta velká, a jak se zdálo, konečně tak blízká a vlastním životem uskutečnitelná naděje na uzdravení lidstva z choroby peněz a sobectví, kterému podlehl kdekdo, od myslitelů a básníků po všechny ty planoucí pro pravdu, kteří nepostřehli, co zmijího se pod ni podsouvá. Říkám si s celým svým životopisem, od cele té krásné levé literatury první republiky, od tatínkovy i své vize čehosi velkého a spravedlivého, co se děje v jeho Rusku, od Dnčprostrojů, Babela, Pilňaka, Tichého Donu a Rozrušené země, Bloka a Averčenka a u nás od české avantgardy, funkcionalismu a konstruktivismu po Seiferta, Vančuru, od Teigeho po Le Corbusiera atd. - říkám si, že by bylo divné, abych nepropadl a nepodlehl té velké a nadosobní vizi. Ale někteří nepropadli. A nepodlehli. Oni měli pravdu. Jenže já si pořád nejsem jist, ani teď ne, jestli byla ta iluze tak naprosto bludná, jestli neměla i ona při své zhoubné iluzívnosti něco potřebného hledajícímu životu, jestli je tak navždy zavrženíhodná. Člověk se nemá zříkat sám sebe. Ani co na něm ulpčlo a nedá se sedřít rejžákem; ani co ho pochroumalo; dokonce ani lehkomyslná nevědomost, kterou se skutečně provinil (protože uvěřil víc krásné teoretické vizi s ničivou praxí než své přirozenosti) - ani to všechno není důvod k popření vlastního života. Byli a snad jsou někteří skutečně čistí, i když ani oni samozřejmě ne bez hledání, pochybování a tápání ve svých životech. Ale kteří „čistí“ za bukem mě to chtějí dohnat k popření vlastního života? O co menší je například zločin přizpůsobivé bezcharakternosti za všech okolností? Jaké lekce mi chtějí dávat ty zástupy dnešních souhlasících ušlechtilců, kteří nesouhlasí jen v hloubi svých hlubokých duší? A o co míň diskvalifikuje člověka například programové sobectví, které valí celý život páchnoucí kouli sladkého vlastnění a nezájmu o cokoli kromě toho, a nikdy se tudíž nedopustilo myšlenek, natož mylných vizí a ideálů? Poslední, k čemu docházím: Zkušenost života ukázala, že platí nakonec pravda prostého rozumu formovaného řádem přírody, rodinou, rodem a národními tradicemi. Že platí respekt a tolerance k jinému názoru a vědomí vyššího mravního řádu nad jednotlivým člověkem. Všechno ostatní musí člověk neustále podrobovat úvaze svého myslícího a pochybujícího rozumu. „Všechno se mi hnusí. Žádná slova. Gesto. Nebudu už psát.“ Cesare Pavese, poslední zápis v deníku, deset dní před sebevraždou 175 [pageend177]Filosofický ústav vydal M. Sobotka, M. Znoj - Dějiny novověké filosofie od Descarta po Hegela Interpretace klíčových postav tohoto údobí dějin filosofie. Předběžně 70,- Kč Rozum a víra. K problematice myšlení a působení T. G. Masaryka Čtrnáct studií analyzuje Masarykovy názory na teoretickou i prakticko-politickou problematiku. 25- Kč Bibliografie k životu a dílu T. G. Masaryka, sv. 1 Všechna vydání, i cizojazyčná, Masarykových vlastních děl od roku 1876 do roku 1991 včetně. 25- Kč T. G. Masaryk und die Brentano-Schule Referáty z konference konané v říjnu 1991, na níž se účastnili odborníci z Rakouska, USA, Německa, Francie, Maďarska, Polska a Československa. V němčině a angličtině. 65,- Kč Jolana Poláková - Myšlenkové tvoření (Nárys obecné teorie) Studie se zabývá myšlenkovou kreativitou na jejích třech úrovních - jazyk, kulturní tradice, osobní projev. 45,- Kč Tomáš Hájek - Šest pohledů do úzkosti Původní esejisticko-filosofická práce. Ve spolupráci s nakladatelstvím Auctoritas. 45,- Kč Objednávky přijímá: M. Vučková, Filosofický ústav AV ČR, Jilská 1, 1 10 00 Praha 1, tel. 268 404 (pro knihkupec obvyklý rabat) Volný prodej: Regula Pragensis, Jilská 1, Praha 1 Knihkupectví M. Žcníška, Kvčtinářská 8, 602 00 Brno [pageend178]DOPISY, NÁZORY, POLEMIKY Vážená redakce, s velkým zájmem jsem si přečetl číslo 21 věnované české šlechtě. Nejsem historikem, chci se tohoto problému dotknout na základě svých vědomosti, a hlavně mých celoživotních zkušeností. Nepodléhám konjunktuře doby, nepotřebuji ani z profesních, ani osobních důvodů odsuzovat či velebit. V jedné knize Bruce Lockhart a vydané asi v roce 1925 byla otištěna vizitka jednoho šlechtice: „Do šlechtického stavu povýšen Karlem Velikým, šlechtického titulu zbaven 1918 ČSR.“ Vše nasvědčuje tomu, že teprve nyní nastává doba, kdy si potomek bude muset opravit onu vizitku. Nejvíce se mi zamlouval příspěvek Zdenka hraběte Šternberka svojí střízlivostí a hloubkou chápání historického času. Tedy chápáním složitosti návratu a vrůstání do nového státního organismu, spojeného s celou řadou rizik. Za sebe si kladu otázku, zda si šlechta dobře uvědomuje složitost problému, zda místy nepodléhá dobové euforii vyvěrající z její nové, komerční atraktivnosti. Jsme přece v Čechách! V zemi neuvěřitelných zvratů, vítězství, sebechvály i katastrof, lidí statečných i oportunních. V celistvé bilanci šlechta přichází v době generálního vystřízlivění, neboť naše republika byla v chodu času kouskována, a zejména nyní ve státotvorné zkoušce neobstála. (...) Jaké závěry z toho šlechta vyvodí a jaké závěry z toho vyvodíme my - to je náš společný úkol a nový osud. Názor Jaroslava knížete z Lobkowicz se mi zdá poněkud euforistický, i když chápu, že se všude možná setkává se vstřícností a horlivostí typickou pro naši tržní cestu. Kdo by dnes netoužil po dobré známosti, atraktivitě, mecenáši, sponzoru atd? Moje první představa o šlechtě byla, že jsou to vydřiduši. Vždy na 28. října jsem jako žáček deklamoval básničky proti Habsburkům a třistaleté porobě. Tato představa s různou intenzitou přetrvala sedmdesát let. Nemohu a ani nechci popřít zkušenost Jaroslava knížete z Lobkowicz, ale otázka „Proč se lidé o nás tak starají?“ nemůže být generolizující. V každé době jsme se setkali s rozporuplnými jednáními, která byla podmíněna vnějšími tlaky. Já jsem dobře poznal, co jsme „My“ za protektorátu, kdy můj otec byl v roce 1940 zatčen a v roce 1943 popraven. Kdepak mít husu za dveřmi! Ale po pořádku. Masarykův odsudek šlechty byl spojen s pádem absolutismu a s provoláním svobodného národa, chyba chyboucí - československého. Je zbytečné 177 [pageend179]tu citovat Masarykovy útočné odsudky pronášené za války k vojákům, například v Bořislavi roku 1917. Rozhodující je, co se dělo potom. Obrovská náruč českého člověka, který se najednou předháněl v odsuzování monarchie, výplody patosu a ochota likvidovat vše, co nebylo republikánské. (...) Osobně si vážím stanoviska Zdenka hraběte Šternberka, který vidi současná rizika vstupu do české společnosti. Pro českou šlechtu by bylo novou katastrofou, kdyby se v dnešním morálně otřeseném společenství dostala do blízkosti diskreditace v současném zápase o novou střední vrstvu. Na to pozor. Nejsem nihilista, ale začínám pomalu věřit, že bez lži to nejde a že úplatek a korupce jsou neodmyslitelným rysem „nové“ doby. Snad si to česká šlechta uvědomuje a snad chápe nebetyčné rozdíly mezi vznešeností, morálním vzorem a morálkou nových „Nepmanů“. Karel Havlíček prstem ukázal na pány: „Nechoď Honzo s pány na led...“ Ale to platí i obráceně. Dej si pozor na českého Honzu. (...) Praha, leden 1993 Vá cl a v Smrk o vský * * * Mythus jako móda v ' Před nedávném se mi dostal do ruky Prostor č. 19, kde jsem si přečetl článek Radka Chlupu Mythické pojetí světa. Radek Chlup zde rozvádí svéráznou teorii. Jistě není úplně původní, poněvadž se mi též dostala do ruky přednáška Zdeňka Neubauera O mythu, která taktéž vyšla v Prostoru č. 17. Člově k se zde nemůže nepozastavit nad výraznou shodou obou článků. Když přihlédneme k citátům z esejů Rudolfa Starého, začíná se nám zde jevit celý proud myšlení dívající se novýma očima na úlohu mythu. Avšak záhy se dozvíme, že to není nový pohled, ale naopak pohled původní. R. Ch. v průběhu celého článku projevuje obavu, že hodnocení smyslu mythu se zde může zdát příliš fantastické a neuvěřitelné. Mohu však s potěšením sdělit, že pravdou je opak. Oba články jsou velmi dobře stavěné a na alespoň trochu přemýšlejícího člověka naopak působí až příliš důvěryhodně. A to není náhoda. Celý tento pocit pramení z krize dnešních věd. Jsem studentem elektrotechnické fakulty ČVUT, tudíž problém vědy a paradigmatu je mi částečně znám. Nesmíme se ale nechat strhnout atmosférou dnešní vědy a dnešního neutěšeného světa. Jinak bychom na tom nebyli ani o trochu lépe než celé osvícenství. Celý tento proud myšlení podle mého mínění reaguje na atmosféru doby, kterou musí být ovlivněn každý, kdo se zabývá problematikou dnešního života. A tak i přesto, že se mi oba články ohromně líbí, chci se na celý problém podívat mírně kritickým pohledem. Připadá mi, že celý článek od R. Ch. je při vši úctě k němu vměstnán 178 [pageend180]do konstrukce, kterou již načrtl Z. N. (...) Někdo asi řekne, že na tom není nic divného. To jistě není, ale nesmíme přehlédnout, že přece jenom každý stojí na trochu jiných pozicích. Z. N. je v prvé řadě křesťan a existencialista (možná i obráceně). A exi- stencialismus je víra, že podstatě předchází existence, že je podstata existencí vytvářena. Z. N. tvrdí, že poznání, které svět vykládá na základě bezčasových, tedy věčných principů, je druhotné. R. Ch. naopak vychází z archetypů, které sice nemají konkrétní obsah, ale které jsou ve své podstatě neměnné, nadčasové. Navíc jemu jedno, jak tyto archetypy nazveme. A díky tomu, že pro R. Ch. nejsou archetypy pouze v nevědomí, ale i ve věcech okolo, pak vykládá svět právě na základě bezčasových principů. To je první rozpor se Z. N. Dále archetypy v našem nevědomí existují nezávisle na nás, nejsme vůči nim subjektem, dokonce žiji svým vlastním životem bez ohledu na to, zda je přijímáme. Dle mého názoru mohou žít pouze tehdy, když myje realizujeme, vytváříme. V tom je také odklon od Z. N., poněvadž Z. N. by spíše namítl, že jedině díky své existenci mohou mít svůj obsah. Z. N. dle mého názoru jde ještě dál, poněvadž R. Ch. považuje formy archetypů za neměnné (to plyne z tvrzení, že nemají obsah, musí mít tedy alespoň formu), ale existencialismus spíše tvrdí, že uniformy nejsou věčné, ale vyplynou ze skutečnosti, která je jako průsečík různých příběhů. Co zde nazývám formou, koresponduje v článku R. Ch. s podstatou. To je však moje osobní domněnka. R. Ch. hovoří o naší svobodě v té podobě, že určitému archetypů dáme obsah tím, že tento obsah uskutečníme. Ale v možnosti jsou obsahy již dané, jak se dovídáme díky hermovskému archetypů. Je to tedy svoboda člověka stojícího na křižovatce. Záleží sice na tom, kudy se vydá, nicméně cesty (možnosti) jsou již předem dané. Stačí tedy identifikovat ony archetypy, dále jejich možnosti, jako v případě hermovství, a jsou z nás roboti. Tato myšlenka je dovedena do absurdity, když ze zlodějů se v kapitalismu stávají obchodníci a v komunismu se z obchodníků stávají zloději. Jenže tím se odpovědnost člověka přesouvá na systém a ocitáme se v determinismu vůči systému. (...) Dle mého mínění je tu jeden hluboký omyl, totiž že archetypy jsou na nás nezávislé, objektivní. Jenže jsou-li nezávislé na nás, pak jsou nezávislé i samy na sobě, protože chybí jakékoliv pojítko. Komplexnost člověka uniká a je dán na milost archetypům. R. Ch. sice zavrhuje vědu, nicméně nekriticky přejímá vědecké výsledky, které dokázaly vědomí a nevědomí. Z nezávislosti nevědomí a jeho vševědoucnosti R. Ch. vyplývá, že vědomí je něco, co z nevědomosti vyrůstá, je tedy druhotné, něco navíc. Adam, který prý neměl vědomí, byl sice vševědoucí, ale pouze v rámci své nevědomosti, tedy nemožnosti reflektovat skutečnost. Adam se tedy vydělí! z Božské prajednoty nevědomí. Nelze tedy jinak, než R. Ch. popřát, aby se s indickými jogíny ponořil do nevědomí, a posléze jako áitman splynul s brahma, Božskou esencí. Z. N. však není jogín, ale křesťan každým coulem. Tento fenomén zaostalého bratra nazývá mýtus mythického člověka. (...) 179 [pageend181]V R. Ch. asi křesťanská výchova vskutku doznívá, jestliže uvažuje o existenci hermovského ar ehe typu, který je obsahově prázdný. Dále ale zjišťujeme, že se může realizovat pouze jako obchodování nebo jako zlodějství. Avšak o pár řádek dříve jsme poučeni, že obchod je legalizované zlodějství, tedy morálně to vyjde na stejno. R. Ch. sice tvrdí, že je to archetypický aspekt světa a síla zde nedává určitý tvar (tedy ne už obsah?) ani morální hodnotu. Jistě v uskutečnění ne, protože to je záležitost naše, ale v možnosti ano, protože není na vybranou. A jestliže jsou archetypy Božské, pak by ani ve své možnosti neměly být morálně indiferentní. V průběhu obou článků jsme svědky neustálého hořekování nad vědou. R. Ch. si opět vypůjčuje citaci od Z. N.: Věda je dar, ale je to dar navíc. Ale v důsledku toho, že věda se prohlašuje za konečný výplod našeho racionalismu, ocitá se zde racionalismus v roli, kdy je to něco navíc, a tudíž ne tak důležité. Myslím si, že v člověku není ani něčeho více, ani něčeho méně. Zrovna tak jako levá paže nebo pravá noha nejsou navíc. Oba dva tím diskvalifikují rozum a přesouvají ho na vedlejší kolej. Z. N. (tedy i R. Ch., protože v tomto problému stojí na stejných pozicích) se domnívají, že vědecké možnosti rozumu jsou dovršeny a reprezentovány přírodními vědami. Kdyby chápali vědeckost šířeji, nemohli by na ni tak snadno svalovat scientistické zmaterializování života. (...) Nemohu si pomoci, ale tím, že R. Ch. přijímá teze Z. N. a následně naříká nad vědou, řadí se po bok existencialistům. Ale tím, že akceptuje archetypy jako něco neměnného, věčného, stojí proti. Z tohoto hlediska by se dalo říci, že se jedná o ne příliš šťastný eklekticismus. Proč to všechno píšu? Protože mi připadá, že mythus se stal módou, dokonce platformou pro lidi s naprosto rozličnými představami. Takové platformy jsou možné v politice, méně ve filosofii. R. Ch. vybudoval celou konstrukci rozumem, tedy vědomím, ale vůči vědomí se zachoval proradně. Připomíná to předposlední výrok v Traktátu od Wittgensteina, kde se hovoří o odhození žebříku, po kterém se vylezlo. Přes veškerou moji kritiku jsou v obou článcích dobré postřehy. Váš nový čtenář Ivan Gavran * * * Milý Ivane Ca vrané, s potěšením jsem si přečetl Tvou reakci na mou stať o mythech a rád bych se zde stručně pokusil reagovat na některé z Tvých připomínek. Zdá se Ti, že mé pojetí psychiky bere člověku jeho komplexnost a vystavuje ho na milost archetypům. C. G. Jung v této souvislosti často poukazoval na 180 [pageend182]podobnost omezeného množství archetypů s omezeným množstvím základních morfologických a funkčních vzorů, které se opakují v přírodě. Zdá se Ti být například flóra naší zeměkoule nějak zvlášť jednotvárná, když mají všechny rostliny vlastně stále stejnou základní strukturu? V případě člověka a archetypů je to podobné. Má představa je, že archetypy představují jakousi bezobsažnou zhuštěninu všeho, co kdy člověk na zemi prožil či prožije, a že si tedy nemůže každý prožívat, co chce, ale může jen realizovat některé už existující archetypické praprožitky, podobně jako si nemůže pokaždé vybrat, jaký bude mít počet rukou nebo jak bude fungovat jeho mozek, ale musí přijmout tu tělesnou strukturu, která mu byla jednou provždy daná. Pokud Ti tedy závislost na archetypech připadá jako ztráta komplexnosti člověka, pak by ses mě! jistě zamyslet i nad tím, zda není podobnou ztrátou komplexnosti například i to, že máš jen dvě ruce - vždyť i ta třetí by se někdy docela hodila, ne? (...) Dalším sporným hodem -jistě ne překvapivě - je téma morálky. Odmítáš přijmout představu, že by cosi, co je božské, bylo zároveň morálně indiferentní. Není divu: pro většinu lidí, kteří ještě dnes věří v Boha, je zcela samozřejmé asociovat vše božské pouze s dobrem; vše, co je považováno za „zlé“, musí být jednoznačně v rozporu s božstvím. Já jsem naproti tomu přesvědčen, že rozlišování dohra a zla je možné pouze na základě polárního vnímání světa, které je charakteristické pro lidi, zatímco božství reprezentuje jednotu, a tudíž je pro ně podobné rozlišení nemožné. (...) Z tohoto důvodu je mi i velice blízké řecké pojetí božstva, které toto považuje za samozřejmost. Za jednoznačné nedorozumění považuji Tvou kritiku mého pohledu na vědu a racionalismus. (...) Mohu Tě ujistit, že jsem nikdy nepovažoval vědu či racionální myšlení za něco negativního. Pokud to tak z mé stati vyznělo, pak se omlouvám za nejasnost, s jakou jsem své stanovisko vyjádřil. Smyslem mé kritiky nebylo, jak se domníváš, poukázat na přehytečnost racionálního myšlení, nýbrž pouze na jeho jednostrannost. Jak sis jistě všiml, přirovnal jsem vztah vědomí a nevědomí ke vztahu květiny k jejím skrytým kořenům. Pokud bych skutečně vědomí považoval za cosi podřadného, pak by to ve světle tohoto příměru znamenalo, že považuji kořeny za to nejdůležitější na každé květině, zatímco květinu samu beru už jako cosi zcela zbytečného. Tak tomu pochopitelně není. To, že je květina nikoli zneuctěním, nýbrž právě naopak naplněním a vyvrcholením toho, o co jde jejím kořenům, považuji za zcela samozřejmé. (...) Nechci tedy v žádném případě na vědomí a vědu zanevřít a ponořit se do nevědomí, jak mi přátelsky doporučuješ, ale spíše jim radím akceptovat opět svou závislost na něčem hlubším a nad-racionálním a snažit se dále vyvíjet v jejím kontextu. Jinak by se taky našemu milému vědomí mohlo stát, že bude ignorovaným nevědomím pohlceno (jak už k tomu částečně došlo např. ve třicátých letech v Německu) a bude muset začínat zase od toho mythického Adama, což by asi nikdo z nás nechtěl. V této souvislosti ještě jednu přátelskou radu: 181 [pageend183]pokud se chceš přesvědčit o tom, že ani Z. Neubauerovi nejde o zrušení, ale o přeměnu vědy, pak Ti doporučuji navštívit některou z jeho přednášek na téma Filosofické otázky přírodních věd, které má každý týden na filosofické fakultě University Karlovy. Závěrem snad ještě k diskutované „původnosti“ tohoto pojetí mythů. Je pravda, že můj článek a stať Z. Neubauera se nesou ve velice podobném duchu, ale to ještě zdaleka neznamená tak úzkou souvislost mezi nimi, jakou naznačuješ Ty. Jestliže jsem sám ze Z. Neubauera čerpal, pak zejména proto, že byla tato stať tak říkajíc na ráně a mě! ši ji možnost přečíst každý čtenář Prostoru. Pokud chceš ovšem hledat zdroj přímé inspirace, pak Tě mohu odkázat spíše na onu mnohem častěji zmiňovanou jungovskou hlubinnou psychologii. Základním kamenem mého světonázoru je z větší části právě ona, a kdyby se mi stať Z. Neubauera nikdy nedostala do rukou, nemyslím si, že by to na celkový duch mého článku mělo nějaký větší vliv. Zároveň si troufám polemizovat s Tvým přesvědčením, že tento nový proud myšlení pramení pouze z krize dnešních věd: spíše bych řekl, že mu krize dnešních věd umožňuje vystoupit na povrch. Ve skutečnosti je toto pojetí světa staré tisíce let. Svůj výraz nacházelo po staletí mimo jiné v tzv. hermetické tradici, která se už od antiky v skrytu vine dějinami evropského ducha a pravidelně v obzvláště vhodných chvílích - jako třeba dnes - vp- stupuje do popředí. Podobný pohled na svět byl například základem evropské renesance a pro učence typu Giordana Bruna bylo zcela přirozené uvádět jevy tohoto světa do souvislosti s archetypickými obrazy mythu, často navíc v astrologickém kontextu. Přes všechno to pečlivé obhajování svých pozic bych Tě nakonec chtěl ujistit, že Tvou kritiku v mnohých bodech považuji za plně oprávněnou a by! jsem jí vskutku potěšen. Nemohl jsem pochopitelně odpovědět na všechny z Tvých připomínek - jednak bych nechtěl na stránky spíše všeobecně zaměřeného Prostoru zatahovat zdlouhavé specializované filosofické diskuse a jednak na mnohé z nich ani odpovědět nedokážu. Já sám se rozhodně nepovažuji za vševědoucího a spíše než abych zamýšlel jasně a jednou provždy vysvětlit, jak se věci mají, mi šlo o to, abych dal čtenáři podnět k zamyšlení a přiměl ho udělat si v konfrontaci s mými myšlenkami o věci svůj vlastní obraz. Z Tvé kritiky je vidět, že se mi to snad alespoň zčásti povedlo. Jestliže'se mnou v mnohém nesouhlasíš, pakje to jedině přirozené. S pozdravem Radek Chlup (Redakce si vyhrazuje právo dopisy čtenářů krátit. Jediným důvodem je omezený rozsah této rubriky. Děkujeme za pochopení.) 182 [pageend184]SLOVNÍK Literární deník ve 20. století * (Výběrová bibliografie) G. R. Hocke Bainville, Jacques, Journal. Bd. 1 (1901-1918); Bd. 2 (1919-1926); Bd. 3 (1927-1935). Paris 1948-1950. Journal inédit (1914). Paris 1953. Ball Hugo, Dada-Tagebuch. 2. II. 1916-7. VI. 1917. In: Das war Dada. Dichtungen u. Dokumente. Hrsg von P. Schifferli. München 1963. Beauvoir, Simone De, (Journal 1939-1940). In: La force de l'age. Paris 1960. In den besten Jahren. Hamburg 1961. Beckmann, Max, Tagebücher 1940-1950. Zsgest. von Mathilde Q. Beckmann, hrsg. von E. Göpel. München 1955. Benda, Julien, Les cahiers d’un clerc. (1936-1949). Paris 1950. Bennett, Arnold, Journal. Bd. 1, 1896-1910. Bd. 2, 1911-1921. London 1932. Bd. 3, 1921-1928. New York 1933. Bd 4, 1929. London 1930. Bernanos, Georges, Les enfants humiliés. Journal 1939-1940. Paris 1949. Bloy, Leon, Le mendiant ingrat. Suivi de mon journal 1894-1895. - 1896-1897. - 1898-1900. - Quatre ans de captivité ä Cochons sur Marne. - L’inven- dable. - Le vieux de la montagne. - Le pélerin de l’absolu. - Au seuil de l’apocalypse. - La porte des humbles. Oeuvres complétes. Bd. 10-20. Paris 1948 f. Vier Jahre Gefangenschaft in Cochons-sur-Marne. Tagebücher des Verfassers 1900-1904. Aus dem Frz. übertr. von P. A. Roesicke. Nürnberg 1951. Die heilsame Verfolgung. Tagebücher des Verfassers 1896-1900. Nürnberg 1958. Bonhoeffer, Dietrich, Widerstand und Ergebung. Briefe und Aufzeichnungen aus der Haft. Hrsg, von E. Bethge. München 1951. Camus, Albert, Carnets, Paris 1962. Tagebücher 1935-1947. Hamburg 1963. ‘ G. R. Hocke, Europäische Tagebücher, Fischer Verlag 1991, s. 1070-1164. 183 [pageend185]Carroll, Lewis, The Diaries of Lewis Caroll. First ed. and suppl. by R. L. Green. 2 Bde. London 1953. Ciano, Galeazzo, 1937-1938. Diario. Bologna 1948. Diario 1939-1943. Mailand 1946. Colette, Sidonie Gabriele, Journal intermittent. (1915,1923,1934,1941.) Paris 1949. Journal á rebours. (1930-1938.) Paris 1941. Corot, Camille, Briefe aus Italien. Mit e. Anh. Briefe aus späterer Zeit und Aufzeichnungen über Kunst. Leipzig 1924. Croce, Benedetto, Quando Tltalia era tagliata in due. (1943-1944.) Bari 1948. Curie, Marie, Journal intime. (1956). In: Eve Curie, Madame Curie. Paris 1938. Delp (Pater), Im Angesicht des Todes. (Briefe, Tagebücher u. Meditationen.) Ffm. 1947. Du Bos, Charles, Extraits d’un journal 1908-1928. Paris 1931. Journal. Bd. 1:1921-1923; Bd. 2:1924-1925; Bd. 3:1926-1927; Bd. 4: 1928. Paris 1946-1950. Pages inédites du journal (1921-1928). In: Résurrection, Nr. 13. Paris 1946, S. 7-31. Plessis, Jean Du, Notes intimes. In: La vie héroique de Jean Du Plessis de Grenédan. Paris 1924. Ebner-Eschenbach, Marie von, Aus einem zeitlosen Tagebuch. Gesammelte Werke, hrsg. von E. Groß. Bd. 9. München 1961. Edison, Thomas Alva, Diary and sundry observation. New York 1940. Emerson, Ralph-Waldo, Journals of R. W. Emerson. 10 Bde. Boston u. New York 1909-1914. France, Anatole, Carnets intimes. 1907-1914. In: Léon Carias, Les carnets intimes d'Anatole France. Paris 1946. Frank, Anne, Tagebuch. 14. Juni 1942 - 1. August 1944. Heidelberg 1950. Gass, Karl Eugen, Pisaner Tagebuch. Aufzeichnungen, Briefe. Aus dem Nachlaß eines Frühvollendeten. Hrsg, von P. E. Hübinger. Heidelberg, Darmstadt 1961. Gide, André, Journal 1889-1939. Paris 1939. Journal 1889-1939. Paris 1948 (Journal I). Journal 1939-1949. Paris 1954 (Journal II). Tagebuch 1889-1939. Übertr. von M. Schaefer-Rümelin. Bd. 1:1889-1913; Bd. 2: 1914-1923; Bd. 3: 1924-1939. Stuttgart 1950, 1951, 1954. Goebbels, Joseph, Das Tagebuch 1925-26. Mit weiteren Dokumenten, hrsg. von H. Heiber. Stuttgart 1960. Tagebücher 1942-43. Hrsg, von L. P. Lochner. Zürich 1948. Green, Julien, Journal. Bd. 1: 1928-1934; Bd. 2: 1935-1939; Bd. 3: 1940-1943; Bd. 4: 1943-1945; Bd. 5: 1946-1950. Paris 1938-1951. Tagebücher 1928-1945. Übertr., eingel. u. m. Anm. vers, von H. Winter. (Výběr) Wien 1952. Greene, Graham, In Search of a character. Two African journals. London 1961. Afrikanisches Tagebuch. Wien 1962. 184 [pageend186]Hammarskjöld, Dag, Vaegmaerken. (Wegzeichen. Ein Tagebuch in Aphorismen und Gedichten, 1925-1961. Erseh. 1963 in Stockholm.) Hamsun, Knut, Auf überwachsenen Pfaden. Ein Tagebuch. (1945). München 1950. Hawthorne, Nathaniel, American Note-books. New Haven 1932. English Note-books. London 1941. French and Italian Note-books. Boston 1876. Hesse, Hermann, Krisis. Ein Stück Tagebuch. Berlin 1928. Aus einem Tagebuch des Jahres 1920. Zürich 1960. Hesse, Marie, Ein Lebensbild in Briefen und Tagebüchern. Von Adele Gundert. Stuttgart 1934. Heym, Georg, Tagebücher, Träume, Briefe. Hrsg, von K. L. Schneider. Dichtungen und Schriften, Bd. 3. Hamburg u. München 1960. Hofmannsthal, Hugo von, Aufzeichnungen. Gesammelte Werke, Bd. 15. Frankfurt 1959. Ingres, Jean-Auguste-Dominique, Journal inédit. (Výběr) In: Boyer d’Agen, Ingres d’après une correspondence inédite. Paris 1909. James, Henry, The Notebooks of H. James (1878-1911.) New York 1947. Joyce, Stanislaus, The Dublin Diary, ed. by G. H. Healey. London 1962. Jünger, Ernst, In Stahlgewittern. Ein Kriegstagebuch. - Das Wäldchen 125. - Feuer und Blut. - Reisetagebücher. Ein Inselfrühling. Ein Tagebuch aus Rhodos. - Strahlungen. Aus den Tagebüchern 1939 und 1940. Das erste Pariser Tagebuch. Kaukasische Aufzeichnungen. - Das zweite Pariser Tagebuch. Kirchhorster Blätter. Jahre der Okkupation. Tagebuchwerk zum II. Weltkrieg. April 1945 - Dezember 1948. Gesammelte Werke, Bd. 1-4. Stuttgart 1960 ff. Kästner, Erich, Notabene 45. Ein Tagebuch. (7. 2. - 2. 8. 1945.) Zürich 1961. Kafka, Franz, Tagebücher 1910-1923. Frankfurt 1951. Erste Ausg. New-York 1948 u. 1949. Kantorowicz, Alfred, Deutsches Tagebuch. 1945-1961. 2 Bde. München 1959. Kazinczy, Ferenc, Fogšgom naplója. 1794-1801. Budapest 1951. Keyserling, Hermann Graf, Reisetagebuch eines Philosophen. 2 Bde. Darmstadt 1919. Kisch, Egon Erwin, Schreib das auf, Kisch! Das Kriegstagebuch des Egon Erwin Kisch. Berlin 1930. Kisfaludy, Sandor, Napló és franciaországi fogságom (1796). In: Kisfaludy Sandor minden munkái. VII. Kötet. Budapest 1893. Klee, Paul, Tagebücher (1898-1918). Hrsg. u. eingel. von F. Klee. Köln 1957. Kollwitz, Käthe, Tagebuchblätter und Briefe. Berlin 1948. Léautaud, Paul, Journal littéraire. (Úplné vydání: Dosud vydáno:) 11 Bde. Paris 1954-1961 Journal littéraire, fragment 1946. Paris 1948. Notes retrouvées. (1927-1934.) Paris 1942. Mann, Klaus, Der Wendepunkt. Ein Lebensbericht. (V tom kapitola) Entscheidung - Aus einem Tagebuch. Frankfurt 1953. 185 [pageend187]Marcel, Gabriel, Journal métaphysique. Bd. 1: 1914-1923; Bd. 2: 1928-1933. Paris 1927 u. 1935. Fragments du journal métaphysique. In: La diaristica filosofica. Archivio di filosofia, Nr. 2. Padua 1959, S. 141-159. Maugham, Somerset W., A Writer's Notebook. (1892-1944.) New York 1949. Mauriac, Claude, Conversations avec André Gide. Extraits d'un journal. (1937-1939). Paris 1951. Mauriac, Frangois, Bloc-Notes. 1952-1957. Paris 1958. Journal /-///. Journal du temps de l’occupation. Le cahier noir. Oeuvres complètes. Bd. 11. Paris 1953. Maurois, André, Journal d’un voyage en Amérique. Paris 1939. Journal, Etats-Unis 1946. Paris 1946. Journal d’un tour en Amérique latine. 1947. Paris 1948. Journal d’un tour en Suisse. Paris 1949-1950. Athen 1926. Musil, Robert, Tagebücher, Aphorismen, Essays und Reden. (1898-1942.) Gesammelte Werke in Einzelausgaben, hrsg. von A. Frisé. Hamburg 1955. Nijinskij, Waslaw, Journal de Nijinsky. Paris 1953. Der Clown Gottes. Tagebuch des Tänzers Waslaw Nijinskijs, Stuttgart 1955. Papini, Giovanni, Diario. Florenz 1962. // libro nero. Nuovo diario di Gog. Florenz 1951. Pavese, Cesare, II Mestiere di vivere. Diario 1935-1950. Turin 1952. Das Handwerk des Lebens. (Tagebuch 1935-1950.) Hamburg 1956. Rilke, Rainer Maria, Tagebücher aus der Frühzeit. Hrsg, von R. Sieber-Rilke u. C. Sieber. Leipzig 1942. Rinser, Luise, Gefängnis-Tagebuch. München 1946. Rolland, Romain, Journal des années de guerre 1914-1919. Paris 1952. Richard Strauss et Romain Rolland. Correspondence, fragments de journal (Cahiers Romain Rolland, 3). Paris 1951. Saint-Exupéry, Antoine de, Carnets. Paris 1953. Carnets. Publiés par M. Quesnel et P. Chevrier. Paris 1955. Carnets (dt.). Düsseldorf 1958. Svevo, Italo, (Diario) In: Saggi e pagine sparse. Mailand 1954. (Dt.) Übers, u. eingel. von A. Kesser. In: Merkur, H. 3. Stuttgart 1962. Diario per la fidanzato. Mailand 1962. Weil, Simone, Journal d’usine. (1934-1935.) In: La condition ouvriére. Paris 1951. Weismantel, Leo, Tagebuch einer skandalösen Reise. Jugenheim 1959. Werfel, Franz, Aus dem Zufalls-Tagebuch. In: Fischer-Almanach. Frankfurt 1961. Wittgenstein, Ludwig, Schriften. Tractatus logico-philosophicus. Tagebücher 1914-1916. Logische Untersuchungen. Frankfurt 1960. Woolf, Virginia, A Writer’s Diary. Ed. by L. Woolf. London 1953. 186 [pageend188]APPENDIX ASTROPSYCHOLOGICA Z astrologického zápisníku Oskar Adler jde již ve své první přednášce o astrologii (v knize nazvané 7es- tament astrologie) rovnou k jádru věci, když hovoří o propasti oddělující vnitřní svět člověka od světa vnějšího. Připomíná, že Pýthagorás dělil své žáky na exoteroi a esoteroi, přičemž exoterikové se zabývali zhruba tím, co dnes tvoří předmět systematické empirické vědy, kdežto esoterikové pěstovali zvláštní „niternou vědu“, kdy pomocí pohroužení - meditace - se učili, jak své Já učinit zprostředkovatelem - médiem - vědění, jež k nim přicházelo z vesmíru. Pro exoteriky, jejichž přístup ke světu jako k vnějšímu objektu v novověku zcela převládl, se stalo neřešitelným problémem, jak překlenout tuto propast mezi vnitřním a vnějším světem. Indukční metoda chtěla vycházet z jednotlivých pozorování a dospívat k zobecnění (k formulování obecně platných zákonů). Hume svým bystrozrakém postřehl, že tento postup je disparátní, že se tu vždy předpokládá jakýsi skok, který se ovšem děje tak rychle, že jej ani nestačíme postřehnout. „Nic takového jako indukční metoda neexistuje," shrnul diskusi na toto téma K. R. Popper v polovině tohoto století. Ani z tisíce pozorovaných případů ještě nevyplývá obecně platný zákon. Jestliže slunce tisíckrát vyšlo ráno na východě, pak náš závěr, že se tak stane i zítra, nelze odvodit racionálně- -logicky z našeho pozorování, byť by se opakovalo donekonečna; tento závěr je založen na - jinak ovšem vcelku rozumném - psychologickém předpokladu, že když se tak stalo již tolikrát, stane se tak nejspíš i zítra. Kant nejen dokázal ocenit Humův postřeh, ale podnikl i nový pokus, jak propast překlenout. Zkusil to tentokrát z druhé strany, ze strany obecných apriorních pojmů. Na výsledky empirických pozorování aplikoval apriorní pojmy, aby získanou zkušenost uspořádal do poznatelného tvaru. Skákal z břehu obecnosti na břeh jednotlivých případů, avšak nikdy nedoskočil až k nim sa- mým, zůstal vždy viset někde uprostřed mezi obecným a zvláštním, protože věci, tak jak skutečně jsou, totiž „věci o sobě“, zůstávají provždy mimo dosah takového „intelektuálního skoku“. Husserl v Karteziánských meditacích se dlouho hotoví ke skoku, a to pomocí kauzality, pak se však náhle ocitne na druhém břehu, aniž by ovšem vysvětlil, jak se tam dostal, a od toho okamžiku začne uvažovat analogicky, tj. zcela opačným způsobem než Descartes a moderní věda. 187 [pageend189]Od astrologa Oskara Adlera by se dalo očekávat, že jako most mezi vnitřním a vnějším světem nabídne něco vyloženě transcendentálního, či rovnou mystického. On však nabízí jako most - lidské tělo. a) Mezi vnějším světem a vnitřním světem lidských orgánů existuje vztah vzájemného odpovídání - korespondence. Adler cituje Goetha (a Plótína, jak správně dodává pomocí spojovací čárky): Wär' nicht das Auge sonnenhaft die Sonne könnt’ es nie erblicken. Kdyby lidské oko nebylo svým způsobem „sluneční“, nedokázalo by uvidět slunce. Mezi lidským okem a sluncem je vztah příbuznosti: jiskrné oko je obdobou zářivého slunce; jedno zrcadlí druhé, jedno je obdobou druhého, a tato příbuznost a stejná uzpůsobenost je předpokladem esoterického poznání. b) Můj výdech je vdechem vesmíru, výdech vesmíru je mým vdechem. Vnitřní a vnější si nejen odpovídá, ale pohybuje se ve stejném rytmu, včetně rytmu planet a niterných psychických mocností, archetypů, jež tyto planety symbolizují. Není v tom nic iracionálního či mystického, je v tom jen prostá vznešenost. c) Jsem součástí přírody a vše, co se děje v ní, se děje i ve mně (Goethova prazákladní, všepronikající myšlenka). Jestliže venku zuří bouře, cítím úzkost, nebo naopak rozjaření proto, že stejná bouře se současně odehrává i v mé niterné „přírodě“ (Hluchý Beethoven v Pastorální symfonii: tady přece nejde o žádné „líčení přírody“). Oskar Adler cituje jedno čínské podobenství. Esoterik a exoterik stojí na mostě a pozorují pstruhy v řece. Esoterik obdivuje radost, s jakou se pstruzi ve vodě prohánějí. - Jak to můžeš vědět, když sám nejsi rybou? ptá se ho exoterik. - Vím to, protože mám vlastní příjemné zkušenosti s vodou a plaváním, odpoví esoterik. Ostatně, jak můžeš vědět, že nevím, jak se ryba cítí ve vodě, když nejsi mnou? V poslední době narážím u svých klientů velmi často na konjunkce Saturna s ostatními planetami. Konjunkce Saturna s Venuší vyvolává okamžité asociace s tělesnými korespondencemi této konstelace: Venuše (ledviny, udržující rovnováhu /Venuše je vládcem znamení Vah/ při výměně látkové v lidském těle) + Saturn (projevující se jako zábrana, a to tak, že odmítá cukr /Venuše/ a vylučuje jej bez užitku z těla, nebo v podobě odmítání propustit skrze ledviny neužitečné látky, z nichž pak vznikají ledvinové kameny /Saturn/). V prvním případě je krajně negativní tělesnou korespondencí této konstelace cukrovka. Saturn brání Venuši v jejích typických projevech, jež mají obecně ráz příjemností a sladkostí: milostné vztahy, tělesné požitky, příjemná pohoda mezi partnery. Saturnem odmítaný a předčasně vylučovaný cukr je jen nápadným projevem, příp. manifestací obdobného životního postoje: dotyčný touží stále víc po sladkostech, ale protože je nedokáže asimilovat, je nucen 188 [pageend190]si cukr do svého organismu dopravovat v podobě inzulínu náhradním a nouzovým způsobem. Touží po lásce, ale protože není schopen ji přijmout a plně se jí oddat, je nucen ji jaksi předčasně ze svého života „vylučovat". Touží po přátelství a rozmluvě, ale protože není schopen přátelství přijmout - neboť je příliš náročný, opatrný či nedůvěřivý - dostane se mu nakonec náhradního přítele v podobě umělé ledviny, s nímž mu již žádné citové problémy nehrozí (viz Th. Dethlefsen, R. Dahlke, Nemoc jako cesta). V druhém případě se zbraňující funkce Saturna projeví tím, že naopak odmítá vydat a skrze ledviny vyloučit látky, které již nemají žádnou vyživovací ani jinou životně důležitou funkci. Jde tedy o vše přežilé, jako jsou dávno překonané postoje, zastaralé názory, dogmatické, zkostnatělé přístupy ve vztazích k ostatním, o nepřizpůsobivost na své nejbližší okolí (partnera, přátele, kolegy). To vše nakonec ztuhne a zkrystalizuje a v životě takového člověka se to projeví jako „zkamenělina" - v podobě ledvinových kamenů. Tato nemoc je tedy jasným příznakem toho, že došlo ke „ztvrdnutí" komunikačních vazeb ve vztahu k ostatním lidem a k nejbližšímu životnímu prostředí vůbec. Tyto tak výrazné tělesné manifestace napovídají leccos i o psychologických aspektech a o vzorech chování, jež s touto konstelací souvisejí. Zmíněná konjunkce je spojením Normy (Saturn) a Krásy (Venuše), což umožňuje řadu dalších variant. Astrolog Akron (pseudonym C. F. Freye) upozorňuje v této souvislosti zvláště na to, že tato konstelace je zvlášť patrná u manekýnek, je to vlastně jeden z předpokladů jejich profese - a vysvětluje proč. Móda je vůbec utvářením (Saturn vyměřuje, stříhá, rozvrhuje, určuje, co je a co není „norma") Venušina roucha, a tak se v módních salónech odehrává dramatická zkouška krásy (Venuše) podle kritických dobových norem (Saturn), samozřejmě za významného přispění Neptuna jako hlavního nositele kolektivního fenoménu módy. Saturn je zdrojem věčných pochybností každé ženy, zda je přitažlivá a správně oblečená, a tato pochybnost se může stát hnacím motorem dívek předvádějících módu: chtějí se stále znovu přesvědčovat o tom, že jsou hodny obdivu. Je zřejmé, že Saturn se v takovém případě promítá do svého okolí a nabývá podoby přísně kritického oka zkušených, vesměs starších mužů (Saturn). I mimo módní salón, v přátelských a milostných vztazích a na veřejnosti vůbec, se provozuje tato hra s věčně opakovanou otázkou: Jsem (ať už žena či muž, neboť i muži mají ve svém horoskopu planetu Venuši) podle panujících kritických společenských měřítek přijatelný, vyhovuji estetickým měřítkům, které dnes platí? Saturn s Venuší je jedna z konstelací, jež uvádějí svět do marnivého, ale nikterak nepříjemného usilování o harmonické vztahy se světem. Problémy vznikají tehdy, jestliže se z této konstelace za přispění ostatních aspektů horoskopu vyvine typ Artemidy - dívky s chladným (Saturn) srdcem (Venuše), toužící po hřejivém obdivu a po společenském uznání a ochotné udělat vše pro to, aby toho dosáhla. Jakmile se přesvědčí, že byla shledána přitažlivou, nebo dokonce hodnou obdivu, její pochybnosti v tomto ohledu jsou na čas opět zaplašeny a o svého obdivovatele ztrácí zpravidla další zájem. Nová po189 [pageend191]chybnost vyžaduje nového obdivovatele a „saturnského schvalovatele“, jinými slovy, nového Parida, aby své jablko věnoval Venuši. (Mýtická postava Parida se přiřazuje znamení Vah a Venuši.) Saturn (Norma) a Venuše (Krása) však mohou tuto otázku položit ještě jiným způsobem. V předcházejícím případě se individuální Já přirozeně ztotožňuje s Venuší (která má obstát ve zkoušce), zatímco Saturn se promítá do okolního světa. Individuální Já, jež je v neustálém pohybu a ztotožňuje se střídavě s různými dominantami horoskopu, se však může naopak ztotožnit se Saturnem, čímž se z něho stane přísný kritik a posuzovatel, zatímco Venuše se nyní přenáší do vnějšího světa a vyhledává se v něm, aby se podrobila kritickému estetickému soudu. Tak vzniká estetika, případně literární a umělecká kritika. Zmíněná konstelace naznačuje nadání tohoto druhu. I mladá dívka, místo aby hrála hru, kterou bychom mohli nazvat „Jsem správným způsobem společensky (Saturn) žádoucí (Venuše)?“, se může stát přísným posuzovatelem uměleckých děl (Venuše) nebo estetické úrovně okolí (např. ve 4. domě jako návrhářka bytového interiéru apod.), a to podle uznaných kritických měřítek (Saturn). Spektrum pozitivních projevů této konstelace se může dále vztahovat na některá umělecká řemesla, např. keramiku, broušení drahých kamenů (s vydatnou účastí Marta), kamenictví a sochařství; krásným přírodním projevem jsou obrazce (Venuše), které kreslí mráz (Saturn) na zimním okně (zde se Saturn objevuje navíc v roli „strážce prahu“, tentokrát mezi vnitřním světem pokoje a vnějším světem ulice); v kombinaci s dalšími aspekty sem patří i kra- sobruslení (krásné /Venuše/ bruslení /Mars, 5. dům, Neptun/ na ledě /Saturn/). V případě, že zmíněná konjunkce se nachází v 8. domě (ve znamení Ryb), jak tomu bylo u mé klientky, lze očekávat, že estetická (Venuše) struktura (Saturn) bude mít charakter základních principů a koncepcí (8. dům), že bude mít sklon prosazovat jednu z mnoha alternativ (Ryby) apodikticky jako jedině platný program (8. dům) a že bude podléhat čas od času zevrubné (koncepční) proměně (8. dům). Saturn je v daném horoskopu vládcem 6. domu (práce, analýza, smyslové vnímání, obezřetnost), což koresponduje s analytickou prací v oblasti literární kritiky. Venuše je vládkyní 3. domu (sebevýraz, intelektuální činnost, práce s textem) a 10. domu (zaměstnání, veřejné vystupování v uvedené roli): naznačené vlohy a možnosti se v tomto případě vyvinuly, jak je zřejmé, adekvátním způsobem. * * * Konjunkce Saturna s Martern (u jiné mladé ženy: konjunkce je ve znamení Berana v 7. domě, Saturn je vládcem 4. domu, Mars je ve vlastním znamení). Tato konstelace znamená, zejména v počáteční fázi, tj. v dětství, spojení nespojitelného a předznamenává tak dlouhý a bolestný „proces učení“. Jak se výstižně vyjádřil jeden americký astrolog: jako by řidič automobilu chtěl současně šlápnout na plyn (Mars) i na brzdu (Saturn). Jde tedy o spojení dvou diametrálně odlišných druhů energie. Mars symbolizuje agresivitu, sebepro- sazení, iniciativu a riziko, kdežto Saturn pevnou strukturu, řád, zákon, vytrvalost 190 [pageend192]a stálost. Zralými formami projevu této konstelace by tedy mohla být cílevědomá a systematická činnost, sebeprosazení beroucí ohledy na ostatní, schopnost zformovat náhlé impulsy do civilizovaných podob, např. hry podle pravidel, nenuceného chování v rámci společenských norem apod. Je to úkol nadmíru obtížný, tím spíše, že zmíněná konjunkce se nachází v 7. domě, domě partnerských vztahů, který má více než ostatní domy horoskopu sklon přenášet se na nejbližší okolí, v tomto případě na partnery: rodiče (Saturn vládcem 4. domu), sourozence, přátele, manžely. Výjdeme-li z předpokladu, že Mars zachycuje, zejména v dětství, značnou část archetypu Dítěte, je zřejmé, že spontánní projevy martovské energie narážely již od svých prvních projevů na vnitřní, vrozené zábrany, které se ovšem projektovaly navenek, nejprve na rodiče, později na partnery ve vzájemných vztazích. V takovém případě není rozhodující, zda rodiče či partneři mají skutečně sklon bránit spontánním projevům iniciativy, zdravé agresivity a sebeprosazení. Tato konstelace to jako zárodek adekvátního vzorce chování předpokládá a dokáže si takový saturnský, tj. zbraňující a zakazující přístup vůči sobě vynutit. Co obvykle následuje, jsou vzpoury, porušování příkazů a zákazů, projevy umíněnosti, nebo naopak pocity ublíženosti, přesvědčení, že druzí mi brání v sebeprosazení, snaha dosáhnout za každou cenu uznání od rodičů nebo nadřízených za vzorné chování atd. Protože v případě horoskopu ženy Mars odráží základní charakterové rysy Anima, pravzoru muže-partnera, naskýtají se u ní dvě protichůdné možnosti, z nichž jedna se nakonec, v závislosti na ostatních aspektech, prosadí: buď si zvolí partnera, který sám žije ve stínu otcovské a jiné autority, je plný zábran a má problémy se sebeprosazením, nebo naopak někoho, kdo se soustavně bouří proti všem autoritám, proti běžným společenským normám a jeho chování má celkově násilnické rysy. V prvním případě přejímá žena spíše aktivní úlohu (ztotožní se s Martern) a razantním způsobem se pokouší svého partnera vymanit z depresivní situace, v druhém případě se sama stává ztělesněním zábran (ztotožní se se Saturnem), čímž sama sobě brání v otevřenějších a svobodnějších partnerských vztazích. Vzhledem k Ascendentu ve Vahách, kdy se partnerským vztahům přikládá mimořádný význam a kdy se iniciativa očekává spíše od partnera, je uvedená druhá možnost pravděpodobnější. Řešení spočívá v uvědomění, že obě tyto tak protikladné formy energie jsou součástí téže psýchy a v dlouhodobém zaměření na jejich co nejorganičtéjší spojení, což se však bez promítání na partnery neobejde (archetypickými obrazy jsou drsná něha, otec-milenec, přítel-gentleman, obřadné formy dvoření, věrnost a spolehlivost v partnerských vztazích). Zkušenosti z partnerských vztahů, majících často formu ostřejších střetů (Mars/Saturn: hlavou proti zdi), mohou napomáhat- při správném výkladu - postupnému osvojení obou druhů této životní energie. 1993 Rudolf Starý 191 [pageend193]Milada Součková Sešity Josefíny Rykrové V Čechách první knižní vydání posledních básnických sbírek Milady Součkové, patrně největší českc básnířky tohoto století. Vydání zahrnuje dosud neznámé části sbírky a básně z pozůstalosti. Vázané, předběžně 190 stran, 59,- Kč Vydává PROSTOR v druhé polovině roku 1993 PROSTOR 25 Z obsahu příštího čísla Téma: Potřebuje dnešní člověk duchovní péči? interview s páterem Tomášem Halíkem J. Heffernanová o Ježíšově učení ve světle jungovské psychologie Z. Kratochvíl o pojetí náboženství A. Watts a jeho kritika křesťanství C. G. Jung: Psychoterapie a duchovní péče M. Buber: Zpráva o dvou rozhovorech — verše J. Šalamouna - povídka D. Pithartové [pageend194]Revue Prostor společenskokulturní čtvrtletník konzervativního ladění Vznikl v roce 1982 a vycházel v samizdatu. Přináší široké spektrum témat z oblasti kultury, politiky a filosofie. Uvádí nejen domácí autory, ale i významné západní myslitele, představitele současných duchovních proudů hlásících se k západní kulturní tradici (C. G. Jung, K. R. Popper, P. Johnson ad.). Revue pěstuje esejistický styl psaní a myšlení, usiluje o nekonvenční pohled na aktuální témata a problémy doby. Revue Prostor je intelektuální časopis určený čtenářům, kteří si všímají širších souvislostí společenského života a duchovního rozměru života. Revue Prostor a social-cultural quarterly magazine of a conservative orientation It was established in 1982 and started as a samizdat. It presents a wide specter of topics in the field of culture, politics and philosophy. It publishes both domestic and renowned Western philosophers, representatives of contemporary spiritual trends claiming their allegiance to Western cultural traditions (C. G. Jung, K. R. Popper, P. Johnson etc.). With its essayistical way of writing and thinking, Prostor tries to enforce unconventional approach towards current topics and contemporary issues. The Revue Prostor is an intellectual magazine addressing those readers who perceive broader contexts of social life and life’s spiritual dimension. Revue Prostor un trimestriel social et culture! conservateur II est né en 1982, étant publié d'abord sous la forme de samizdate. II apporte un spectre large des thèmes du domaine de la culture, politique et Philosophie. II présente non seulement des auteurs du pays, mais aussi des penseurs importants occidentaux, représentants des tendances actuelles intellectuelles, qui appartien- nent consciemment á la tradition culturelie occidentale (C. G. Jung, K. R. Popper, P. Johnson etc.). Par son style d’essai et sa manière de pensée, la revue aspire á concevoir les thèmes actuels et les problèmes de notre temps d’une manière peu conventionnelle. La revue Prostor est une revue intellectuelle, destinée pour les lecteurs qui se rendent compte des relations plus larges des événements sociaux et des dimensions culturelles de la vie. Revue Prostor eine gesellschaftlichkulturelle Vierteljahresschrift konservativer Orientierung Sie ist 1982 entstanden und zuerst im Samisdat erschienen. Die Vierteljahresschrift bringt ein breites Spektrum von Themen aus den Bereichen Kultur, Politik und Philosophie. Sie präsentiert nicht nur einheimische Autoren, sondern auch wichtige westliche Denker, Repräsentanten aktueller kultureller Strömungen, die sich zur abendländischen kulturellen Tradition bekennen (C. G. Jung, K. R. Popper, P. Johnson usw.). Durch ihren essayistischen Stil und ihre Denkweise strebt die Revue nach einer unkonventionellen Betrachtung aktueller Themen und Probleme unserer Zeit. Die Revue Prostor ist eine intellektuelle Zeitschrift, bestimmt für jene Leser, die sich für breite Zusammenhänge gesellschaftlicher Ereignisse und des kulturellen Lebens interessieren. [pageend195]24 [pageend196]