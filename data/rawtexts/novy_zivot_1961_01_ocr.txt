nový život Z OBSAHU PŘÍPRAVY K OBECNÉMU SNĚMU ZAHÁJENY • 0L 5R : STOJAN SVĚTEC • HEIDLER: 0 MANŽELSTVÍ NA PRVNÍCH STRÁNKÁCH BIBLE • ČEP: LIDSKÁ TVORBA V ČASE • PETR: VOJNA A MÍR • OVEČKA: ANGLIKÁNSKÝ ARCI# BISKUP Z CANTERBURY U SV. OTCE • RADIMSKÝ: POSTAVENÍ KATOLICKÉ CÍRKVE V ČESKOSLOVENSKU • KRCHŇÁK: ČECHOVÉ NA BASILEJSKÉM KONCILU« KRÁLOVNA KRÁSY 1960 • VELKÉ ŽELEZNIČNÍ NEŠTĚSTÍ U STÉBLOVÉ • SIL;: DALŠÍ SBÍRKA BÁSNÍ PAVLA JAVORA • Z DOPISŮ Z VLASTI • STALO SE VE VATIKÁNE, DOMA, V EXILU A JINDE VE SVĚTĚ • NAŠE POVÍDKA: JOERGENSEN, Č T V R T Ý K R Á L . ROČNÍK X III . ŘÍM • LEDEN 1961 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatné na rok 1961 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož. : C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1961.» Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1.800 lir na : Nový život - Accademia Cristiana Cecoslovacca, Roma, Via della Conei- liazione, 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). — Francie : Jaroslav Jáchym, 4, rue General Chappuis, Belfort. — Německo : zasláním 12 DM poštovní složenkou na Karl Fořt, Konto München (13 b), Nr. 151283. — Austrálie : CML (Dr. Stanislav Hofírek), 519, Dryburgh Str,, North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Cöte St. Catherine Rd., Montreal 26, Que. — USA : CML (Rev. Jaroslav Tománek), Lankin, No Dakota. Vita Nuova. - Mensile. • Con approvazione ecclesiastica. • Autorizzazione Tribunále Roma N. 3779 del 16-3-54. • Direttore respon- sabile : P. Vincenzo I nsolera S. J. novy život PŘÍPRAVY k obecnému sněmu zahájeny 13. listopadu, v den, kdy východní křesťanské církve slaví svátek sv. Jana Zlatoústého, a v předvečer svátku svátého Josafata, mučedníka za sjednocení, podle západního kalendáře, papež Jan X X III. byl přítomen v bazilice sv. Petra slavným bohoslužbám slouženým v byzantsko- slovanském obřadu. Hlavním celebrantem byl Ukrajinec, titulární arcibiskup mons. Jan Bučko, spolucelebranty dalších sedm biskupů východních obřadů : Jihoslovan, Bělorus, Rus, Ukrajinec, opat řeckého kláštera z Grottaferraty blízko Říma a biskup melchitského obřadu — a konečně pět kněží. Kolem Petrova nástupce se tu shromáždili zástupci všech obřadů jedné, svaté, katolické a apoštolské Církve. Janu X X III. byly určeny hlavní úkony holdu a poslušnosti a ta četná chvalořečení, jak je zná byzantská liturgie, a on, papež— jako vedoucí liturgické slavnosti — uděloval další liturgická požehnání celebrantům i přisluhujícím. Užil přitom staroslověnského jazyka. Bylo to snad poprvé od onoho památného dne r. 867, kdy papež Ha- drián II. vzal z rukou našich slovanských apoštolů Cyrila a Metoděje bohoslužebné knihy přeložené do staroslověnštiny a položil je na oltář nad hrobem sv. Petra, a tak symbolicky knihy schválil, že se z úst papežových nesla liturgická slova v této řeči. Po skončení mše svaté svátý Otec pronesl kázání. Pravil, že láska k táhlým, melancholickým zpěvům slovanského východního obřadu, a pak vzpomínka na ona Gospodi pomiluj a Kyrie eleison, kterým naslouchal za let své diplomatické činnosti v Bulharsku, Turecku a Řecku, ho vedou, aby krátce promluvil. Zde od oltáře a u oltáře, před nímž je shromážděn křesťanský Východ i Západ, začne dílo přípravy na II. vatikánský sněm. Jeho cílem je dát nový lesk a novou krásu tvářnosti Církve Kristovy, jedné, svaté, katolické a apoštolské. Jedné Církve : výrazem je dnešní slavnost, při níž různé obřady různých řečí a dějin se spojují v jedno klanění nejsvětější Trojici a která se tak stává společnou modlitbou za návrat k jednotě všech těch, kdo se od ní odchýlili. Úcty si jisté zasluhuje liturgie latinská, k níž se hlásí velká část světa a kterou přijala početně větší část katolických věřících. Ale opravdu dokonalá, podivuhodná a zářící se jeví jednota Církve, když všechny východní obřady latinskou liturgii mezi sebe přijímají a s ní činí jeden zpívající chór kolem téhož oltáře. Církev je katolická, světová. Tato světovost zůstala z milosti Boží během staletí neporušena, tak jak to Pán Ježíš předpověděl a přislíbil, přes liturgické změny a různá přizpůsobení, kterých si vyžádaly pastorační okolnosti a které dodávají světovosti ještě větší krásy. Kristovo dědictví nesmí být posuzováno a uplatňováno podle potřeb té nebo oné země, podle jejích požadavků nebo podle proměnlivých událostí jejích dějin, nýbrž v naprosté věrnosti příslibům Ježíšovým, který slíbil Církvi, že s ní bude vždycky až do konce věků. Církev je apoštolská, sahá až k apoštolům. Apoštolskost Církve je živý plamen, kterým Kristus, Král národů a věků, všechno přijímá v sebe 2 [pageend2]a přeměňuje to podle slov svátého Pavla, která si papež sv. Pius X . zvolil za své heslo : » instaurare omnia iň/Christo -— všecko obnovit v Kristu «. Katolická Církev není muzeum starožitností. Je jako starý pramen u vesnice, který dává vodu dnešním generacím, jako ji dával předešlým. » Pane, který blahořečíš těm, kdo tobě blahořečí, a posvěcuješ ty, kdo v tebe důvěřují, spas svůj lid a požehnej svému dědictví. Opatruj celou svou Církev, posvěcuj ty, kteří milují krásu tvého domu, oslav je v odměnu svou božskou mocí a neopouštěj nás, kteří v tebe důvěřujeme. D ej pokoj světu, který je tvůj, své Církvi, kněžím, vládcům národů a veškerému svému lidu. Každá milost a každý dokonalý dar přichází shůry a sestupuje od tebe, Otče světel. Tobě vzdáváme slávu, lásku a úctu, Otče, Synu a Duchu svátý, nyní i vždycky i na věky věků. Am en.« (Z východní liturgie.) # # # M ši svaté ve východním obřadu, o které mluvíme, dodala zvláštního významu přítomnost 500 biskupů a knězi, které Jan X X I II. jmenoval členy a poradci koncilových přípravných komisí a sekretariátů. V pondělí 14. listopadu je všechny přijal v slavnostní audienci zase v bazilice sv. Petra. V delší italské řeči svátý Otec pojednal o cílech nastávajícího sněmu, dal několik pokynů, kterými se členové a poradci komisí mají řídit při své práci, a znovu vyzval všechny přítomné i nepřítomné, aby každý na svém místě a podle svého stupně přispěl ke zdaru sněmu modlitbou a činem. Koncily v minulosti hleděly odpovědět na nesnáze rázu převážně naukového, podle toho, jak hereze a bludy chtěly proniknout do prvotní Církve na Východě i na Západě. V dnešní době ve světě, jehož tvářnost se hluboce změnila a který se jen stěží drží zpříma uprostřed vábení a nebezpečí, aby hledal téměř výhradně hmotné statky, a který zapomíná na zásady řádu duchovního a nadpřirozeného a neváží si jich — v této naší době se nejedná tolik o ten nebo onen bod katolické nauky nebo církevní kázně nebo tradice, který by bylo nutné připomenout nebo přivést k prvotním zdrojům zjevení, ale spíše o to, vrátit platnost a krásu celé podstatě opravdu lidského a křestan- ského způsobu myšlení a života ; Církev je po staletí jeho ochránkyní a učitelkou. Jistě musíme vyslovit hlubokou bolest nad blouděním lidského ducha. Bůh nás ale chraň před BAZILIKA SV. PETRA při mši svaté v byzantskoslovan- ském obřadu. V popředí čtyři ikony, které představují ikonostas, oddělující ve východním kostele věřící od kněžiště, za ním vlastní oltář, u něhož byla sloužena mše svátá, a pak papežský oltář s Berniniho baldachýnem nad hrobem sv. Petra. 3 [pageend3]upřílišováním velikosti lidského bloudění, takže bychom se domnívali, že B oží nebe je už úplně zavřeno nad našimi hlavami, že opravdu » úplná temnota nastala po celé zemi « a že nám nezbývá už nic jiného než skrápět slzami svou trapnou životní cestu. Právě naopak, musíme si dodávat důvěry. Kristus, Syn B oží a náš Spasitel, se nevzdálil od světa, který vykoupil; a Církev, kterou on založil, Církev jedna, svátá, katolická a apoštolská, zůstává stále jeho tajemným tělem, jehož On je hlavou, k němu každý z nás věřících má vztah a jemu my patříme nejen jako jednotlivci, nýbrž též jako kolektiv v Církvi. Svatý Otec v další části svého proslovu pravil, že koncil se bude v prvé řade zabývat tím, co se týká katolické Církve a její vnitřní organizace. Proto nabádal odloučené křesťany, kteří by chtěli být informováni o pracích koncilu, k trpělivosti, pokud členové a poradci jednotlivých komisí neskončí svou práci, pokud nebude vše připraveno lépe a uspořádáno pro ony porady » na vyšší úrovni «. Jan X X III. pak opakoval přítomným slova z veřejného dopisu, který napsal Otcům prvního vatikánského sněmu (1869-1870) jeden ze »slavných « mužů oné doby. Shromážděné Otce přirovnává k biskupům prvního církevního sněmu v Niceji (325) a píše : » Sjeli jste se k novému, poslednímu sněmu do Říma. První sněm v Niceji byl slavný úctyhodný křest vítězství a spořádané jednoty náboženství, jež chtěla tehdejší doba. Aťsi máte v úmyslu cokoliv, tento váš sněm podá svědectví o náboženství, které umírá, a tedy nevyhnutelně též o jiném náboženství, které co nevidět povstane. « S odstupem jednoho století si můžeme učinit obraz o šílenství těchto Bálových proroků a o tom, co zasluhují — a stále se ještě nacházejí takoví: » viděli na tobě věci falešné a hloupé« (Pláč Jer. 2, 14). Nechejme je m luvit: je to pro nás příležitost upevnit svou bedlivost a trpělivost, abychom přijali zaslíbení. Zůstaňme věrni slovům Krista Pána, posledním slovům, jim iž svátý Matouš končí své evangelium : »Já s vámi jsem až do skonání světa « (M t 28, 20). Jsou to slova ujišťující konečným vítězstvím Kristovy Církve, naší Církve. Velké věci opravdu očekáváme od tohoto sněmu : jeho cílem je posílit víru, nauku, církevní kázeň a náboženský život, ' a nadto dát mocný přínos k obhajobě a posílení těch zásad křesťanského řádu, jim iž jsou prodchnuty a o něž se opírá rozvoj a řízení občanského, hospodářského, politického a sociálního života. Nakonec vyzýval všechny k modlitbě za zdar koncilu ; velkou posilou, zdrojem síly, klidu a bezpečnosti je mu vědomí, že je podporován tolika svými bratřími a dětmi rozptýlenými po celém světě. Ani na umlčenou Církev nezapomněl : Velkou bolestí je pro papeže vzpomínka, neustále ho skličuje vědomí, že tolik, ano příliš mnoho jeho milovaných bratří v episkopátě, velmi mnoho vynikajících kněží a horlivých věřících v různých částech světa je zbaveno své svobody, nejednou i fyzické a morální, že dokonce trpí pronásledování, která se dají srovnat s protivenstvími, jež museli trpět první hrdinové a mučedníci křesťanští. Víme, co to znamená žít s Kristem, s jeho evangeliem a s jeho křížem ; víme též, co můžeme očekávat od nepřátel Kristových a křesťanské civilizace. Proto tím více cítíme pronásledování a bolest našich bratří, kteří stále trpí. To nás podněcuje, abychom pro ně a pro celý svět hleděli urychlit vítězství pravdy, spravedlnosti, svobody a pokoje. M O D LITBA ZA ZDAR VŠEOBECNÉHO CÍRKEVNÍH O SNĚM U Ó Duchu svátý, Otec nám tě seslal ve jménu Ježíšově ; ty provázíš a neomylně vedeš Církev. Vylij hojnost svých darů na všeobecný sněm. Sladký mistře a těšiteli, osvěť mysl našich biskupů, kteří uposlechnou pozvání římského papeže a sejdou se na ono slavnostní zasedání. É A Učiň, ať z tohoto koncilu uzraje hojné ovoce. Ať víc a více proniká světlo a síla evangelia do lidské společnosti. Nechť z něho získá nový podnět katolické náboženství a novou horlivost jeho m isijní úkol. Nechať se dojde k hlubšímu poznání nauky Církve a k spasitelné obnově křesťanských mravů. Ó sladký hoste duší, utvrď naši mysl v pravdě a připrav k poslušnosti naše srdce, aby rozhodnutí koncilu nalezla v nás velkomyslný souhlas a abychom je ochotně splnili. Prosíme tě též za ovce, které nepatří k jedinému ovčinci Ježíše Krista. Kéž všichni ti, kdo se honosí jménem křesťanů, najdou konečně znovu jednotu pod jedním pastýřem. Učiň v naší době zázrak jakýchsi nových Letnic. Dopřej, aby svátá Církev, sjednocená v jednotné a horlivé modlitbě kolem Marie, matky Ježíšovy, a vedená Petrem, šířila dál království božského Vykupitele : je to království pravdy, spravedlnosti, lásky a pokoje. Amen. Neplnomocné odpustky deseti let; plnomocné jednou za měsíc, modlíme-li se ji každý den. 4 [pageend4]Kapitoly o svátostech 0 MANŽELSTVÍ' NA PRVNÍCH STRÁNKÁCH BIBLE A L E X A N D E R H E ID LE R Písmo svaté není učebnice přírodních věd, jeho skutečné a vlastní poselství je náboženské, a všecko ostatní je jenom prostředek k názornému sdělení tohoto náboženského poselství. Při výkladu jednotlivých částí bible je třeba mít na mysli, jakého literárního druhu, jaké formy písemného výrazu zde svatopisec užívá, abychom dovedli rozlišit, co z jeho výpovědi máme chápat doslovně a co obrazně. Na začátku Geneze, 1. knihy Mojžíšovy, se nám ve dvou zprávách, pocházejích ze dvou různých tradic izraelského náboženství, vypravuje o stvoření světa a prvních lidí. Neběží zde o to, jak konkrétně svět vznikl, ale kdo ho stvořil, ani jak vznikl konkrétně člověk, ale co člověk je, ani jak byla konkrétně vytvořena první žena, ale co je žena v poměru k muži. To první, »jak to konkrétně vypadalo«, přenechává Boží zjevení dohadům lidské vědy — a ta má právo si vytyčit i domněnku vývojovou, pokud nepřesahuje své meze a nestaví ji do služeb špatného světového názoru popírajícího Boha a lidskou duši. To druhé, »kdo nás stvořil« a »co jsm e«, to je vlastní výpověď Božího zjevení, to je zjevená pravda, za kterou nám ručí neomylný a pravdomluvný Bůh. Z tohoto hlediska chci tedy nyní uvažovat o prvních kapitolách Geneze a chci z nich vybrat ona místa, která jsou významná pro naše křesťanské chápání manželství. Neboť to, co se tam říká nebo naznačuje o zásadách manželství, je obdivuhodné, především už proto, že to stojí hodně vysoko nad běžným pojetím manželských záležitostí mezi starověkými Izraelity (a ti v tom zas ještě vynikali nad jiné národy starého V ýchodu), ba dokonce i nad tím, co od nich požadoval Mojžíšův Zákon. To je jen zčásti vysvětlitelné tím, že obě naše zprávy o stvoření jsou asi o něco mladší než velká část Mojžíšova Zákona, zachycují nám vyšší stupeň náboženského vývoje, a dostaly se na začátek biblické sbírky až pří pozdější redakci. Hlavně je to jedna z nápadných stop působení Ducha svátého, z jehož vnuknutí psali bibličtí autoři a který s mimořádnou prozřetelností vedl i redaktory pořádající a sjednocující různé záznamy starozákonních náboženských tradic. Proto i v N ovém zákoně Ježíš a jeho apoštolově, zvláště Pavel, ve své nauce o manželství z celého Starého zákona navazují právě na texty prvních kapitol Geneze, a nemají vlastně v úmyslu dělat nic jiného než jejich nauku obnovit a zdůraznit v původní čistotě a dovršit ji zapojením do nových nadpřirozených souvislostí, vytvořených vtělením Božího Syna, jeho vykupitelským dílem a působením jeho Ducha v Církvi. — V tomto duchu se zamysleme nad některými větami z první a druhé kapitoly 1. knihy Mojžíšovy. První zpráva o stvoření světa vrcholí těmito slavnostními verši: » Bůh stvořil člověka jako svůj obraz, jako obraz Boží ho stvořil, mužského a ženského rodu je stvořil. A Bůh jim dal potom požehnání a takhle na ně Bůh promluvil: Rozplozujte se a rozmnožujte se, naplňte zemi a podmaňte si ji, rybám vládněte mořským, dobytku, tvorstvu nebes i polní zvěři a všemu, co se na zemi hýbá «. (Gn 1, 27-28.) Lidé mají tělo podobné jiným živočichům, jsou jako oni rozděleni podle pohlaví a pohlavně se rozmnožují; ale zároveň jsou mnohem víc než zvířata, kterým mají vládnout: svým rozumem, svou svobodnou vůlí, svou duší jsou obraz Boží. Jsou schopni být Božími přáteli, Božími dětmi. Tato skutečnost proniká celým životem člověkovým a nutně má vliv i na poměr mezi mužem a ženou, mezi rodiči a dětmi. Všechno je zduchovněno a všechno má být postaveno do služeb Bohu. Není to už jen příležitostné plodivé spojení, ale trvalý svazek lásky, nejde jen o zplození a zrození potomstva, ale i o jeho duševní a duchovní výchovu, která se nejlépe uskutečňuje v pevném rodinném společenství. Proto i Boží požehnání, které se tu vyslovuje, má hlubší význam než ono všeobecné požehnání, které Bůh předtím udělil všem živým bytostem (Gn 1, 22). Lidé mají vědomě spolupracovat v Božím stvořitelském díle, mají i své manželství a rodičovství chápat jako zvláštní službu Bohu, jako něco aspoň v širším smyslu posvátného. V Novém zákoně, kde k tomu přistoupí i zvláštní spolupráce křesťanských manželů s Kristem a jeho Církví při uplatňování účinků vykoupení, bude ono 5 [pageend5]Boží požehnání zkonkretizováno skutečností, že manželství je svátost. Druhá zpráva o stvoření (ve skutečnosti asi starší) obsahuje řadu barvitých podrobností, z nichž některé svým obrazným způsobem výmluvně naznačují zásady o manželství. T o, co bylo v předchozí zprávě řečeno všeobecně a odtažitě, že totiž člověka Bůh stvořil k svému obrazu, to je zde obrazně rozvedeno : » A Bůh, Jahve, vytvořil člověka z prachu země a vdmychl do jeho nozder dech života : tak se stal člověk živou bytostí « (Gn 2, 7). Podstatná výpověď je stejná : tělo je hmotné, duše je stvořena přímo Bohem, a to k Božímu obrazu. A z toho plynou všechny důsledky, které jsme už nastínili. Když byl představen první člověk, muž, a bylo vylíčeno jeho zidealizované životní prostředí, zahrada v Edenu, kterou Bůh zasázel, jsou tam uvedena Boží slova : » Není dobře, že je člověk samoten. Zjednáme mu pomoc, která by byla jeho protějškem « (Gn 2, 18). Zde je vysloven jeden z podstatných účelů manželství. Kromě onoho prvního cíle vyjádřeného slovy ; » Rozplozujte se a rozmnožujte se, naplňte zemi a podmaňte si j i ! « — je zde stanoven druhý cíl manželského svazku : vzájemné doplňování muže a ženy po tělesné i duševní stránce a jejich vzájemná pomoc ve všech oblastech života, pomoc, která předpokládá oduševnělou lásku. Člověk může být povolán k vyšším úkolům, jak nám je odhaluje Nový zákon, k úkolům, které vyžadují úplného zasvěcení Bohu, úplného oddání ve službě lidem, a pak udělá lépe, když se zřekne manželství » pro nebeské království« (M t 19, 12). Existují i jiné situace, kdy nás Boží prozřetelnost okolnostmi vyzývá k samotě (a kdy nám Bůh k tomu dá sílu, budeme-li ho prosit). Ale jako praktické pravidlo pro většinu lidí platí dodnes, že není dobře, aby byl člověk samoten, a kdo by zanedbal možnost manželství z pouhého sobectví, zůstane torzem člověka. Tuto zásadu Bůh vyslovil, ale hned ji neuskutečnil. Chtěl prvního muže jakoby k manželství vychovat. Člověk si měl napřed názorně uvědomit, co to všechno znamená v konkrétním životě. Po oněch slovech, ohlašujících » pom oc« a » protějšek «, pokračuje biblický te x t: » A Bůh, Jahve, vytvořil ze země veškerou polní zvěř a veškero nebeské ptactvo a přivedl je k člověku, aby uviděl, jak je pojmenuje. Právě takové bude jejich jméno, jakým je člověk pojmenuje. A člověk jmenoval jména všeho dobytka a nebeského ptactva a veškeré polní zvěře, ale pro člověka nenašel pomocnice, která by byla jeho protějškem « (v. 19-20). Teprve nyní muž vnitřně dozrál k přijetí ženy, zatoužil po ní, ačkoli ji dosud neznal. Proto Písmo pokračuje : » I dopustil Bůh, Jahve, na člověka tvrdý spánek, takže usnul. Vzal jedno z jeho žeber a jeho místo naplnil masem. Potom zbudoval Bůh, Jahve, ze žebra, které vzal z člověka, ženu a přivedl ji člověkovi « (v. 21-22). Nemusíme si lámat hlavu, jak to vlastně bylo po stránce biologické. Obrazné poučení je zde zřetelně v popředí. Žena má být družka po boku mužově, ne jeho služka, ani ovšem jeho paní (aspoň v doslovném smyslu). Jejich spojení v manželství je nejtěsnější přirozený svazek dvou osob, podobný svazku mezi matkou a dítětem, ale po nejedné stránce ještě významnější. Tak to Bůh udělal, takovou ženu muži » přivedl «, tak to chce. Tomuto Božímu plánu odpovídají i slova, která ona událost v dalším biblickém textu vnuká prvnímu muži : »Člověk pravil: Tato je konečně kostí z mých kostí a masem z mého masa, mužici * budiž pojmenována, neboť z muže jest vzata. Proto muž opustí otce i matku a přilne ke své ženě : oba budou jedním masem « (v. 23-24). Na rozdíl od zvířat, třebas i nejdokonalejŠích lidoopů, zde člověk poprvé vidí a s nadšením vítá člověka, sobě podobného, rovnocenného, svůj protějšek, jen pohlavím odlišného, přitažlivý druhý pól. A vyslovuje zásady o manželství, které jsou více slovem Božím než zkušeností prvního člověka. Nová rodina má přednost před starou. T o může být bolestné, a má to být mírněno ohleduplností, ale je to přirozené a někdy se s tím musí i energicky prorazit. Že budou v manželství » oba jedním masem «, podle jiných překladů » dva jedním tělem «, to v naší mluvě znamená »jednou bytostí«, novou jednotkou, výlučnou a nerozlučnou. Manželství je tedy podle vůle Boží první a nejpevnější společenský svazek jednoho muže s jednou ženou, a to na celý život. Z toho plyne jeho nerozlučnost. Jen smrt může manžely rozloučit. Zároveň je to svazek naprosto výlučný, nepřipouští třetího. Z toho plyne nejen právní monogamie, ale i přísná mravní povinnost manželské věrnosti. Ježíš Kristus tato slova o jednom těle uvádí jako slova Boží a dodává k nim : »Proto už nejsou dva, nýbrž jedno tělo. Co tedy Bůh spojil, člověk nerozlučuj « (M t 19, 6). * T o je v hebrejštině nepřeložitelná slovní hříčka. 6 [pageend6]JAN CEP LI DSKÁ T V ORB A V ČASE Rodíme se do světa obydleného tisíciletími lidských dějin. A ť se obrátíme kamkoliv, všude šel už někdo před námi, všude vstupujeme do něčích šlépějí. Pohlédneme-li nazpět, otevře se nám stromořadí našeho rodu, vynořují se před námi tváře těch, které jsme viděli umírat, a za nimi nesčetný zástup ostatních, až kam dohlédneme, až k Samému obzoru. Ti všichni jsou ustavičně s námi; jsou přítomni v naší krvi, v naší tělesné podobě, jako v našich myšlenkách, v našich náklonnostech, v naší podobě duchovní. Nebyli bychom bez nich tím, čím jsme, ať v dobrém, nebo ve zlém. Náš duchovní rodokmen, naše kulturní paměť však přesahuje na všechny strany hranice našeho rodu. M y sami jsme vsazeni do jisté dějinné situace, jejíž tkanivo se rozprostírá po všech částech světa. Každá událost se přenáší z jedné země do druhé, přes hory a oceány. Je-li nějaké město zničeno zemětřesením, vypukne-li v některé zemi revoluce, vede-li se válka v nejvzdálenějším cípu nejvzdálenějšího zemědílu, sděluje se otřes těchto pohrom jedné zemi po druhé; v ovzduší celého světa, ba i v jednotlivém lidském vědomí je cítit jakousi změnu — i když zůstává zdánlivě všecko při starém; i když vykonává ruka stejný pohyb dnes jako včera, i když se upíná myšlenka k stejnému úkolu, je přítomna v našem povědomí a v naší obraznosti vzdálená událost, o které jsme se dočetli ráno v novinách. Každá historická situace má však zároveň souvislost do hloubky, od století ke století. Podoba století dvacátého, s jeho válkami a revolucemi, má své kořeny v století devatenáctém, a to opět v století předchozím. Tím nemyslíme, že by jedna událost nutně podmiňovala druhou; že musilo dojít v osmnáctém století nutně k Francouzské revoluci, že první světová válka a revoluce ruská musily mít nutně za následek druhou válku světovou a rozšíření ruského komunistického impéria na půl Evropy. Každá historická událost a situace byla semeništěm mnoha událostí a situaci, z kterých se uskutečnila jenom jedna, a třeba ta, která se předem zdála méně pravděpodobná; uskutečnila se pod tlakem lidské vůle a lidských činů. M luvíme-li však o historické souvislosti do hloubky, máme ještě více na mysli dědictví kulturní a duchovni, které je přítomno v ovzduší naší doby, které přešlo takřka do naší krve, do našeho cítění a myšlení, aniž si to jasně uvědomujeme. Nemohli bychom vždycky přesně říci, co jsme zdědili z myšlení a cítěni antického, z křesťanského středověku, ze století pozdějších. Čím dále do hloubky, tím víc jako by se zkracovaly vzdálenosti a perspektivy, tím víc jako by v nás bylo přítomno všechno najednou: Sofokles a Plato, Vergilius a Dante a Tomáš Akvinský. Gotické katedrály se stále zdvíhají uprostřed našich měst, z půdy našich zemí, uprostřed lidstva století dvacátého, jehož životní form y se tolikrát proměnily od té doby, co se tyto věže vztyčily k nebi. To ovšem neznamená, že se na ně díváme stejnýma očima, jakýma se na ně dívali současníci jejich stavitelů. Čteme-li Sofokla, Platona, Vergilia nebo Danta, neprobouzejí v nás stejnou ozvěnu, jakou probouzeli u svých prvních posluchačů nebo čtenářů. Jejich přítomnost v lidském duchu není statická, neproměnná. Náš styk s nimi a s jejich světem je založen především na tom, co je v lidském duchu a v lidské přirozenosti stálého a trvalého; na druhé straně však víme, že historický čas a lidská zkušenost v něm se organicky rozvíjejí a narůstají, a s nimi se rozvíjí, narůstá a zraje také dědictví dávných i bližších věků, pozměňuje do jisté míry svůj smysl. S každým slovem a veršem, s každou větou a myšlenkou starých a nejstarších spoluzní naše zkušenost nynější; doplňuje, prodlužuje a do jisté míry přetváří zkušenost jejich, staví ji do jiné perspektivy. Řekli bychom skoro, že rozumíme ted lépe, co chtěli říci, než rozuměli jejich současnici, ba snad lépe než oni sami... Kdyby tomu nebylo tak, čnělo by mezi námi jejich dílo jako němý svědek minulosti nesrozumitelné — anebo bychom naopak přestali cítit potřebu, vyjadřovat znovu a znovu to, co oni vyjádřili jednou provždy. — Nic však nebylo vyjádřeno jednou provždy. Rozumíme starým právě proto, že nás nutí, abychom dávali nový a nový tvar tomu, co s nimi má naše zkušenost společného, ale jenom jako jádro, z kterého dorůstá a větví se strom naší přítomnosti a budoucnosti. Máme s sebou všechny, kteří žili a tvořili před námi; máme je s sebou, a ť známé nebo bezejmenn é; máme s sebou i postavy, které se zrodily z obraznosti minulých básníků, z jejich snů a z jejich touhy. Nemá-li však zůstat ladem náš vlastní čas a naše zkušenost v něm, musíme z nich vytvářet nové a nové obrazy, postavy a osudy, k obrazu a podobenství sebe samých — ač ovšem zároveň jako příbuzné a potomky našich předchůdců. 7 [pageend7]V každém okamžiku svého času máme s sebou všechny, kteří byli před námi; máme pocit, že po všech cestách už před námi někdo šel; s tímto pocitem se však záhadně snoubí pocit jin ý : že jsme postaveni na sám přední okraj postupujícího a narůstajícího času, že ještě nikdo před námi neprožíval tuto chvíli; že si loď našeho osudu razí cestu vodami, které dosud nebyly zbrázděny nikým jiným. Tato představa stačí, aby se nás zmocnila závrat: ještě nikdo před námi! Jaké pokušení, obrátit se zády k směru nezadržitelného pohybu, uchýlit se do ochrany malých věcí všedního dne, do ochrany posunků, myšlenek a slov, které jenom opakují posunky, myšlenky a slova včerejší. Nadarmo! Včerejšek je sice jakýmsi způsobem obsažen v dnešku, ale nikoli beze změny. Nic nemůže zabránit, abychom nebyli dnes jinde a dál nežli včera, abychom nebyli jiní nežli včera; nejméně tomu může zabránit naše nevšímavost nebo nepozornost. Čas je látka našeho vědomí, našeho vnitřního růstu. Dovedeme-li si představit čas, který předcházel lidské vědomí, nechápeme, jak by mohl přetrvat lidskou historii. Čas byl stvořen s vesmírem, a člověk je jeho spolutvůrcem v dějinách. Avšak dějiny i čas zrají k svému naplnění, a jedna jejich chvíle bude poslední. Pak nastane nepředstavitelné trvání, v kterém bude shromážděno všecko zároveň a navěky, v světelném B ytí ustavičně tryskajícím. DR. ANTONÍN CYRIL STOJAN, OLOMOUCKY ARCIBISKUP JOSEF O LŠR 3. Stojan světec Ve dvou předcházejících článcích jsme sledovali činnost Stojana lidumila a Stojana kněze, V tomto článku se pokusíme nahlédnouti do hloubi Stojanový duše, z níž pramenila veškerá Stojanová životní činnost. Povrchní pozorovatel Stojanový mnohostranné činností mohl by se snad tázat, zda Stojan nepropadl » bludařství činného života«, před nímž varoval katolíky papež Lev X III. a které klade na první místo vnější činnost a odsunuje do pozadí na podřadné místo vnitřní duchovní život. Na to nám odpovídá sám Stojan. V roce 1913 píše o problémech moderního apoštolátu : » Budeme apoštoly. Avšak apoštolovati započneme sami u sebe. Je to dílo pro nás nejdůležitější. Posvětíme sami sebe, pak bude to i zárukou zdaru našeho apoštolování u jiných. « O katolickém chápání charitní činnosti píše Stojan za války r. 1915, kdy právě sám pomáhal s nejvyšším vypětím sil všem válkou postiženým : » Největší oběti, nejhojnější almužny, největší skutky milosrdenství nemají ceny ani zásluhy před Bohem, nedějí-li se z pouhé a čisté lásky k Bohu. « Proto Stojanová lidumilná a apoštolská činnost vyvěrá z plnosti jeho vnitřního života, který je zakotven v Bohu živou, mocnou vírou. Stojanová víra je zdravá, prostá, jaksi samozřejmá, ale silná, právě jako víra prostého lidu, který vodíval na Velehrad a na Hostýn. A z této víry, která pronikala celou jeho bytost, Stojan žil, myslil, mluvil, jednal. M uži hluboké, živé víry bývají vždy muži modlitby, neboť právě modlitba posvěcuje jejich lidské city i tužby a nadpřirozeně oplodňuje všechny jejich činy. A Stojan byl skutečně při své obsáhlé činnosti především mužem modlitby. Ukazuje nám to již jeho duchovní deník, který si začal psát právě v den svého kněžského svěcení, 5. července 1876. V ten den Stojan je již o čtvrté ranní hodině v kapli, aby se modlitbou připravil na svěcení. Po svěcení, cestou do svého rodiště, stále se modlí, ve vlaku i na voze, a než vstoupí do svého rodného domku, jde se napřed pomodlit do kostela. Na slavnou primici se připravuje doma v mlčení třídenními duchovními cvičeními. Na druhý den po primici jde na pouť na Hostýn, kde se — jak píše — již jako student vroucně modlíval. Než nastoupil své první kaplanské místo v Silperku, vykonal pouť na Velehrad. » Cestou do Šilperku, « píše dále Stojan, »jakmile jsem spatřil věže šilperského kostela, ihned jsem poklekl, žehnal vinici této a vroucí prosby vysílal k Bohu všemohoucímu : da mihi animas, cetera tolle — dej mi duše, vše ostatní si vezmi. Po celé cestě, která vedla šilperskou farností, vroucně jsem se modlil. « A jako na začátku své kněžské působnosti, tak i později po celý svůj život Stojan vše začínal, doprovázel a končil modlitbou. Uprostřed práce si často povzdechl a zašeptal : » Všechno je marnost, kromě Pána Boha milovat a jemu sloužit.« A modlíval se za všech okolností. Když po prvé kandidoval do říšského sněmu, Stojan v den voleb odsloužil mši svátou na Velehradě a odjel do Uherského Hradiště, kde 8 [pageend8]strávil celý den o postu a modlitbách ve františkánském klášteře. Tam ho našli přátelé o páté hodině odpoledne, když mu přišli oznámit, že byl zvolen poslancem. Stojan se modlíval i na svých častých cestách vlakem, vozem a pěšky. Železničáři znali dobře tento jeho zvyk. Když nastupoval na rousinov- ském nádraží, průvodčí vlaku již zdaleka na něho volával : » Velebný pane, pojďte sem, zde je volné kupé, budete se tam moci klidně modlit. « Na jednom výletě s bohoslovci"na Lysou horu, kde čekali na východ slunce, Stojan dlel stranou a modlil se skoro celou noc, zatím co se mladí bavili a zpívali. Stojan cítil potřebu modlitby i tam, kde se na ni nejvíce zapomíná — ve veřejném životě. Roku 1898 psal P. Cibulkovi: » In politicis je opravdu zle, tak zle ještě nikdy nebylo ; bez modlitby to nepůjde — a na to se bohužel ani nepomýšlí. « Stojan hořel zvláštní láskou ke Kristu utajenému v nejsvětější svátosti. Na svých častých cestách nikdy neopomíjel sloužit mši svátou, i když musel kvůli tomu vstávat v noci nebo zůstat lačný až do poledne. Svátostný Kristus byl skutečně centrem jeho života. Před každvm odjezdem, i když měl naspěch, šel se vždy ještě pomodlit před svatostánek a po návratu první jeho cesta byla rovněž ke svatostánku. I v pozdní hodinu večerní, i v noci, kdy kostel byl zavřen, leckdy v dešti a nepohodě, modlíval se s obnaženou hlavou alespoň u dveří chrámových. Všechny poutě, sjezdy a slavnosti pořádané Stojanem nesly eucharistickou pečeť : společné svaté přijímání, průvod s velebnou svátostí zakončený záslibem Božskému Srdci Páně a společnou obnovou křestního slibu. Společné večerní modlitby uzavíral vždy prostým, vroucím holdem nejsvětější svátosti. I jako arcibiskup je vždy předříkával večer v kapli, leckdy k smrti unaven a nemocí podlomen. Kdykoliv hořekoval na duchovní neplodnost některých náboženských spolků a institucí, vždy zdůrazňoval, že hlavní příčinou toho je nedostatek eucharistického života v oněch spolcích. Stojan byl rovněž znám svou velikou úctou k Panně Marii. Nehynoucím pomníkem této jeho lásky je vše to, co vykonal pro zvelebení Hostýna. A ještě jeden rys Stojanový zbožnosti, tak ryze nadpřirozený: láska k duším v očistci. Stojan o velehradských a hostýnských poutích skutečně zpopularizoval u nás pobožnost za duše v očistci. Všechny stojanovské pobožnosti uzavírala jeho oblíbená píseň : » Odpočiňte v pokoji «. Tak Stojanová láska k trpícím bližním provázela je až za hrob, až na práh věčné blaženosti. Stojan i ve své lidumilné činnosti měl Panoráma OLOMOUCE. Zleva kostel Panny Marie Sněžné, pak Svatý Michal, bývalý seminární kostel, a katedrála sv. Václava ; v pozadí silueta Svatého Kopečka. vždy na mysli také věčnou spásu těch, jimž pomáhal. Proto pomáhal i nehodným, a když mu to lidé vyčítali, říkával: » Je-li člověku zle, pomozme mu. Snad se potom přece polepší, a zachráníme tak jednu duši. « Mohli bychom ještě poukázat na Stojanoví! lásku k dětem, zvláště k sirotkům, a k nemocným. Při svých zájezdech, i jako arcibiskup, vyptával se vždy na nemocné, především kněze, a se zvláštní zálibou je navštěvoval. Když nemohl některé navštívit, aspoň jim psával listy plné otcovské lásky. Toto všechno je neklamným znamením pravého Kristova ducha, ryzí nadpřirozené lásky. Tato téměř mystická láska, objímající zároveň Boha i člověka, vyzařuje z celého Stojanová jednání, v rozhodných a důležitých chvílích jeho života i v drobných denních příhodách. Jednou večer, když byl ještě farářem v Dražovicích, Stojan přišel k večeři a jeho neteř hospodyně ho smutně vítá: » Dnes nemáme k večeři nic kromě chleba. « » I to stačí, « praví Stojan a modlí se modlitby před jídlem. Tu klepe žebrák a prosí o kousek jídla. Hospodyně ho odbývá: » Odpusťte, človíčku, dnes vám nemám co dát. « Ale Stojan hned na to : » Proč lžeš ? Což nemáš chleba ? « Vzal a podal žebrákovi chléb, a ten s díky odcházel, nevěda, že odnáší z fary poslední kousek. » A co my budeme jisti ?« ptá se bezradně hospodyně. » My se pomodlíme a půjdeme spát, « odpověděl Stojan. Po mnoha letech, 30. března 1921, Stojan, již jmenovaný olomouckým arcibiskupem, odcházel pozdě večer ze svého dosavadního bytu do arcibiskupského paláce. Šel pěšky jen v doprovodu několika důvěrných přátel. Když se s ním přátelé loučili, zpozorovali, že Stojan ukrýval pod pláštěm dva předměty, které tiskl k srdci. Byl to relikviář s ostatky svátého kříže a obraz Panny Marie Čenstochovské. Když pře- 9 [pageend9]kro čil práh své komnaty, políbil ostatky i obraz, postavil obojí na psací stůl, a tak vstoupil do posledního období svého života. Prosté a harmonické spojení nadpřirozeného s přirozeným, modlitby a činu, tvořilo neodolatelné kouzlo Stojanový osobnosti. V den svého vysvěcení na kněze Stojan napsal do svého duchovního deníku : » Dnes leže na tváři před oltářem opět a opět jsem opakoval : Buď můj život jedna Boží chvála, slastí Kristus, chotí Církev, tužbou ctnosti krása a mzdou lidu spása. « Ve svém prvním pastýřském listě Stojan praví, že tato slova opakoval i při svém svěcení na biskupa r. 1921. Tyto prosté verše Sušilovy, které byly po celý život nejoblíbenějším Stojanovým heslem, nejlépe vyjadřují ve zkratce smysl Stojanová života. Náš krátký rozbor jeho života nám ukázal, že Stojan se tímto heslem důsledně řídil. A právě v tom spočívá svatost Stojanová života. Ovšem definitivní soud o svatosti Stojanová života přísluší nejvyšší církevní autoritě, která to zjišťuje dlouhým a přísným procesem, výslechy svědků, kteří ho dobře znali. Nynější poměry jsou jistě málo příznivé úspěšnému provedení takového procesu. Avšak Bůh má ve svých rukou i časy i lidská srdce. On jako dává Církvi světce kdy chce, tak i sám, bez ohledu všechny překážky, určuje dobu, kdy ho oslaví a dá za vzor i ochránce lidu, z něhož vyšel. BEZ KNĚŽÍ — ŽÁDNÁ MŠE SVATÁ • BEZ KNĚŽt — KOSTELY BEZ ŽIVÉHO KRISTA KRÁLOVNA KRÁSY 1960 Je to Italka, jmenuje se Speranza Belelli a pochází z Ankony. Už několik let se v Itálii každý rok uděluje čestný název » Sposa ďltalia « (česky bychom to snad vyjádřili : » ideální italská žena «), tedy jakási královna duševní krásy, a pro rok 1960 byl tento titul přiznán paní Belelliové. Volbu provádí zvláštní komise, které se předtím z úředních míst ze všech italských okresů posílají informace o takových ženách, které mimořádně vynikly jako matky a manželky. Do posledního » kola « se dostala jména šestnácti hrdinných žen a z nich byla vybrána ona Ankoňanka. Její život je navenek prostý. Poslyšte : Je to dcera rolníka. Když jí byly čtyři roky, vešla jednou do obilí, které právě její otec žal. Stébla byla vyšší než děvčátko, takže si jí otec nevšiml. Sekal dál, a když přišel k ní, zasáhl ji kosou a usekl jí nožičku. Když jí bylo devatenáct, nabídl jí sňatek Jakub, hodný chlapec ze sousedství. Odmítla: s tou dřevěnou nohou si netroufala stát se ničí manželkou, ani ne Jakubovou, ačkoliv ho tajně měla ráda. On naléhal, ale Speranza zůstala ve svém rozhodnutí pevná. Brzo potom se Jakubovi stalo neštěstí: v továrně, kde pracoval, přišla mu pravá roka do stroje a v nemocnici mu ji odňali. Po operaci se rozplakal, že má život zničený. O tom jeho neštěstí se dověděla Speranza. Ihned bez váhání šla do nemocnice k němu: » Vezmeme se, teď ti mohu být užitečná. « Ukázala mu svou pravou ruku: » Podívej se, to je od nynějška tvoje ruka, můžeš se na ni spolehnout. « Brzo po svatbě přišla na mladou ženu nová zkouška : při zemětřesení v Ankoně ztratila najednou matku, sestru a ještě jednu příbuznou. Ale ani tato rána ji nezlomila. Starala se dál sama o svého zmrzačeného muže, a v poslední době se jí podařilo nalézt mu zaměstnání, kde potřebuje jenom jednu ruku. Tak bude teď moci i on přispět na domácnost, když Pán Bůh požehnal jejich manželství prvním dítětem. Když jsem o tom četl, přišel mi na mysl trochu podobný případ z Horního Rakouska. Ve farnosti, kde obyčejně v létě vypomáhám, přišla na návštěvu k panu kaplanovi jeho starší vdaná sestra. Krásně nám vykládala o svém muži. Vzali se krátce před poslední válkou. Brzo po narození prvního dítěte musel muž narukovat. Ve válce ztratil obě nohy a jednu ruku. Dostal trafiku, aby mohl živit sebe a rodinu. Protézy místo nohou nosit nemůže, protože o jednu ruku by se v chůzi opírat nešlo. A tak ho jeho žena každé ráno donese do trafiky a večer zase nazpátek do bytu. A řekla nám : » Víte, co nejvíce u něho obdivuji ? Jeho stálý klid a jasnou vyrovnanost. Vyskytne-li se někdy v rodině nějaké nedorozumění, jsem tím vinna vždycky jen já, on nikdy. « Pak nám ještě s hrdostí sdělovala, že už po válce jim dal Pán Bůh dvě další zdravé děti. V obou dvou případech jsou to lidé hluboce zbožní. Víra je vychovala ke křesťanskému hrdinství, a to jim už tady na zemi dává vnitřní klid a radost. omp ZIM N Í SLUNCE Na bílých zdích na pustých ulicích na holých větvích bledé slunce leží Leží mlčí svítí Z dalekých linií zní čirý jasný tón Z dalekých linií k nám čiší hrůza zimních dní Z dalekých linií na prázdných sněhem nezakrytých ulicích Zimní slunce odrážející se z dalekých věží a dlouhých brázd mi s tichou rozkoší paprsky neslyšně do srdce zatíná na prázdných bledě ozářených ulicích Bohumil Berka 10 [pageend10]rozhledy VOJNA A M ÍR (Mezinárodní přehled) Oba díly dnešního světa, demokratický a komunistický, stály v posledních týdnech ve znamení velkých rozhodování, podmiňujících vývoj mezinárodní politiky na dohlednou budoucí dobu. Na Západě to byla volba presidenta Spojených států, a na Východě to byl dosud zcela neskončený (píšeme dne 27. listopadu) sněm nej vyšších komunistických pohlavárů, zasedající v Moskvě. O zvolení Johna Kennedyho za presidenta Spojených států lze zatím říci jen tolik, že skýtá předpoklady k posílení vůdčího postavení Spojených států v demokratickém světě. Nový president je mladý a energický, což ho odlišuje od unaveného odcházejícího presidenta Eisenhowera, který rozhodně nesplnil naděje skládané do něho na počátku jeho presidentské dráhy před osmi lety. Třebaže sám měl hodně dobré vůle i osobní píle, jeho vůdcovství nebylo takové, aby vdechovalo dynamismus a optimismus do pestrých řad přívrženců demokracie v širém světě. De- fenzíva byla jeho jediným postojem ve studené válce. K ofenzivní diplomatické akci většího měřítka se Spojené státy za jeho vedení rozmáchly jen jednou, a to ne proti Sovětům, kteří tehdy ztráceli dramaticky půdu pod nohama v Maďarsku, nýbrž proti vlastním spojencům v současně probíhající suezské krizi. Jak dnes vychází najevo, byli sovětští vůdcové tak překvapeni mohutností maďarské vzpoury, že mezi nimi nebylo jednoty, jak vůči ní postupovat. Mnozí dnes věří, že energická podpora, poskytnutá ze Západu maďarským rebelům, by byla bývala s to vylomit prvního satelita ze sovětské oblasti a vrátit Maďarsko v té či oné podobě do okruhu západního vlivu bez všeobecného konfliktu. Lze ponechat každému zvlášť, aby si ve své fantazii udělal představu o tom, jak by podobný úspěch byl posílil sebevědomí demokratické strany ve studené válce. Po zanechání Maďarska svému osudu přišel sputnik a ostatní senzační ruské výkony ve vědě, jež zastínily americkou prestiž na tomto poli, a nakonec, na samém závěru Eisenho- werova presidentského období, se dostavily hospodářské nesnáze, jež vrhají pochybnosti i na pevnost dolaru, nej výraznějšího to symbolu americké moci ve světě. Projdete-li v duchu tímto pásmem hlavních událostí Eisenhowerova presidentského období, je těžko se ubránit závěru, že správa Eisenhowerova autoritu Spojených států ve světě nejen nezvýšila, ale že ji citelně pošramotila. Kennedy to ve své volební kampani kritizoval, a proto doufejme, že se vynasnaží být lepším vůdcem než Eisenhower. Útěchou presidentu Einsehowerovi a Američanům s ním nespokojeným může být, že vedení světového komunismu dnes rovněž prochází obtížným obdobím, které vyznívá ve zmenšování prestiže Ruska mezi komunistickými státy. Počátkem listopadu se v Moskvě sešla » vrcholová konference « komunistických pohlavárů z celého světa. Měla se původně konat v Asii, na Koreji, ale byla přeložena do Moskvy. Byla plánována na tři dny, ale protáhla se na tři týdny, a oněch 18 dní, o které byla prodloužena, bude asi náležet k nejdůležitějším v historii vývoje komunismu. Konference byla svolána za tím účelem, aby cestou diskuse a vzájemného přesvědčování odstranila — anebo cestou kompromisu překlenula — ideologické neshody mezi Moskvou a Pekingem. T y se dají shrnout do čtyř bodů: 1) Je třetí světová válka proti kapitalistům nevyhnutelná ? Peking říká ano, Moskva ne. 2) Musí komunismus v nově emancipovaných afrických státech usilovat o bolševickou revoluci, anebo stačí k tomu, aby tam převládl, úvěrové a jiné přátelské pronikání ? Moskva je pro pronikání, Peking pro revoluci. 3) Dojde-li k atomické válce, nepropadne v ní zničení všechno, takže nezbude komunistů, aby nastolili vítězně svůj sociální řád ? Moskva věří v úplné zničení, Peking v komunistické přežití (v Asii). 4) Předpokládá zavedení dokonalého komunismu v určité zemi její předběžné zprůmyslnění ve vysokém měřítku ? Moskva praví ano, Peking (který je si vědom zdlouhavosti této cesty ve svém vlastním případě) praví ne. Ani Moskva, ani Peking neslevily ze svých pozic, a konferenci, jak se zdá, se nepodařilo dosáhnouti mezi nimi kompromisu. Pravíme »jak se zdá «, vzhledem k obvyklé tajnosti celého kongresu, jehož výsledky jsou mimo zdi Kremlu zatím jen vyčítány z různých příznaků. Potvrdí-li se však, že konference plně ztroskotala, znamená to, že se světový komunismus rozestupuje do dvou křídel, umírněného, jež vede Moskva, a radikálního, jež vede Peking. V bolševickém žargonu se tomu říká, ze » dogmatisté « (Peking) jsou v neshodě s » revisionisty« (Moskva). Otázka vojny či míru hraje v této neshodě rozhodnou úlohu, neboť these obou stran v tomto stěžejním bodě mají dalekosáhlé následky pro vedení současné zahraniční politiky komunistického bloku : kdežto Moskva je pro mírovou linii a koexistenci s kapitalisty, Peking žádá provokativnost a útočnost bez ohledu na riziko světové války, která je podle jeho názoru stejně nevyhnutelná. Jestliže konference skutečně nedosáhla žádné shody, půjde nepochybně každý z obou rivalů, Rusko a Čína, svou vlastní cestou. Dva odlišné proudy uvnitř komunistického hnutí by tak zatlačily dřívější stalinovský » monolitismus « do pozadí historie. Lze říci, že tato skutečnost sama o sobě, a způsob, jímž by na ni reagoval Západ, by byly s to určit ovzduší a vývoj světové politiky na celý zbytek dvacátého století. Zdeněk Petr POSTAVENÍ KATO LICK É CÍRKVE V ČESKOSLOVENSKU Československý zahraniční ústav v exilu již po léta vydává v anglické řeči hodnotné studie o poměrech v komunistickém Československu. Jsou to studie psané objektivně a obyčejně podrobně provázené doklady vzatými z komunistických pramenů. Toto platí zvláště o studii V. Chalupy, nazvané » Situation of the Catholic Church in Czechoslovakia «, shrnující na 64 stránkách suchá fakta o boji komunistického státu a komunistické strany proti katolické Církvi. Říkám » suchá« fakta, protože se líčí slohem tak střízlivým. Jsou to však současně fakta otřásající, která by měli znát všichni ti, kteří se dali podvést komunistickou propagandou a věří, že v Československu je náboženská svoboda jen proto, že jsou kostely otevřeny. Litografované vydání této studie umožnila Československá národní rada žen v exilu (pokračuje na str. 14) 11 [pageend11]Naše povídka JOHANNES JOERGENSEN ČTVRTÝ KRÁL » A mudrci z východu přinesli zlato, kadidlo a čistou myrhu. Aleluja ! « Tak zpíval dánský lid v den Narození Páně pod bílými arkádami chrámu — a byl to starý chrám ; zpěv stoupal pod klenbu a varhany zněly. Možná, že někde na sloupu nebo na zdi byla některá ta stará freska zobrazující Ježíška na klíně své matky, a před ním a před ní na kolenou tři krále. První je Kašpar, jenž přináší svůj dar, zlato : kalich, posvátnou nádobu. Snad je to ten kalich, jejž v Getsemanech podá anděl Ježíši Kristu, nebo kalich, jenž zachytí božskou krev kanoucí z ran, kanoucí z probodaných rukou až na zem. Za Kašparem klečí Melichar, jehož jméno připomíná jméno Melchisedechovo, kazatele dávné Úmluvy, knížete a kněze v Salemu. Z Mamaeludu přišel k němu Abrahám, a Mel- chisedech, oděn v posvátná roucha, přistoupil k oltáři, aby tu nábožně obětoval chléb a víno, a patriarcha se modlil za svítání s ním ve vlahé svěžesti rána, pod palmami Salemu, jehož jméno znamená mír. Melichar klečí v obřadném rouchu a podává Ježíškovi kadidlo. Tak Činí kněží, když Ježíš je v bílé hostii eucharistie a dívá se křišťálovým okénkem zlaté monstrance. Ale za Melchisedechem je Maur, černý Baltazar. Které slunce tě učinilo tak temným, Baltazare kučeravých vlasů a těla svalnatého ? Přicházíš z Indie, z vladařství kněze Jana, z té země, kde pták Noh klade každého rána své zářící vejce — slunce na břehy klidného oceánu ? Anebo přicházíš ze Sáby, jejíž královna vyšla jednoho dne, aby poznala, že by mohla být mocnější než Šalomoun ? Přešel jsi pouště Arábie ? Sbíral jsi myrhu, kterou přinášíš, na úpatí skalnatého Sinaje, a myslil jsi přitom na to, že kdysi, jsou to už celá století, ta hora byla zahalena dýmem, když na jejím vrcholu seděl Jahve mezi oblaky a rozmlouval s Mojžíšem ? Vzpomněl jsi, že tvoje myrha, kterou Maria bude skrývat na své hrudi až do doby, kdy přijde den, kdy ruce jejího božského Syna, přibité na kříži, budou suché, bude mu podána smíšena s vodou ? Kašpare, Melichare, Baltazare, všude vás zpodobují obrazy, chudičké fresky v kostele na dánském venkově i skvělé malby Gensila de Fabiano ve florentské Akademii. A kosti králů odpočívají ve zlatých skřínkách v katedrále v Kolíně a tuční kanovníci metropolitní kapituly sestupují k nim každého dne po hrubé mši a shromažďují se tu k modlitbám. Avšak stará legenda vypráví, že tehdy, kdy jste žili na zemi a putovali do Betléma, abyste ve chlévě složili před dítětem a jeho matkou svoje poklady, nechtělo se dítě usmát. Svatý Josef byl se zlatými nádobami velmi spokojen a Maria se cítila poctěna kadidlem, kadidlem, které se obětovalo na oltáři vůní v chrámě jeruzalémském. Ale Ježíšek nevztáhl ručky po zářícím zlatě ani kadidle, které jeho plíčka přinutilo ke kašli, odvrátil se od myrhy, aby políbil uslzené oči své matky. A tři králové se vrátili s pocitem, že se jim nedostalo takové vděčnosti, jakou zasloužili. Na obzoru bylo ještě vidět hlavu a krk posledního jejich velblouda a zvuk rolniček na postrojích se ztrácel v dáli, když došel čtvrtý král. Jeho vlastí jsou stepi na břehu Perského zálivu ; odtamtud nesl tři veliké a převzácné perly, které chtěl věnovat králi, jenž se měl narodit v Západní zemi, jak mu oznámila hvězda jednoho večera v Chirazu nad Růžovým mořem. I povstal a všechno opustil. Nechal tam štíhlého dvorského číšníka, jenž mu naléval žhavé víno, opustil také slavíka klokotajícího v keřích temných růží v zahradách, opustil naříkavě vo- domety a opustil Sulijku s černýma očima nyjící u zamřížovaných oken harému. Král perský* vzal svůj nejvzácnější poklad, své tři bílé perly. Zastrčil je za pás a kráčel za hvězdou, až našel místo, nad nímž se zastavila. A nyní je tu a přišel příliš pozdě. Ostatní tři tu již byli, když byl ještě daleko. Přichází pozdě a přichází s prázdnýma rukama. Nemá už svých tří perel. 12 [pageend12]Zvolna, váhavě pootvírá dveře posvátného chléva, skrývajícího božské Dítě, svátou Matku a svátého nevlastního Otce. Všechno je v polo- stínu. Líbezná vůně kadidla chvěje se ještě ve vzduchu jako v kostelích po večerním požehnání. Svatý Josef připravuje pro noc slaměné lůžko, Ježíšek dřímá na klíně své matky. Pomalu, bojácně začíná král perský hovořit : » Pane, praví, cestou jsem se velmi vzdálil ostatních svátých tří králů, kteří přišli, aby se ti poklonili a jejichž dary jsi přijal. Přinášel jsem ti tři velmi vzácné perly, veliké jako holubí vejce, pravé perly ze zeleného moře perského. Sel jsem za třemi králi, putovali přede mnou na svých velbloudech. Zůstal jsem sám pozadu a musel jsem se zastavit v hospodě u cesty. Nebylo to správné, vím, ale vína mě tolik osvěžují. Zpíval slavík a připomínal mi Chiraz. Rozhodl jsem se, že tam přenocuji, a vstoupil jsem do hostinské místnosti. V chodbě na lavici ležel stařec a chvěl se horečkou. Nikdo se o něj nestaral. Přišel tajně a v domě onemocněl. Neměl peněz, aby zaplatil lékaři a za ošetřování, a příštího dne měl jít dále, protože tam nemohl zemřít. Pane, byl to velmi starý člověk, hnědý, vyschlý, šedivý, s bradou zcuchanou. Tolik mi připomínal mého otce! Pane, odpusť mi. Vytáhl jsem jednu perlu z opasku, dal jsem ji hostinskému a nařídil jsem mu, aby se o nemocného postaral, opatřil mu lékaře a ošetření a po smrti aby ho důstojně pohřbil v posvěcené zemi. Ráno jsem se vydal dále na cestu. Popoháněl jsem své zvíře do klusu, abych dohnal ostatní tři krále. Jejich velbloudi kráčeli celkem pomalu a já jsem je už dostihoval. Cesta vedla kolem pustého údolí, kde balvany skal byly rozhozeny mezi keříky tama- ryšku a chomáčky kru činky s ryšavě zlatými kvítky. Najednou jsem zaslechl křik stoupající z houští. Skočím s koně a uvidím tlupu vojáku, kteří tam odvlekli mladou ženu a hotovili se učinit jí násilí. Bylo jich mnoho a já jsem se tedy nemohl s nimi dát do boje. A tak mi, Pane, odpusť po druhé! Sáhl jsem do opasku, a dav jim perlu, vykoupil jsem tu ženu a zachránil ji tak před násilím. Políbila mi ruce a prchala, běžíc jako gazela. Měl jsem nyní už jenom jednu perlu, a alespoň tu chtěl jsem schovat pro tebe, Pane. Bylo poledne a večer jsem měl dorazit do Betléma, abych se ti poklonil. Projížděl jsem hořícím městem. Bylo to malé město, které podpálili Herodovi vojáci. Ke žhoucím plamenům nebylo možno se přiblížit, byla to výheň, kolem níž se vzduch sám chvěl vedrem, jako se chvěje vzduch na poušti. Vzdálil jsem se a narazil jsem na vojáky plnící Herodovy rozkazy: zabíjeli chlapečky, zvedajíce je za vlasy a tlukouce jimi o zem. Před jedním hořícím domem stál silný voják. Jednou rukou uchopil nahé dítě a kroužil jím ve vzduchu. Plazíc se před ním v popelu naříkala matka dítěte, objímajíc vojákova kolena. Dítě plakalo a bránilo se. , Teď je hodím do ohně, řekl voják matce, a tam se upeče. T o bude krásně do růžová opečené selátko ! ‘ Matka vykřikla hrůzou. Pane, odpusť m i! Vzal jsem svou poslední perlu a dal ji vojákovi, aby dítě vrátil jeho matce. Uchopila je, přitiskla k sobě a uprchla, aniž poděkovala ; utíkala jako utíká pes s kostí. Pane, proto k tobě přicházím s prázdnýma rukama. Odpusť m i! Odpusť m i! « V chlévě nastalo ticho. Král perský ukončil svou zpověď. Chvíli zůstal skloněn, potom se odvážil pozvednout zrak. Svatý Josef se zvědavě přiblížil a Maria se dívala na svého božského Syna, spočívajícího jí na prsou. Spal ? Ne, Ježíšek nespal. Slyšel všechno. Pomalu se obrátil ke králi perskému a jeho tvář zazářila. Vztáhl obě svoje ručky k těm dvěma prázdným rukám. A Ježíšek se usmál. My tři králové jdeme k vám9 štěstí zdraví vinšujem vám. Z Moravy 13 [pageend13]{Dokončení ze str. 11) se sídlem v Chicagu, zač jí jistě máme být vděčni. Kéž by se nalezli další mecenáši, aby se tato studie mohla také přeložit do francouzštiny a aby se mohla po rozmnožení tiskem poslat na příklad do Afriky a všude tam, kde se o poměrech za železnou oponou ví tak málo. Chalupa se dívá na celou otázku jen jako sociolog a historik, čtenář se nic nedoví o jeho filozofickém nebo náboženském názoru. Začíná konstatováním, že v Československu boj proti katolické Církvi prošel čtyřmi obdobími. Každému období věnuje jednu kapitolu, nabitou fakty, dokumentací a citáty. První období je dobou vyjednávání mezi státem a Církví, v němž komunisté chtěli získat čas k drastičtějším opatřením. Ve zkratce se zde líčí vyjednávání s arcibiskupem dr. Beranem a s ostatními církevními hodnostáři, které je v podstatě známo již odjinud. Období skončilo v květnu 1949 prohlášením Devátého sjezdu komunistické strany, obsahujícím útok na Vatikán a na jeho neochotu zcela se podřizovat komunistickým diktátům. Druhá kapitola vypravuje věcně o postupném a promyšleném zničení církevní organizace v Československu, tedy o odstranění >> nevlasteneckých« církevních pastýřů, zrušení klášterů, zničení autonomního katolického tisku, odstranění katolických škol a udušení vyučování náboženství na školách veřejných, rozpuštění katolických charitních ústavů a spolků atd. atd. Je to dlouhý výpočet smutných faktů, vrcholících zřízením koncentračních táborů pro kněze, řeholníky a řeholnice, kteří zůstali věrni svým slibům, je to dlouhý výpočet soudních procesů, pokut a pronásledování, majících za účel přerušit^styk věřících v Československu s vedením Církve v Římě a se zástupci papežovými v Československu. Chalupa správně konstatuje, že osud a budoucnost katolické Církve ve vlasti po tomto pronásledování se dostaly do rukou nižšího kněžstva a prostých věřících. Ačkoliv obě první kapitoly Chalupový studie velmi přesně shrnují boj komunistů proti Církvi, přece to jsou věci a fakta, o kterých jsme četli již jinde. Domnívám se, že vlastní těžisko studie tkví ve dvou posledních kapitolách, v třetí a čtvrté. Třetí mluví o atheistické propagandě a čtvrtá o vládních opatřeních proti věřícím. V třetí kapitole Chalupa dobře vykládá, že tak zvaný » vědecký« atheismus je integrální částí komunistického a marxistického názoru. Neslučitelnost tohoto učení s učením katolické Církve je základním článkem marxistického přesvědčení. Proto komunistická strana a stát, který je jen formou, jíž projevuje svou moc, musí pokládat plánovanou atheistickou propagandu za svůj přední » kulturní « úkol. Chalupa nejen uvádí řadu novin, filmů, divadelních představení, škol, pamfletů (tak zvaný »M alý katechismus«!, vydaný v ohromném množství exemplářů), nýbrž vypočítává i všecky argumenty, jichž všichni věrní marxisté proti Církvi mají užívat. Jde o »vědecké« vylíčení vzniku náboženství (povstalo prý ze strachu a nevědomosti a zmizí vědeckým poznáním), o důkazy z přírodních věd (vznik světa beze zbytku vysvětluje prý astronomie, fyzika, chemie atd.), o tupení Církve událostmi vzatými z historie (z renezance, z reformace, ze Španělska atd.), o zveličování a vymýšlení poklesků kněží, o argumenty proti křesťanské morálce (» dělníkům se kázalo milovat své nepřátele, to je vykořisťovatele «), o důkazy, že nikdo nemůže být zároveň opravdovým křesťanem a komunistou (v čemž, myslím, jedině ze všech argumentů mají pravdu) a konečně o důkazy o » nevyhnutelném « konci náboženského cítění, které musí ustoupit vědeckému názoru. Chalupa dobře ukazuje, že všichni lidé v Československu, a zvláště mládež, jsou denně několikrát vystavováni této atheistické propagandě, a to bez možnosti se ozvat nebo jenom slušně polemizovat. Poslední kapitola jedná o opatřeních proti věřícím a proti lidem, kteří náboženství veřejně praktikují. » Rudé právo « napsalo 27. února 1959, že náboženství je věcí soukromou a že v Československu je svoboda svědomí, že však toto všechno » přirozeně « neplatí pro komunisty. Protože jen komunista může být vyšším veřejným funkcionářem, jsou důsledky tohoto názoru nasnadě. V komunistické ústavě (kapitola I, par. 4) stojí, že vyučování se musí dít v souhlase s výsledky vědeckého bádání. Podle tohoto paragrafu nemůže být učitelem nebo profesorem nikdo, kdo své náboženství veřejně vyzná. Věřící jsou vyhazováni z míst a z práce, a to nejen sami, nýbrž i členové jejich rodin.Věřící nesmí být členem policie, důstojníkem v armádě atd. Věřící v Československu, které pro oklamání světové veřejnosti tvrdí, že v něm existuje náboženská svoboda, je oficiálně i neoficiálně označován za nepřítele státu a je s ním podle toho zacházeno. Takovým způsobem komunisté v Československu provádějí to, čemu říkají » dovršení kulturní revoluce «. Chalupův závěr je dosti škarohlídský, protože podle něho tyto poměry dříve nebo později přes dosud plné kostely musí mít za následek úpadek v počtu věřících i v jakosti jejich víry, byť vyšší úroveň katolické morálky bude dlouho vzdorovat přízemní etice komunistů. Takový pesimistický závěr sluší sociologu a sociologické studii, pozorující právem věci zvnějšku. Neslušel by však katolíku. M y víme, že v historii každé pronásledování Církvi jen prospělo, víme, že na konci její světské pouti je vítězství. Ano, je pravda, že osud a budoucnost katolické Církve v Československu je v rukou nižšího kněžstva a prostých věřících. Nezapomínáme však, že je také v rukou Toho, kdo slíbil, že ji brány pekelné nepřemohou. Ladislav Radimský A N G L IK Á N SK Ý ARCIBISKUP [Z CANTERBURY U SV. OTCE ' K této historické návštěvě došlo 2. prosince. Z krátkého vatikánského prohlášení se dovídáme, že » Jeho Milost « arcibiskup dr. Fisher byl při audienci provázen sekretářem britského vyslanectví u Svaté stolice, generálním tajemníkem Rady anglikánských církví a jedním ze svých kaplanů. Rozhovor se konal v papežově soukromé knihovně a byl veden ve velmi přátelském tónu. Trval přes hodinu. Týkal se dojmů, které si dr. Fisher odnáší ze své cesty Blízkým východem, a zdá se, že byla učiněna zmínka i o náboženských tématech. Svatý Otec a dr. Fisher si vyměnili dary na památku audience. Za audience novináři ani fotografové nesměli vstoupit do Vatikánu. U některých toto rozhodnutí vyvolalo nelibost, ale u jiných — a těch bylo více — uspokojení, že tato historická návštěva byla zahalena v rozvážnou diskrétnost.*) Dr. Fisher byl při au*) Podobně bylo ve Velké Británii přijato s uspokojením, že při televizní reportáži o Vatikáne, kterou vysílala BBC v předvečer návštěvy dr. Fishera u 1 4 [pageend14]dienci oděn v kleriku nachové barvy, kterou nosí jen při slavnostních příležitostech. Svatý Otec mu vyšel vstříc až na práh své soukromé knihovny a pokynul mu, aby si sedl k stolu, u něhož usedají jeho nejvýznamnější návštěvníci. Dr. Fisher — jak sám pravil — mu podal ruku se slovy: » Svatosti, píšeme novou stránku dějin. « Rozhovor prý byl velmi přátelský, a sv. Otec se mu netajil se svým přáním, aby rostly a sílely bratrské city mezi všemi křesťany. V odpoledních hodinách, ještě 2. prosince, dr. Fisher navštívil též kardinála Beu, předsedu koncilo- vého sekretariátu pro odloučené křesťany. Byl přítomen Holanďan mons. Willebrands, tajemník téhož sekretariátu, který byl pozorovatelem Svaté stolice při nedávné konferenci Světové rady církví v St. Andrews ve Skotsku ; tam podle některých vykladatelů dozrálo v dr. Fisherovi rozhodnutí jít do Vatikánu. * * * Zpráva o chystané návštěvě dr. Fishera ve Vatikánů vyvolala ve světě velký ohlas : je to přece první setkání hlavy katolické Církve s jedním jistě z nejpovolanějších představitelů anglikánů od doby reformace, od odloučení Anglie od Říma. Našli se komentátoři, kteří sice nezakrývali četné velké překážky sjednocení, ale přece jen chtěli vidět v návštěvě víc než projev zdvořilosti ze strany anglikánského arcibiskupa a otcovské blahosklonnosti u Jana XX III. Prý to bude jakási předběžná diskuse, která bude předcházet další sblížení a nová jednání, úvod k sjednocení. Bude prý to » schůzka na nejvyšší úrovni«. Nescházely ani komentáře komunistů : audience dr. Fishera u papeže je » úvod k vytvoření jednoty politického rázu, namířené proti marxismu a státům za železnou oponou « (italské prokomunistické II Paese). Kdežto vatikánský L ’Osservatore Romano a vatikánské kruhy kromě krátkého oficiálního oznámení 0 návštěvě mlčely, dr. Fisher promluvil, též aby odpověděl na některé dotazy, které mu byly položeny. V minulosti prý by taková návštěva nebyla možná, dala by vznik nedorozuměním ; skutečnost, že dnes je možná, je výsledek nového smýšlení, které vane všemi křesťanskými církvemi, je to ovoce touhy papežovy mít lepší styky s křesťanskými církvemi. 1 kdyby se mluvilo při audienci jen o všeobecných věcech, už jen rozhovor sám bude velký pokrok vzhledem k minulosti : ukáže se světu, že » naše dvě křesťanské církve mohou mluvit jedna s druhou s láskou, otevřeností, se vzájemnou důvěrou, ne abychom hledali vítězství jedna nad druhou, nýbrž jako spo- luučedníci Páně «. Ostatně nikoho nemuselo překvapit, že svátý Otec žádosti arcibiskupa Fishera o audienci vyhověl. On sám i jeho předchůdci mnohokrát dali najevo uctivost vůči představitelům jiných náboženství, i křesťanských, a mnoho z nich přijali v audienci. Tak např. v lednu 1956 Pius XII. udělil soukromou audienci luterskému biskupovi dr. Ottovi Dibeliovi, který byl od r. 1949 předsedou Rady evangelických církví v Německu. Také této audienci věnoval tisk velkou pozornost : tehdy po prvé od reformace překročil brány Vatikánu představitel německého protestantismu. svátého Otce, Jan X X III. se neobjevil na obrazovce a nepromluvil — třebas byl o to žádán. » Nechci využít této příležitosti, abych vstoupil do anglických rodin. « V rámci reportáže pronesl několik slov vatikánský státní tajemník kard. Tardini a prefekt kongregace pro šíření víry kard. Agagianian. Lev XIII. přijal r. 1903 v slavnostní audienci britského krále Eduarda VII. — abychom se vrátili k Anglii ; Pius X I. r. 1923 krále Jiřího V. spolu s chotí královnou Marií. Šli do Vatikánu jako britští králové, ale nesmíme zapomenout, že ještě dnes alespoň podle práva britští králové mají nejvyšší autoritu nad anglikánskou církví. Pius XII. přijal v audiencích princeznu Markétu, nynější královnu Alžbětu II. i s jejím chotěm princem Filipem, a Jan XXIII. před dvěma roky královnu matku s princeznou Markétou. V rozruchu, který vyvolalo ohlášení návštěvy dr. Fishera ve Vatikáne, připomněl anglikánský biskup ze Southwarku, že i jeho Jan X X III. už přijal v audienci, a to prvních měsících svého pontifikátu. V létě 1959 sv. Otec daroval anglikánskému kanovníkovi Donaldu Reaovi breviář, když si při audienci všiml, že má už velmi opotřebovaný. Jan XXIII. mluví o odloučených křesťanech jako o svých » bratřích a dětech «, má pochopení pro ekumenické hnutí u protestantských církví, a právě pro ně zřídil při přípravných koncilových komisích zvláštní sekretariát. K svým slovům, že se změnilo ovzduší ve Vatikánů, dr. Fisher mohl dodat, že se změnilo i ovzduší u jeho souvěrců, že on sám se už nemusel tolik bát reakcí, které by audience byla vykonala dříve. T o je právě největší pokrok vzhledem k minulosti, že dr. Fisher se mohl odvážit tohoto činu uctivosti a přátelství vůči papeži a že svět — i protestantský — přijal zprávu o tom až na malé výjimky kladně. Jak jiné reakce vyvolal např. apoštolský list Pia IX. z 29. září 1850, kterým Pius IX. obnovil ve Velké Británii církevní hierarchii : ministerský předseda nazval tento čin útokem papeže na nezávislost a národní jednotu Anglie. Na kardinála Wisemana, prvního westminsterského arcibiskupa, čekaly nepřátelské manifestace. Na jeho vůz házeli někteří » chladnokrevní « Angličané kamením. Podobně se rozpoutaly protiřímské vášně, když Lev XIII. prohlásil, že anglikánská svěcení jsou v očích katolické Církve neplatná pro nedostatek zákonné formy a správného úmyslu (srov. o tom článek »Není biskup jako biskup « v N Ž 1960, str. 90-91). Návštěva dr. Fishera ve Vatikáne neodstraní základní rozdíly mezi katolickou Církví a anglikány, hlavně prvenství papežovo a jeho neomylnost, ústupky nebo nejistotu anglikánské církve ve věci umělého omezování početí, kompromisy o významu biskupského a kněžského svěcení, které anglikánská církev uzavřela s jinými protestantskými církvemi, jež si neuchovaly biskupský úřad. Ani z katolické, ani z anglikánské strany si nikdo nenamlouvá, že by tato zdvořilostní návštěva mohla mít okamžité následky pro případné sjednocení anglikánské církve s katolickou. Audiencí dr. Fishera anglikánská církev nejde do Canossy. Návštěvu můžeme zařadit mezi ony příznivé náznaky svědčící o rostoucí touze mezi anglikánskými kruhy navázat více přátelské styky s katolickou Církví. Už před dvěma roky si sám svátý Otec uvědomoval tyto příznivé náznaky, když ve své první encyklice psal, že » v poslední době u nejedné náboženské společnosti, odloučené od této Apoštolské stolice, se vytvořilo hnutí jisté sympatie k nauce a k zřízením katolické Církve a větší úcta k ní «. Jan X X III. dodal, že mu působí radost, když láska k pravdě konečně odstraňuje některé vžité názory a nedůvěru. Z tohoto pokroku se my katolíci můžeme jen radovat ; snad přiblíží chvíli, kdy se splní modlitba samého Krista Pána : » aby všichni byli jedno «. Petr Ovečka 15 [pageend15]ČECHOVÉ NA BASILEJSKÉM KONCILU Jen stěží se můžeme vmyslit v pocity, které prožívalo české poselstvo ke koncilu, když se před jeho zraky v záři zapadajícího slunce objevily obrysy mohutné basilejské katedrály, která se vypíná na pahorku přímo nad Rýnem. Šplouchání ledové vody mohutného toku brázděného lodí, na které se vezlo téměř padesát českých pánů, duchovních i světských, se jemně mísilo s tichou zahloubaností. Jen dech se zrychloval a srdce silněji bušila radostí, nadějemi — i obavami. Konečně byli u cíle! Blížili se kměstu, v kterém zasedal všeobecný církevní sněm. Jak budou přijati ? Vždyť donedávna se střetali s křesťany sousedních zemí jen v krutých šarvátkách na poli válečném. Podaří se jim v hádání na sněmu své články nejen obhájit, nýbrž i přesvědčit Otce o nutnosti jejich přijetí pro celou Církev ? Dodrží sněm smlouvu sjednanou v Chebu a poskytne jim veřejná slyšení, aby mohli svobodně přednést svoje nauky, nebo je snad obviní z kacířství a odevzdá světské moci k potrestání ? Byla neděle a psal se den 4. ledna léta Páně 1433, když loď přirazila ke břehu. Basilejský přístav byl opuštěn, jen několik zvědavců pokukovalo, kdo to přijel. »Přivezli jsme Čechy,« zavolali lodníci. »Přijeli Češi — přijeli Češi «, nesla se zpráva jako blesk městem od úst k ústům, a když poslové vystupovali, již se odevšad hrnuly zástupy měšťanů, starých i mladých, žen i dětí, na nábřeží. Každý je chtěl vidět, vždyť o nich slyšeli jen samé hrůzostrašné věci. Leckterý měšťan nebo pacholek je sice už kdysi zahlédl, ale jen zdálky — tehdy u Domažlic ... Udýchaně přiběhli i konšelé a hned za nimi i dva vyslanci samého papežského legáta a předsedy koncilu kardinála Juliána Cesariniho. Konšelé radostně vítali Čechy do města a kardinálovi vyslanci Slovan Jan z Dubrovníka a Španěl Jan Palomar z Barcelony se omlouvali, že nebylo včas postaráno o slavnostní přijetí. Nikdo se totiž nenadál, že přijedou lodí, a k tomu ještě s nastávajícím večerem. Otcové koncilu chtěli českému poselstvu připravit uvítání opravdu nevídané a skvělé. Již 30. prosince byli v zasedání koncilu určeni arcibiskupové, biskupové, opati a mnoho pánů, kteří měli vyjít v slavnostním průvodu Čechům vstříc a uvést je se všemi poctami do města. Všichni byli poučeni o smlouvách sjednaných a podepsaných v Chebu dne 18. května 1432. Článek šestý ustanovoval, že jakékoliv dekrety vydané proti bludařům, zvláště pak proti kacířským Čechům, po^ dobu jejich pobytu v Basileji nebudou v platnosti. Žádný člen koncilu nesměl s nimi jednat jako s bludaři a kacíři. Sněm vyzval také městské konšely, aby dbali na pořádek v městě, aby zakázali nevěstkám toulat se po ulicích, zarazili hru v kostky, taneční zábavy a jakoukoliv výstřednost, která by mohla Čechy nějak urazit nebo vzbudit jejich nelibost. I když Otcové koncilu připravovali českému poselstvu velkolepé uvítání, nebyli přesto bez velkých obav. Doslechli se totiž, že čeští jezdci vezou korouhve s kalichen a hostií nebo s nápisy: » Pravda nade vším vítězí «. Stejně tak nebo podobně prý jsou pomalovány voznicové plachty. Jejich zpupnost prý všude šíří údiv a dokonce vznikají mezi německým obyvatelstvem i pohoršení. Aby se kardinál legát vyhnu] nepříjemnostem a aby nedošlo k pobouření měšťanů, poslal vstříc Čechům cisterciáckého mnicha Jana z Gelhusen ze švábského opatství Maulbronn, který se těšil jejich oblibě, s prosbou, aby od okázalého vjezdu s praporci do Basileje z opatrnosti upustili. Takové žádosti však již nebylo zapotřebí. Na prosbu německých pánů, kteří doprovázeli poselstvo s ozbrojenými družinami přes svoje země, Čechové schovali praporce již v Norimberku a na další cestě je již veřejně neukazovali. Cestování v zimě bylo sice namáhavé, ale v německých městech je přijímali se zvláštními poctami, všude je hojně častovali, ba dokonce jim dávali i dary. Aby si usnadnili cestu, rozhodli se použít ze Šafhús do Basileje lodi. Tak se tedy stalo, že neohlášeni a nikým neočekáváni přijeli navečer do města. Když se vyslanci kardinála Juliána Čechům omluvili, že pro nenadálý příjezd nemohl být uspořádán slavnostní průvod, počali vyřizovat další vzkazy kardinála. Cesarini nabízel poselstvu svoje služby, že chce udělat všechno, aby se Čechové cítili v městě koncilu jako doma v Praze, že se vynasnaží, aby se cítili spokojení, šťastní a veselí. Čechové sice nějaké uvítání očekávali, ale uznali, že pro nenadálý příjezd to nebylo možno. Že však sám kardinál legát a předseda koncilu jim nabízel svoje služby, tomu skoro ani věřit nemohli. Je to jen nějaký lstivý záskok ? V mysli některých pánů českého poselstva vyvstával obraz kardinála, který před necelým půldruhým rokem s obrovským křižáckým vojskem 90 000 pěších, 4 000 jezdců a 4 000 vozů překročil české hranice a počal pustošit pohraniční vesnice. Nebo to snad míní kardinál přece jen úpřímně ? Kardinál Julián to myslil s Čechy opravdu dobře a upřímně. V potupném útěku od Domažlic viděl Boží trest za hříchy svoje i celého křesťanského lidu. Poznal, že ne zbraněmi hmotnými, nýbrž pokáním, modlitbou a láskou získá český národ znovu Církvi. Vynasnažil se tedy ze všech sil, aby Čechové byli na koncil pozváni a aby se na sněmu cítili spokojeni. Když české poselstvo vidělo, jaký rozruch a jaký zájem vzbudil u měšťanstva i u Otců jejich příchod, počali být veselí a srdečnost opláceli srdečností. Kardinálu legátovi pak vzkazovali za laskavé nabídky uctivé poděkování. Za hlučného rozhovoru s kardinálovými vyslanci a s konšely se ubíralo poselstvo za večerního šera ulicemi města do čtyř hospod, které mu byly nabídnuty k prozatímnímu ubytování. Soukromé domy nebyly pro nenadálý příchod ještě připraveny. Houfy zvědavců je obklopovaly, » z oken na ně vykukovaly ženy, děti i děvečky, ukazovaly si prstem jedny na toho, jiné na onoho, divily se cizím způsobům a krojům, které dříve nikdy neviděly, patřily na hrozné obličeje a do divokých očí a šuškaly si přitom, že to může být pravda, co se o nich rozhlašuje. Zraky všech se však soustřeďovaly na Prokopa. Lidé si připomínali, že on tolikrát porazil vojska věrných křesťanů, tolik měst vyvrátil a rozbořil, tolik tisíc lidí přivedl do záhuby. Jak svoji, tak nepřátelé prý se před ním strachují jakožto před smělým a nepřemožitelným vojevůdcem, který se neleká námah ani nebezpečí,« Tak popsal jakýsi očitý svědek zájem Basilejských o Čechy. Ve vytopených hospodách po chutné večeři a rozjařeni vínem uléhali poslové k spokojenému spánku. {Pokračování) Alois Krchňák Neopomiňte nám poslat co nejdříve své předplatné na rok 1961 16 [pageend16]život z víru t ř í d ě n ! d u c h ů Že s příchodem Kristovým na svět nastává třídění duchů, není nic divného. Vždyť každý opravdový velikán si získává své následovníky a vyvolává často nejpříkřejší odpor. Co je však na věci divné, je způsob, jakým se třídí duchové, nebo, lépe řečeno : velmi udivuje to, kdo je s Kristem a kdo je proti němu. Z krále Židů se stává pronásledovatel, z pohanů pocházejících z dalekého Východu se stávají Kristovi ctitelé. Již nyní se začíná ukazovat, že hledající nalézají, majetníci ztrácejí. Nejvzdálenější se stávají nejbližšími, nejbližší nejvzdálenějšími ; poslední prvními a první posledními. Mágové z Východu jsou lidé, kteří poctivě hledají. Jako Chaldejci se vyznají v astronomii. Najednou spatří záhadnou hvězdu, kterou si nemohou přirozeně vysvětlit. Zpozorovaný zjev se vymyká všem výpočtům a běžným zákonům. Jako praví učenci však nejsou zaslepení a nepopírají skutečnost. N espokojují se však ani s laciným ignoramus et igno- rabimus, ale uvědomují si místo toho hranice lidského poznání. Tam totiž, kde přirozené vysvětlení není možné, a přitom skutečnost musí být přesto vysvětlena, zbývá jako jediná možnost nadpřirozený výklad. Balaám, zástupce jejich národa, pronesl kdysi veliké slovo o tom, že vzejde hvězda, která bude nebeským znamením židovského krále. Mágové se drží tohoto prorockého slova a pokračují v bádání a dotazování. Nedají se ve svém úsilí ničím odradit ; žádají o radu lidi, kteří by mohli o věci něco vědět, a s pomocí pilného dotazování se dostávají konečně až k domu, v kterém se nachází dítě s Marií, svou matkou. Jejich hledání končí naleznutím, jejich bádání vrcholí v klanění. Dary, které obětují, jsou jakoby bezmocné gesto uznáni nejvyššího Pána. Dárcové jsou však ve skutečnosti obdarováni : » Byli naplněni velmi velikou radostí. « Pod Boží ochranou jdou pak dále svou cestou. Bůh se nechává hledat a naleznout. Nalézání je náplní každého lidského života. Ex tenebris et ima- ginibus in veritatem (Newman). Je .to kráčení z temnot ke světlu, ze starostí do radosti. Zcela jinak se chová Herodes. Tento panovník je první popěrač a první pronásledovatel Krista prostřednictvím státní moci. U něho se projevuje úplné převrácení všech věcí. Je to Idumejec, a je přesto králem Židů. Syn Ezaův kraluje tak nad syny Jakubovými. A přece platilo i tehdy Boží slovo : » N enáviděl jsem Ezau a zamiloval jsem si Jakuba. Starší bude sloužit mladšímu. « V tomto případě se však věci mají opačně. Ezau triumfuje v Herodesovi, a mladší, Jakub, musí sloužit staršímu. Boží plány jsou zkříženy. Celá převrácenost situace se však projevuje i jinak : Herodes se honosí titulem » Veliký «. On to byl, který si vybojoval korunu, který rozšířil říši, vystavěl nádherné silnice a obrovské paláce. Je veliký v očích lidí, ale malý před Bohem. Je malý, protože hledá svou vlastní slávu, a ne slávu Boží. Zmítá se v zajetí svého vlastního já a nemá žádného smyslu pro veliké » T y « Božího majestátu. Za Herodovou vnější velikostí se skrývá vnitřní chatrnost charakteru. Je to obraz tyrana a diktátora, člověka násilného a nedůvěřivého. Zaškrtil vlastní manželku, dal zavraždit mnohé ze svých synů, a to vše jenom ze strachu před soupeři. Zpráva o tom, že se narodil nový židovský král, vzbudí v něm okamžitě nedůvěřivý strach. Sáhne proto ihned ke lsti a násilí, S politickou vypočítavostí chce dokonce využít dotazujících se mudrců, a bere je proto do své služby, Postupuje chladnokrevně s násilím, a nechá bez váhání vyvraždit všechna nemluvňátka mužského pohlaví v Betlémě i v okolí, aby tak utopil v krvi novorozeného krále Židů. Herodes je navenek vítězem. Josef musí s dítětem i s matkou utéci. Není ani slechu po nějakém novém nápadníku trůnu. A přece jen Bůh stojí nade vším a všechno slouží k jeho oslavě. Nejen hold mudrců, prvních to zástupců pohanských národů, kteří dávají zahlédnout slávu Krista jakožto Pána světa a velikost Církve jakožto společnosti obepínající celý svět, ale i sám Herodes ve své funkci pronásledovatele slouží ve skutečnosti Kristu. Pyšný a ukrutný samovládce naplňuje nevědomky stará proroctví : >> Z Egypta jsem povolal svého Syna « a slova Jeremiáše o nářku matky Ráchel. Bůh připouští zlo, aby z něho vyvodil dobro, Vše je v jeho službě, i hřích. Kdo pracuje proti němu, je rovněž v jeho službě. Bůh je Pán v nejvlastnějším slova smyslu. Duchové se sice třídí, ale všichni mu vzdávají poctu. I zatracenci musejí uznat jeho panství. A kdo si myslí, že překazí jeho plány, stává se nevědomky jejich vykonavatelem. Bůh je Pán, jemuž všichni a všechno slouží. R. G. APOŠTOLÁT SV. CYRILA A METODĚJE pod ochranou blah. Panny Marie je zbožné sdružení, které podporuje a šíří myšlenku sjedno, cení odloučených bratří s katolickou Církví : modlitbou: členové se denně modlí na ten úmysl : Otče nás, Zdrávas Maria a přidávají prosby: Svatá Panno Maria, oroduj za nás, sv. Cyrile a Metoději, orodujte za nás! — Kniií mimoto alespoň jednou za rok slouží mši sv. na úmysly Apoštolátu sv. Cyr. a Met. a za živé a zemřelé členy Apoštolátu ; podporou děl Apoštolátu: činní členové přispívají podle možnosti, alespoň 0.25 dol. (150.- lir) ročně, nejsou-li docela, chudí. V tom případě stačí, když se modlí na úmysly Apoštolátu, aby získali odpustky a jiné duchovní výhody. — Přispívající členové dávají jednou provždy alespoň 10 dolarů (6.000 lir) nebo ročně 1 dolar (600 lir). — Zakládající členové obětují jednou provždy 50.- dolarů. (50.000 lir). — Všichni členové požívají týchž duchovních výsad. Přihlášku zašlete na jednu z uvedených tří adres : Do Ameriky : Rev. Cl a u d e V ik t o r a , O.S.B. St. Procopius Abbey, Lisle, Illinois. - XJ.S. A. do Anglie : Rev. J o h n L a n g, S. I. 114, Mount Street, London, W. 1. - England do Itálie : Rev. J o se f Olšr, S. I. Roma, Piazza S. Maria Maggiore, 7. - Italia Bude Vám zasláno potvrzení zápisu do členské knihy a připojeny stanovy Apoštolátu se seznamem odpustků a duchovních výsad. 17 [pageend17]stalo se doma, v exilu a jinde ve svété VE V Á T I KÁNĚ 25. listopadu svátý Otec Jan XXIII, vstoupil do osmdesátého roku svého veku; dožije se ho tento rok 1961. Svou ranní mši svátou Jan X XIII. obětoval v ten den za pokoj a svornost mezi národy a za jednotu křesťanů. Na jeho úmysly byla též sloužena mše svátá v římských bazilikách a na místech svátému Otci zvlášť drahých: v jeho rodišti Sotto il Monte, v Istanbulu, Paříži, v Benátkách a jinde. K osmdesátinám katolický svět daruje sv. Otci dva dary: kostel zasvícený sv. Ěehoři Barbarigni a pensionát pro katolické laiky, universitní studenty z misijních zemí. Kostel bude stát na římském předměstí a bude to dar kněží; penzionát pro výchovu nadějných katolických laiků bude dar věřících, V slavnostní audienci Jan XXIII. přijal v posledních týdnech ministerského předsedu Velké Británie sira Harolda Macmillana a státního tajemníka pro zahraničí Homa. Soukromou audienci udělil mj. švédským královským manželům Gustavu Adolfovi VI. a Luise, starostovi západní části města Berlína WiUy Brandtovi, ministerskému předsedovi Francouzské republiky Michaelovi Debréovi, který byl provázen ministrem zahraničí Mořicem Couve de Murvillem, předsedovi Evropského parlamentu Hans Furlerovi, organisátorům soutěže » Nejhodnljši dítl Itálie« a jejímu letošnímu vítězi čtrnáctiletému Andělu Contarinovi, který léta noc co noc jezdil na moře lovit ryby a tak se staral o svého nemocného otce a sourozence. Rozhlasem svátý Otec promluvil k účastníkům I. interame- rického mariánského sjezdu, který se konal začátkem listopadu v Buenos Aires, a ke katolíkům Paraguaye u příležitosti 25. výročí otevření katolické rozhlasové stanice Caritas. V poselství k mariánskému sjezdu odporoučel úctu k P. Marii, jejíž jméno nese tolik měst v Latinské Americe, a účinnou bratrskou lásku, která by vedla k vyřešení vážných sociálních otázek. Para- guyajským katolíkům kladl na srdce péči o svatost rodiny a zachovávání Božího zákona týkajícího se manželství, a pak péči o zdokonalování se ve znalostech pravd víry.— Televizí se svátý Otec obrátil ke kanadským katolíkům, a tak zahájil sérii pořadů stanice Rádio Canada o kanadských misionářích ve světě. Blahopřejný telegram Jan X X III. poslal nově zvolenému americkému presidentovi Johnu Fitsgeraldovi Kennedymu; soustrastný telegram zaslal postiženým živelnými katastrofami v Nicaragui, Kostarice, Pákistánu a Itálii. V Sixtinské kapli se konaly 26. listopadu sádušní bohoslužby za kardinály, kteří zemřeli v uplynulém roce : za kard, Aloise Stepince ze Záhřebu, Jana 0 ’Haru z Filadelfie a dva kuriální kardinály Josefa Fiettu a Petra Fumasoni Biondiho. Závěrečný symbolický výkrop nad rakví vykonal sám sv. Otec. Jedenáctou komisí, která bude připravovat II. vatikánský sněm, je komise ceremoniální; jejím předsedou byl jmenován kárd. Evžen Tisserant. Svatá stolice darovala fondu OSN pro technickou pomoc a pro zvláštní účely 2000 dolarů. Je to už čtvrtý symbolický dar Vatikánu na účely tohoto fondu. Vatikánské pošty vydaly v listopadu sérii deseti známek s motivy skutků tělesného milosrdenství a pak s podobiznou sv. Otce a jeho znaku. Začátkem prosince vyšly další dvé emise : k 100. výročí smrti sv. Yincenze z Pauly a sv. Ludvíky Marii- lakové, a série s vánočním motivem. V Símě zemřel 23. října ve věku 67 let hudební skladatel a dirigent Bonaventura Somma, který byl po 34 let dirigentem slavného pěveckého sboru Italské národní akademie sv. Cecílie. Patřil k předním současným skladatelům duchovní hudby. Ve dnech 14. a 15. května se bude konat v Mírně Mezinárodní sjezd katolických dělnických hnutí jako oslava 70. výročí vydání encykliky Lva XIII. » Rerum novarum«. Z Rakouska přijede na tento sjezd delegace 2000 dělníků. Svata stolice podala diplomatický protest proti vypovězeni z republiky Haiti arcibiskupa z hlavního místa Port au Prince mons. Františka Poiriera: před jeho rezidencí se zastavilo vojenské auto a arcibiskup byl bez prodlení odvezen na letiště k letadlu odjíždějícímu do Spojených států. Klade se mu za vinu, že poskytl finanční pomoc komunistickým živlům: jen ztěžka tomu veřejnost uvěří, dodávají vatikánské kruhy, které též připomněly, že všechny, kdo biskupovi znemožňují svobodné vykonávání jeho úřadu, stíhá už skutkem samým trest exkomunikace. Arcibiskupovi zaslal telegram sám svátý Otec. ' ★ ★ ★ České kolonie v Mírně se dotkla náhlá smrt plukovníka Viktora Millera 17. listopadu. Bylo mu 75 let. Za první světové války vstoupil do čs. legie v Itálii, v osvobozené vlasti se ještě účastnil bojů na Slovensku proti madarským komunistům. V letech 1920 až 1925 byl vojenským přidělencem na čs. vyslanectví v Mírně; do Mima se vrátil znovu po deseti letech jako zástupce Čs. exportního ústavu a žil tam až do své smrti. Za druhé světové války byl spolu s P. Olšrem T. J. a p. Wei- richem členem podzemního čs. výboru v Itálii, nazvaného » Svatováclavský fond«, který spolupracoval s čs. delegací v Ženevě a velmi pomáhal našim uprchlíkům a krajanům pronásledovaným nacismem. Po komunistickém puči plukovník Miller přerušil všechny styky se svou vlastí. Plukovník Miller byl velmi oblíben pro svou poctivost a ušlechtilost. Byl jmenován rytířem řádu sv. Mořice a Lazara, komendátorem italské koruny a vyznamenán válečným křížem československým i italským. Pohřbu se zúčastnilo mnoho lidí z české kolonie i italských přátel, mj. starý italský generál Kobilinski, který za první světové války byl jeho velitelem v čs. legii. V třicátý den od smrti sloužil za pokoj duše zemřelého mši svátou mons. František Planner v kapli sv. Cyrila a Metoděje v bazilice sv. Kli- menta. V ČESKOSLOVENSKU NÁBOŽENSKÉ ZPRÁVY V bratislavské Práci uveřejnili několik odpovědí čtenářů na otázku, zda náboženství patří do socialistické školy. Samozřejmě, že nepatří, odpovídají. A aby se v rodinách předešlo nepříjemnostem, že otec odmítne podepsat přihlášku, kdežto matka ne, jeden z čtenářů navrhuje, aby se náboženství úplně ze škol vyloučilo. - Hodiny náboženství jsou rušeny všemožnými způsoby. Pro dobu, kdy kněz vyučuje náboženství, učitelé musí připravovat pro děti » hodiny radosti«: promítají se zábavné filmy, děti se baví žerty, společenskými hrami, vycházkami, v zimě brusleníifi, v létě koupáním apod. Děti — též unavené předchozími hodinami — samozřejmě se jdou raději bavit, než aby ještě další hodinu seděly v lavicích a naslouchaly i sebezajímavějšímu vyprávění knězovu, a samy se mnohdy hodinám náboženství vyhýbají. Kanovník Beneš, tajemník kněžského Mírového výboru, píše v Katolických novinách z 16. října, že dostává anonymní dopisy Čtenářů, kteří nechápou některé jevy našeho současného života (myslí se pojem náboženské svobody). Kdežto těm, kteří se podepíšou, prý vždycky odpoví — ale jak? —■ anonymním projevům malomocného vzteku odpovědět nemůže. 18 [pageend18]Na školách začali zkoumat vliv náboženství na mládež. Bratislavská Směna z 26. června píše, že odpovědi na dotazník : » Proč věříš — nebo nevěříš — v Boha ? « ukázaly, že » nevěřící « tvoří menšinu. Tato menšina prý je svědectvím o zdravém postoji čs. mládeže, ale věřící zůstávají opravdu » vážným problémem «. Odpovědi též ukázaly nepravdivost některých sloganů užívaných při ateistické výchově, zvláště že prý chodit do kostela nutí děti rodiče. » Boj proti Bohu mě utvrzuje v mé víře «, napsal kterýsi žák ; a jiný : » Chodím do kostela z vlastní vůle, rodiče mě nenutí, abych šel«. V podčárníku » Čísla a skutečnost« Katolické noviny vyslovují radost nad přirozeným přírůstkem v CSR - kdežto komunisté poukazují na to, že tento přírůstek je rok co rok menší. Ani slovem se Katolické noviny nezmiňířjí o zákonu o přerušení těhotenství, kterým se stát dopouští tisíce vražd a ničí mravní svědomí občanů. Ze tento zákon se stává povážlivým, dokazuje zpřísnění zákona, vyhlášené začátkem září. Jedním z důvodů k umělému přerušení mateřství bylo » více dětí« ; tato slova se nyní zpřesňují : » nejméně tři žijící děti«. Dříve se za provedení zákroku platilo 200 až 500 Kčs. Nyní je zákrok bezplatný. » Pro komunistickou výchovu dospívající mládeže má neobyčejně velký význam vědecká ateistická výchova«, píšou Učitelské noviny z 18. srpna. Na pomoc učitelům byl proto vydán překlad A. N. Alexejeva » Atheistická výchova ve škole «. Protináboženské propagandě jsou též věnována zasedání rodičovských sdružení. » Pomocníci pohraniční stráže jsou vlastenci. V jejich kolektivech se bojuje proti náboženství«, čteme v časopise Československý voják. » Matriky pod jednou střechou . čteme ve Večerní Praze z 8. října. Všechny církevní matriky, vedené do konce r. 1949, a některé civilní matriky jsou soustředěny na ONV v Praze 1 ; tam jsou též matriky všech židovských náboženských obcí z českých krajů a vojenské matriky z celého území CSSR. Lidový soud pro Prahu 1 odsoudil na pět let do žaláře bývalého kostelníka od Sv. Josefa na Náměstí republiky, protože prý vykrádal pokladničky v kostele. Procesu se využilo k zesměšňování kapucínů, kteří kostel kdysi spravovali, a kněží vůbec. Na otázku, zda se ješte podávají odhlášky z církve, odpovídá Práce, že ne : » záleží na smýšlení občana, zda se za příslušníka církve považuje a. Nikde neexistuje evidence o příslušnosti občana k té či oné církvi. Letošní » dušičková« pouť na Svatý Hostýn se konala už 9. října. K hostýnskému pomníku padlých byl posvěcen základní kámen už před 45 lety, tedy ještě za první světové války. Stavbu pomníku navrhl arch. Dušan Jurkovič, mozaiku vytvořil Jano Kohler, bronzový reliéf Čeněk Vosmík. V kovové rakvi pod oltářem jsou uloženy pozůstatky obětí první světové války. V roce 1947 tam byly vloženy pozůstatky obětí okupace a koncentračních táborů. Obřady tehdy vykonal papežský prelát mons. dr. František Činek, sám bývalý vězeň za nacismu. 10. listopadu se dožil osmdesáti let děkan metropolitiní kapituly u Sv. Víta ThDr. Bohumil Opatrný, dlouholetý generální vikář pražské arcidiecéze, který se po internaci pana arcibiskupa Berana vzdal — nebo musel vzdát? — svého úřadu, a od té doby žije v ústraní. • V katedrále sv. Víta se přikročilo k opravě hrobky českých králů. Bude očištěna, renovováno zdivo, zlepšeno osvětlení, upraven vstup, schody a zasazena nová mříž. • Připravuje se nový průzkum kartuziánského kláštera v Dolanech u Olomouce, který leží v rozvalinách už přes půl tisíciletí. Průzkum má vyřešit některé stavební zvláštnosti z gotické doby v Olomouci.* V 'Choustníkově Hradišti u Dvora n. L. se konala mírová manifestace; je tam hrob 145 obětí » pochodu smrti a vězňů koncentračního tábora Gross Rossen u Lodže do Rakouska. Byli to vesměs nemocní a vysílení, kteří nebyli schopni další cesty. Jejich jména se nepodařilo zjistit. 22.IX .1945 byly jejich tělesné pozůstatky uloženy do společného hrobu a r. 1952 nad ním postaven památník: sedmimetrový obelisk s trnovou korunou. • Hasištejnský z Lobkovic, humanista z doby krále Vladislava II., narodil se pravděpodobně před 500 lety — 1460 — a zemřel před 450 roky. R. 1483 byl jmenován proboštem vyšehradským, ale k uvedení nedošlo, stejně jako nedošlo k uvedení na biskupský stolec olomoucký, Bohuslav Hasištejnský se věnoval službě dvorské a cestování jakož i bohaté literární práci, výhradně latinské. RŮZNÉ ZPRÁVY Velké železniční neštěstí u Stéblové 14. listopadu ve večerních hodinách došlo v CSR k jednomu z největších železničních neštěstí na světě. Dva osobní vlaky jedoucí přímo proti sobě se srazily blízko stanice Stéblová mezi Pardubicemi a Hradcem Králové. Přišlo o život 110 lidí (v dalších dnech počet ještě stoupl) a dalších 110 bylo zraněno. O neštěstí se veřejnost i v CSR dověděla až po 18 hodinách z krátké oficiální rozhlasové zprávy vlády CSSR; jako příčina bylo udáno hrubé porušení základních pravidel železničního provozu. Vláda ustavila komisi pro zabezpečení pozůstalých i raněných a pro řízení dalšího vyšetřování. Železničáři na svých schůzích projednávali příčiny neštěstí, ohlásilo se pár závazků k lepšímu dodržování kázně, aby se zaručila bezpečnost, pravidelnost a plynulost dopravy. To bylo vše : kdežto v jiných zemích by vyhlásili národní smutek, přerušili vysílání a nahradili je vážnými pořady, pro komunisty bylo důležitější psát a mluvit o 40. výročí KSC, referovat, jak postupuje výkup cukrovky a prasat a jak se vyvíjí z komunistického hlediska situace v Kongu. Ani v následujících dnech režim nevěnoval neštěstí pozornost. Zahraničním novinářům byly odepřeny jakékoliv bližší informace. Celé místo obklopilo vojsko a policie. CTK, železniční stanice a nemocnice, kam oběti byly odvezeny, jen četly zprávu vlády; pak bylo telefonní spojení vždy přerušeno. Režim tím nepřímo přiznal, že on sám nese za neštěstí jistou vinu : přeplněné vlaky, únava zřízenců, kteří snad proto přehlédli varovnou dopravní značku. Kdežto při důlním neštěstí v Ostravě (22. května m, r.) referovali o pohřbu obětí, tentokrát úplné mlčení — podobně jako bylo umlčeno dopravní neštěstí, k němuž došlo před vánocemi 1958 a při kterém také zahynulo víc jak 100 lidí. * Národní shromáždění přijalo 17. listopadu bez rozpravy nový zákon o státním znaku a o státní vlajce CSSR. Vlajka zůstává nezměněna. Znak (viz NŽ 1960, str. 213) bude jen jeden — odpadá rozlišování na malý, střední a velký. Bude též změněna standarta presidenta republiky a státní pečeť. Na rozdíl od dosavadního stavu, kdy spravoval státní pečeť předseda vlády, bude nyní uschovávat státní pečeť president republiky. Vyplývá to z nového ústavního postavení presidentova. Také byl schválen návrh zákona o třetím pětiletém plánu rozvoje národního hospodářství CSSR. • Od nového roku zavedli nový dopravní řád pro motoristy, např. omezení rychlosti jízdy v uzavřených osadách a pro některé typy vozidel, zavádějí se nová pravidla stran předjíždění apod. Režim tak chce snížit počet dopravních neštěstí, jejichž následky nabývají velkých rozměrů. V září dosáhl počet obyvatel v slovenských krajích čtyř miliónů. Před 100 lety mělo Slovensko téměř dva a půl miliónu obyvatel, pak se pro vysoké vystěhovalectví počet obyvatel téměř nezvyšoval, ale za posledních 12 let přibylo víc než půl miliónu lidí. • Československé aerolinie zahájily od 2. listopadu pravidelnou dopravu — jednou týdně •— do Milána, přes Vídeň. Italská letecká společnost jezdí dvakrát týdně z Milána do Prahy přímo bez zastávky. • V roce'1960 přibylo v ČSSR 122 nových JZD. Družstva sdružují 993 000 členů, kteří hospodaří 19 [pageend19]téměř na pěti miliónech zemědělské půdy. • Známý Deylův ústav pro slepé na Hradčanech oslavil 50. výročí svého založení. Od r. 1948 je Ustav odbornou hudební školou pro slepé, jedinou svého druhu v Evropě. Kromě hudebního vzdělání (přibližně na úrovni pěti ročníků konzervatoře) Ustav poskytuje žákům i všeobecné vzdělání z učiva jedená ctiletky, takže absolventi mohou studovat na humanitních větvích na vysoké škole. Od r. 1948 prošlo školou 75 žáků a žákyň. Sázení na výsledky zápasů v kopané je » buržujní přežitek«, píše Rudé právo — třebas Sazku v CSR vede stát a bezpochyby z ní také notně těží. Prý umožňuje zisk bez práce. RP odsuzuje deníky, které pravidleně uveřejňují pokyny, jak sázenku vyplnit. Místo, které tak promarní, raději ať věnují zprávám o budování socialismu. Není tomu dávno, co bylo odsouzeno k trestům žaláře několik předních sportovců, i mezinárodních reprezentantů, protože prý ovlivňovali výsledky zápasů, a tak pomáhali je » uhodnout«. Sázení zřejmě odvádí pozornost mladých od » budovatelského úsilí «, KULTURNÍ ZPRÁVY V Praze zemřel klasický filolog PhDr. Karel Svoboda, profesor Karlovy university. Věnoval pozornost především antickému starověku. Jeho poslední prací je všestranný » Výbor z překladů naší doby obrozenské«. Státní nakladatelství politické literatury v Praze a Slovenské vydavatelství politické literatury v Bratislavě zahájily novou akci, tzv. Členskou knižnici. Členové tohoto knižního klubu si mohou vybrat za sníženou cenu za rok dvě knihy z beletrie, které nebudou na knižním trhu, ale současně čtyři z politické literatury; koncem roku dostanou zdarma neprodejnou knižní prémii. Každý vidí, že beletrie je jen lapákem, jak rozšířit knihy politické: » Dějiny KSČ «, » Základy marxisticko-leninské estetiky«, Tondiho »Jesuité« apod. • Byla upravena vojenská služba pro vysokoškoláky ; studenti budou chodit dva roky do vojenské přípravy a po absolvování vojenské přípravy a vysoké školy půjdou do základní služby v délce dvanácti měsíců • Podle nového školského zákona se zavádějí tzv. lidové školy umění. Nejsou určeny výchově mládeže pro profesionální uměleckou dráhu, nýbrž mají pěstovat literární a umělecké vlohy v různých uměleckých oborech, podobně jak to dělají v oboru hudby hudební školy. Samozřejmě mají přispět ke komunistické výchově pracujících uměleckými prostředky. Budou mít prozatím pět oborů : literární a recitační, hudební, dramatický (divadelní a loutkářský), taneční a výtvarný. LSU zřizují národní výbory • Knížka Julia Fučíka » Reportáž na oprátce« byla přeložena do 77 řečí a vydána v 31 zemích v 159 vydáních • Začátkem října se konal v Brně Mezinárodní slovanský seminář archeologů. Po prohlídce velkomoravských hradišť u Starého Města, na Pohansku u Břeclavě a v Mikulčicích byly na pořadu přednášky s diskusemi o vzniku raně feudálních slovanských měst. Zárodky městských útvarů ve staromoravském prostředí lze klást už do 7. století a jejich rozkvět do doby velkého hospodářského rozmachu v 9. století. ★ Dovídáme se, že přišla na Západ zpráva o smrti katolického básníka Jana Zahradníčka. Jan Zahradníček byl odsouzen v roce 1952. Asi před třemi lety byl propuštěn na několik dní, aby mohl být při pohřbu svých dvou dětí, které se otrávily Křesťanská akademie má na skladě větší počet výtisků knihy Fr. Lelotte, S. J. : Radostný pohled do života ve třech dílech. Zašleme na požádání za úhradu poštovného a dobrovolný příspěvek. Živým způsobem kniha podává křesťanský životní názor na nejdůležitější otázky. Doporučujeme zvláště kněžím, kteří pracují v duchovní správě. Pište na adresu : Accademia Cristiana Cecoslovacca, Via Conciliazione 1, Roma, Italia. houbami. Pak si pro něho opět přišli. Nedávno se říkalo, že byl propuštěn na svobodu za květnové amnestie. (Křesťanská akademie ve své edici Vigilie připravuje výbor ze Zahradníčkovy poesie). V E X IL U A JINDE VE SVĚTĚ Svěcení kostela v Pembině V pondělí 24. října se konala v Pembině v severní Dakotě slavnost, jež svým významem se zapsala do dějin dvou diecézí. Duchovnímu správci farnosti P. Viktoru Drápelovi se podařilo během jeho čtyřletého působení dokončit dílo, které bylo cílem jeho předchůdců od počátku této farnosti, po dobu, jež objímá počátky duchovní správy v severozápadní Americe a v Kanadě. Pembina je druhé místo založené kněžími misionáři v západní Kanadě r. 1818, po městě Svatém Bonifáci, nynějším biskupském sídle téhož jména. Abbé Provencher vyslal svého spolupracovníka abbého Dumoulina na toto místo v pohoří Pembina, slibném kolonizačním středisku, kolem něhož se shromáždili početní osadníci Angličané a Francouzi s početnou skupinou Indiánů a míšenců z kmene Chipwa. Rozdělení území mezi Ameriku a Kanadu odtrhlo Pembinu od mateřského kostela v Sv, Bonifáci a připojilo toto duchovní středisko k americké duchovní správě, která pokračovala v pionýrském díle knčží »nové Francie«. (Hranice Spojených států dnes probíhá jen 3 míle na sever od pembinského kostela.) Misie v Pembině přešla během století do správy 4 diecézí, 70 let už patří do diecéze Fargo. Jméno druhého nejstaršího kostela severozápadní Ameriky je spojeno se jmény mnohých hrdinů víry v těchto oblastech, Provencher, Dumoulin, Belcourt, Goiffron. Otisk historických vzpomínek z pera biskupa J. Shanley, vydaný péčí P. Drápely (» Black robes on the Red River«), ukazuje mnohé zajímavé stránky života obětí misionářů na břehu » Rudé řeky « ve farnosti Pembině.. Roku 1950 byl kostel tak poškozen povodní — jednou z největších v údolí této řeky — že obnova kostela se stala nutností. P. Drapela při svém příchodu našel obětavé farníky zcela odhodlané učinit vše pro stavbu nového kostela. Bylo to však jeho vytrvalou obětavostí, že v době čtyř let se podařilo dílo, jež dalo práci dávných misionářů kus nových dějin novým krásným kostelem Nanebevzetí Panny Marie. Kostel je postaven dle návrhu architekta K. Nippera z Minneapolis, proveden firmou Risovy and Kurtz nákladem 85 000 dolarů. Dík obětavosti farníků a jejich duchovního správce tento dluh byl již při svěcení kostela z většího dílu splacen. Vnitřek kostela z cementových bloků a dřeva tvoří krásný soulad moderního materiálu vedeného snahou po skutečném novém umění. Krásná socha Nanebevzetí P. Marie z dílny v Ortisei u Bolzana je nejvzácnější ozdobou této svatyně, spolu s dvěma sochami z Oberammergau. Svěcení kostela vykonal biskup diecéze z Fargo mons. Lev F. Dworschak za asistence knčží své diecése. Na pozvání P. Drápely přijel též arcibiskup ze St. Bonifáce mons. Mořic Baudoux spolu se zástupci duchovního vedení své diecéze z řad světského a řeholního kléru. P. David J. Boyle, farář z Grand Forks, nastínil v slavnostním kázání dějiny kostela v Pembině a jeho vztahu k mateřským diecézím Sv. Bonifáce v Kanadě a diecézi Dubuque, St. Paul a Fargo. Přítomnost 50 kněží z okolních farností a ze Sv. Bonifáce připomněla farníkům význam této události pro jejich další dějiny a duchovní život farnosti. Fr. Bérard, bývalý farář Pembiny, připomněl tuto okolnost účastníkům při farní hostině, jež shromáždila v přátelské společenství kněze a laiky ze čtyř diecézí, jež ještě dnes mají blízký vztah ke kostelu v Pembině. Čeští kněží a přátelé P. Drápely, kteří se zúčastnili této slavnosti, mohli se připojit k mnohým blahopřáním k jeho úspěchu, jenž znamená pamětní kámen této misie připomínající kus duchovního života severozápadní Ameriky a Kanady. 20 [pageend20]Kulturní všehochuť z exilu Londýnský Čechoslovák píše o úspěších české opery v zahraničí : Janáčkova : » Káia Kahanová « byla úspěšně provedena v Novém Yorku; nyní se objeví na scéně v Londýně a v Wuppertalu v NSR. Jiné Janáčkovy opery budou předvedeny v Bielefeldu, Mohuči a v slavné opeře Sallders Wells v Londýně. Operu Bohuslava Martinů » Mirandolina« uvedou v Mohuči a v Essenu a » Ariadnu « v Gelsenkirchen. Smetanovu » Prodanou nevěstu « budou hrát v Augsburku, Kolíně a Hamburku, » Hubičku « ve Frýburku, Dvořákovu » Rusálku « ve Wiesmaru ve vých, Německu a Hanušova » Sluhu dvou pánů « v Důsseldoríů. „ Svobodná ukrajinská universita v Mnichově vydává vědeckou revui » Wisenschaftliche Mitteilungen«; jsou v ní uveřejněny též práce českých badatelů v exilu. Miroslav Šašek vydal dalšího ze svých originálních průvodců předními světovými městy, tentokrát z Říma a o Římu: » This is Rome«. Kniha byla přijata kritikou velmi příznivě. Ukázky kreseb z této knihy mohli čtenáři NŽ shlédnout na stránkách našeho časopisu. Šašek je též autorem naší obálky NŽ. Společnost Gustava 'Makléra udělila své vyznamenání Mah- lerovu medaili Rafaelu Kubelíkovi jako projev zásluh za propagaci hudebního díla tohoto skladatele. Gustav Mahler se narodil 7. července 1860 na Moravě ze židovských rodičů a zemře] 8. května 1911 ve Vídni. Proslul jako autor symfonií a dirigent. Dirigoval delší dobu v Praze, Lipsku, Hamburku a ve Vídni. V archívech kostela sv, Michala v Hamburku čteme, že tam 23. února 1897 byl Mahler pokřtěn. Mario Hikl uveřejnil ve čtvrtletníku montrealské university článek o básnické činnosti Pavla Javora (» The First Decade of Pavel Javoťs Poetry a). Dovídáme se tam, že Javorový básně byly přeloženy do řady světových jazyků : francouzský vyšla celá sbírka » Hořké verše «, německy výbor z » Dalekého hlasu « a jednotlivé básně vyšly anglicky, estonský, ukrajinsky a ruský. USA. - V rámci 75. výročí založení opatství sv. Prokopa uspořádali ve svatoprokopské koleji sérii přednášek s kulturně vzdělávacím obsahem. Opatství také pokračuje ve své propagaci unionistické myšlenky, např. na sjezdu spolku » Dámy Isa- beliny« přichystali unionistický den se slavnou mší svátou byzantskoslovanského obřadu. 28. září se dožila 100 let osada sv. Václava ve SpillviUe, ve státě Iowa. Toto městečko si zvolil Antonín Dvořák za místo svého letního pobytu, když dlel ve Spojených státech; v parku zvaném Riverside je jeho pomník. Slavnostní pontifikáluí mši svátou celebroval světící biskup z Dubuque mons. Jiří Biskup, českého původu. Z resoluce, kterou přijala Hospodářská a sociální komise OSN na svém jarním zasedání, vyplývalo, že v zemích za železnou oponou je úplná náboženská svoboda. Autorovi předlohy resoluce, Indovi, blahopřála (a děkovala) sovětská delegátka. Katolický pracovník dr. Stanislav Koutník vypracoval podrobnou a dokumentovanou odpověď na resoluci a ukázal na ujařmení katolické Církve v ČSR. Dr. Koutník požádal i jiné katolické exilové skupiny, aby vypracovaly odpověď týkající se jejich zemí (Sklizeň). Od 18. do 25. ledna se koná v katolických koste- lích a také u nekatolíků oktáva modliteb za sjednocení všech křesťanů v jedné Kristově Církvi. Svou vděčnost za dar pravé víry ukážeme tím, že se připojíme k armádě sepjatých rukou, modlících se za splnění prosby samého Krista Pána : » Aby všichni byli jedno ...« Budova rohrského kláštera, ve kterém se konaly ve dnech eucharistického sjezdu porady Křesfanské akademie a Cyrilometodějské ligy. Spojené státy mají 6782 svých občanů ve službách katolických misií: 3032 kněží, 2827 řeholních sester, 575 bratří laiků, 170 bohoslovců a 178 misionářů laiků, mužů i žen. NSR. - Slepci z Německa budou pomáhat slepcům uprchlíkům v Hongkongu. Škole sv. Františka pro slepce poslali psací stroje v slepeckém písmu a větší peněžní příspěvek. ANGLIE. - Přibyly další čerstvé rovy: 21. října doprovodili na poslední cestě p. Josefa Kolba z Antverp a několik dní předtím majora Josefa Brunnera, aktivního pracovníka v krajanských spolcích. V neděli před svátkem Všech svátých londýnští katoličtí krajané vykonali tradiční pietní pouť na dva hřbitovy, na nichž očekává vzkříšení nejvíc krajanů. V modlitbě vzpomněli i ostatních v Pánu zemřelých. Odbočka Apoštolátu sv. Cyrila a Metoděje v Anglii uspořádala 13. listopadu, v předvečer svátku sv. Josafata, mučedníka za unii, bohoslužby v kostele sv. Maří Magdalény ve Willesden Green, na londýnském předměstí. Mši svátou sloužil Polák pap. prelát L. Staniszewski, předseda anglické odbočky ACM, kázání pronesl přední anglický jesuita P. Tomáš Cor- bishley. POLSKO. - 18. září měl být čten v polských katolických kostelích společný pastýřský list, kterým biskupové veřejně protestovali proti omezování svobody Církve a zásahům do jejích vnitřních věcí. List čten nebyl, ale jeho text se objevil v západních časopisech, k velké nelibosti komunistů. Zdá se, že primas kard. Wyszyňski ustoupil nátlaku vlády a v poslední chvíli vyzval kněze, aby list nečtli, ovšem nepopřel, že jej podepsal. Někteří soudí, že pastýřský list byl určen v prvn řadě pro zahraničí, jako oficiální svědectví o pravém stavu Církve. CEYLON. - Poslanecká sněmovna schválila zákon, kterým se zestátňuje 2500 soukromých škol, mezi nimi 750 katolických. Ze zákona jsou vyňaty jen ty soukromé školy, které se zřeknou veškeré státní podpory a v kterých 75% učitelů i rodičů žáků se vysloví proti zestátnění. Proti zákonu podali katoličtí biskupové protest: píšou, že zákon odporuje Chartě lidských práv zaručující rodičům právo posílat děti do škol, které vychovávají děti tak, jak jsou vedeny doma. Také z řad jiných náboženských společností se ozvaly hlasy nesouhlasu, protože zákon vlastně zavádí laický monopol do vyučování. Katolické školy byly budovány Staletí, převážně z darů katolíků z ciziny. Nyní mají být vyvlastněny bez jakékoliv náhrady. 21 [pageend21]p o z n á m k y Samomluvy a rozhovory Jan Čep, Samomluvy a rozhovory. Úvahy. Lund, Sklizeň svobodné tvorby 1959, stran 177, cena 3,50 dol. Petr Den kdysi napsal: » Dnes mají úspěch jen literární formy, které jako konservy bez namáhání můžeš vyklopit po malém zahřátí na talíř. « Nepolichotil tím naší době ani nám, ale pochválil statečnost básníků (a i vydavatelů), kteří se nebojí postavit nej závažnějším otázkám naší existence a vyslovit svou nesmlouvavou odpověď bez sladkých a schovávavých metafor do středu našeho času, Jan Čep má v naší literatuře velké jméno jako povídkář jemného slova, básnickéno vidění a vyspělé formy, často a neprávem zapomínáme na jeho eseje a úvahy. » Samomluvy a r ozhovory«, původně psané pro rozhlas, jsou pokračováním úvah » O lidský svět« a knížečky » Malé reci sváteční« (vydala Křesťanská akademie). Hodnotu Čepových meditací vidím nejen v jejich vybraně čisté jazykové ryzosti; nejen v tom, že mluví tak vynikajícím způsobem o otázkách, které se staly břemenem moderního člověka, nýbrž hlavně v tom, že básnicky a umělecky tlumočí smysl naší doby a otvírá obzory oné situace duchovních cizinců, kterou vyjádřil kdesi Jan Zahradníček těmito verši: » Po dechu lačen lapáš v pohledu lesk skelný, /z kořenů páčen, trhán, čtvrcen, drán, /však křik tvůj nepřeložen, nepřeložitelný/ sám v sobě slyšen stoupá, v sílu vytesán. « Čepový úvahy vydechují jednu z nejkrásnějších etických a kulturních hodnot, které patří k podstatě každého uměleckého díla, totiž hlubokou úctu k slovu a k člověku, k lidské bídě a velikosti, k natrženému boku lidské existence. Čep v jedné meditaci upozornil na skutečnost, že římský básník Vergi- lius je spolutvořitelem západní kultury. Vergilius klade do úst kartaginské královně slova, která platí i o Cepově básnickém postoji: » Non ignara malis miseris succurrere disco...«. Bez dok- trinářských předsudků autor odposlouchává živý tep dějin a sklání se před tajemstvím vnitřního osobního života svých bratří. » Počátek poznání a lásky je v tom, že šetříme tajemství druhého, že se do něho nesnažíme vloupat stůj co stůj « (24) ; a dále : » Nemůžeme poznávat a milovat jedni druhé, nezačne- me-li mít především úctu k tomu, co je v každém z nás nejskrytějšího, co patří jenom Bohu a nám« (43). Jako každý skutečný básník je i Čep » na straně ponížených a uražených«. Jeho srdce spolu prožívá nelidské běsnění barbarského materialismu ; jeho myšlenka strhává lživá slova policejně organizované propagandy a ukazuje, jak » tváře moderních netvorů a polobohů jsou kupodivu uzavřené a strašlivě ploché « (63), protože nekráčejí v souhlasu s podstatnou náplní lidského osudu, nýbrž pracují na » vyvrácení člověka z něho samého «. Čepová starost a úzkost 0 člověka nabývá zcela konkrétních tvarů, protože si nezakrývá žádné nebezpečí, nýbrž jeho pronikavé oko se dívá do otevřených a stále se otvírajících jícnů satanských mocností, které obléhají vnitřní i vnější existenci. » Kdyby se měla moderní věda— píše autor (77) — se svými úžasnými objevy a vynálezy octnout v rukou bytostí, institucí a vlád, které se pokoušejí vyoperovat člověka z jeho přirozených citů a přirozené mravnosti, kdyby měly být všechny lidské hodnoty podřízeny hmotné účelnosti a účinnosti, kdyby se problém budoucího člověka a budoucí lidské společnosti měl zúžit na problém výroby a spotřeby, stáli bychom bezpochyby před světem a před člověkem odliště- lým. « Není divu, že základním pocitem lidí našeho věku a tohoto ohroženého světa je úzkost, která pochází z toho, že se lidé » octli na cestě, která není jejich, tak jako houf vyhnanců, kteří sedí na bídných uzlech na kterémsi zapomenutém nádraží, čekajíce na vlak, který je má odvést do kteréhosi Bohem opuštěného koutu světa « (86). Není divu, že z této prsti roste jedovatá rostlina zoufalství a sebevraždy, obecné otupělosti 1 před smrtí. Cep se nevyhýbá žádné nepohodlné otázce, ani smrti— jako třeba komunističtí ideologové. Naopak: bere s úctou do svých myšlenek prohřátých sympatií a vírou mezní situace lidského života a tíhu nenávratně prchajícího času. Čepův hřejivý poměr ke všemu utlačovanému a slabému působí jako hojivý balzám v čase cynické krutosti a vyleštěného násilí. Není to ani sentimentální melancholické bolestínství, ani divadelní postoj marné vzpoury anebo laciného optimismu, nýbrž hojivá síla, kterou Čep nazývá jejím nejvlastnějším a křesťanským jménem : NADEJE. » Nejsme řemeslní hlasatelé naděje—-píše — neříkáme a nikdy jsme neříkali, že se všechno na světě nějak spraví« (96). A pokračuje : » Slovo naděje je těžké a závazné slovo a nesnáší se s čekáním v závětří, s trpným míjením hodin a dní. Střed a formující jádro naší budoucnosti je v naší dnešní přítomnosti, v každé hodině a v každém dni našeho nynějšího času, v čistotě našich citů a v jakosti našich myšlenek, v přítomnosti a pevnosti našich úmyslů « (89). Sil. Další sbírka básní Pavla Javora Pavel Javor, Kouř z Ithaky. New York, Universum Press 1960. Pavel Javor věří, že v našem lidském světě jsou některé hodnoty, s kterými se neexperimentuje a že není dovoleno je rozkládat podle jakékoliv poslední módní formule nějakého -ismu. Setkáváme se s nimi v tichém rozjímání a bereme je s posvátnou úctou do svých rukou a do svých vět se srdcem » čistým a věřícím «. Výbor z básnické tvorby Pavla Javora, s předmluvou Petra Děna, je jakési » skládání účtů«. První dvě části, Preludium a Kouř z Ithaky, nesou pečeť prvních let exilového osudu. Tématicky se zabývají milostnými motivy a láskou k domovu v dálce. Třetí část prozrazuje, že Javor tuší nové obzory a nové úvazky a inspirační zdroje, že vrůstá hlouběji do temných ran našeho času. Javorová poesie je křehká a jemná, průhledně křišťálová a srozumitelná až k zranitelnosti jako život milujícího a roztouženého srdce. » Člověk neuteče — říká básník — věčně se vrací domů, věčně vzpomíná « (38). A jak by nevzpomínal, když do jeho duše, do každého vlákna jeho bytosti, do každého záchvěvu jeho smyslů vtiskla svou něžnou a mateřskou tvář ta krásná česká zem, poznamenaná bledou krásou ocúnů na podzim, podřimující v ztichlých lánech, jimiž prochází zadumaný oráč ; v pozadí mlčící lesy, pozastřené lehce a zasněně modrým kouřem. Když opět rozkvete jabloň a zavoní lípa, tu není možno necítit, že v kořenech země spí češství«; když klasnatá píseň zašumí v našich snech, neklidných a exilově přervaných, opět bolestně víme, že náš původ a rod se nedá zakramařit v zastavárně pohodlí a nedá se smazat jméno země, jejíž studánky prvně tišily žízeň našich rtů. Česká zem není v Javorově básnickém pohledu citově zploštělá anebo jaksi lacině abstraktní, nýbrž zachovává si svou živou a teplou plastičnost. » Domov je máma s očima pokornýma /světnice plná dětí a dubový stůl/ jiřičky pod krovem, teplý dech krav /volání chřástalů v dale- líých lukách/ — a nad tím nade vším Bůh — « (53). Zvlášť bych chtěl pochválit Javora za jeho básnicky vyjádřený ethos českého, našeho selství. Naše selství je dnes hluboce pokořeno a soustavně ničeno. Nevíme, zda opět povstane a najde zase svou bývalou, odvěkou zdravou tradici. Málo je básníků, kteří nevyčetli z knih anebo ze svých prázdninových zkušeností velikost selského rodu. Málo je 22 [pageend22]těch, kteří z ní vyrostli a měli ji v krvi, v poctivé selské krvi. Pavel Javor patří k těmto posledním. Nestydí se říci i dnes, že etickým jádrem našeho českého sedláka nebylo furiantství ■— to byla jen skořápka — ani mýtický kult plodné země — ten žil jen ve zbříděných kalendářích — nýbrž pokora před přírodou, životem, bolestí, břemenem osudu, před Bohem. »Všude jsi se mnou, domove selský a přísný. /Bůh na tě neklade víc, než můžeš unést« /to jsi mě, domove, naučil znát. Bád Boží pokory vstoupil v mé" srdce,/ které je nemocné steskem a láskou. « Sil. Naše řeč Při četbě červnového N Z se mi tam s jedním malým slovíčkem vyhrnulo mnoho milých vzpomínek na studentská léta ve Valašském Meziříčí. To slovíčko bylo » vylepšit « na str. 146. Náš tehdejší pan katecheta Domluvil, nadšený obhájce správné češtiny, nám často zdůrazňoval, Se je to germanismus (z německého » ausbessern «). Nevím, jak se nyní na to slovo pohlíží, protože od Gebauerovy Mluvnice se již mnoho v České řeči změnilo, a leccos z toho, co bylo tehdy nepřípustné, stalo se přípustným. Dr. L. S. Píše nám to lékař, který už přes půl století žije ve Spojených státech, a přesto jeho čeština je velmi čistá. Zaslouží si tedy, abychom mu odpověděli. A protože výklad o tom bude snad zajímat i jiné, uveřejňujeme ho v NZ. Všichni víme ze zkušenosti, jak se jazyk postupem let neustále mění : některá slova a některé obraty zastarávají nebo ztrácejí svůj původní význam, jiná nově vznikají. Jen dva příklady : názvu děvka se dnes v obecné češtině užívá jen s hanlivým přídechem, a to pouze v řeči zhrublé. A přece ještě Božena Němcová ho často klade ve významu dívka a služebná. - Anebo zase dálnice, uměle vytvořená náhrada za cizí auto- strádu; bylo navrženo r. 1938 a brzo se všeobecně ujalo, třebaže František Trávníček měl vůči němu jisté výhrady. Dnešní jazykozpytci hájí zásadu, že posledním rozhodčím jazykové správnosti je úzus : co se v řeči vžilo a delší dobu drží, nelze z jazyka vymycovat jako nesprávné. Zase dva příklady : Hus v jednom svém spise naříká, jak zkaženou češtinou mluví Pražané, protože říkají knedlík (z něm. Knödel) místo pěkného staročeského šiška. Ale milý knedlík se od té doby drží statečně skoro 600 let a těžko ho už nějaký jazykový brusič sprovodí ze světa, kdežto šiškami se dnes cpou jen husy. A příklad z novější doby : skoro všecky brusy jazyka českého odsuzovaly jako slovo nedobře utvořené majitel a doporučovaly místo něho majetník, I když teoreticky měly pravdu, žije toto slovo v češtině nepřetržitě už hodně přes sto let a bez rozpaků ho užívají i naši klasičtí spisovatelé (např. Karel Havlíček Borovský, Jakub Arbes, Gabriela Preissová, Antal Stašek, Karel Matěj Čapek Chod, Jan Herben). Bekli jsme, že v otázce správnosti rozhoduje úzus. Když se tedy některý výraz nebo některá vazba vyskytuje u tzv. dobrého autora, pokládá se za správnou a přípustnou. Kdo však je ten dobrý autor? Podle původce tohoto názoru Václava Ertla (a dnes je přijímán českými jazykovědci všeobecně) není to ten neb onen jednotlivý spisovatel, i když snad vynikající, nýbrž je to skutečnost statisticky zjištěná, že se některé slovo nebo větné spojení často v literatuře vyskytuje jakožto obvyklý vyjadřovací prostředek. Je jasné, že jednotlivec — a třeba i sebepilnější češtinář — si sám něco takového může ověřit jen v míře značně omezené. A zde přichází na pomoc téměř desetimilionový lístkový archív Ústavu pro jazyk český při Československé akademii věd. Už skoro šedesát let početný štáb odborně školených pracovníků do podrobností promyšlenou metodou soustavně excerpuje české knihy, časopisy a noviny, a tento materiál zachycený z pramenů se pak zpracovává v publikacích Ústavu, z nichž nejdůležitější jsou dvě důkladná slovníková díla : devítisvazkový Příruční slovník jazyka českého (vycházel 1935-1957) a nejnovější třísvazkový Slovník spisovného jazyka českého, jehož I. díl (písmena A-M) byl právě ukončen, jak o tom mluví NZ na jiném místě (roč. 1960, str. 275). A teď se tedy konečně vraťme k onomu obžalovanému vylepšit. Když nahlédneme do právě uvedeného Příručního slovníku (VII, 212), najdeme tam toto slovo jako obvyklé u pečlivých spisovatelů (užívá ho kupř, Jan Neruda, Václav Stech, Josef Jahoda, Jindřich Simon Baar). Je tam několikrát citováno i z pěti různých novin a časopisů — známka, že je to výraz živý. Kdybychom se chtěli slovu vylepšil vyhýbat a nahrazovali je výrazem zlepšit, ochuzovali bychom jazyk. Zlepšit má totiž význam : učiniti něco lepším (PS VIII, 552), kdežto vylepšit klademe s odstínem : opravou, odstraněním, výměnou částečných nedokonalostí učiniti něco lepším (PS VII, 212), tedy ve významu zúženém. Máme z toho radost, když ani v exilu neutuchá zájem o pěkný jazyk. Měli by si to vzít hodně k srdci zvláště vydavatelé českých knih a časopisů. Potěšilo nás, že tato snaha o jazykovou čistotu byla už z několika stran našemu časopisu ochotně přiznána. omp NA ÚMYSLY ČTENÁŘSKÉ HODINY slouží hlavní redaktor mši svátou vždy první sobotu v měsíci. Koruna svátého Václava Karl Fürst Schwarzenberg, Die Sankt Wenzels-Krone und die böhmischen Insignien ; Verlag Herold W ien; 68 stran, 24 obrazových příloh. Ve sbírce » Die Kronen des Hauses Oesterreich « vychází jako druhý svazek popis české koruny od knížete Karla Schwarzenberga. Hlavní část knížečky, jak je jejím programem, je věnována věcnému vylíčení svatováclavské koruny zhotovené Karlem IV., a korunovačních klenotů: žezla, říšského jablka, meče, královského ornátu, trůnu, zemské vlajky, pláště královského herolda. Autor s vynikající znalostí i nej novější české literatury nejen materiálně popisuje, nýbrž zasvěcuje čtenáře do jejich dějin a osudů, hlavně však nezapomene zdůraznit to, co znázorňovaly a jaký význam měly pro stání myšlenku. Koruna a stát byly tehdy jedno. Proto předesílá hlavnímu úseku kapitolu o vzniku Českého království a končí kapitolou o dějinném vývoji ústavy českého státu. V letmých poznámkách o státní myšlence v dějinném vývoji se projevuje autorova důkladná znalost problému. Bylo by si přát, aby vyšla i jeho v rukopise připravená studie » Písně českého státu«, v níž rozvinul své poznatky o tomto tématu. Kniha mile překvapí svou skvostnou a pečlivou výpravou i obrazovými a kreslenými přílohami. vk Rozšiřujte NOVÝ ŽIVOT Nesmírný, velebíme tě Pod tímto názvem vydalo nakladatelství F. Schöningha v Paderbornu k letošnímu Světovému eucharistickému sjezdu modlitební knížečku ve více než 10 řečech. Původní německé znění» Unermesslicher, wir preisen dich « pořídil F. A. Rixius. Vyšel i její český překlad Zdeňka Švédy. Je to brožurka o 32 stranách v úhledné úpravě. Obsahuje modlitby » v duchu východní bohoslužby <c, která však autorovi sloužila jen jako zdroj inspirace. Marně by tam někdo hledal nějaký překlad mše východního obřadu. Zůstal z ní jen jakýsi půdorys ve způsobu zpracování a v rozvržení látky. Modlitby mají zcela moderní sloh i náplň. Dá se jich vhodně použít k soukromé účasti při mešní oběti. Jsou k dostání buď přímo u vydavatele (cena brož. DM 1, váz. DM 2, 80), nebo u Křesťanské akademie v Bímě. Vřele doporučujeme. 23 [pageend23]cMopisy • dotazy • o d p o v ě d i Sestra Jana F.manulea Krausová děkuje všem čtenářům NZ, kteří si vzpomněli modlitbou a almužnou na její obtížný apoštolát v Jižní Africe, a prosí, aby na ni nezapomínali ani v budoucnu. Dary pro sestru Janu Emanuelu možno poslat prostiedniclvím administrace \ /. Z Jižní Afriky Máme tu právě jednu českou rodinu s dvěma dětmi, kteří uprchli z Leopoldville z Konga. Vypravují hrůzostrašné věci. Chtějí se tu usadit a hledáme pro ně místo. Jihoafrická vláda pro všecky uprchlíky zařídila, co mohla, stará se o ně, platí jim hotely, obléká je do teplých věcí a hledá místa. Belgičané (konzuláty) zde nehnuli ani prstem pro své lidi, jen snad že jim obstarali transport do Evropy, a tam se o ně také nestarají. V Novém životě, který se mi velmi líbí a na který vždycky už čekám, jsem četla o sestře Janě Emanuele a spojím se s ní. My tu máme zatím klid a nemyslíme, že v Jižní Africe prožijeme takové masakry, jako se dějí v Kongu. Jednak proto, že zdejší domorodci jsou na nej- vyšším stupni mezi africkými domorodci, a jednak proto, že Jižní Afrika je skutečným domovem bělochů, kteří tu žijí, ne tak jako pro Belgičany, I ran- couze, Portugalce, kteří mají vlastní vlast v Evropě. Domorodci jsou primitivní lidé s primitivní mentalitou, a posuzuje-li je kdo z evropského duševního hlediska, děla velkou chybu. Proto si myslím, že odsuzovat Jižní Afriku z evropských břehů není docela spTávné. Je nutno s černochy žít a pracovat a vidět, jak jsou líní a jak čekají, aby pro ně běloši všechno zařídili a všecko jim dali. Pro černocha to není hřích okrást bělocha, ale hřích je nechat se chytit. Ovšem metody, jak podchytit domorodce, by měly být jiné, ne tak do oči bijící, pak by byl zaručen evoluční vzestup. Dnes, jak víte, jsou nervy všech lidí napjaty a všechno se naráží na nenávistné kopyto rasové. Je to pošetilé a neužitečné. A přitom život je tak jednoduchý a krásný, s trochou vůle pro pokoru a snášenlivost ... J. M., Cápe Town Z dopisů z vlasti Na sv. Václava bylo v Staré Boleslavi v kostele sv. Kosmy a Damiána více mší svátých i kázání o sv. Václavu. Na Václavském náměstí v Praze bylo u pomníku mnoho květin i světel, ale vždycky do rána to vše zmizí. 1 v našem kostele bylo 28. září slavnostní osvětlení a oslava. Slavná mše svátá, na chóru zpívali početní zpěváci, pH požehnání byly zpívané litanie k svátým patronům českým a po něm byly uctívány ostatky sv. Václava. U Sv. Víta byla vystavena u hlavního oltáře lebka sv. Václava. Byla tam vystavena ještě příští neděli a po oba tyto dny tam byla sloužena slavná mše svátá. Jiné oslavy však nejsou. Svatováclavská kaple je letos uzavřena, protože se prý opravuje. Ty oslavy, které jindy bývaly, již nejsou, ačkoliv prý bylo u Sv. Víta v den sv. Václava dosti lidí, a i mužů. Hrob sv. Jana Nepomuckého je zašlý. Všechno stříbro i lampyr jsou téměř černé. Na Hradčanském náměstí je stále plno cizích autobusu a velechrámem procházejí návštěvníci jen jako diváci bez úcty a zbožnosti. Dnes se v pohřebním ústavu ptají nejdříve, zdali to má být kremace. Když se žádá pohřeb na hřbitov, musí tam jít pozůstalí sami hrob obstarat. Je to těžké, protože už nechtějí nové hroby přidělovat, nemá-li tam člověk svou hrobku. T nám řekli na hřbitově, Že tam není místo; jen to, že rakev už byla v kapli, obměkčilo hrobníka, že nám přenechal jeden starý opuštěný hrob. Pan farář prý chtěl darovat pole k rozšíření hřbitova, ale nebylo to povoleno, asi se tam zřídí jen háj pro urny. Když tedy byl zajištěn hrob, bylo možno zařizovat další věci. Ten zemřelý měl všecko napsáno, i parte si sám složil, jenomže v celé Praze je jenom jedna tiskárna, kde se mohou parte tisknout. Protože se však v sobotu odpoledne nepracuje, mohli jsme tam jít až v pondělí ráno; čekali jsme tam do poledne. Adresy na obálky jsme vyplnili už v neděli, i známky bylo třeba nalepit předem. V parte inspektor vyškrtl výrazy, které se už dnes nehodí, jako » k věčnému odpočinku«, » zmrtvýchvstání «, datum, kdy bude sloužena zádušní mše svátá apod. Museli jsme to vzít tak, jak to udělali. Na hřbitově jsme byli už o hodinu dříve a modlili jsme se u rakve růženec. Když spouštěli rakev do hrobu, důstojný pán na naši žádost zazpíval ještě » Tisíckrát pozdravujeme tebe « a všichni se k němu připojili. Přišlo na pohřeb hodně lidí, ačkoliv nikdo z nich parte včas nedostal, ač bylo odesláno z hlavní pošty. Ale udělali to tak, jak se to ted často opakuje v podobných případech : jeden dal vědět druhému... (Z Prahy) Duchovní hry v kostele Ctyřiaosmdesátiletý skladatel Otakar Zelinka po několikaleté práci dokončil svou » labutí píseň « o blahoslavené Zdi- slavě pro sóla, sbor, orchestr a varhany na text — prý ne příliš zdařilý — Q. M. Vyskočila. Tato » Zdislavská legenda « se dělí na tři části; I. část: Setkání a sňatek bh Zdíslavy s Havlem Mark- varticem, pánem na Lemberku a v Jab- lonném v Podještědí; II. část r Život na Lemberku, středisku blahodárného Zdislavina působení; III. část: Poslední Zdíslaviny vánoce v rodinném kruhu a předčasná smrt. — Z tří částí Legendy byla provedena jen první a třetí, a to dvakrát: v neděli 16. října v kostele sv. Jakuba na Starém Městě a za týden potom v bazilice sv. Markéty v Břevnově, účinkovaly spojené sbory právě těchto dvou kostelů. Podle zprávy očitého svědka provedení bylo skvělé, na obou místech přeplněno. A Dárce se cítí vždycky bohatý, lakomec vždycky chudý. (Italské přísloví) Nezáleží na tom, co jsi; jak to jsi, na tom záleží. (Stehr) Apoštolát modlitby V lednu se modlíme, aby Kristova pravda a láska odstranila překážky, které stojí v cestě opětnému sjednocení křc^ tanú; úmysl misijní: aby důstojné slavení mše svaté přivábilo všechny národy ke Kristově Církví. A A A Všem našim přispěvatelům, předplatitelům a dobrodincům děkujeme za jejich dosavadní přízeň a pomoc a doufáme, že nám zůstanou věrni i v tomto už třináctém ročníku NZ. Příští číslo, únorové, vyjde 20. ledna, takže je dostanou včas i vzdálenější čtenáři. Uzávěrka pro březnové číslo už 1. února. 1.-číslo Nového života vyšlo v Římě 15. prosince 1960. - Vytiskla P.U.G. Roma, Piazza Pilotta, 4, - Italia. [pageend24]