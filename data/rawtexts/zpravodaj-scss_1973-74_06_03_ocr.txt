zpravodaj Čechů a slovákú ve Švýcarsku 1973 * ročník 6 * číslo 3 [pageend1]Pojištěni, jaké vyhovuje nám - Ve čtvrtek 1. března 1973 krajanům. otevíráme ŘEZNICTVÍ a UZENÁŘSTVÍ v Z ü r i c h u , Morgartenstrasse 11 La Neucháteloise-Vie „ , .......................... .. ... „ , . . Od tohoto dne radí posloužíme krajanům Neuenburger Leben _ , , , , .... . ...... , , General-Agentur, Zurich českými a madarskými uzenářskými výrobky. ------------------------------- Dle Vašeho přání zašleme zboží též na dobírku. Odborně poradí Vám Na Vaši návštěvu se těší i Vaši rodině náš spolupracovník pro Čechoslováky, pan M. DAVID J. ČURDA a spol. Lerchenberg 39, Řeznictví a uzenářství 8046 Zürich české a maďarské tel. (01) 573694 speciality 8004 Zürich . , Morgartenstrasse 11 I Vy se s mm porad te, jak Tel.01 -23 52 65 se účelně zajistit nyní i na stáří. EXICO Radio & Televise nabízí BAREVNÝ TELEVISOR PHILIPS Poslední model — teprve 2 měsíce v prodeji! Moderní přístroj, modulová technika / nejjednodušší servis /, roční záruka, plně transistorovaný. Nejlevnější cena ve Švýcarsku I I ! U nás dostaňte také Hi-Fi přístroje všech značek— pro krajany cenově obvzlášť výhodné. Hotově nebo výhodný kredit. E X I C O — TV + Radio První česká firma s Eidg. Konzession Telefon i večer 041 - 44 51 12 [pageend2]Březen před pěti lety vnesl pohyb do zatím váhavého «obrodného procesu» a učinil z původní «korektury» politiky strany celonárodní hnutí za obnovení demokracie v Československu. Připomeňme si některé z «březnových» událostí 1968: 1. března. Hlavní vojenská prokuratura sděluje, že bylo zahájeno vyšetřováni trestné činnosti podplk. Jaroslava Moravce pro rozkrádání nár. majetku. V průběhu vyšetřování vyšlo najevo, že iniciátorem trestné činnosti je generál Jan Šejna. Šejna však mezitím opustil republiku. 5. března Práce přináší obsáhlou úvahu prof. Oty Šiká «O pravdě v ekonomice i politice a skutečných zájmech pracujících». Čs. rozhlas sděluje, že Šejna uprchl 25. února a přes Itálii se dostal do USA, kde požádal o politický azyl. V komentáři se žádá, aby k případu zaujali veřejně stanovisko min. nár. obrany i ministr vnitra. Čs. televize přináší výpovědi svědků o brutalitách policie během manifestace na Strahově. 7. března Delegace SČSS a Svazu film, a divadelních umělců položily květiny na hrob TGM v Lánech. Práce vyzývá k zamyšlení všechny představitele režimu, zda nejsou na překážku současnému vývoji, článkem «Umění odejít». 10. března Čs. tisk i rozhlas věnují značné místo vzpomínce na Jana Masaryka, od jehož tragické smrti uplynulo 20 let. 14. března Předsednictvo NS vyslovuje nedůvěru generálnímu prokurátorovi a ministru vnitra. 21. března Rudé právo otiskuje obsáhlou reportáž o včerejším setkání mládeže s představiteli veřejného života ve Sjezdovém paláci. Tisíce mladých sledovaly zejména vystoupení J. Smr- kovského, O. Šiká a R. Seluckého. Na závěr shromáždění zaslalo dopis A. Novotnému, jehož vyzývá k odstoupení. A. Novotný uděluje milost spisovateli J. Benešovi. 22. března A. Novotný zasílá NS dopis, ve kterém oznamuje svoji rezignaci. Předsednictvo NS přijímá abdikaci presidenta republiky. 23. března A. Dubček odjíždí v čele stranické a státní delegace na schůzku představitelů soc. zemí do Drážďan. 29. března Lidová demokracie sděluje, že odevzdává gen. prokuratuře dopisy čtenářů, které usvědčují pracovníky StB a Útvarů nápravné výchovy z hrubého porušování zákonů i elementárních zásad lidskosti. 30. března Ludvík Svoboda zvolen presidentem ČSSR. Slavnostní akt se odehrál ve Vladislavkém sále. Zemědělské noviny oznamují založení klubu K. 231, který bude sdružovat bývalé politické vězně. V jedné ze svých relací počátkem února t. r. se moskevský rozhlas zle rozlítil na německou rozhlasovou stanici, známou pod jménem DEUTSCHE WELLE. Obvinil ji mimo jiné z rozšiřování štvavých a pomlouvačných zpráv, a nalezl na ní celou řadu dalších hrozných Špatností, za což ji nazval *kloakou studené války». Silná to slova od východu. Proč však najednou takové rozčilení? Patrně pro pořad, který vysílala DEUTSCHE WELLE. 1. února a který byl věnován současné situaci v Československu, zejména pak stavu a rozmístění sovětských vojsk u nás. V tomto zajímavém pořadu se pravilo mj. toto: »Nový rok začal pro Čechy a Slováky ve špatném znamení. Sliby blahobytu z minulého roku se ukázaly jako nesplnitelné ... A v této hospodářsky i politicky napjaté situaci dostává se Hlídačů přibývá zemi dalšího dodatečného zatížení v podobě 85 000 nezvaných hostí — Sovětský svaz totiž, patrně v zájmu dalšího uvolnění napětí v Evropě, zvýšil stav svých ozbrojených sil v Československu o dvojnásobek, z dosavadních 85 00 na 170 000. Jelikož si Moskva vynutila svolání evropské bezpečnostní konference a bude muset patrně spolknout hořkou pilulku oboustranného snížení ozbrojených sil, pojistila se tímto způsobem, aby neztratila nic ze své vojenské pre- zence. Rychle poslala nové jednotky, které potom může s velkou reklamou »redukovat» . / ! Tohle bylo hlavní jádro zprávy, která tak rozčílila moskevský rozhlas a s ním patrně i moskevské generály. Zajímavá relace DW se pak podrobně zabývala otázkou, jak se okupační jednotky v Československu zařídily a jak se jim tam daří: »Na území Československa je kolem 50 sovětských gar- 1 [pageend3]nison tzv. «centrální skupiny vojsk». Vrchní velitelství je v Milovicích, kde se Sověti zařídili zřejmě na dlouhý pobyt: k jejich sídlišti vede zvláštní přípojka dráhy, sídliště samo sestává z mnoha šestipatrových domů, mají tam vlastní školy a kulturní středisko. V Milovicích žije 10 000 sovětských důstojníků s rodinami. Jen vybudování jakéhosi nádvoří u hlavního vchodu podle plánů moskevského vojenského architekta Konstantina Lebedeva stálo přes tři miliony korun; je tam «alej hrdinů», památník s «věčným ohněm» a vojenské museum. Další vojenské posádky jsou v Praze, v Bratislavě a ve všech krajských městech . . .V Mladé Boleslavi je umístěno více než 30 000 sov. vojáků, posádky jsou dále v Nymburku, Kladně, Vysokém Mýtě, Příbrami. Tam je umístěna také skupina sovětských «expertů», o jejichž funkci není nic bližšího známo. Má jich být kolem 6000 ... Deset další posádek je ve východních Čechách /Turnov, Semily aj./ Nápadné je, že severní a východní Čechy jsou mnohem hustěji obsazeny než Čechy západní, které hraničí se Západním Německem. Posádky tam jsou jen v Karlových Varech a v Plzni . .. Patrně to s obranou československých západních hranic nemíní Moskva tak vážně, i když to byl jeden z údajných motivů okupace,» — soudí komentátor Deutsche Welle. Puč podle «jízdního řádu» Sdružení bývalých československých politických vězňů ve Švýcarsku svolalo dne 17. února do Curychu veřejné shromáždění, na němž bylo připomenuto výročí únorového puče a vzpomenuto obětí, které naše národy musely za tento zločinný komunistický experiment zaplatit v průběhu uplnulých dvaceti pěti let. Hlavní projev na shromáždění měl předseda Československého poradního sboru v Západní Evropě a člen sekretariátu ACEN, Edmund Řehák. Zabýval se zejména otázkou, zda bylo lze komunistickou akci v roce 1948 předvídat a připravit se na ni, a k tomuto problému citoval dvě zprávy, které tehdy jako diplomatický korespondent, akreditovaný u francouzské vlády, poslal do Prahy. První byla z 9. prosince 1947 a pravilo se v ní: «Z amerického pramene: 1) KSČ je rozhodnuta provést v ČSR změnu režimu a to suchou cestou. 2) Změna má být provedena do velikonoc příštího roku. 3.) KSČ bude prosazovat rozšíření Národní fronty a v důsledku toho rozšíření vládní koalice o zástupce ÚRO, zemědělské jednoty a Svazu odboje. 4.) Z úsporných důvodů bude KSČ žádat zrušení funkcí místopředsedů vlády. 5.) Min. vnitra se má stát posl. Vodička. 6.) Dr Clementis se má stát min. zahraničí. 7.) SNB má být reorganisován podle nových politických směrnic KSČ. 8.) V armádě má dojít k určitým, větším osobním změnám. 9.) K parlamentním volbám v nyní předpokládané formě dojit nemá. Z pramene francouzského: 1. KSČ má připravený rozsáhlý materiál ke kampani proti straně národně-socialis- tické. (Také osobně proti min. Drtinoví.) 2. Poslanec Vodička se asi před šesti nedělemi zúčasthil schůzky v sovětské zóně v Německu, které předsedal Beria a na níž bylo jednáno o reformě policejní služby ve státech sovětského vlivu. Na schůzi byly prý také projednávány otázky vyřízení oposice a posl. Vodička tam měl prohlá- Zpráva německé stanice konstatuje na závěr, že výzbroj sovětských jednotek v ČSR je na nejmodernější úrovni a vedle tanků a MIG-stihaček jsou jednotky vybaveny nosiči raket středního i dalekého doletu. Že tato obšírná informace (citovali jsme jen malou část) sovětské «stratégy míru» rozlobila, lze chápat. Že přibývání okupačních vojsk zlobí a zarmucuje lidi v Československu lze chápat ještě více. Příchodem každého nového hlídače s flintou se jen svírají stěny pasti, v níž se národy Československa ocitly. Čí zásluhou, o tom naši lidé doma jistě často a důkladně přemýšlejí. -pat- 2 [pageend4]sit, že bude vyřízena radikálně nejenom strana demokratická, nýbrž i národně-socialistická.» Tato zpráva byla ještě týž den doručena do Prahy k rukám místopředsedy vlády ministra Hály. Druhá zpráva ze 17. ledna 1948 zněla takto: «... Myslím že zprávám týkajícím se úsilí KSČ po změně režimu u nás je nutno věnovat mimořádnou pozornost. A prosím Vás, pane ministře, abyste také laskavě uvážil, zda by nebylo vhodné informovat o nich přímo i pana presidenta republiky? K tomu návrhu mne přivádí také okolnost, že z důvěrných porad Kominformy v Miláně přišly do Paříže zprávy, podle nichž tam mluvčí KSČ vyslovili svoj nespokojenost s postupem presidenta republiky. Nemohl jsem prozatím zjistit zda-li to, co uvádím dále je také zpráva z důvěrných jednání v Miláně, anebo pochází-li z jiného pramene. Zde se totiž v diplomatických kruzích tvrdí, že naši komunisté mají v úmyslu postavit v nejbližší době presidenta republiky před alternativu, buď souhlasit s jejich postupem, anebo odstoupit...» E. Řehák se zmínil o těchto zprávách proto, aby upozornil, že únorový «coup de Prague» — jak jej nazývají Francouzi — byl vykonán podle scénáře, který byl už předem znám. Svůj projev zakončil slovy: «Z naší neblahé zkušenosti plynou určitá obecnější poučení, zejména pro dnešek. První spočívá v nebezpečné důvěřivosti skutečných demokratů, že se Sovětským svazem je možné žít ve vzájemné «mírumilovné koexistenci». Druhým je nejednotnost demokratů a včasné neseznání vnitřní konspirace komunistické strany, která jde vždy ruku v ruce s úsilím Kremlu o světovlá- du. Třetím poučením pak je, že skuteční demokraté v kritické chvíli váhají a nejednají rychle a rázně proti komunistické při- pravováné násilné akci.» — * V dalším průběhu shromáždění bylo přečteno prohlášení Čs. poradního sboru v Záp. Evropě (které bylo potom také otištěno v řadě západních novin, i ve Švýcarsku) v jehož závěru se říká: Poučeni československou tragedií, nyní «normalisovanou» sovětskými tanky, pokládáme za svoji povinnost při tomto osudném výročí varovat Západ před sovětskými «mírumilovnými» manévry a jejich «pátými kolonami» ve svobodném světě. Toto naše varování je ještě jediná služba, kterou Západu můžeme prokázat. A proto také apelujeme na světovou veřejnost, politické a vládní činitele, aby při jednáních v Helsinkách nedošlo k nějaké dohodě, která ve smyslu sovětského chápání «evropské bezpečnosti a spolupráce» by Kremlu umožnila, aby došlo k ještě rozsáhlejšímu úderu, tentokrát ke «Coup d’Europe». Nevím, zda sovětské zákusky jsou otrávené, ale vím a jsem si tím jist, že hlavní pokrm, který SSSR jednoho dne bude chtít ponouknout Západu, bude připraven s nejhorším ze všech možných jedů. Paul Henri Spaak, (někdejší gen. tajemník Severoatlantického paktu) Rozpory Už od říjnového «ideologického» pléna ÚV KSČ se mluví o zřetelných rozporech uvnitř nejužšího partajního vedení a pověsti nejen neutuchají, spise se množí. Zmínili se o tom už nejednou komentátoři západních novin a potvrzují to (v. 1. čísle 1973) i římské LISTY, které jsou o poměrech uvnitř KSČ obvykle dobře informovány. Napjaté vztahy mezi Bitakem (a jeho «tvrdými» nohsledy) a Husákem (o němž se bůhvíproč říká, že inklinuje k «umírněnosti» a «středu») překvapivě zkomplikoval ALOIS INDRA, který od dob své designace za vůdce «dělnicko-revoluční vlády» v srpnu 1968 nikterak se nevzdal svých ambicí. Ve svém vystoupení si pojednou povšiml, že «rozvoj marxistické teorie je naším slabým místem» a že «není lehké nahradit kádrové ztráty v řadách teoretiků». ]al se pak dokonce kritizovat stranickou prověrku, kterou prý deformovali různí zběsilci, kteří si — řekl Indra — při ní vyřizovali osobní účty. Indrovo vystoupení vneslo zmatek do kolaborantských hlav členů ÚV, něhot nevěděli, zda Indrova náhlá «umírněnost» je či není našeptána z Moskvy. Bilak prý týž večer běžel na sovětské velvyslanectví na Indru žalovat, ale ambasádní rada Prasolov mu prý řekl, že «co Indra dělá, dobře dělá». Husák reagoval na Indrovy starosti prohlášením, že to není nic nového, co tady říká, že už Lenin zdůrazňoval diferencovaný přístup k inteligenci, a uznal, že zejména na kulturní frontě to u nás vypadá dost špatně . . . Podivně rozjitřenou situaci zhoršilo potom ještě Rudé právo, které sice otisklo referát Bilakův, ale nikoli projev, který měl na plénu Husák. Rozčilený Bilak tomu nasadil korunu, když na slovenském ÚV pohovořil o «jakýchsi» rozporech ve vedení a dal průchod svým pocitům v tom smyslu, že «kdyby se dubčekovci a všichni «vystraňení» měli snad vrátit zpátky do politiky, tak bychom — (rozuměj Bilak a spol.) — byli hnedle na kandelábrech». SgT 3 [pageend5]Nervozitu Bitaků, Kapků, Hoffmanů a dalších «ultra» zřejmě zvyšují podivné a množící se návštěvy «poslů» z Moskvy (i některých nových sovětských diplomatů) u některých politiků, vyřazených pro účast na «polednovém» kursu. Zmíněný už Prasolov (Červoněnkův to zástupce) se prý například choval velmi přátelsky k bývalému ministru Jiřímu Hájkovi na jakémsi zasedání ČSAV. O jiných «mužích ledna» se to šušká taky. Kdo v tomhle hemžení vlků domácích i zahraničních nabude vrchu, těžko říci. Je však jisté, že tak jak je, situace dlouho nezůstane. Politicky i kulturně devastované Československo trčí mezi ostatními sovětskými satelity jako zkamenělá výjimka, na kterou se už ani sousedi nemohou dlouho dívat: je to příliš křiklavá a příliš nepokrytá ukázka sovětské představy «přátelství mezi národy». Snad tedy naši lidé doma to skurilní ňafání ve «vedoucí» smečce ještě nějaký čas vydrží s mírnou nadějí, že čas dnes přeje spíš méně nápadným šelmám. -pat- Asfaltová literatura Na fous před 40 lety zakomplexovaný hrbatý mužík kobylí hlavy a pajdavé chůze označil tímto přízviskem všechnu literaturu, která se nedala vecpat do perverzních schémat, vytyčených jeho vlastní líbeznou partají. Jmenoval se Josef Goebbels, skončil před 23 lety na zahradě berlínského říšského kancléřství strychninem i ohněm, ale jeho odkaz přežil jeho nanebevzetí do germánské Walhally a straší dodnes. Smrduté kotle a špinavé smetáky s mazlavou černou hmotou na okraji silnic, kam onen pán odkazoval všechny slovesné hodnoty od Thomase Manna po Brechta, nabyly ovšem brzo opačného rozměru a symbolizují od těch dob právě umění povolované a vyžadované totalitním systémem, at hnědým či rudým. Proto se také pojem «asfaltová literatura» nemůže nevnucovat nad prvními čtyřmi sešity šokujícího periodika, nazvaného dost eufemisticky Literární měsíčník a vydávaného od poloviny listopadu m. r. znormalizovaným novým také-Svazem českých spisovatelů. Specialista na sibiřskou tajgu, pan Kozák, ohlásil sice 1. června jako předseda oné trapné organizace vycházení měsíčníku už od září 1972, proč k němu došlo víc než o 2 měsíce později, dá se snadno vytušit jak z výčtu jmen, která časopis formují, tak z obsahu a zaměření příspěvků, které se v něm objevují. Jako jeho šéfredaktor byl už na uvedeném sjezdu určen Rudolf Kalčík, jehož máme v paměti jako velkovýrobce černobílých historek o diverzan- tech a špiónech (film «Král Šumavy»!). Kdežto v tiráži prvního čísla, tištěného v říjnu, se jeho jméno stkví s titulem šéfredaktora, v čísle druhém už mizí, nahrazeno Josef Rybákem jako «zastupujícím šéfredaktorem», a od čísla třetího se neobjevuje Kalčík už ani jako autor. To je výmluvné pro osobně a skupinově prestižní, ale i ideologicky motivované zákulisní napětí v pozadí dnešní «kultur- něpolitické fronty.» Složení redakční rady i autorského kolektivu vykazuje převahu stalinistických koryfejů, kteří po r. 1956, a zejména po r. 1961 se v kulturním a literárním tisku nemohli uplatnit: Vladimír Brett, Ladislav Štoll, Václav Pekárek, Josef Rybák, Jiří Täufer, Jaromír Lang, Jan Fojtík, Václav Stejskal v oblasti teoretické a ideologické, Bohumil Říha, Zdeněk Pluhař, Alexej Plůdek, Ivan Skála, Donát Šajner, Oldřich Rafaj, Jan Pilař, M. V. Kratochvíl ve sféře beletristické a básnické. Z literárních postav tvůrčího náboje jakž takž přijatelného se k nim řadí Vilém Závada, Miroslav Florian, Ladislav Stehlík, František Kožík, Josef Hanzlík, Jaromír Tomeček, Vladimír Přibský, Vladimír Pazourek, Josef Kainar, Kamil Bednář (poslední dva už jen posmrtně). Hle, česká literatura a její elita! 23 jmen celkem, z nich ani ne 10, jejichž nositelé splňují nároky literatury umělecky aspoň ne podprůměrné. Ten výčet je křiklavým svědectvím naprostého bankrotu kulturní politiky kolaboračního režimu: emigrovalo-li kolem 30 členů býv. Svazu čs. spisovatelů, bylo-li umlčeno zhruba 120 členů a měla-li česká část Svazu v roce 1967 386 členů, vnucuje se otázka, co je s těmi víc než dvěma stovkami zbývajících literátů, z nichž nikoho na stránkách Literárního měsíčníku nenacházíme? Jsou neúnosní? Nevyhovují jejich příspěvky? Odmítají spolupráci? Kterákoli alternativa vypovídá o trvající pasivní rezistenci drtivé většiny české literární obce i tam, kde nevolí gesta garnitury Vaculíkovy a Kohoutovy, i o krajně pasivní a sterilní bilanci režimu v literární oblasti. Literární měsíčník také podle toho vypadá. 4 [pageend6]Po tříapůlroční přestávce, kdy v Československu neexistoval jediný literární časopis — situace v kulturním vývoji posledních 110 let zcela ojedinělá, jen s výjimkou nacistické okupace —, máme tedy před sebou literární časopis nový, jehož rozsah (96 stránkové číslo, z toho 72-74 stran původní tvorby) po čtyřech sešitech umožňuje postihnout charakter toho, co se na stalinských luzích okupovaného domova oficiálně za literaturu vydává. Je to četba vpravdě úděsná, regenerace »socialistického realismu» v jeho klasické starostali- nistické podobě nejen co do ideového zaměření, ale i co do tvárných postupů a svědectví návratu k estetickým normám padesátých let: po r. 1959 nebylo snad možno nikdy se setkat v čs. kulturních a literárních časopisech s tím, co tato paskvilní revue přináší jako samozřejmost přímo masově. Jistě se dají najít výjimky, tak třeba verše Florianovy či Stehlíkovy. Ale ty výjimky se zcela ztrácejí v záplavě primitivních agitschémat (tak v ukázce z Pluhařova románu, č. 2) či slabomyslných politických metafor, projektovaných neústrojně do milostné poezie a la «doba nazvaná Leninověk» (ve verších D. Šajnera, č. 3). Není také divu, když ne- zvalovský panegyrik a falšovatel předválečné literární avantgardy Täufer v úvodním slovu k prvnímu číslu pyšně doznává: «Půjdeme v 'šlépějích kulturních hlídek Rudého Práva», od poezie žádá, aby se v ní «projevoval neiluzivní socialistický člověk, jenž plně si osvojil vědecký světový názor, který vždy bude zářit z jeho básnického díla», literární kritice vymezuje «především dlouhodobý úkol asanační a vyklizovací» (!!!), próze ukládá «přechod od maloměštáckého ironického despektu ke kolektivní práci k próze, jež rozrůzněná fakta dovede shrnovat v jednotný a souvislý obraz soudobého člověka.» Tyhle «převratné» nároky zřejmě splňuje složení 3. čísla, věnovaného výhradně sovětským autorům nebo sovětské tématice: časopis určený pěstování české literatury přináší mezi 16 hlavními příspěvky 8 sovětských textů a 3 české, zabývající se sovětskou problematikou bez sebeslabšího kontextu s literárními aspekty českými, nemluvě o rubrice dokumentů, kde se najde jakési «kulturní» zdůvodnění Brežněvovy doktríny v podobě předválečných stalinistických projevů S. K. Neumanna, Nejedlého, Václavka a Majerové o «socialistické mocnosti» a «zemi uskutečněných snů». Má se podle linie Literárního měsíčníku česká kultura sovětizovat jako se sovětizovalo vše ostatní? A je to reprezentativní? Asi ano, aspoň jak hřímá z politické kazatelny fanatik Täufer. Ostatně jeho výroky jsou víc než instruktivní: «solidní socialistické jádro» rozvracel do r. 1969 «anarchistický hlouček jedinců» a jeho «maloměstácké intelektuálství», «literáti» (rozuměj: jejich většina) se u nás «dali vést k tupému verbířství, přisluhovačství a tlučhubství ve jménu nejtemnějšího galvanizovaného zpátečnictví, reakce a protirevoluce», «slunce internacionalismu bylo začachrováno za kosmopolitní potěchu z přízně těch skrytějších i těch nejbezostyšnějších mezinárodních štváčů protikomunistických, zatímco z řad ponovinářštěného literátství a politeráčtěné žurnalistiky byl poléván putnami pomyjí, špíny a nenávistných slin vroucí a bratrský poměr k SSSR» a «povodní nevýslovné špíny a podlosti měla být spláchnuta ona krásná horoucí účast naši literatury v zápase pravé a jediné avantgardy, avantgardy čs. proletariátu za obranou a poznání Října». Tyto krasořečnické výkony patologického demagoga, dnes hlasatele kulturního fašismu par excellence jsou pouhými ukázkami vybraného slovníku básníka kdysi dávno nikoli bez jiskry («Rönt- genogramy», 1938), vykolejeného ale pak barbarským evangeliem stalinismu (jemuž se oddal v iracionální fascinaci a v jehož neomylnost nikdy nepřestal věřit) ze základních morálních kodexů kulturního společenství. Posedlost perzekučním komplexem ozřejmuje plně už jeho perfidní výměr «asanační» funkce literární kritiky, jejímž programem jsou brutální výpady proti literatuře let 1960- 69. To ovšem vypovídá průkazně o neúspěchu původních záměrů kolaborační kulturní politiky v li5 [pageend7]terární oblasti, jak doznává nakonec i Rybákův úvodník ke 4. číslu; propagační dimenze — propagační v nejvulgárnější formě a funkci politického utilitarismu — zatlačuje každý automně literární nárok zcela na périferii zájmu i záměru revue, která je stejně neliterární a mimoliterární jako je Hájkova Tvorba netvůrčí a mimotvůrčí. I když to sem bezprostředně nepatří, nemůže se recenzent ubránit, aby nepoukázal na klasický případ otřesné degenerace každé literární osobnosti, pokud se konformuje s vládnoucím systémem a splácí mu svou daň nejen myšlenkově, ale i esteticky; je to rozsáhlá novela, otištěná 14. února v Tvorbě a odměněná 1. cenou za prózu v literární soutěži k 25. výročí Února, jejímž autorem není nikdo menší než — Ladislav Fuks, který tu poklesl hlouběji do bahna socialistického realismu než kdysi Řezáč v Bitvě. Je ale otázka, zda jde o posluhování umělecké osobnosti, daleko převyšující všechny Říhy a Pluhaře, totalitě nebo naopak o zločinné lámání umělecké zralosti systémem nekultur- ním a protikulturním. Jistě úkaz širší platnosti, napovídající tristní perspektivy literatury v zajetí politiky. -ipf. náš fejeton víceméně literární Mimo jiných bědných vlastností, jako je notorická žvani- vost, sklon k přezírání jiných národů a záliba v udavačství, odvezli jsme si ze staré vlasti také podivně překroucený význam jednoho slova: LITERÁT . . . Říkáme je s přídechem zlehčení osoby, toho, kdo byl za literáta označen. A povíme-li o někom, že je «prosáklý literát- štinou», pak bude snad nejlépe, vyhneme-li se takovému ne- řestníkovi. Vězte: nelze prosáknout (či nasáknout) aristo- telskou filosofií, Kantovým mravním zákonem nebo Beethovenovou hudbou. Prosáknout lze toliko alkoholem nebo hasičem, špatností nebo lží. A tak se pouhým přízvukem a spojením slov činnost bohulibá, jako je knížky číst, přemýšlet a rozmlouvat o nich nebo je dokonce psát, dostala v našem povědomí do sousedství blázince a policejní štace. I dovolte člověku, který řádku let pluje ve vodách písemnictví, aby se ujal všech literátů a lidí literátštinou prosáklých. Samozřejmě, činím tak s vědomím, že nic na stavu věcí nezměním. Nuže, nebyl to nikdo menší, než Karel Čapek, kdo napsal, že literatura je tím nejvlastnějším, co národ vytváří a současně tím nejuniversálnějším. Hovoří ke všem a pro všechny, kdo jsou ochotni slyšet, bez výběru, hranic a hrází. Čapek měl dojista pravdu. Avšak literatura není pouze institucí svrchovaně mezinárodní, ale také navýsost demokratickou. Žádná úprava politických pořádků, žádný hlasovací systém a žádný parlament nedokáže spojit lidi nejrůznějších vrstev natolik, jako literatura. Módně řečeno: vzdor televizím, časopisům, rozhlasovým stanicím je a zůstane krásné písemnictví nejdokonalejším prostředkem vnitrospole- čenské informace. Jen ono je schopno zanést clo- chardovi přespávajícímu pod mostem vědění o duší vévodkyně de Guermant a z podmostí vynést do salónu bankovního ředitele tajnosti srdce ubožákova. (Jistě: za předpokladu, že pobuda se začte do Prousta a bankovní ředitel dejme tomu do Simenona). To samozřejmě neznamená, že bankovní ředitel se napříště půjde vyspat pod Pont du Neuf a tulák bude přijímán v salónech lepší společnosti. Tak jednoduché to na světě bohužel není. Důležité však je, že prostřednictvím literatury získávají o sobě rozdílné společenské vrstvy vědomnost na úrovni, jakou nic jiného nedokáže vytvořit: uvědomují si sebe, jako individualizované bytosti; berou na vědomí citovou existenci jinak nepoznatel- ného světa. Jen a jedině literatura přenáší toto poznání tak, že je možno se s ním vnitřně ztotožnit. Nemůže mnoho změnit, ale dokáže ledacos vysvětlit. Není záležitostí hrstky. Hovoří ke všem. Jsem pevně přesvědčen, že společnost, kde se nedává literatuře zdostatek vážnosti, nemůže být společností skutečně demokratickou. ]e až chronicky známo, že moderní technika svede zázraky. Televizní kamera zachytila vraždu na Lee H. Oswaldovi. ]e možné, že jednou bude natočen únos letadla — autentický a nefalšovaný — nebo jiná z «veselostí» našeho času. Ale chceme-li se dozvědět něco o duši takového gangstera nesed- 6 [pageend8]poznáváme švýcarsko Švýcarská neutralita (pokračování) pro začátečníky KDYŽ SE DVA PEROU ...(1848-1918) Revoluční rok 1848 se nevyhnul ani poklidnému Švýcarsku. Revoluce zde ovšem nebyla krvavým bojem za svobodu a nezávislost, ale mocenským měřením sil mezi konservativními a pokrokovými kantóny. Výsledkem krátkého válečného konfliktu byla porážka katolických kantonů a nová spolková ústava, která zařadila Švýcarsko mezi nejpokrokovější státy tehdejší doby. Liberální spolková republika byla ideálním místem pro uprchlíky z mnoha absoluticky ovládaných států Evropy. Političtí emigranti zejména z Německa, Francie a Rakouska našli ve Švýcarsku porozumění a pomoc. Otázka politických uprchlíků byla nejčastějším důvodem rozporů s evropskými mocnostmi a fakt, že Švýcarsko nepodlehlo ani při silném politickém nátlaku přispěl k utvrzení věrohodnosti švýcarské neutrality a samostatnosti. Zkoušku ohněm prodělala švýcarská neutralita v německo-francouzské válce 1870/71. Na začátku války prohlásilo Švýcarsko formálně neutralitu a obsadilo hranice silnými kontingenty vojsk. V únoru 1871 překročilo 90 000 francouzských vojáků švýcarskou hranici na ústupu před německou ofenzivou. Jejich internování daleko od fronty v centrálním Švýcarsku je podnes platným modelem pro internační opatření. Větším problémem než válka sama byly pro švýcarskou vládu její následky, zejména územní změny v oblasti Alsaska-Lotrinska. Švýcarsko mělo totiž životní zájem na rýnské plavbě a určité obavy z porušení rovnováhy ve vztahu mezi evropskými mocnostmi. Po jasném německém úspěchu se ukazovaly tendence směřující na územní rozšíření v oblasti Alsaska, mnozí již viděli nový švýcarský kantón Mühlhausen, pro který by bývali obětovali i neutralitu. Na štěstí — vezmeme-li v úvahu francouzskou reakci na ztrátu Alsaska-Lotrinska — se tyto tendence neprosadily, stejně jako snahy o připojení rakouského Vorarlbergu po 1. světové válce. Mimo strategických úvah sehrály při těchto rozhodnutích nemalou roli obavy protestantských kantonů z přírůstku katolického obyvatelstva a strach textilního průmyslu z nové levnější konkurence, také veřejné mínění bylo proti zisku na úkor neme před televizní obrazovku, ale sáhneme do knihovny. Čím více a nestvůrněji narůstají naše technické možnosti, tím jasněji si uvědomujeme, že jsou směry lidského poznání, kterými se plodně může ubírat jen krásné písemnictví. Žijeme v době okoralých srdcí a krutých mozků. Na'se léta jsou poznamenána «službou» jakémusi zcela imaginárnímu cíli nebo cílům. A v tomto labyrintu světa zbývá jediný kousek pro ráj srdce: je to kniha a čtenářova lenoška. Lampa večerní, která svítí nad kouzelnými krajinami, do nichž nás zavádí literatura. 1 slibme si, že napříště nebudeme vyslovovat «literát» s přízvukem nadávky naškrábané na stěnu záchodku, ale jakobychom říkali: ty moudrý, který čteš. Ty dobrý, jenž jsi ochoten ve svém srdci a mozku popřát místa druhým. Ty, který víš, že vzdor podivným a dokonalým přístrojům našeho století zůstává největším lidským výtvorem svazek papírů zvaný kniha. Staň se! Karel Tomášek 7 [pageend9]poražené a pokořené Francie. V roce 1871 lze již mluvit o tradici a zakořenění neutrality v lidu. V následujících desetiletích bylo zachování neutrality hlavním cílem švýcarské zahraniční politiky. První světová válka nebyla pro švýcarské vojenské a politické kruhy žádným překvapením. Větší bylo ale překvapení švýcarského průmyslu, který ze dne na den zjistil, že je do značné míry závislý na zahraničních stycích. Vojensky Švýcarsko na válku připraveno bylo, všechna mobilizační opatření proběhla zcela hladce. Dodatečnou pojistkou byly domluvy o případné pomoci ve válečném konfliktu, které byly dojednány již před vypuknutím války s německým a rakouským, ale také i s francouzským generálním štábem. Tyto domluvy nebyly porušením neutrality, neboť se vztahovaly pouze na případ napadení Švýcarska, kdy neutralita zaniká. Horší situaci ale přinesla válka většině pracujícího obyvatelstva: stoupající ceny, dlouhou vojenskou službu bez dostatečného zaopatření, černý trh. Jedním z důsledků sociálních nepokojů vyvolaných válkou byla i generální stávka v roce 1918. Švýcarské hospodářství bylo v době 1. světové války prakticky pod kontrolou válčících stran. Nedostatek surovin a základních potravin nutil k opatřením neslučitelným s dosavadní politikou hospodářského liberalizmu, např. obilní monopol, monopol na pohonné hmoty atd. Světlou stránkou nedostatku petroleje byla urychlená elektrifikace. ŠVÝCARSKO A SPOLEČNOST NÁRODŮ 1. světová válka neznamenala pro Evropu jen miliony mrtvých ale i vážný otřes politických a hospodářských struktur, otřes, který se ve více než 20 letech nepodařilo překonat a v kterém je nutno hledat příčiny 2. světové války. Nové mírové uspořádání světa, o kterém snil americký president Wilson, mělo v době arogance mocných jen minimální vyhlídky na úspěch. V tomto světle je třeba vidět jednu z institucí tohoto nového pořádku — Společnost Národů (dále SN), předchůdkyni dnešní OSN. Krátká poválečná horečka touhy po trvalém míru zachvátila v mírnější podobě i skeptické Švýcarsko. O vstupu do SN nebylo zpočátku mnoho pochybností, později se ale objevila otázka, zda je švýcarská neutralita slučitelná s 16. článkem stanov SN, který opisuje vojenské a hospodářské sankce vůči agresorovi. Doposud praktikovaná integrální neutralita nedovolovala účast na žádných sankčních opatřeních a tedy i členství ve SN. Kompromis, který nakonec znamenal řešení tohoto problému k oboustranné spokojenosti byl vskutku švýcarsky- elegantní: v Londýnské deklaraci (1920) bylo Švýcarsko osvobozeno od účasti na vojenských sankcích; z integrální neutrality se stala neutralita diferencovaná. Zelenou k cestě do SN dali i švýcarští voliči, kteří se — i když ne právě zdrcující většinou —- vyslovili pro vstup do SN. Ve dvacátých letech, kdy se svět převážně zabýval životním standartem a charlestonem, se zdálo, že by SN mohla fungovat doopravdy ke spokojenosti celého světa. Teprve vývoj politiky třicátých let ukázale, že se svět tak mnoho nezměnil. Fašistické státy Německo, Itálie a Japonsko SN opustily. Švýcarsko příliš nepřehánělo hospodářské sankce vůči stále mocnějším sousedům Německu a Itálii. Již od roku 1936 se ve švýcarské veřejnosti diskutovala otázka návratu k dřívější integrální neutralitě, který se vzhledem ke zřejmému fiasku SN a zvýšené pravděpodobnosti nového válečného konfliktu stával stále aktuelnějším. Po připojení Rakouska k Třetí říši reagovala i švýcarská vláda: 14. 5. 1938 se Švýcarsko oficielně vrátilo k integrální neutralitě a omezilo svou spolupráci ve SN prakticky na minimum. (Zajímavý a pro mnohé neporozumitelný je fakt, že Švýcarsko, ačkoliv není doposud členem OSN, se řídí její rezolucí o sankcích vůči Rhodesii. V praxi to znamená, že obchod s Rhodesií je omezen na stav před vyhlášením rhodeské samostatnosti, což vede k paradoxní situaci: komunistické státy — [členové OSN] — obchod s Rhodésii téměř ztrojnásobily, zatímco Švýcarsko je nuceno kupovat za dražší ceny na jiných trzích.) PŘIZPŮSOBENÍ NEBO ODPOR — 1933-1945 Čas mezi 1933 az 1945 byl donedávna tabu i pro švýcarské historiky. V současné době umožňuje spolková vláda několika vybraným historikům náhled do dosud neuveřejněných dokumentů. Přesto však uplynou ještě desetiletí, než bude možno seriozně posoudit tuto epochu švýcarských dějin, zejména z morálního hlediska. V dalším textu se proto omezíme jen na uvedení několika málo faktů a přenecháme čtenáři utvořit si alespoň částečný úsudek. Milan ARIEL (dokončení příště) 8 [pageend10](Dokončení druhého dopisu) Ale abych zůstal u základního líčení. Za asistence kriminálního živla, jehož šarži jsem pod bílým plástem tehdy nemohl tušit, jsem se musel svléci donaha, přičemž mé svršky přišel přebírat jakýsi kapitán v uniformě. Ten se tvářil poněkud informovaněji a zdálo se mi, že je mu to dokonce mírně trapné, protože na dotaz kriminálního typa, zda bude třeba mě umýt, odsekl velmi briskně: «To není ten případ.» Pak mi předhodili mé nynější slušivé oblečení, z něhož Ti budu reprodukovat jen tradiční hnědou teplákovou soupravu. Zdá se, že záliba Státní bezpečnosti v hnědé barvě je přímo neotřesitelná. Z mých propriet mi vydali kartáček na zuby, pastu, mýdlo, sirky a krabičku cigaret, ve které — naštěstí — bylo ještě sedmnáct kusů. Když jsem to měl pohromadě v erárním hadru, eufemisticky zvaném ručník, převzali mě zase dva civilní orgánové z mého původního doprovodu a odváděli mě chodbu zpátky. Přitom jsem si všiml, že pantofle, které jsem vyfasoval, jsou nejméně o dvě čísle menší, než je moje míra, a ta levá že má navíc někde u palce vylezlý hřebíček. Ale začít zrovna ted reklamovat větší pantofle mi připadalo úplně absurdní, a tak jsem mezi těmi dvěma mlčenlivými postavami dopaj- dal až k výtahu, počkal, až dojede, a nechal se postrčit dovnitř. Vzpomínám, že cestou mě ze všeho nejvíc zaměstnávala starost, abych měl svůj majeteček v ručníku pěkně pohromadě a něco z něj nevytrousil, jelikož mi bylo jasné, že to, co si právě s sebou nesu, bude na celší dobu podstatná součást mého zúženého soukromí. Asi proto jsem také tu první noc přehlédl, do kterého patra mě přivezli, ale od té doby tam chodím nejméně jednou týdně a znám to už dokonale: Bylo to čtvrté patro, číslo dveří 512, a na dveřích visel na obyčejném připínáčku ručně nakreslený nápis na kusu obyčejného papíru: VÝSLECH. Kancelář byla malá, zato neuvěřitelně plná. Místnost pro jednoho ouřadu s jedním pracovním stolem, s dvěma okny, rozměr nejvýše tři a půl krát čtyři metry, navíc ochuzená o prostor železnými almarami (patrně na předměty doličné a na tajné spisy). V jednom rohu, naproti stolu, byla (vlastně pořád je, tu a tam na ní i sedávám) dřevěná sedačka, pod kterou je do zdi zaražené železné oko k případnému připoutání delikventa za nohu. Musím objektivně zaznamenat, že až dosud jsem takhle ke zdi přišitý nebyl a že při výsleších sedávám většinou na obyčené židli; na sedačce k tomu původně určené jsem seděl jen asi pětkrát. V druhém rohu je umývadlo a mezi tím jakýsi konferenční stolek. Píši to jen aby bylo jasné, že místa je zde pramálo a že se tu onu noc i přesto tísnilo celkem devět orgánů. Navíc ještě další přicházeli, aby se na mne také podívali, a když si mě prohlédli, šli zase po svých. Měli zřejmě všichni nějak rušnou noc, chodby byly plné lidí, odevšad klepaly psací stroje a hlučely hlasy, vrzaly dveře, bručely výtahy a zapadávala zamřížovaná vrata vězeňských bloků. A když na chvíli otevřeli okno, aby se z kanceláře stačil vyvalit neuvěřitelný mrak kouře, bylo slyšet i hluk přijíždějcích a odjíždějících aut, bouchání dvířek, dokonce i křupavé kroky na sněhu. Ale to se mi možná jen zdálo, ticho 9 [pageend11]mohlo tím rámusem kolem pronikat jen na zlomky vteřiny. Přesto jsem si z toho rum- rajchu dělal pro sebe závěr, že nás museli zavřít desítky, ne-li stovky najednou, protože kvůli mně by přece celý ten obézní aparát nebyl až do noci na nohou. Chvilku jsem seděl v koutě na prkně, zabudovaném do stěn, s ranečkem vedle sebe, a snažil se zorientovat ve shluku hlasů nad sebou a kolem sebe. Až se konečně orgánové uspořádali sami a ten, co seděl celou dobu za stolem a vypadal jako osoba částečně kompetentní, začal odhrnovat do stran mé knihy a papíry, které sem přinesli a bez ladu a skladu mu je naložili na stůl. Když se mu podařilo proklestit si prostor asi třicet na třicet pro lokty a nějaké lejstro, objednal si ticho a ujal se slova. Musel jsem ocenit, že se mi také představil. Zatím není nutné ho představovat naplno, tedy řekněme — major Jedlička. Věk: 50 — 55 let, malé postavy, robustní, silně krátkozraký, na hlavě poslední zbytky vlasů neurčité barvy. Ruce s krátkými prsty k jeho postavě a masivnosti neúměrně malé. Neřekl bych, že je to bývalý dělník. Aniž bych chtěl křivdit kterémukoli počestnému řemeslu, odhadoval bych to, že Jedlička byl za mlada číšník, možná hostinský, snad i cesták. Ostatně, budu Ti o něm ještě podrobněji psát. Když se představil, přečetl mi jakési ustanovení o tom, že jsem vzat do vazby, ale příliš jsem to nevnímal, protože na mne začale padat únava. Kromě toho se, jak mě znáš, v paragrafech vůbec nevyznám, protože jsem s nimi přišel do osobního styku jenom za Hitlera a od té doby jsem si myslel, že při svém nezávadném živobytí si mohu dovolit luxus vnímat právní řád jen asi tak jako dopravní značky, více méně podvědomě. Pamatuji si, že se mě ptal, chci-li si podat proti zatčení stížnost, ale to mě nějak popudilo, přece si zde nebudeme vzájemně hrát na právo a zákon, když všichni dohromady víme, na čem jsme. A tak jsem odpověděl, že si žádnou stížnost nepodávám, protože by stejně byla starou bélu platná. Myslím, že to tam také zapsali. Někdo jiný z toho chumlu úředních osob se mě ptal, jestli nemám hlad, a když jsem řekl, že mám, pohotově mi podstrčili nepříliš zánovní ešus, ve kterém bylo pár studených brambor a konečko salámu. Jiná ruka mi podala lžíci. V tom okamžiku jsem plně pochopil změnu statutu, zhuštěnou do těch hnědých tepláků, černých pantofli, špinavého ešusu a úředně katalogizovaných, studených kalorií. Zatímco jsem lžící vyškraboval ešus, radostně mě pozorovali pohledem chovatele zvířete, které se v zajetí rychle aklimatizuje. Dva ostří muži mě pak na mou žádost doprovodili na záchod, poslední normální pizoár, který jsem od té doby měl čest použít. Dokonce mi dovolili, abych si opláchl ruce a napil vody. Pak mě zase přivedli zpět na mou sedačku v koutě. Některé asi mezitím omrzelo dál asistovat, takže v místnosti jich zbylo jen pět. Jedlička pravil: «Znáte XYŠ» Došlo mi, že zahajuje výslech. Přitom bych měl napsat, že našinec se v této situaci mění na dvě různé osobnosti, i když to je schizofrenie nikoli chorobná: je prostě věcí východiska. Na cele a při provozu věznice se přizpůsobujeme, tolik jsem si ještě pamatoval a tolik mi spolehlivě v podvědomí zůstalo. Ale při výslechu, při konfrontaci s VĚCÍ, která nás sem přiváží, ukládá za mříže a tlustý železobeton, je to jiné. Aspoň myslím, že to je jiné nebo že to musí být jiné. Zde, kde se naše slova ukládají na papír a hromadí se v podklady pro žalobu a pro verdikt, máme ještě pořád svobodu určovat si míru ponížení, kterému jsme vystaveni samotným vězněním. Obecně vzato můžeme klesnout jenom tak hluboko, kolik sami připustíme. A máme-li to ještě vůbec v moci, pak jedině tady, při výslechu. Jelikož jsem nic neukradl, nikoho nezabil a dokonce ani neporanil úmyslně nebo neúmyslně, a protože mám 10 [pageend12]od počátku jasno (stejně jako ti pochopové kolem mne), proč vlastně jsem tady, není mi zatěžko volit slova a vybírat odpovědi. O svých názorech nediskutuji a nediskutuji ani o tom, kdo je se mnou sdílel a sdílí, kdy a proč, jak a pokud. Popadá mě pudová zarputi- lost: když jsme se před lety pomalu a ne jednoduše vyprošovali ze své mladické «revoluční» hypnózy, stávali jsme se přece především vnitřně svobodnými, a tato vnitřní svoboda funguje nezávisle na budově, ve které právě jsme, na nádobí, z něhož jíme, a na posteli, ve které spíme. Tak tedy zarputilost. Jít na diskusi o způsobech výkonu své názorové svobody by znamenalo kolaborovat s tím, s čím jsem už kolaborovat odmítl. To by bylo skutečně ponížení ne před nimi, ale před sebou samým. Před Tebou, před dětmi, před všemi, které mám rád a kterých si vážím. Proto neznám XY, nikdy jsem ho neviděl, nemám, co bych dodal na tuto otázku, i když je jinak formulovaná, jsem už odpověděl. Jedlička se tváří sebejistě, ba benevolentně, má neotřesitelnou důvěru v efekt jeskyně, kam mě za chvíli odvedou, v efekt týdnů a měsíců, jimiž mě budou její stěny tlačit, a proto ještě nenaléhá, ví, že má dost času. Asi za hodinu první exemplář výslechu končí. Obsahuje asi devadesát procent otázek a deset procent odpovědí. Pak mě už přejímá skutečný, nefalšovaný bachař, ale na celu nás ještě doprovází jeden z přičinlivých civilistů, kteří mě sem přivezli. Vedou mě spoře osvětlenými chodbami. O patro níž se scenerie mění. S vrzotem se otevírají zamřížovaná vrata, vlevo i vpravo řady cel, pak konečně ta moje, poprvé slyším zvuk obou klik i otáčení klíče v zámku uprostřed, pak dveře zaklapnou, zvuky se opakují, ztrácejí se kdesi v dálce a já stojím sám uprostřed té kobky. Protože jsem už hrozně unavený, ani to příliš neprohlížím, uložím si svých doslovných pár švestek do skříňky, padám na kavalec a v mžiku usínám. Hodinky mi ovšem vzali, o čase nemám představu. Rány na dveře mě za chvilku budí, kukátkem vprostřed dveří kouká do cely nějaké rybí oko a nepříjemný hlas mi nařizuje, abych se převlékl, složil tepláky a denní prádlo, jak je mám složit a kam položit, to všechno už vykonávám jako automat. Pak konečně zase usínám, i když tentokrát už pomaleji, takže slyším, jak v intervalech takřka pravidelných se odsunuje kukátko na dveřích a rybí oko (možná, že už patří někomu jinému) kontroluje, zda se chovám v souladu s předpisem pro přenocování vězňů. Asi tak to bylo. Doufám, že to přečteš. Mezitím jsem už napsal devadesát čárek a barva věcí je jiná. Dobrou noc. ČS. STUDENTI VE ŠVÝCARSKU Ze statistiky o vysokoškolských studentech na švýcarských universitách a vysokých školách v zimním semestru 1971/72 se dozvídáme, kolik mezi nimi bylo Českoslováků: UNI Basel 69, UNI Bern 90, UNI Genf 31, UNI Lausanne 31, UNI Freiburg 9, UNI Neuchatel 13, UNI Zürich 101, ETH Zürich 144, ETH Lausanne 15, HSG St. Gallen 15. V celku tedy 518 Čechoslováků, z toho 151 studentek. KAM SE HRABOU NOVÁCI V obci Sachsein (kantón Obwalden), která má 3274 obyvatel se 620 osob jmenuje Rohrer, 358 Omlin a 302 von Moos. Jistě to není snadný problém pro listonoše. Švýcarské postřehy 11 [pageend13]humor v čs. samizdatu DOTAZNÍK (Tento text koluje doma v četných opisech po dílnách a kancelářích. Otiskujeme jej, vědomi si jeho «drsné» šibeniční ne-veselosti. I to je dokument doby.) 1. Jméno a příjmení (uveďte též přízvisko, pseudonym a jak vám říkají doma) 2. Narodil jste se (kdy a proč) 3. Jste svobodný, ženatý, vdovec, nebo žijete na divoko, na psí knížku? 4. Máte děti a kolik? Nevíte-li přesný počet tedy alespoň přibližný. Nemáte-li, jak to děláte? 5. Jakou mají vaše nezletilé děti politickou orientaci? 6. Jste členem nějaké sekty? (Adamité, novokřtěnci, mormoni, nudisté a j.) 7. Máte Klaposos? (Kladný postoj k soc. státu) Nebo alespoň Nepokas? (Negativní postoj ke kapit. státům) 8. Máte-li obecnou školu, udejte svůj prospěch ve IV. čtvrtletí 3. třídy. Přiložte vysvědčení a fotografii s kádrovým posudkem učitele. 9. Nejste barvoslepý? Když ano, rozeznáte alespoň barvu rudou? 10. Jste členem ČSM, URO, ROH, DRB, PUD, PLŠ, BLB, KRČ, MLČ, FUČ, CVOK, NAF, HAF a RAF. Uveďte jak dlouho a odkud vás vyhodili. 11. Jste ve straně, chodíte na stranu, ke straně, po straně a z jakého důvodu. Jste-li ve straně, proč chcete pracovat? 12. Nosíte odznak? Uveďte kdy jste ho měl v klopě naposledy (přesné datum a hodinu) 13. Byl jste již našimi spravedlivými soudy trestán? Za co? (Drobné delikty jako krádeže, loupeže, znásilnění není třeba uvádět) 14. Popište podrobně co jste dělal: 15. Jste-li Pražák, můžete dosvědčit, že budovu Národního musea v srpnu 1968 oklo- bali holubi? a) před válkou ve válce po válce b) před květnem v květnu po květnu c) před únorem v únoru po únoru d) před srpnem e) na jaře f) v masopustě v srpnu v létě o vedřinách po srpnu na podzim v zimě v den čsl. dělostřelectva v den nudlí 16. Uveďte jména příbuzných od 13. století (na zvláštní příloze, přehledně, se zvláštním zřetelem k době husitské. Prokažte listinami v kterých bitvách bojovali a kterých revolucí se zúčastnili. Prokažte, zda čas ztrávený v revolucích a na manifestacích napracovali zdarma v přesčasech. Ne-li uveďte proč a připojte lékařská vysvědčení.) 17. Chodíte vy anebo vaši příbuzní do kostela? Když ano, modlíte se alespoň za vítězství KSČ? 18. Máte příbuzné v cizině? (Od kdy do kdy) Když ano, uveďte proč odešli, když ne, proč neodešli. 19. Nakupujete v Tuzexu? Proč a kde na to berete. 20. Udržujete korespondenci s cizinou? Kdy jste naposledy sdělil ven mobilisační plán a kdy jste prozradil počet Blanických rytířů a komu? 12 [pageend14]21. Kolik vám vyneslo poslední zaměstnání? (Uveďte zvláště peníze a zvlášť léta a bylo-li to podmínečně nebo nepodmínečně) 22. Máte dojem, že byste se hodil do Buzerotechny? (Ku prospěchu by bylo, umíte-li klást blbé otázky) 23. Připojte stručný životopis (stačí 200 stránek) s podrobným vylíčením, co jste dělal každý den). Poučení: Dotazník vyplňte pokud možno azbukou, červeným inkoustem nebo krví, kterou při dotazníku budete potit. Zašlete nám pět vyhotovení, kopií s udělejte podle libosti. K dotazníku přiložte 10 kolorovaných fotografií v životní velikosti. Uvedte adresy 267 svědků, kteří o Vás mohou říci cokoliv. Vvedte, kteří z nich zdobí při slavnostech okna a to zvlášt do hlavní ulice a zvlášt do dvora. Repné kampani, všem sjezdům KSČ a KSSS a míru zdar! Buzerotechna n.p. Makovec Blb. Podělánek Vrr. otázky a odpovědi PRÁVNÍ SLOUPEK ZPRAVODAJE Amnestie z podmínkami V Československu byl 22. února otištěn ve všech novinách text amnestie, kterou udělil president republiky na návrh UV KSČ a vlády. Amnestie má 9 článků, z nichž článek IV. se týká občanů, «kteří se přede dnem tohoto rozhodnutí dopustili trestného činu opuštění republiky». Koho to zajímá, může se celý text amnestie přečíst v čs. novinách (kdo je nemá, jsou k disposici např. v čítárně «Schweizerisches Sozialarchiv», Neumarkt 28, Zürich). Považujeme za vhodné, připojit k textu amnestie stručný komentář: Československým občanům, kteří se přede dnem rozhodnutí o amnestii dopustili trestného činou opuštění republiky podle § 109 odst. 1 (bez povolení opustili území republiky) a odst. 2 (bez povolení zůstali v cizině) tr. zák., se promíjí nepodmíněný trest odnětí svobody pod podmínkami: 1) že se vrátili nebo se do 31. prosince 1973 vrátí na území ČSSR (ČI. IV.), 2) že byli přede dnem rozhodnutí o amnestii poprvé pravomocně odsouzeni pro trestný čin (čl. I. odst. 2), 3) že odsouzený nebude do dvou let od rozhodnutí o amnestii odsouzen pro úmyslný trestný čin (čl. II.). (Poznámka k bodu 3: Na základě praxe čsl. soudů se domnívám, že v případě odsouzení k nepodmíněnému trestu odnětí svobody ve zkušební době pro nedbalostní trestný čin, na př. ublížení na zdraví při dopravní nehodě podle § 222 tr. zák., bude amnestovaný trest vykonán vzhledem k ustanovením obecné části trestního zákona přesto, že Z domova DALŠÍ ETAPA V KOLEKTIV I S A C I Během několika příštích let má dojít k výrazné přestavbě celého zemědělství. Už nestačí jednotá zemědělská družstva a Státní statky, přistupuje se k vytváření kooperačních seskupení jak na úseku rostlinné tak i živočišné výroby. Prakticky jde o slučování družstev do velkých celků, které mají být zárukou vyšší produkce. A opakuje se historie «na výsší úrovni». Jestliže se kdysi soukromí zemědělci brá- mili vstupu do družstev, činí totéž dnes zemědělská družstva. Rudé právo o tom píše: «Někteří funkcionáři JZD zatím nejsou schopni posuzovat otázky rozvoje zemědělské velkovýroby z širších celospolečenských hledisek. V řešení investičního programu v rámci kooperace existují lo- kálpatriotické tendence i přístupy». Tak vida, jak v komunistickém slovníku nic není pravdou. Kdysi Gottwald prohlásil zemědělcům: «Když vám bude někdo vyprávět o tom, že chceme zřizovat kolchozy, tak ho žeňte sviňským krokem». NOVÉ KAMENOUHELNÉ DOLY NA MLADOBOLESLAVSKU Nejnovější kamenouhelné ložisko v Čechách se nachází mezi Mělníkem a Mladou Boleslavi. Rozlohou i zásobami uhlí je lze srovnat se známým kladenským revírem, jehož zásoby však budou ještě před koncem našeho století vyčerpány. Oznámil to Ústřední ústav geologický v Praze, v jehož zprávě se poznamenává, že sloje v tomto novém uhelném ložisku nevystupují na povrch jako v jiných uhelných pánvích, nýbrž že jsou přikryty několika sty metrů křídových druhohorních sedimentů. 13 [pageend15]JAK POKRAČUJE DÁLNICE Letošního roku má být dáno do provozu 29 km dálnice z Bratislavy do Malacek a dalších 20 km z Brna do Velké Bíteše. V květnu se otevře i tříkilometrový úsek ze Spořilova na Náměstí hrdinů v Praze. Předpokládá se, že dálnice Praha-Brno bude dokončena do pěti let a že do roku 1980 bude mít Praha spojení po dálnici i s Bratislavou. INDIVIDUÁLNÍ TURISTIKA Žádosti o devizový příslib na individuální cesty do kapitalistických států podalo letos 98.481 občanů. Jejich požadavky bude však možno uspokojit jen asi ze 16°/o c. O příslib na cesty do Jugoslávie požádalo 68 tis. občanů a i zde bude cesta umožněna jen asi polovině žadatelů. Bude dobré si tato čísla připomenout, až po roce budeme číst statistiky o tom, kolik milionů našich občanů bylo v cizině. POJDOU JUGOSLÁVCI PRACOVAT DO ČESKOSLOVENSKA? Ke konci minulého roku se o této možnosti jednalo v Praze i v Bělehradě. Zájem o tuto spolupráci je sice velký, ovšem velké jsou také problémy s realisací tohoto plánu. Jedním z kamenů úrazu je otázka devisová. V důsledku několikerého kursu koruny v poměru k dináru a dolaru je těžké upřesnit stabilní kurs, který by delší dobu zaručoval dostatečkou spotřebitelskou hodnotu jugoslávským dělníkům. Kdyby totiž jugosl. dělníci nedostali opravdu lákavé finanční podmínky, pak nutno počítat s tím, že dají přednost západoevropským zemím. Odhaduje se, že v Československu bude v r. 1975 zapotřebí kolem 100 tis. zahraničních dělníků. čl. II. výslovně uvádí, že výkon trestu bude nařízen jen v případě, že se amnestovaný dopustí úmyslného trestného činu.) Článek I. odst. 1 vymezuje které tresty a jaké trestné činy se amnestií promíjí. Taxativně je vypočítáno, že se promíjí tresty odnětí svobody (rozumí se podmíněně uložené, nepodmíněně uložené jen pod podmínkou, že odsouzený nebude do dvou let od rozhodnutí o amnestii odsouzen pro úmyslný trestný čin — upozorňuji, že interpretace Nejvyššího soudu může být jiná), tresty nápravného opatření, peněžité tresty a náhradní tresty za ně uložené, event, jejich zbytky. Tresty shora uvedené se promíjí pouze pro trestné činy podle hlavy první zvláštní části tr. zák., na které zákon stanoví trest odnětí svobody nepřevyšující 5 let s výjimkou trestných činů podvracení republiky (§ 98 odst. 1), ohrožení státního tajemství (§§ 106, 107) a poškozování zájmů republiky v cizině (§ 112). Ustanovení tohoto článku se vztahuje na občany, kteří se dopustili trestného činu podle § 109 tr. zák. (čl. IV.). (Z uvedeného lze dedukovat, že pokud byl pro trestný čin podle §109 tr. zák. vedle nepodmíněného trestu odnětí svobody uložen vedlejší trest propadnutí jmění podle §§ 51, 52 tr. zák. nebyl prominut.) Na okraj: amnestií byly prominuty tresty uvedené v čl. I. odst. 1 písm. a) — c) za trestné činy: pobuřování (§ 100), zneužívání náboženské funcke (§ 101), hanobení republiky a jejího představitele (§§ 102, 103), hanobení státu světové socialistické soustavy a jejího představitele (§ 104). Zato amnestií nebyl prominut trestný čin zavlečení do ciziny (§§ 233), který může zejména u uprchlíků přicházet v úvahu, (čl. V. odst. 5). Dále lze z uvedeného a z čl. VIII. odst. 1 dedukovat, že amnestie se týká i těch, kteří se vedle trestného činu podle §109 tr. zák. dopustili i jiných trestných činů (rozuměj trestných činů podle hlavy první, na které zákon stanoví trest odnětí svobody nepřevyšující 5 let) a byl jim uložen trest úhrnný, resp. souhrnný. Článek VIII. odst. 1 odporuje nejen teorii trestního práva, ale i ustanovením obecné části trestního zákona. Interpretace Nejvyššího soudu bude jistě zajímavá. m.m. * Souhrnně lze říci, že amnestie obsahuje tolik různých výjimek a podmínek, že je třeba ji číst velmi pozorně, pokud se někdo o návrat domů vůbec zajímá. Studovat její text až potom by mohlo být pozdě. VETERÁNI ZA VALUTY Plzeňské Sběrné suroviny prodaly v loňském roce 29 osobních vozidel nejrůznějších značek do kapitalistických států. Dostaly za ně 40 tisíc dolarů. Nejvíce bylo zájemců z NSR. Jeden sběratel zaplatil za osobní auto Walter z r. 1928 v původním stavu 121 tis. korun. Velký zájem byl o závodní typ Z 12 s kompresorem z r. 1933, s nímž se dosahovalo rychlosti 180 km v hodině. Zájem je také o staré motocykly a značky BMW, Horch a cabriolety všech značek. Vývoz lze však provést jen se souhlasem Národního technického musea. TELEFONISACE ŠVÝCARSKA Podle světové statistiky připadá ve Švýcarsku 50,91 telefonních stanic na 100 obyvatel. Tím je Švýcarsko na třetím místě světového žebříčku v této «disciplině». Jde hned za USA (60,13) a Švédském (57,58). Pokud se měst týče, na prvním místě je Stockholm (95,8) a za ním Zürich (84,2), Basel (73,4), Ženeva (73,0) a Paříž (71,8 stanic na 100 obyvatel). 14 [pageend16]kulturní zpravodajství BALET ROKU Baletní soubor bernského městského divadla {Michaela, Pavlínova, Alena Kusevičová, Martha An- derko, Olga Dzamko-J ancarik, Wanda Facuore, Christa Schwartmann, Jar. Hrdlička, Ferenc Finster, Dimitris Papazoglou) posílený členy curyš- ského baletu Josefem Kaftanem a Jaroslavem Linhartem, s vynikajícími sólisty Ivanou a Jiřím Ha- lamkovými a pohostinsky vystupující Birgit Keil ze Stuttgartu uvedl v únoru švýcarskou premiéru bajky Jeana Cocteau «Dáma a jednorožec», eposu Rafaella de Banfield «Le Combat» a evropskou premiéru baletu Leonarda Bernsteina «Facsimilie». Toto představení se stalo událostí roku — právem pro svoji úroveň a neprávem proto, že bernská městská scéna uvádí celovečerní balet skutečně pouze jednou v sezóně. Baletní hříčka nestárnoucího Jeana Cocteau byla inspirována slavnými gobelíny z 15. století, zpodobujícími dámu s jednorožcem, látka de Banfieldova baletu byla čerpána z eposu Torquata Tassa «Osvobozený Jerusalém», zatímco Bernstein hledal a nalezl svou inspiraci v současnosti — ve vzpomínkách a hořkých láskách stárnoucí ženy. V obsahu nalezneme kontinuitu těchto tří časově odlišných látek — společným tématem ze žena, láska, smrt. Rozdílný je ovšem umělecký výraz, forma hledání a způsob nalézání. Choreografie Cocteauova baletu na hudbu Jacque- se Chailley je původním dílem Heinze Rosena a je silně poplatná Cocteauovým uměleckým postojům. V tomto obraze vynikla Ivana Halanková. Choreografie Bernsteinova baletu byla novým dílem, vzniklým ve spolupráci Jiřího Halamky a Anny Menge — a byla to choreografie vynikající, zcela na úrovni evropské premiéry. Tanec byl náznakově stylisován, byl střídmý, přesný a moderní v nejlepším smyslu slova. Žena Edithy Hirschmann zůstala poněkud v pozadí výkonu Jiřího Halamky, který tančil všechny tři hlavní mužské role představení, ale v Bernsteinovi podal bezesporu svůj nejlepší výkon. V posledním obraze jsme museli obdivovat velké umění Birgit Keil (v roli Clorindy), jinak sólistky stuttgartského baletu, dnes nejlepšího evropského baletního souboru. Po shlédnutí představení nemůžeme než konstatovat, že způsob, jakým bernská městská scéna «využívá» svého neprovinciálního baletního souboru — to jest většinou pouze jako «vložky» do musicalů a operet — by musil být i v podmínkách konsumní- ho socialismu označen za neefektivní. Což platí SLUŽEBNÍ TURISTIKA Dle čs. tisku procestovalo se v ČSSR služebně za rok 1971 šest miliard sedm set milionů korun! Suma nad kterou se mnoho lidí pozastavilo. Podniky zdůvodňují nutnost služebních cest např. tím, že telefonicky či písemně se svými dodavateli nic nevyřídí, takže osobní návštěva je nezbytná (většinou ne s «prázdnýma rukama»). Profesionální cestovatelé pak zpravidla při svých služebních cestách oplývají rozmanitými «soukromými zájmy». A JEDNA ZE SVĚTA Ctižádostivý pekař Fridolin z amerického městečka Richterville v Jižní Dakotě chtěl vyzrát na místní pekaře a začal prodávat housky tzv. «evropské», dvakrát tak velké než ostatní. Což byla v Dakotě novinka. Aby na ni 'šetrné Dakoiany jaksepatří upozornil, dal si do místního HERALDU rafinovaný inserát: «Nejezte malé housky! Je sice pravda, že moje housky jsou dvakrát tak drahé, zatímco housky ostatních pekařů jsou o polovinu levnější. Ale prosím porovnejte sami: malá houska od pekaře Pattona, Peysara nebo Cuttleho vás stojí plných 10 centů, kdežto dvou- houska ode mne vás přijde na pouhých 20 centů. A víc se najíte. Two is more then one.» Dodnes prý se pekař Fridolín diví, proč se mu lidi v Dakotě smějí a proč se mu ostatní pekaři raději vyhnou. 15 [pageend17]dvojnásobně pro stálé sólisty evropské úrovně Ivanu a Jiřího Halamkovi. Skoro jako dobrý vtip působí v té souvislosti četné diskuse bernských intelektuálů, proč vlastně je jejich divadlo provincionální. J. V. ZASNĚNÝ BERN? Svoji švýcarskou premiéru měl v minulých týdnech v Bernu i dokumentární film věnovaný tomuto městu, který natočil ve vlastní produkci slovenský kameraman Silvo Lichtner, bývalý pracovník bratislavské televise. Film zakoupila v současné době jedna ze švýcarských firem a bude promítán především v zahraničí — k propagaci Švýcarska. Silvo Lichtner je mladý tvůrce, který má mnoho plánů a po úspěchu tohoto filmu — i dalších svých prací — i mnoho možností. Rád přivítá spolupráci s kraja- ny-SIováky i Čechy — kteří mají zkušenosti v dokumentárním, kresleném či loutkovén filmu. (Zájemci mohou volat na telefon: 031 / 53 43 81.) MODERNÍ UMĚNÍ V BERNU Zátiší Emila Filly a Vincence Benňe jsou zastoupeny v souboru, který darovala bernskému Kunstmuseu švédská malířka a sběratelka Nell Walden. Obě zátiší byla zakoupena z I. podzimního berlínského salonu v r. 1913 a nesou výrazné pečeti svých tvůrců, slavných členů Osmy a Mánesa. Ve sbírkách bernského musea visí v sousedství prací Oskara Kokoschky. Bernská kultura jde jinou cestou, než strnulá dramaturgie městského divadla. To se týká výtvarnictví (Aktionsgalerie uspořádala na podzim mimo jiné první švýcarskou výstavu malíře a básníka Jiřího Koláře), divadelnictví (bernská malá divadla), architektury i filmu. JAROSLAVA PAPOUŠKA «NEJKRÁSNĚJŠÍ VĚK» «Le plus bel áge» zní překlad názvu, pod kterým byla Papouškova lidská komedie z prostředí pražských «so- chaříků» a jejich modelů uvedena stanicí Suisse roman- de. Jde o film uvedený retrospektivně, ale všechny, kteří ho sledovali, jistě potěšil jeho nesmírně živý humor, improvisované dialogy, nefalšovaná lidskost postaviček, které jsme kdysi potkávali v pražských ulicích. (Na př. známý sportovec a model p. Joža Mrázek-Hořický, který hrál ve filmu sám sebe.) Mnohé z tváří jsme už vídali ve Formanových a Papouškových filmech «Lásky jedné plavovlásky» a «Hoří, má panensko». Papouškův film je tak trochu malé české dada («Soudruhu veliteli», volá Mrázek-Hořický, «potkal jsem Vás v jeteli.»), tak trochu kino-pravda a především pábitelský dokument o neopakovatelnosti českého humoru. JAN KAČER, režisér pražského Činoherního klubu, připravil další, v po řadí již čtvrtou premiéru v Basileji. Po úspěšné inscenaci Čechovova Racka (ocenění na berlínském festivalu), lonescových Židlí a Gorkého bosáckého dramatu Na dně, režíroval Čechovovo drama z ranného období Platonov. (Spolupracoval opět pražský štáb, režisér Pavlíček a výtvarník Libor Fára.) Datum premiéry — 23. března. ČS. UMĚNÍ V ITALU V Miláně v Itálii byla zásluhou dr. A. Pohribného v říjnu m. r. instalována výstava 35 současných českých a slovenských výtvarníků. Milánská representativní výtvarná revue, Notiziario Arte Contemporanea, přináší v říjnovém čísle přílohu věnovanou modernímu československému výtvarnému umění, do níž zahrnuje umělce jak domácí, tak exilové. ZEMŘEL VOJTĚCH SEDLÁČEK Velký malíř české přírody a prostých lidí zemřel počátkem února v Praze. Jako syn venkovského učitele z Libčan u Hradce Králové vystudoval v Praze Akademii výtvarných umění u profesorů J. Preislera a M. Švabinského. Jeho malířské, grafické a ilustrátorské umění zrálo a ovlivňovalo dlouhá léta programové zaměření Umělecké besedy a Hol- lara, kde aktivně působil. Jeho dílo patří k trvalým hodnotám naší výtvarné kultury. JIŘÍ DVOŘÁČEK sochař žijící ve Švýcarsku, účastní se svými pracemi výstavy Ars ad Interim v Kunstkammer zum Strauhof Augustinergasse 9, Zuerich, která probíhá od 22. února do 25. března. Knižní novinky Nakladatelství INDEX právě vydalo knihu povídek Jana Beneše «Až se se mnou vyspis, budeí plakat». — Je to v krátké době další kniha próz tohoto talentovaného mladého spisovatele, o němž vydavatel říká: «Beneš je nejen spisovatelem mladým, ale hlavně spisovatelem mladých. Svými pohledy, názory i svým jazykem. Budeme o něm v budoucnu ještě hodně slyšet.» * Ve zvláštním vydání vychází v Indexu pozoruhodný rukopis jednoho se současných politických vězňů v Československu MOTÄKY Z RUZYNĚ (viz naši ukázku v minulém a tomto čísle) Jde o autentickou výpověď o životě v proslulé pražské věznici v roce 1972. Obě knihy objednejte přímo na adrese INDEX, Postfach 41 05 11, D - 5000 Köln 41, BRD. * Ivan SVITÁK: Unwissenschaftliche Anthropologie. Přeloženo z češtiny. Vydalo v roce 1972 nakladatelství S. Fischer ve Frankfurtu n. M. — Otomar Krejča et le Theatre Za branou de Prague. Vyšlo v edici «L’Age de l’homme» v nakladatelství La Čité v Lausanne koncem roku 1972. — 16 [pageend18]z vězeňské tvorby Tato báseň je ukázkou ze sborníku tvorby čs. politických vězňů let 1948-1968; sborník, který ponese název «NA STRUNÁCH MŔÍŽÍ» připravuje k vydání Sdružení bývalých čs. politických vězňů ve Švýcarsku. ESKORTNÍ CELA Ostrůvek špinavý, plný křiku. Ženy jak zbytek námořníků na jednu noc zde ztroskotaly. Dvě prostitutky navzájem si lhaly že je muži doopravdy milovali a sestra ctihodná mezi nima seděla s očima sklopenýma. Skupinka státních vězeňkyň mluvila o tom, že nesvárů stín nad naší zemí leží. Ty staré vzdychaly — jen hledte do dějin, odvykne asi už stěží nás národ tomu prokletí! Kolik to stálo obětí, stojí a ještě bude stát! A přece, řekly na to mladé, člověk je přináší tak rád! Pro tu už není záchrany, ztratila rozum, když ji bili. Důstojnost člověka, důstojnost ženy navždy v ní ponížili. A potom zpívaly osudu navzdory, zpívaly v trpkém nadšení at zahučí jen vichřice, at vzplanou plameny! I když jsem srdce po kusech ztrácela, nebudu plakat, nebudu, nechci být zbabělá! A u ní vražedkyně s krutýma očima šeptala zoufale:.. . «už to začíná, je večer, a já vím, že přijde každou chvíli chlapeček mrtvý, celý bílý, tichoučce přijde jako pěna do tvaru «mami» křivit se budou ústečka zkrvácená!» . . . Jenom jedna z nich nezpívala. Mlčící ústa nepohnul ani vzdech. Zářily oči jak světélka bludná nad kalným močálem myšlenek. A celá byla podobná zapadlé tůni v lese. Jak z bahna lekníny zdvihly se ze spiny čisté a něžné ruce, pohled jak modrá vážka se chvěl, upřený do dlaní. Zlodějek hádka a smích přehlušil její nářky. S nenávistí si "šeptaly dvě staré gestapačky však ještě přijde, přijde náš den, vrátí se vůdce a bude naplněn náš sen, náš světovládný sen! (Nejmenovaná, 1955) 17 [pageend19]Josef ŠKVORECKÝ Májová kouzelnice (pokračování) Potom jsme seděli s Bennem na brčálové trávě, na kraji nízkého lesa za vilou pana dirigenta Obdržálka, otevřeným oknem cinkaly vidličky a občas, dost často, mezi tím cinkotem cinkot sladkého hlasu Karly-Marie von Weberové. «Benno,» vzdychl jsem. «Čeče, vona je fakticky kouzelnice.» «Jednous to řek i vo Althammerce,» pravil Benno cynicky. «Než ti dala napasa z němčiny.» Příčinu napasu z němčiny jsem pokládal za tajemství. Tehdy nová hezká němčinářka mě tak zmámila, že jsem to u ní dotáhl na málem kouli z říšského jazyka, ačkoliv ten patřil k poměrně málo předmětům, které jsem poměrně ovládal. Zřejmě to teda tajemství nebylo. «U týhle to myslím doslova,» řekl jsem a seznámil jsem Benna se zázrakem šatů měnících barvu. «To teda, vole,» pravil na to Benno, «tohle teda vodhaduju až možná na tři neděle. Dyž už vidíš jednu ženskou nejen dvojmo, ale taky různobarevné, to je teda zatim nejtěžší záchvat — » «Blbče,» pravil jsem. «Tobě je marný něco vykládat.» A myslel jsem na kouzelnici, na její trik se šatama. Snad je měla svrchu zelené a zespoda modré, a jak jsem běžel ten přespolní běh za planou růží, přetáhla si je přes hlavu naruby. Že by se nebála, že by ji přitom pan dirigent Obdržálek moh vidět z okna? Na chvilku jsem si představil tu krásnou snědou holku s bronzovou hlavou jen v kalhotkách a v podprsence, jak si přetahuje ty dvoubarevné šaty přes hlavu. Podržel jsem ji dlouho ve zraku, jímž jsem náhle neviděl Obdržálkovic vilu ani hvězdičky, zazněla do toho Malá noční hudba hraná na klavír, Karla-Marie Weberová v kalhotkách a v podprsence se toužebně protahovala v šeříkové jeskyňce . . . «Vole,» řekl Benno. «To hraje vona?» Vrátil jsem se na brčálový trávník a do vůně lesa. Z otevřeného okna v prvním poschodí vily se něžně a vábivé sypaly kovové tóny Obdržálkovic Petrofa. Malá noční hudba, potom Beethoven, nějaké rondo. Energické, přesné jako matematika, ale půvabné jako dámy na pařížských módách, jenže tak z konce století... A Schumann, Snění. . . Benno, roztažený do té doby v trávě, se posadil a s hubou pootevřenou poslouchal, jak noční vánek unáší ty ženské notičky vstříc komínům Mautherovy přádelny ... a odtud snad ta vůně síry? ... vstříc stráni, kde stál Port Arthur, kde Benno sám, každý druhý večer, surově a nádherně frázoval Struttin’ With Some Barbecue . . . «Ta káča teda hraje, ty vole,» pravil zbožně a já se přidal k té bohoslužbě. Snění doznělo, zazněla nějaká napěněná, nádherná sonáta, plná not, hlubokých rubátových basů i výšek z tenkého drátku. «Ta teda hraje!» vzdychl jsem. 18 [pageend20]«A von taky!» Škublo to se mnou, jako kdyby mě Benno praštil do nosu. «Počkej, kdo von?» «Vobdržálek,» řekl Benno a pořád poslouchal. Uvědomil jsem si že klávesové čárymáry jsou výsledkem hry na čtyři ruce. «Já věděl, že je dobrej,» řekl Benno. «Ale teda, to teda, ty blbče, to překonává sám sebe.» Vzdychl jsem. «Vedle ní... na jedný klávesnici...» pravil jsem telecím hlasem. «To bych i já zahrál mondšajnsonátu jak Paderewski...» «Ty určitě,» řekl Benno. «Zatims eště nezvlád ani Czernyho zběhlost prstů. A tohle neni mondšajnsonáta. To je Weber.» Weber! Slečna von Weber . . . Karla-Marie . . . krásné lovecké melodie se leskly jako odraz perleťového měsíce, jako perleťové nehtíky slečny Weberové, vedle blikotal Mars, celý bronzový, jako vlasy slečny Weberové . . . celý svět patřil slečně Weberové . . . Dohráli. Benno, zdálo se mi že stejně zblblý jako já z pouhého hudebního aspektu slečny von Weber, zahmatal v trávě a vztyčil k tmavomodrému nebi stříbrný flexatón. Zaleskl se jako hladina drobné tůňky, jako v zrcadle se v něm objevil měsíc. A Benno rozechvěl měsíc, a do ticha, plného ještě vzpomínky na Karl-Maria von Webera a jeho valdhorny, jež kouzelnice nějakým způsobem imitovala na Petrofovi, zazněl magický, krásný, ničemu nepodobný tón toho vymyšleného nástroje a jistá ruka kosteleckého krysaře, toho jiného kouzelníka v čarovném mezikruží dvou hudeb, z něho vyprodukovala krásnou půlnoční melodii . . . every star above simply knows the one I love . . . Z okna, tmavě zářícího to měsíčního svitu, sálalo ticho, v něm zaznělo skleněné zazvonění smíchu slečny Weberové. Ale hned zas ztichlo. V černém čtverci okna se objevila lesklá silueta její bronzové hlavičky. . . . oh Sue, it’s you! . . . Hlavička zmizela, zbylo jen ticho, a magické čarování Bennova flexatónu . . . and the moon above simply knows the one I love . . . zpíval měsíc chycený do té tůně . . . it’s you, just you . . . Pak, dřív než Benno mohl přejít do středního chorusu, ozvalo se ťichoučké rubato plné akordů, čisťounkým, nákladným hlasem Petrofa . . . . . . no one else it seems ever shared my dreams . . . hrály jisté ženské ručky májové kouzelnice . . . without you I don’t know what I’d do . . . K last chorusu se Benno přidal, na svůj měsíček, zdálo se mi, že o oktávu výš, ačkoliv na flexatón to nejde, jenže slečna Weberová byla čarodějka, co proti tomu velkému nočnímu slowfoxu byly šaty napodobující chameleóny . . . . . . in this heart of mine you live all the time . . . Koncert, pro klavír a flexatón, skončil. Silueta slečny Weberové se objevila v okně: «Ist das der Rattenfänger von Kostelec?» Dřív než jsem mohl něco říct, pravil Benno: «To bylo štandrle, slečno. Vod ňákýho Smiřickýho.» A kouzelné, spíš kouzelnické zazvonění hlasu, plného hvězd a drobných bronzových dukátků. * Druhý den, čtvrt hodiny před třetí, jsem klečel u hrobu lajtnanta von Webera a po očku jsem koukal na lesní cestu, kde se asi musela vynořit kouzelnice. Strašně mě bolely kolena, ale tu bolest jsem vytrvale kladl k jejím nohám. 19 [pageend21]Objevila se, zlaté stíny lesa jí zářily v bronzové hlavě, plula opět tím svým nějakým způsobem po jehličí, v modrých střevíčkách a bílých šatech, v pase měla širokou modrou mašli a modrou krásnou mašli taky ve vlasech. Dělal jsem do modlitby hluboce ponořeného, a že ji nevidím. Slyšel jsem jenom, jak pod bílými střevíčky jehličí jemně praská blahem, a ucítil jsem fialkovou vůni. A sladký hlásek řekl: «To se mi moc líbí.» Jako jsem se vytrhl z modlitby. «Ach!» «Že jste tak zbožný, to se mi líbí. Za co se modlíte?» «Modlim se k vašemu předkovi. Aby se za mě u vás v nebi přimluvil.» «Já přece nejsem mrtvá.» «To nejste. Ale když nejste se mnou, nemůžete bejt nikde jinde než v nebi. Takoví jako vy nemůžou bejt z tohoto světa.» Zasmála se. «To se mi taky líbí,» pravila a koukla na čerstvě vyzlacené písmo na pískovcovém pomníčku. «Chudák Leutnant von Weber. Takový to byl — » zarazila se. «Jaký?» «Zemřel tak mladý,» řekla a sedla si na hrobeček proti hrobečku lajtnantovu, ale nejdřív opatrně rozestřela širokou bílou sukni, takže si sedla jenom na holý zadeček v kalhotkách. Kalhotky jsem přirozeně ani nezahlédl a slečna Weberová se začala podobat květu veliké bílé růže, až na to, že voněla fialkama. «Co pro mě uděláte dnes?» zeptala se. «Řekněte si. Třeba zas poběžím pro nějakou květinu.» «To byste neudělal tak moc.» «Málem jsem vypustil duši, jak jsem běžel, abych stih váš limit.» «Čtyři minuty šestapadesát vteřin,» ohrnula ret, «to není žádný výkon.» Namíchlo mě to. «Rychlejc by to zaběh jedině Fikejz, a to je přeborník kraje!» Slečna Weberová utrhla rudou růžičku a umístila ji mezi své kopečky. Dlouhý stonek zmizel v údolí, jenom červený květ koukal ven. Na bílých šatech měla slečna Weberová dost hluboký výstřih. «V tom případě,» řekla, «mají běžci vašeho kraje dost mizernou úroveň. Já bych to běžela za tři.» «Vy jste sprinterka?» zeptal jsem se a obhlédl jsem postavu slečny Weberové. Jistě by mohla běhat sprint. Jistě to nebyla dívka, která se celé dny jenom válí na polštářích. «To ani ne,» pravila. «Ale zapomněl jste, že jsem kouzelnice.» «To máte pravdu. A já to nezapomněl.» Rukou pohladila zelenou trávu na hrobečku svého předka. «Ale já opravdu jsem. Já to myslím vážně. V dřívějších dobrách bych byla už dávno upálená.» «Jaké štěstí, že jste se narodila až teď,» pravil jsem posměšně. «Vy mi nevěříte. Ale já vám to můžu dokázat.» «Změníte zas barvu?» «Možná také, když budete chtít. Ale že umím běžet dvakrát tak rychle jako vy.» «To neumíte! Dvakrát ne!» «Třeba třikrát!» «Tak poďte!» 20 [pageend22]Vyhlídka na honičku mezi stromy za bílým motýlem mě naplnila velkou energií. «Dobrá,» pravila slečna Weberová. «Tady kousek dál je jezdecká dráha, znáte to tam?» Přikývl jsem. «Tam půjdeme běžet,» vstala, bílá sukně se zavřela za zadečkem, takže jsem nic neviděl. Stačilo mi, co jsem viděl. * «Vy poběžíte napravo, já nalevo,» nařizovala mi pět minut poté. Stáli jsme na dost zarostlé jezdecké pěšině, kde jsem občas vídával komtesu Schaumburg-Lippe a jejího asi tak stoletého děda zvolna cválat v sedlech, která měla po straně vyšitý dost vyšisovaný erb jejich rodu. Dnes tu nebyli. Dráha vedla dlouhou elipsou kolem hustě zarostlé bažantnice zpátky zas tam, kde začínala. Komtesa a hrabě po ní kroužívali jako dvě zapomenuté oběžnice kolem zlatých bažantů. «Uvidíte, kde se setkáme! Kdo z nás za stejnou dobu uběhne víc!» «Přirozeně že vy, slečno Karlo-Marie,» řekl jsem. «Ale třikrát víc než já to nebude.» «Bude to čtyřikrát,» pravila. «A jestli se chcete vsadit, budete mít lepší, když se nevsadíte. A postavte se zády ke mně!» Vyplnil jsem rozkaz. «Blíž!» nařídila. «Abychom se dotýkali se zády.» Vyplnil jsem i tento rozkaz. Na zadku jsem pocítil její žhavý zadeček, mých lopatek se dotkly její, zakryté jenom tenkou látkou. «Dám povel, a utíkejte, co můžete,» pravila. «Připravit se — pozor — teď!» Lopatky i horký zadeček se odlepily. Běžel jsem, co jsem mohl, byl jsem proti ní handi- kapován tím, že můj vyznavač reagoval podle své přirozenosti na dotyky toho zadečku. Ale i při tom handikapu to, čeho jsem se stal svědkem snad za dvě minuty, když jsem uběhl tak asi šestinu elipsové dráhy, nanejvýš, hned kousek za prvním zákrutem, se nedalo vysvětlit žádným handikapem. Na pařezu tam seděla slečna Weberová, jenom docela nepatrně zadýchaná, utírala si čílko listem lopuchy, a kolem pařezu visel široký zvon bleděmodré sukně. Kolem pasu měla širokou bílou stuhu a krásnou bílou stuhu ve vlasech. A na bronzových vlasech jí seděla smaragdově zelená vážka. Zarazil jsem se, zíral jsem na ni jako na neuvěřitelné zjevení. Nenapadlo mě nic než: «Vy ste si někudy nadběhla!» Ty šaty, ty mašle, to všechno — co na to říct? «Ach!» pravila Karla-Marie zklamaně. «Sie glauben nicht an meine Zaubereien! » «Dyť to neni možný!» zařval jsem. Slečna Weberová velice zesmutněla. «Vy jste mě zklamal,» řekla. «Strašně. Vy jste strašný, strašný, strašný nevěřící Tomáš!» «Nejsem!» zvolal jsem v úzkosti. «Já tomu věřim! Ale jak je to možný? Ta rychlost, to eště. Já žádnej Fikejz nejsem. Ale ty sáty, proboha!» Při zmínce o vládci nebes, jehož jméno jsem vzal nadarmo, ale možná že na «plně nadarmo, sebou Karla-Marie trhla a pravila upjatě: «Jaké šaty?» Smaragdová vážka snad políbila bílou mašli a zmizela ve zlatém lese. «A ty mašle!» «Jaké mašle?» «Dyť ste předtim měla bílý!» «Copak nemám,» napodobila mě, «bílý?» 21 [pageend23]«Ale ne! Měla ste bílý šaty a modrý mašle. Teď máte modrý šaty a mašle bílý!» úpěl jsem zoufale. Slečna Weberová pohlédla na bílou mašli kolem svého deseticentimetrového pasu a načechrala si ozdobný uzel na boku. «Vy jste nějaký popletený,» pravila. «Já měla od samého začátku modré šaty a bílou mašli.» «Lžete! Měla ste bílý s modrou mašlí!» «Nelžu! Přísahám!» slečna Weberová zvedla dva prsty ke korunám stromů. «Ať jsem na místě mrtvá, jestli jsem dnes od rána neměla na sobě modré šaty s bílou mašlí!» Koukal jsem na ni, ona na mě, skarabeové byli úplně vážní, zelení, se zlatými tečkami. Znovu zvedla prsty k přísaze. A neumřela. «Zklamáváte mě čím dál víc,» řekla. «Jestli si myslíte, že znám tak málo čar a kouzel, že bych opakovala něco, co jsem vám předvedla už včera.» «Já vim. Vodpusťte mi to, slečno Karlo-Marie. A kdybyste laskavě mohla způsobit eště nějakej jinej div.» «To přijde na to jaký?» «Jakej chcete vy.» «Vy si nepřejete nic?» «Já — copak vo to. Já bych si přál, ale nevim, jestli takovej div dokážete.» «Já budu zas smutná,» pravila. «Vy mi ale vůbec nevěříte.» «Já bych si přál, abyste se do mě zamilovala!» "Sonst nichts?» pravila jako zklamaně. * (pokračování příště) stránka pro čs. spolky 7. BREZEN V CURYCHU V předvečer výročí narození prvního presidenta Československé republiky, Tomáše G. Masaryka, sešli se krajané v sále hotelu «Limmathaus» na večeru uspořádaném k této příležitosti Československou besedou «Svatopluk Čech». V první části programu byli účastníci večera přítomni «intervievu» Přemysla Pittra s TGM, jehož slovy, vyslovenými v Sociální otázce a jiných spisech, odpovídal milý host, Dr Vilém Noval, člen opery v Bonnu. Posluchači slyšeli slova našeho velkého filosofa a státníka, jimiž hodnotil marxismus v konfrontaci se socialismem. Recitací několika vybraných slovenských básní vytvořila Alexandra Kunočíková, členka opery v Curychu, vhodné ovzduší večera. Ve druhé části Přemysl Pitter vysvětlil poslání Švýcarského ústředí pro uprchlíky a smysl ochranných organisací, jejichž členy jsou všichni uprchlíci s právem asylu ve Švýcarsku. Dále seznámil přítomné s činností Masarykova fondu (MF) ve Švýcarsku. Uvedl řadu příkladů, kdy nejen finanční, ale hlavně poradenská služba byla v konkrétních případech vítanou, velmi potřebnou pomocí. Vyzval všechny krajany, mající dobrou vůli pomoci, aby pravidelnými dary finanční prostředky MF rozmnožovali. Tím podstatně usnadní činnost FM, neboť právě hmotná pomoc, i když někdy velmi malá, je konkrétní a účinná. Tak např. MF velmi pomohl a pomáhá našim uprchlíkům v italských táborech Capua a Latina, kde žijí ve velmi svízelných poměrech, v nedobrých hygienických podmínkách a nedostatku, pro nás těžko představitelném. Vzájemné exilové solidarity je neustále zapotřebí. -f- ŽENEVSKÉ HUDEBNÍ JARO Švýcarská skupina SVU pořádá v Ženevě malý festival čs. hudby, určený zejména švýcarskému publiku, ale samozřejmě i našim krajanům. Na pořadu jsou 3 koncerty, všechny v sále Konservatoře hudby, Place Neuve, Ženeva (vedle Velkého divadla). pátek 27. dubna: vystoupí Duo Rybář (Peter Rybář — housle, Marcelle Rybář — klavír) , pořad z díla Dvořáka, Martinů, Smetany a Suka. pondělí 21. května: koncert vokální hudby, účinkují O. Klosová, B. Hanák a G. Zelenay; pondělí 4. června: koncert Ženevského kvarteta, 22 [pageend24]na pořadu česká hudba a díla W. A. Mozarta. Všechny koncerty začínají ve 20.30 hod. Předprodej vstupenek v Grand Passage, anebo reservace a informace telefonem večer u paní L. Paukertové 022 / 46 73 30. PREDNÁŠKA O HERALDICE se koná péčí Čs. krajanského spolku Masaryk v So- lothurnu. A. F. /. Karlovský pohovoří na téma »Státní a rodové erby» v pátek dne 30. března ve 20 hod. v sále hotelu ASTORIA v Solothurnu. Přednáška bude doplněna promítáním barevných diapozitivů a lze se tam dovědět, jak i v našem věku může občanská rodina právoplatně získat svůj vlastní dědičný znak. STÁLÉ KRAJANSKÉ STŘEDISKO V CURYCHU se podařilo vytvořit Čs. besedě Svatopluk Čech, a to ve Wipkingen, v tak zv. «Freizeitanlage», Amperestrasse 4. (Jede tam tram. č. 13, od hlavního nádraží směr na Escher-Wyssplatz, stanice výstupní je «Wipkingen». Druhá možnost je bus č. 33 a 72. Pro vozy je v místě dostatečně velké parkoviště.) Počínaje 25. dubnem 1973 budeme se tam scházet každou středu od 7. hodiny večerní k přátelským pohovorům, k výměně názorů a zkušeností a kulturním podnikům všeho druhu. Zazpíváme si, zahrajeme, zkrátka budeme si hledět vytvořit prostředí, ve kterém by se každý krajan cítil doma. A kdokoli zavítá do Curychu, najde tam přátele. Sledujte pravidelná sdělení ve »Zpravodaji». PLESY A BÁLY... Iste ste už počuli, že predstavitelia Združenia priatelov Slovenska vo Švajčiarsku poslali svoje pozvanie na I. Slovenský reprezentačný plas v Berne, vláde Slovenskej socialistickej republiky, Matice Slovenskej, ]UDr Gustavovi Husákovi, ako aj pánu velvyslancovi ČSSR v Berne Milanovi Lajčiakovi spolu s 2 gratis vstupenkami. Ples sa vydaril, len prominenti sa na ňom nezúčastnili. Škoda, mnohí sa telili na tomto bále vykrútit pani Laj- sportovní sloupek 2. MISTROVSTVÍ SVÉTA V LETU NA LYŽÍCH se konalo ve dnech 9. — 11. března v bavorském Oberstdorfu. Výsledky a komentáře k tomuto druhému mistrovství světa byly již obšírně v denním tisku, rozhlasu a televisi. Tak jen víme že třetí místo obsadil Karel Kodejška z Liberce. Mnoho věcí se však — pokud se jedná o české sportovce — z denního tisku nedočteme. Tentokráte přijela výprava skokanů do Oberstdorfu vlastními vozy přímo z jugoslávské Planici, kde na 120 m můstku ještě trénovala. Celkem měl tréner Skrbek k disposici 7 skokanů, z nichž jen 4 mohli se závodu o mistrovství zúčastnit. V předcházejících tréningových skocích byli určeni: Rudolf Höhnl, Karel Kodejíka, Jaromír Lidak, Leos Škoda. Na požádání pořadatele přijeli z Československa další skokani kteří byli určeni jako předskokani. I když tvoří součást národního mužstva, nedasahují zdaleka těch výkonů a kvalit jaké by měl predskokan vykazovat. A to se také stalo osudným předskoka- nu Petrákovi, který v neděli po velmi ošklivém pádu skončil s otřesem mozku v nemocnici, kde leží společně na pokoji s dalším nešťastníkem Japoncem Itou. Umístění 3 čsl. skokanů na předních místech, (3. Kodejška, 5. Höhnl, 7. Škoda) lze považovat za velký úspěch. K letu na lyžích je nutná určitá dávka odvahy, uvážíme-li, že výškový rozdíl od dojezdu k hornímu bodu nájezdu je 189 m a dosažená rychlost v okamžiku odskoku je ca 110 km a při dopadu 140 km! Let vzduchem trvá — dle délky skoku — kolem 8 vteřin. Jako čestný host byl také přítomen olymp. vítěz Jiří Raška. Koleno po operaci se dobře uzdravuje a počítá s tím, že již tento rok bude zase skákat. Raška se mezi diváky a mezi význačnými osobnostmi těší velké oblibě. Výkon jednotlivých skokanů dovedli pořadatelé vemi náležitě ocenit. Lázeňské místo Oberstdorf spolu s řadou místních podniků a jiných institucích věnovalo nádherné věcné ceny. Tak si Kodejška odvážel domů krásný přenosný televisor, Höhnl zase dal přednost kobercům do výbavy, kdežto Škoda se musel spokojit jen filmovou kamerou. I přesto že tito skokani jsou «státními zaměstnanci» nemají jiných zájmů než jen o ten «svůj sport» a chtějí udržet získanou posici ve skokanském sportu. Snad se s těmito jmény setkáme ještě na jednom velkém sportovním podniku, který se koná v roce 1976 v blízkosti Švýcarska v rakouském Innsbrucku a na zimních Olympijských hrách. -1- 23 [pageend25]DĚTSKÝ KARNEVAL ve Winterthuru, pořádaný místní skupinou Československého svazu křesťanských pracujících, se neobyčejně vydařil. Obětaví pořadatelé připravili dětem pestré a zábavné odpoledne, naplněné společnými hrami, soutěžemi, zpěvem a hudbou. Sál hotelu Römertor byl přeplněn českou a slovenskou drobotinou v pěkných maskách, jejichž průvod zábavu zahajoval. Dětem se dostalo bohatého občerstvení a mnoha pamlsků, mohly si «zařádit» dle libosti a fantasie, a zatancovat si při hudbě čtyř mládenců skupiny «Smetanovců». Závěrečnou soutěž o nejlepší masku vyhrál maličký Martin Vanžura v přestrojení za indiánskou «squaw», který se narodil v srpnu 1970 už tady ve Švýcarsku. Nejenom pestrý program, ale i výzdoba sálu, dobrá organisace a smysl pro to, co se dětem líbí svědčil o tom, že winterthurská skupina ČSKP dovede proměňovat «krajanská» přání ve skutek: v družnou a veselou pospolitost. DESET VLAŠTOVEK JARO UDÉLÄ! V curyšské sokolovně začal neobvyklý ruch. Před pravidelným čtvrtečním cvičením ozývají se tu dětské hlasy! Deset dětí ve věku od 4 do 14 let činí se tu při dětských hrách. Děti se vyskotačí nejen při svém oblíbením Pešku, Kolu mlýnském či Zajíčku v jamce, ale také míče ožívají; ti větší již nastupují k rozličným tělocvičným nářadím pod vedením cvičitelů. Děti se cvičí v tělesné zdatnosti a obratnosti, tak jak k tomu nabádal zakladatel Sokola, Miroslav Tyrš. Přejme si, aby těchto prvních deset dětí — deset jarních vlaštovek — přivolalo do sokolovny zdatný dorost a dobré kamarády, aby sokolská myšlenka našla pokračovatele. Tak tedy rodiče nezapomeňte: každý čtvrtek od 18.30 do 19.30 cvičení dětí, od 19.30 do 21.45 společné cvičení mužů a zen. Po cvičení se hraje volejbal. Místo: Schulhaus Manegg, Tannenrauchstr. 10, Zürich (tram, číslo 7, výstupní st. Morgental). SETKÁNÍ LIDÍ DOBRÉ VOLE se koná ve dnech 28. a 29. dubna ve městě Schaan v knížectví Liechtenstein. Pořadatelé tohoto setkání rozeslali krajanům i čs. spolkům pěkné veršované pozvání, z něhož vyplývá, že na pořadu je též v sobotu večer zábava, při které bude hrát mistr Frank Marian z Norimberka a skupina harmonikářů z Riedlingen. Je proponováno přijetí u Jeho Jasnosti knížete a kněžny (která hovoří česky). Přihlášky se mají posílat na adresy: Bratří Vin- šové, D-7941 Ittenhausen, Pfarrhaus; Msgr. J. Kubovec, D-7941 Dürrenwaldstetten, Pfarrhaus anebo Ljubomir Hrdlička, FL-9490 Vaduz, Postfach 533 44, Liechtenstein. Vzhledem k zajištění ubytování a stravování je záhodno poslat přihlášku předem. malý oznamovatel H ZOSTALA jsem sama. Napíše mi stejně postižený Zn. «Do 50 let — 6301» do adm. Zpravodaje. H VE ŠVÝCARSKU by se mi líbilo, kdybych tu měla spřízněnou duši. Najde se v Basileji nebo okolí inteligentní muž ve věku do 43 let, který by chtěl se mnou trávit svůj volný čas? Zn. «Volný čas — 6302» do adm. 1.1. I ROZVEDENÝ, 50/170, bez závazků, hledá přítelkyni k sobotním a nedělním výletům. Zn. «Později sňatek možný — 6303» do adm. 1.1. H ŠVÝCAR, 53 let, dělník, který žil 15 let v Praze, umí česky, rád by se seznámil s milou, prostou Češkou, přiměřeného věku, které je samotné též smutno. Pozdější sňatek není vyloučen. Pište na zn. «Netančím - 6307» do adm. 1.1. B HLEDÁM partnera (-rku), i více, pro letní cestu na kole Finskem. Jízda tam i zpět vlakem. Přenocování v mlád, noclehárnách. Jiří Kozelka (21) stud., Ifangweg 9, 8610 Uster, Tel. 01/87 45 41. Spěchá! (6304) ■ M Á TE - L I ZÁJEMo bezplatnou poradu v péči o pleť a make-up, s možností vyzkoušet nové kosmetické přípravky, hlaste se na tel.: 01 / 725 02 76 nebo 01 / 725 35 23. (6305) I S V É T-kraj. klub cestovatelů, C. postale 247-1400 YVERDON- již šestý rok ve službách krajanů. Zajišťujeme lety ze Švýc. do N.Y., Los Angeles, Toronta, Vancouveru atd. od 645,- Fr, dále letenky, lodní lístky, ubytování, zápůjčky os. vozu v celém světě. Na org. zájezdy poskytujeme kraj, slevu. Napište si o prospekty, nebo nabídku. Cestovat s námi se Vám vyplatí. (6306) ■ HLEDÁME paní k ohlídání dvouapůlročního chlapce, od dubna ev. později. Dobře zaplatíme. Telefon 01 - 86 95 85. (6308) ■ PŘIPRAVTE SE NA DOVOLENOU! České řeznictví a uzenářství Václava Černého v En- netbadenu získalo větší množství uherského salámu a prodává jej ještě za starou cenu 20.— Fr. za kilo. Zajeďte si pro něj anebo napište, bude vám obratem dodán poštou. A NEZAPOMEŇTE: od 28. března má V. Černý, české řeznictví a uzenářství, Sonnenbergstrasse 13, 5400 Ennetbaden NOVÉ TELEFONNÍ ČÍSLO: 056 - 22 85 26. ■ PROSÍM pana Dr. Jaroslava Fejgla, aby volal na číslo tel 072 - 8 58 78. Hledá ho spolužák. (6309) SCHŮZKA EKONOMŮ se koná v sobotu 14. dubna v 15.30 v 1. patře buffetu hlavního nádraží v Curychu. -ff- MILÝ ČTENÁŘI, VYROVNAL JSI JIŽ PŘEDPLATNÉ NA TENTO ŠESTÝ ROČNÍK ZPRAVODAJE ? ČÍSLO NAŠEHO POŠTOVNÍHO KONTA: 80 - 70357 ZPRAVODAJ ŘÍDÍ redakční kruh složení: Ladislav Husák, František Karásek, Július Májovsky, Míla Mar- hová, Václav Picálek, Jaroslav Šída, Jaroslav Vejvoda, Zdeněk Záplata (vedoucí redaktor). Výtvarná spolupráce: Lubomír Štěpán. ® ZPRAVODAJ VYDÁVÁ Svaz československých spolků ve Švýcarsku jako hospodářsky autonomní a redakčně nezávislý časopis Cechů a Slováků ve Švýcarsku B TOTO ČÍSLO VYŠLO 27. března 1973 24 [pageend26]Dr. med. Frant. Janoušek odborný ženský lékař zahájil praxi, Felsenrainstrasse 1, 8052 Zürich — Seebach Telefon praxe 50 35 33 i byt 50 43 06 B & B Educational Holiday Co. organisuje pro mládež od 12 let pobyty v anglických rodinách s výukou jazyka (8 hod týdně) Kompletní cena pobytu Organisovaná doprava . Celkem .................. 650.— Fr. 220.— Fr. 870.— Fr. Milé krajanky z Basileje a okolí od 3. 4. 73 přebírám dámský salon GISELA Blauenstrasse 62, Basel, tel. 061 - 38 02 87 priv. 41 09 21 (4 min. od Brausebad-křižovatka tram. č. 1 a 6). Na Vaši návštěvu se těší Nelly Kostomlatská Dále Vám můžeme zajistit levné pobyty na italské Riviéře (Jadran) již od května. Prospekty a informace na adrese: B & B Ed. Hol. Co. 1000 Lausanne 17 case postale 143. AUTOMOBILISTÉ Omyvatelné etikety k nalepení na sklo auta v národních barvách s nápisem «ZA SVOBODNĚ ČESKOSLOVENSKO» a přívěsky na klíče z plexiskla s týmž motivem můžete objednat na adrese: 8München 83, Postfach 83 21 11, BRD Cena etikety: DM 2.—, cena přívěsku: DM 3.— Pro zájemce z Evropy budou objednávky vyřízeny mezinárodní dobírkou. VNITŘNÍ HODINY JDOU PŘESNĚ— JE NUTNO JE JEN ZNÁT Po mnohaletém společném úsilí došli evropští i američtí lékaři a psychologové k poznání, že v životě člověka probíhají tři základní cykly. Jeden v oblasti fysické, druhý v citové, třetí v intelektuální. Křivka každého cyklu se rozpadá na dvě poloviny, přičemž jedna část znamená období vhodné pro využití našich schopností, zatím co v druhé části dochází k regeneraci sil. Mimo to jsou dny, která jsou obzvláště kritické. Náš kompjutr vypočítá a stanoví přesně průběh vašich křivek — vypracuje vám váš osobní KONDICIOGRAM, ve kterém získáte neocenitelného průvodce. Kompjutr z vás nemůže sejmout odpovědnost za vlastní rozhodování, u- možní vám však stanovit nejvhodnější datum. KONDICIOGRAM, stojí pro období šesti měsíců 20 DM, pro celý rok 30 DM. Objednávku, (na která nezapomeňte uvést vaše datum narození, a od kdy do kdy si přejete vypracovat KONDICIOGRAM) zašlete na adresu: BOHEMIA- COMPUTER ZENTRUM, 8 München 22, Postfach 207. KONDICIOGRAM obdržíte obratem buďto na dobírku (+ poplatky za dobírku), nebo při platbě předem šekem, nebo převodem na Postscheckkonto München 23 06 60. [pageend27]A. Z. 8021 Zürich 1 Postretouren an: Postfach 352, 8025 Zürich zpravodaj Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku ňídí redakční kruh Vedoucí redaktor: Zdeněk Záplata Adresa redakce a administrace: Postí 352, 8025 Zürich, Schweiz Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsaně články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 6. ročník: ve Švýcarsku v ostatní Evropě v zámoří (letecky) celý ročník SFr. 24.— SFr. 30.— SFr. 39.- půl ročníku SFr. 13.— SFr. 16.- SFr. 20.- PRODEJ a OPRAVY veškerých PSACÍCH a POČÍTACÍCH strojů odborně provádí Antonín ZETEK lllnauerstrasse 24 8307 Effretikon Tel. 052 - 32 53 08 Přijít nebo zavolat můžete i večer. Pro krajany velká sleva! Möbel-Pfister SUHR AARAU 1 woo míst k pa r k o vá ní !! Za výhodným nákupem přímo do továrny 33 zajímavých výloh s novinkami. «Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Möbel-Pfister. Telefon (064) 33 11 33. Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přání budete obslouženi našimi českými spolupracovníky. [pageend28]