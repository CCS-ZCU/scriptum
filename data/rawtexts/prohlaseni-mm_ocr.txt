Prohlášení Moravské mládeže. Jsme mladí lidé· Jsme součástí této společnosti a proto se cítíme odpovědni za její vývoj. Protože nám není lhostejná budoucnost naše, nemůže nám být lhostejná ani budoucnost společnosti. Kolem sebe vidíme mnoho chyb, které se podepsaly na tváři dnešní mladé generace. Tato generace žije v absolutní lhostejnosti a nezájmu o veřejné dění, budoucnost i o vlastní život. To vede k tomu, že se mladá lidé uchylují k alkoholu, narkománii a kriminální činnos- ti. Hlavní příčiny celkového úpadku mladé generace spatřujeme v : - neinformovanosti - nedostatku příležitostí ke sportování a nedostatečné sportovní výchově již od ranného dětství. - nedostatku příležitostí k uspokojivému kulturnímu vyžití - nevyhovujícím a neperspektivním systému školství - militarizaci společnosti Chceme svým přístupem k životu, svým jednáním a svými činy přispět k nápravě stávajícího nepříznivého stavu. Chceme napomoct k odstranění těchto problémů ze života. Na základě výše uvedeného jsme se rozhodli vytvořit společenství mladých lidí, kteří mají zájem budovat společnost očištěnou od těchto problémů. Žádáme: - Pravdivý a objektivní výklad novodobých dějin. Chceme znát příčiny omylů minulosti a žádáme důkladnou informovanost. - Osvětlení teologického názoru a vysvětlení perzekucí proti cír- kvi. - Okamžité řešení problému nedostatečného finančního zabezpečení mladých rodin. Pohlížet na výchovu dítěte v úzkém kontaktu s matkou jako na zájem nadřazený zájmu odchodu matky do zaměstnání. - Podporu při organizování sportovních akcí pro širokou veřejnost. Budování sportovišť a důkladného využívání ladem ležících objektů k tomuto účelu. Odstranit prioritní zájem tělovýchovných jednot o využívání sportovišť pouze sportovci perspektivními pro vrcholové působení. - Odstoupení osob z nedostačujícím rozhledem v mladé kultuře z funkce kompetentní pro výběr a organizování kulturních akcí pro mladé. Do těchto funkcí pak dosadit osoby mladé s náležitým rozhledem a spolucítěním s mladým publikem. - Zavedení nového systému školství, které by bylo objektivní výkladem [pageend1]dějin a odpovídalo požadavkům moderní doby. - K přistoupení na konkrétní čin, který by do značné míry posílil celosvětový mír, žádáme zrušení armády. Naše společenství bude usilovat o naplňování všech bodů uvedených v tomto prohlášení. Bude vydávat vlastní buletin, v kterém bude informovat o své činnosti. Bude pořádat přednášky, besedy, sportovní a kulturní akce. Bude jednat se státními orgány a při svém jednání s nimi bude zastávat postoj vyjádřený v tomto prohlášení. MM [pageend2]