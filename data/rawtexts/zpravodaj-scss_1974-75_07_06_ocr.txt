6 časopis čechů a slováků ve Švýcarsku ročník 7 1974 zpravodaj [pageend1]Auto-Elektro + Opel-Servis Milan Dašek, 8047 Zürich Fellenbergstr. 244 (poblíž stan, autob. č. 67) dovoluje si oznámiti otevření vlastní Tel. Auto-Elektro-Opravny. 01 - 52 53 56 ! ! Pro krajaný výhodné ceny ! ! Priv. 01 - 62 09 34 Budete-li spokojen, doporučte nás Nebudete-li — řekněte mně. Pro architekty a stavbyvedoucí dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přání, včetně dodávky a provedení soklíků z PVC. Naše kapacita stačí pro jakékoliv množství. To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Nezávazné dotazy adresujte na firmu: Möbel Ferrari, 8645 Jona-Rapperswil, k rukám p. Hanuše nebo zavolejte pana Hanuše večer od 18. hodiny na tel. č. (01) 74 89 82. VÍTE, ŽE Apotheke Ph. Mr. Jos. Rytíř im Thurgauerhof Weinfelden je již téměř 2 roky v provozu? U nás objednané léky, či značkové kosmetické přípravky jako: ELLEN BETRIX, DETCHEMA REVILLON, VICHY (Paris) Vám zašleme bez účtování poštovného ! I ! Také Vaším příbuzným či známým do zahraničí (Československa) zasíláme léky urychleně a se zárukou bez účtování poštovného. Objednávky písemně nebo telefonicky. Informujte se česky nebo slovensky na tel. č. 072 - 5 17 44. V pondělí celý den zavřeno. V sobotu do 16 hod. otevřeno. [pageend2]OPATRNÍK Opatrnost doporoučí už Písmo svaté, nedoporučuje však opatr- nictví. Čeština stejně málo. Rozlišila opatrníka od člověka opatrného. Co vložila do opatrníka, mnohé jazyky vůbec nedovedou vyjádřit jediným slovem; mají leda tichošlápka, ten však je o zřejmý rozdíl něco jiného než opatrník. Všimněte si, dobrý pozor dejte, jak zde čeština postupovala. Vzala slovo opatrný, slovo s významenm kladným; přidala zcela neutrální příponu -ík, jak velmi neutrální, uvědomte si pohledem na slovo současn-ík. A součet pochvalného adjektiva s neutrální příponou? Slovo odsudivé, hanlivé. Odkud ten záporný mravní soud? Je do slova opatrník teprv vnesen. Je to sám soud češtiny nad opatrníkem a opatrníky. Takže zbývá jen údiv, jak je možné, že tolik lidí česky mluvících, česky píšících nelze nazvat jinak než opatrníky. Pavel Eisner Přemysl Pitter: Za Janem Milíčem z Kroměříže Je tomu šest set let, co v jihofrancouzském Avignonu skonal Jan Milíč. Vypravil jsem se tam, nejen abych uctil jeho památku a shlédl město, odkud vládli papežové po dobu sedmdesáti let křesťanskému světu, ale abych i pátral po stopách Milíčovy reformátorské činnosti. Jan Milíč patří k nejvýznamnějším postavám v dějinách českého národa, a je tragickou skutečností, že je takřka neznám a nedoceněn. A přece on to byl, který «pohnul duchem národním až v samé hloubi jeho», jak píše Palacký v «Dějinách národu českého», a dodává: «Moc jeho jevila se zvláště živými slovy a bezprostředními skutky». Milíč byl notářem v dvorské kanceláři Karla IV. Císař poznal, že Milíč je nadaný a opravdový myslitel, a bral ho často s sebou jako zástupce kancléře na cesty. Avšak světský úřad Milice neuspokojoval. Rozhodl se pro duchovní dráhu. Císař mu zprostředkoval vysokou hodnost metropolitního kanovníka a prebendy, které k ní patřily. Jako ar- cijáhen měl Milíč za úkol dohlížet na podřízené kněze. S hrůzou zjišťoval, že klérus je zkažený stejně jako světská společnost, kterou opustil. Pokoušel se odstranit neutěšené poměry, avšak narážel na cynickou lhostejnost, ba dokonce na zaryté nepřátelství. To jím v hloubi srdce otřáslo. Rozhodl se, že nastoupí sám nekompromisně cestu Kristova následovníka. K údivu svých kapitulních bratří složil své výnosné úřady a zřekl se hodností a majetku. Odebral se jako prostý kaplan do Hor- šova Týna, aby se v šumavské samotě připravoval na své pozdější úkoly. Když se po půl létě vrátil do Prahy, stával často pod kazatelnou Konráda Waldhausera a naslouchal jeho bouřlivým výpadům proti tehdejším neš- švarům mezi kněžstvem a v lidu. Waldhausera povolal sám Karel IV. z Rakous. Tento horlivý kazatel kázal nejen latinsky, ale i německy pro občany vnitřního města, kteří tehdy mluvili převážně německy. Milíč začal kázat v Mikulášském kostele na Malé Straně. Měl zprvu málo posluchačů a někteří se mu posmívali pro jeho hanáckou výslovnost. Přátelé mu marně domlouvali, aby zanechal těchto marných pokusů. Jeho kázání nebyly řečnické výkony, avšak jeho vnitřní oheň zapaloval srdce. Brzo nestačil malostranský kostel a plní se i chrám sv. Jiljí na Starém Městě a sv. Jiří na Hradčanech. Často mluvil třikrát denně a po kázáních na něj čekávalo stále více lidí, hledajících radu nebo pomoc. Ke studentům hovořil latinsky, prostému lidu česky, což nebývalo zvykem. Kromě toho zajížděl i do jiných měst Čech a Moravy. Milíčův současník zeman Tomáš ze Štítného píše o tom nadšeně: «Toť plapolaše silný duch z něho v Božie milosti. Mnoho tu vydal ohňových slov!» Milíčovy snahy o radikální nápravu církve narážely na rostoucí odpor. Ti, kdo si chtěli udržet privilegia, měli strach z jeho volání po návratu prvotního křesťanského obecenství. Když dokonce vyčetl císaři, že obohacením církve zavinil její úpadek, dal ho pražský arcibiskup zatknout. Ale císař si byl sám vědom, jak jsou Milíčova obvinění o- právněná, a nařídil, aby ho ihned propustili. Milíč předvídal rozpad církve a chtěl mu zabránit. Dověděl se, že papež Urban V., který sídlil v Avignonu, je na cestě do Říma. Vypravil se za ním s císařovým doporučením, aby mu předložil své reformní návrhy. Avšak papež ještě do Říma nedorazil, zato došla z Čech pomlouvačná obvinění Mi- 1 [pageend3]líčových nepřátel. Překrucovali smysl jeho kázání a tvrdili, že zlehčuje Písmo svaté, káže je řečí lidu. Inkvizítor římský dal Milice zatknout přímo v chrámě sv. Petra. Ukován v těžkých poutech, napsal papeži dopis, v němž žádal svolání koncilu, který se měl zasadit o obecnou nápravu. Urban V. měl pověst muže vzdělaného, svátého života. Když konečně přijel do Říma, dal si Milice předvolat. Milic si rázem získal přízeň papežovu i jeho bratra kardinála Grimoarda. Situace se obrátila ve prospěch Milíčův. Byl zahrnut poctami, a když jeho nepřátelé byli voláni k odpovědnosti, sám se za ně přimlouval. Po návratu do Prahy působil dále jako horlivý svědek pravdy. Připojovalo, se k němu stále víc mladých duchovních, aby se od něho učili kazatelskému umění. Diktoval jim kázání latinsky a česky, a četní žáci je rozmnožovali v opisech. Roku 1372 se Milíč dožil neočekávanáho úspěchu. Jeho slova a příkladný život zapůsobily na mnoho posluchačů tak, že činili houfně pokání. Ženy odkládaly klenoty a drahá roucha, lichváři vraceli své zisky a mnozí se chápali jiného povolání, které se nepříčilo příkazům evangelia. Na Milice se obracely dokonce mnohé nevěstky s prosbou, aby jim umožnil návrat k počestnému životu. Ubytoval je v domě panny Kateřiny z Moravy. Odtud si je pražské paní odváděly jako služebné, některé se provdaly, jiné se vrátily k rodičům. Když počet těchto kajícnic stále rostl, přišla neočekávaná pomoc. Majitelka největšího nevěstince nastoupila sama cestu pokání a přenechala Milíčovi svůj dům. Vykřičené sousední domy se zcela rozpadaly. Císař je dal strhnout a pozemky daroval Milíčovi. S pomocí svých přátel vybudoval Milíč (v okolí nynějšího Konviktu v ulici Bartolomějské) rozlehlý dům pro své chráněnce. Na druhé straně vznikl dům pro mladé duchovní, které připravoval pro své velké reformní plány. Všechny sousední domy obsadil svými stoupenci, kteří s ním tvořili velkou rodinu. Tak vznikla obec, kterou pojmenoval «Jeruzalém», to jest «místo pokoje». Milíč sám byl zcela bez prostředků a musel se nyní starat o 200 až 300 lidí. Přes obětavost mnoha zámožných příznivců se octl ve vážných nesnázích. Kromě toho byl «Jeruzalém» jeho protivníkům trnem v oku. Podali společně u arcibiskupa novou žalobu a žádali, aby jeho dílo rozpustil. Milíč se odvolal k Řehoři XI. Nový papež nařídil přísné vyšetřování a popřípadě potrestání Milice i světskou mocí. Císaře vyzval, aby co nejrychleji a úplně zbavil svou říši takových hanebných skvrn. Tato papežská bula ohrozila celé Milíčovo dílo. Odebral se proto sám k papeži do Avignonu. Tam se opakoval zázrak, který se udál v Římě před Urbanem V. Urbanův bratr, kardinál Grimoard, se osobně ujal Milíčovy pře a prosadil jeho plné ospravedlnění. Před shromážděním nejvyšších hodnostářů vyložil Milíč znovu své plány na radikální reformu církve. Podle vzoru prvních křesťanů měli věřící vytvářet obce, v nichž by bylo všechno společné a které měly být příkladem celé společnosti. Milíčovy dny však byly sečteny. Až do konce svého života diktoval listy svým přátelům do vlasti a odkazoval jim své dílo. Skonal 29. června 1374 a pochován v avignonském dómu. Zpráva o Milíčově rehabilitaci jeho nepřátele překvapila. Ale intrikami dosáhli toho, že jeho žáci nesměli kázat; jeho vzorná obec «Jeruzalém» byla rozprášena a opuštěné budovy odevzdány řádu ci- sterciáků. Milíčovi přátele čekali marně na papežskou bulu, která měla ospravedlnit jejich učitele. Protože jeho žáci už nesměli v kostelích kázat, shromažďovali se Milíčovi stoupenci po domech a pod širým nebem. Tak byla připravena půda pro nové mocné hnutí, pro husitskou revoluci. Nikoli náhodou se tento první reformační průlom udál v Čechách. Kromě ryzí osobnosti Jana Milice působily tu průkopnicky také jiní buditelé už ve 14. století. Ano už i celá bible byla přeložena do češtiny- Společné dílo Milíčových stoupenců mělo ohromný význam pro vznik obrodného hnutí 15. století. V samé blízkosti ztraceného «Jeruzaléma» začali roku 1391 stavět přátelé Milíčovi rozlehlou kapli, která by sloužila jedině hlásání slova Božího v české řeči. Nazvali ji «Betlém», to jest «dům chleba». Na její kazatelnu povolali roku 1402 Mistra Jana Husa, vlivného, Bohem nadaného kazatele. Jím po dvaceti letech ožil převratným způsobem Milíčův odkaz. Splnilo se, na čem Milíč přes všechny neúspěchy a pronásledování skálopevně stavěl: «Důvěřuji pevně v Boha, že pravda vysvitne nad slunce jasněji a že ji žádná lež zatemnit nedovede.» (Dokončení v příštím čísle) STUDIO KOSMETIKY Lausanne Odborné ošetření pleti Prodej kosmetických přípravků Jana Fantyšová zdrav, sestra— kosmetička. Tel. 021 - 36 82 88 2 [pageend4]Den «D» — před třiceti lety «Všechna plavidla se ocitají v křížové palbě německých kulometů. Sotva první muži vyskákali z invazních pramic, ztrácejí na bahnitém dnu rovnováhu a padají. Nastává chaos. Zdá se, že jediný způsob, jak uniknout z deště kulí, je ponořit se a plavat pod vodou. Ale mají co dělat, aby se neutopili, vlny jsou vysoké a v pohybu jim brání těžká výstroj, nasáklá vodou, a zbraně. Mnozí jsou raněni, jiné stáhla váha pod vodu a na hladině se už neobjevili . . . Za deset minut je takřka celá rota A zničena, bez velitelů, neschopna jakékoli akce ... Hladina je potkryta úlomky a troskami, u břehu vrší příboj bedýnky s municí, plovací vesty, vysílačky, mrtvoly. Pláž se černá těly, živými i mrtvými... » Omaha Beach! Proslulá invázni pláž u Viervillu v Normandii, nejtvrdší oříšek celého vylodění. Z první invázni vlny — 3000 mužů — mnoho nezbylo. Obránci pověstného Atlantického valu pálí z betonových bunkrů na živé cíle, minomety, kanóny 75 a 35 odpalovacích ramp chrlí smrtonosné střely a rakety. Üsek střeží 85 kulometných hnízd. Pláž je zaminována, plna ježků a zátarasů z ostnatého drátu. A navíc je celé dějiště v dosahu těžkých děl v Pointe-du-Hoc. Generál Bradley váhá: nebylo by lepší vzdát tento úsek, který se stal krvavými jatkami, a vrhnout síly na «Utah», západně od Omahy, kde se jeho jednotkám daří o něco lip? Ale už je pozdě měnit dispozice, právě útočí druhá, třetí a čtvrtá vlna. Ztráty jsou vysoké. Nejvíc práce mají ženisté — z 272 mužů, jimž se doslova v krupobití kulí podařilo otevřít v zátarasech aspoň šest místo plánovaných 16 průchodů, padlo 111. Řada tanků a obrněných vozidel se octla na dně moře, zbytek se beznadějně boří do písku a nehýbá s místa. Ideální cíle pro Němce. Utah, Sword, Juno, Gold. Další slavné invázni pláže, které se v časných hodinách 6. června 1944, tedy právě před třiceti lety, změnily v nepředstavitelné mraveniště Angličanů, Kanaďanů, příslušníků U.S. Army. Vzduch je přesycen hukotem motorů, spojenecká letadla v posledních 24 hodinách startovala celkem 26 OOOkrát. Dlouho připravovaný «den D» nadešel, bitva o Normandii začala. Druhá fronta, na jejíž otevření Stalin netrpělivě naléhal, byla toho dne otevřena. Leta 1939, 1940 a 1941 byla pro Hitlera příznivá. Díky Mnichovu, ČSR spolkla Říše zadarmo. Dánsko obsadila wehrmacht bez odporu za 24 hodin. Polsko rozdrtila za měsíc. Holandsko, Belgii a Francii dobyli Němci za 27 dní. Norsko padlo za 6 týdnů . . . Führer byl zpit omamným pocitem absolutního vítěze a teorie blitzkriegu se potvrdila jako velmi účinná. Pak se vůdce vrhl na sousto, které chtěl strávit za pět měsíců, na SSSR, a počáteční úspěchy východního tažení mu dovolovaly chystat se k pokoření pyšné Anglie. Americký kolos se nehýbal, nebyl přímo ohrožen. Bylo třeba Pearl Har- bouru, aby USA procitly. «Osa» špatně kalkulovala: vstupem Japonska do války Amerika sice musela většinu sil vrhnout do Pacifiku, ale též opustila ulitu izolacionismu. Válečná mašinérie nejvyspělejší průmyslové země světa se rozjela naplno a chrlila fantastická množství vojenského materiálu. Hitlerovy úspěchy dosáhly kulminačního bodu. A pak přišel Stalingrad. Němci jsou zastaveni před Moskvou. Leningrad se ubránil. Strašlivá ruská zima demoralizuje wehrmacht, Rusové tlačí Němce zpředu, ničí je v zázemí. Ani vojenský génius Rommel, který to za tři roky dotáhl z plukovníka na polního maršála, nezachránil proslulý Afrika Korps před porážkou u El Alameinu. Spojenci se vylodili na Sicílii. .. Vylodění Spojenců v Normandii předcházely dlouhé, složité a náročné přípravy. Hitler věděl, že k vylodění dojde. Dal postavit pověstný Atlantický val, z miliónů kubíků betonu, od Finska po Pyreneje. Nejvíce obranných prostředků soustředil do úseku Pas-de-Calais, naproti Anglii, kde již 19.srpna 1942 Spojenci provedli «klamnou invazi», aby odvrátili pozornost od Normandie: operace stála život 7000 mužů, především Kanaďanů. Německým jednotkám ve Francii velí maršál von Rundstedt. Zdá se, že mu Hitler příliš nevěří, protože posílá na inspekci Valu Rommela. A Rommel prosazuje svou obrannou koncepci — zaminování pláží, položení protiponorkových překážek, soustředění palebných prostředků na pobřeží. Anglo- 3 [pageend5]američany je třeba srazit zpět do moře, soudí. Podle Rundstedtova názoru by bylo účinnější zničit invázni síly až po vylodění, na předmostí, sevřeném do železných kleští tankové divize. 5. června 1944 (původně stanovený «den D») nefunguje spolehlivě ani jediný německý radar, všechny stanice jsou intenzivně rušeny. Spojenecké letectvo bombarduje mosty, nádraží, železnice, ale to je vlastně nyní na denním pořádku. Německá špionáž nepracuje přesně a Canaris má brzy v Berlíně upadnout do vůdcovy nemilosti. Přesto Němci znají tajný kód operace «Overlord» (invaze) — sloky z Verlainovy básně, které mají zmobilizovat v invazním týlu francouzské hnutí odporu. Němečtí operátoři skutečně kód zachycují, vysílá ho Londýn. Ale generálové wehrmachtu neberou věc vážně. Počasí nad Kanálem je toho dne vpravdě psí, vítr 5—6 m/vt, Cherbourg hlásí pětimetrové vlny. Který šílenec by se v takovém nečase mohl vylodit? Jistý důstojník zvolal: «No přece Eisenhower neoznámí vylodění přes BBC!» A tak 5. června von Rundstedt klidně obědvá se svým synem a domlouvá s ním zítřejší inspekci Valu. Rommel je na cestě za Hitlerem do Berchtesgadenu. V St-Ló důstojníci 84. sboru šampaňským oslavují 53. narozeniny generála Marckse. Generál von Schlieben jede do Rennes, kde se zítra hraje «kriegspiel» na téma «Vylodění Angloameričanů» (!)... Kolem půlnoci se množí poplašné zprávy. Němci čekají Spojence u Calais, u Dieppe, ale radary, unikající rušení, hlásí pohyb lodí od britských břehů směrem na Normandii. Obsluhy sonarů zachytily vzdálený hukot lodních motorů. Z poloostrova Co- tentin hlásí přítomnost výsadkářů. Když se ráno němečtí pozorovatelé vrhají k telefonům a volají «Sie kommen!», je už pozdě na důkladnou pohotovost veškeré obrany ... Blesková depeše o iminent- ním nebezpečí vylodění přichází do Berchtesgadenu po půlnoci, operátor ji odevzdává admirálu Putt- kammerovi, ale ten nepokládá za nutné Hitlera probudit: vůdce až do půlnoci poslouchal Wagnera a právě usnul. . . Leccos v přípravách invaze i při její realizaci nehrálo. Byly tu koncepční rozpory ve strategii mezi Eisenhowerem a Montgomerym. Omaha stála příliš mnoho životů. Vysazení parašutistů do blízkého zázemí nebylo přesné, mnoho kluzáků se rozbilo na padrť, jiné beznadějně uvízly v močálech. V St- Měre-Eglise, první francouzské osadě, kde o několik hodin později zavlál hvězdnatý prapor, jeden výsadkář dokonce uvízl s padákem na věži místního kostela. Také bombardování často mine cíl. Mnohé rozkazy si odporují. Ale vcelku se operace «Overlord» zdařila. Na normandském pobřeží bylo vytvořeno předmostí, které se díky neustálému přísunu čerstvých sil a materiálu rozšiřovalo. Do gigantické operace bylo nasazeno 4.266 invazních plavidel a stovky doprovodných lodí, největší Armada v dějinách, dále 12.700 letadel, z toho 3.400 těžkých bombardérů: na palubě mnohých z nich byli Procházkové, Novákové a další, jejichž jména zněla zvučně česky. Více než 10.000 mužů, z toho 6.600 Američanů, tu položilo životy. (Pokračování v příštím čísle) Petr Práger: Bonnské polozá- hady Willy Brandt, nositel Nobelovy ceny za mír a politik, kterého poválečné Německo mohlo všude s hrdostí představovat jako slušného Němce, už není kancléřem ve své zemi. Mnozí jeho nic netušící přívrženci to považují stále téměř za konec světa. (Asi doposud neměli možnost přečíst si STERN a SPIEGEL.) Jinak by jim bylo jasné, co dnes už ví poslední žurnalista ve Spolkové republice: Willy Brandt musel jít (SÜDDEUTSCHE ZEITUNG napsalo dokonce: zákonitě). Ještě se stále pracuje na tom, kdo vlastně položil poslední polínko. Byl to snad kancléřův poradce Günther Guillaume, z něhož se vyklubal Honeckerův agent a kapitán východoněmecké špionážní služby? Nebo snad ženy: záhadné a méně záhadné, brunety a blondýny? Nebo snad strýček Herbert, kterého bonnská opo- Vilda (v Československu): KRISTUS Chtěl bych mít štětec malovat srdce z trní mít věnec přibité ruce. Kreslil bych srdce po zdech vyryl bych srdce do kříže na nebe slabě jak povzdech pak silně a tvrdě na mříže. Nátisk bych srdce na Rudá práva zahrál bych srdce na klavír srdce dal do sportky jež nevyhrává do šperku srdce za safír Ráno namísto žemlí srdce mazaná medem srdce jak perleť škeblí malovat srdce bude mi chlebem. Není třeba. Je zde už Chagall. 4 [pageend6]zice (často ke své vlastní škodě) podceňuje a považuje za neškodného plácala? S ženami v kancléřově životě to prý bylo tak : když se zvedla první vlna rozhořčení nad Honeckerem, který, sám starý agent, nemohl odolat pokušení nasadit do Brandtovy blízkosti svého člověka, aby ho snad Moskva nešidila za zády, «jak si jen něco takového mohl dovolit?!» a když veřejné mínění žádalo, aby Guillaume tentokrát nebyl za několik měsíců vyměněn za půl tuctu nevinných turistů, dal se tento muž slyšet, že leccos ví o kancléřově soukromém životě. A že by eventuálně mohl uspořádat ve své cele konferenci se zástupci tisku. Šéf Spolkového úřadu pro ochranu ústavy Nollau, kamarád Herberta Wehnera, se prý proto rozhodl k neobyvklému kroku: navštívil svého přítele a vyslovil obavu ze skandálu. Na to odešel Wehner k Brandtovi a tak dlouho naléhal, až kancléř souhlasil a příštího dne podal demisi. Také na podrobnostech tohoto dramatu se ještě pracuje. Jako by toho nebylo dost, napsal Klaus Harprecht o den později Brandtovi veřejné prohlášení, který tento osudem a přáteli pronásledovaný státník přečetl posluchačům rozhlasu a televize. Mimo jiné řekl: je absurdní domnívat se, že by se německý kancléř mohl dát vydírat, a dodal — ať už o mé osobě a soukromí napíše tisk ještě cokoliv. To byl povel k zahájení dalších povrchních rešerší; (zá- padoněmecký tisk dodnes nedokázal odhalit, kdo zaplatil poslanci Steinerovi padesát tisíc marek a zachránil Brandta už před dvěma roky,) a noviny (ty bulvární) se předháněly v historkách o ženských pletkách. Špión Guillaume prý při výslechu řekl, že by mohl hovořit o dámských návštěvách za Brandtových volebních kampaní, naposledy v Dolním Sasku a přiložil pro úřad kancléře vyúčtování za diety; tuto cestu podnikli totiž ještě spolu. — Takzvaný seriózní tisk (zejména liberální, který se v Brandtovi až do jeho pádu viděl) se pokusil o analýzu. Prý kancléř neměl potřebné vůdcovské kvality, dával si až příliš často radit od nekompetentních lidí a nerad se hádal a poroučel. Někdo to však prý musel dělat. A tak prý jeho pád byl víceméně nutný a dal se dokonce předpovědět. Proč to ale redakce tak dlouho svým čtenářům zatajovaly? A jak si asi dnes připadají naivkové, kteří šli v noci rezignace demonstrovat před Brandtovo sídlo a vyzývali ho, aby zůstal? Na Východě dlouho k aféře mlčeli a rozvažovali, komu ji připsat. Nakonec v podivné shodě s názory západoněmekcých mladých socialistů připsali všechno temným silám reakce, oposice a velko-ka- pitálu. Hlubší analýzy dále praví, že první signál k Brandtově demontáži vyslal strýček Herbert už za své loňské cesty po Sovětském svazu, kde varoval Brandta, aby se nesnažil ze Čtyřmocenské dohody o Berlíně dostat víc, než mu jsou Rusové ochotni dát. Wehnerovi tato ukázka nelojality tehdy prošla; možná, že to byl opravdu signál pro všechny, kteří jinak chodili kolem kancléře po špičkách. Jinak se nedá vysvětlit, co si všechno musí nyní nechat líbit; nemilosrdnost jeho (bývalých) přátel připomíná útoky na ministra Schillera, který byl také dlouhá léta vývěsním štítem západoněmeckých sociálních demokratů. I ten zakopl nejdříve o ženu a později o SPIEGEL a STERN. Brandtův nástupce Schmidt bude prý nyní všechno dělat lépe a napraví chyby a přehmaty dosavadního státníka; už nyní se mu buduje pohodlná legenda drsného muže plného odhodlání a břitkých způsobů. To vše Brandtovi prý chybělo. Strýček Herbert z povzdálí pokuřuje dýmčičku; dlouho-li to vydrží, než se znovu rozjede do Sovětského svazu? Caveant consules! Mezinárodní přehled V posledních měsících a zejména týdnech semlelo se toho v mezinárodní politice tolik, že kdybychom se měli i obrysově zabývat vším, nestačily by nám stránky tohoto čísla Zpravodaje; beztak máme dojem, že je tu dnes té politiky víc než jindy. Zdá se, že špionážní aféra, největší za 29 let existence NSR, více poškodila zájmy Východu, než jim prospěla, Brežněvovi v krátké době odešli dva ze tří hlavních západních partnerů, Pompidou a Brandt, třetí má potíže s aférou Watergate. A tak asi SED dostane od Kremlu, pěkný nos. Guillaume se do kuchyně, kde se vaří «détente», zjevně nehodil. (Zajímavé jsou první reakce na Brandtovo odsoupení v socialistických zemích. Nejdříve hodiny rozpaků a mlčení. Pak kratičké agenturní zprávy bez jakéhokoli komentáře. Tass až druhý den ráno uveřejnil šestiřádkovou informaci. Varšava se sice zmínila o špiónu, ale neuvedla zemi, pro kterou pracoval. Budapešť svedla demisi na «tlak pravice», jejíž osočování donutilo kancléře k rezignaci, o špiónu ani slovo. Praha a Sofie se omezily jen na faktické o- známení. NDR zařadila informaci až na třetí místo v ranním vysílání rozhlasu, za zprávu o slavnostním představení státní opery a soutěžení v petrochemickém průmyslu!!) Aféra Watergate visí nad Nixonem jak Damoklův meč, ale president se v úřadu drží zuby nehty. Nespokojenost americké veřejnosti narůstá. Situaci nezachránilo ani vydání pověstných magnetofonových pásek vyšetřující komisi — lidé se ptají, co bylo na vymazaných částech. Ani úspěchy presidentova ministra Kissingera na Blízkém východě nemohou vyrovnat ztrátu prestiže. Francie má po volbách, těsnou většinou zvítězil 5 [pageend7]Giscard d’Estaing. Druhého kola voleb ve Francii se zúčastnil rekordní, ve Francii nikdy nevídaný počet voličů. Ještě 6. května, den po prvním kole, Mitterrand zvolal: «Vítězství je na dosah ruky!» Nebylo. Sjednocená levice šla sice nahoru, získala takřka půl země pro svou věc, ale neprorazila. V bitvě o každý hlas, která připomněla pověstný duel Kennedy-Nixon v r. 1960, stal se těsným vítězem Valéry Giscard d’Estaing, představitel liberální pravice blízký středu. Mitterrand utrpěl druhou presidentskou porážku, první v r. 1966 (45 %) a druhou nyní (49 %). Nejdisciplinovanější formace, FKS, odevzdala Mit- terrandovi na 5 miliónů hlasů. Ale nevíme, kolik Francouzů právě přítomnost komunistů v levicové koalici odradila. Bylo by zajímavé znát tento poměr a dovědět se, zda starosta z Chateau-Chinonu vsadil na dobrého koně. Zdá se, že nakonec rozhodl povědomý, instinktivní strach z komunismu. Mnoho těch, kteří se dříve klonili spíše nalevo, si to rozmyslelo; je jisté, že negativně působily nejen čerstvá Guillaumova aféra, ale i starší, ale stále varující události v Československu, které soudržnost FKS rozhlodaly. Tato strana totiž nikdy nedokázala, jako třeba komunisté v Itálii, rozhodně a jednoznačně okupaci ČSSR odsoudit a volila opatrnické, «ano, ale ... ». Možná, že právě zde bychom mohli najít ten vratký jazýček na vahách, ten půlmilión hlasů, který rozhodl ve prospěch Giscarda. Skutečným poraženým ve volbách je gaullismus, který po 16ti letech existence odešel s Pompidouem do hrobu. Francouze neuspokojil, Francouzi si přáli změnu. Ale změnu pozvolnou. Dali přednost opatrnosti před rizikem. Ted’ nadešel čas plnění daných závazků. Mitterrand a jeho spojenci budou na číhané a budou kritizovat každá Giscardovo hnutí. Ostatně, kritizovat je vždy snazší než vládnout v nesnadných podmínkách. A Giscard opravdu není v záviděníhodné situaci: přebírá otěže vlády v době, kdy západní Evropa prochází těžkou a vleklou krizí, kdy na svět doléhají inflace, naftová krize, labilnost měn. Stává se presidentem rozpolcené Francie a bude muset dokázat, že je schopen být presidentem všech Francouzů. Portugalsko prodělalo vojenský převrat a 48 let stará diktatura padla. O slovo se tam nyní hlásí osm politických stran a seskupení, včetně levicových a krajně levých. Z exilu v Československu se do země vrátil šéf KSP Alvaro Cunhal. Nový režim chce nastolit demokracii, vyřešit otázku afrických kolonií příměřím a navázat styky s SSSR a Čínou. Caetanův pád vyvolal otřesy, které možná ucítí ve Španělsku a v Řecku. Je nyní třeba, aby generál Spinola a jeho armáda udrželi pořádek a nedovolili volný průchod živelnosti, sice srpy a kladiva, které se objevily na zdech Lisabonu, začnou kosit a bušit, a země, která se právě zbavila jedné diktatury, upadne do druhé. Zemřeli presidenti Jonas a Pompidou. Gustav Heinemann odešel na odpočinek. A noví presidenti se objevují na scéně jak houby po dešti — za pět májových dnů hned tři, Scheel, Giscard a Spinola. Předtím Jalloud nahradil Kadháfího a v Británii předseda vlády Wilson převzal otěže po Heathovi. Také vlády padají jedna za druhou, člověk by řekl řetězová reakce: izraelská, kanadská, dánská, britská konzervativní, turecká, portugalská, francouzská . . . Západní Evropa se pořádně zakymácela. Snížení dovozních kvót v Itálii a v Dánsku přijali v EHS s trpkostí jako částečnou izolaci obou zemí. Zvítězí nyní nacionalistický egoismus anebo nabude vrchu evropská solidarita? Británie hodlá přezkoumat svoje členství ve Společném trhu. Jak tmavý stín visí nad Evropou inflace, ceny letí závratně nahoru, naftová krize nadále tíží průmyslové státy. Také příkop mezi Evropou a Amerikou se spíše prohlubuje, místo aby se zmenšoval. Zdá se, že náš starý kontinent prodělává hlubokou krizi. Mnoho pozorovatelů však soudí, že nový tandem Giscard- Schmidt by mohl dát západní Evropě nový impuls. Podobné problémy ovšem východní část kontinentu nemá, přesněji řečeno nemůže mít: tam se jednoduše drží huba a krok ať je situace jakákoli — a ona je všelijaká, jen ne růžová. Také potíže s volbami tam neznají, o tohle se postará všemocná strana: 6 [pageend8]v den, kdy dálnopisy vyťukávaly průběh druhého kola francouzských voleb, ohlásili v NDR výsledek voleb do národních výborů — 99,91 %. Inu, to ta nerozborná jednota! K malé radosti Číny a ještě menší Pákistánu, provedla Indie svůj první jaderný výbuch, něco kolem 10 až 15 kilotun, a tím vstoupila jako šestý člen do «atomového klubu». Exploze stála Indii nehorázné peníze (mluví se o půldruhé miliardě dolarů), avšak připomeňme, že roční důchod indického občana činí, podle statistiky OSN, jen 86 dolarů! «Bude-li mít Indie bombu, opatříme si ji také my, i kdybychom měli jíst trávu,» prohlásil svého času pakistánský president Ali Bhutto. Převrat v Portugalsku udělal otazník nad osudem tří afrických držav. Guinea-Bissau projevila ochotu zasednout k zelenému stolu, v Angole zatím váhají a mozambická Frelimo rozhodně odmítá jednat o příměří s lisabonskou juntou. Z vývoje mají hlavy- bolení v Rhodesii a v Jižní Africe, protože nezávislostí Angoly a Mozambiku by zmizela nárazníková zóna a portugalský «sanitní kordón». Na Golanu hřměla děla. Neúnavný Kissinger pendloval mezi Tel Avivera a Damaškem až se mu podařilo dosáhnout zásadní dohody o syrsko-izrael- ském vojenském odpoutání. Skutečnost, že se diplomatické iniciativy chopili Američané, se Sovětům příliš nelíbí. «Pravda» proto ráda dala slovo Jalloudovi, který zdůraznil, že by Libye a SSSR měly utužit svazky a čelit «imperialistické ofenzívě na Blízkém východě». Palestinci se opět zmazali krví, tentokrát jednadvaceti nevinných školáků v Maalevu. Akce si vyžádala protiakci — izraelskou odvetu proti Libanonu. OSN nezasahuje, a když, tak ve prospěch Arabů, všichni mají strach ze sovětského a čínského veta a ještě víc ze zavřených kohoutků naftových potrubí. Socialistické země k masakru židovských dětí zarputile mlčely, jen Rumuni odsoudili násilné akce na obou stranách. V Egyptě odhalili spiknutí, které podporoval fanatický Kadháfí. Vztahy obou zemí se rapidně zhoršily. List «Achbar Al-Jom» uveřejnil svědectví o koncentračních táborech na poušti, kde Násir věznil tisíce komunistů a «muslimských bratří»; Sadat prý vězně propustil a tábory zrušil. Odklon od ná- sirismu je v Egyptě čím dál patrnější. To vedlo presidenta Burgibu k výroku, že «jednou naloží Sadat s Násirem tak, jak naložil Chruéčov se Stalinem». Černá listina násilí není ještě u konce: v severním Irsku se množí pumové atentáty a jejich oběti jdou do desítek lidí, Kurdové jsou na válečné stezce s Bagdádem a v horách Kurdistánu se střílí a bombarduje. Saigonci si vyměňují ohnivé pozdravy s FNO. Ve Francii, v Itálii a jinde došlo k únosům a vydírání, mezi Basky je neklid, v Los Angeles se střílelo na ulicích. Evropa vzpomněla 25. výročí první berlínské blokády a 25. let Evropské rady, na Východě frázemi o nutnosti neustálého zvyšování obranyschopnosti socialistického tábora zase vzpomněli 19. výročí založení Varšavské smlouvy. -smk- Nakladatelství CCC Books Mnichov právě vydalo a svým členům Klubu rozeslalo od J. Fishmana a J. B. Huttona: SOUKROMÝ ŽIVOT J. STALINA Prodejem a distribucí této knihy je pověřena jako jediná firma na světě knižní služba GALERIE KRAUSE Tumbelenstrasse 37 8330 Pfäffikon ZH Tel. 01 -97 30 66 Váz., str. 160, SFr. 21.90. Při zakoupeni v galerii 10% slevy. Prodáváme všechny knihy exilových nakladatelství, snížili jsme ceny, neúčtujeme ani obal ani poštovné. ! ! Ihned vyřídíme Vaši objednávku ! ! 7 [pageend9]Náš rozhovor Jana Petlička, ředitel čs. rozhlasových vysílání v N. Yorku, se 10. května dožil šedesátky. J. Vohralík s ním rozmlouval o jeho práci Češi a Slováci mají v New Yorku své krajanské vysílání. A Vy, pane Petličko, se kterým sedím v newyorské restauraci Praha, jste ředitelem toho vysílání. Staráte se o to, aby toto spojení s éterem v mateřském jazyce existovalo. Kdy to vůbec začalo? Podle mých informací oslavuje letos krajanský program 40 let svého trvání. Započal to krajan Karol Mikuš, tehdejší majitel restaurace. A z jeho restaurace se též tehdá vysílalo. To bylo tedy v roce 1933. Později bylo vysílání přeneseno do jiné restaurace, Little Czechoslovakia, kde byl majitelem opět Slovák, pan Mališka. Tehdá byl hlasatelem populární Bob Bystřický. Po letech se program přestěhoval do stanice WWRL, kde se stal hlasatelem Janko Švarc, který byl později za II. světové války poslán ve skupině dvaceti amerických parašutistů na Slovensko, aby pomáhal při Slovenském národním povstání. Za tuto svou válečnou činnost byl později osobně vyznamenán Chruščovem. To bylo v Bánské Bystrici, myslím v r. 1967. Když se vzdal své hla- satelské funkce, požádala mě v r. 1965 tato stanice, abych převzal vysílání. Za mého působení pak došlo ke změně ve vysílací stanici. Původní vysílač nám, tak jako i ostatním cizojazyčním programům, vypověděl smlouvu, avšak podařilo se nám po šestinedělním odmlčení získat vysílací čas u stanice WPOW, kde vysíláme dodnes. Jak často mají možnost poslouchat krajané vaše zpravodajství? Nejprve jsme vysílali pouze každou středu. Když se později uvolnila další vysílací hodina a vysílaných zpráv jsme měli dostatek, rozšířili jsme náš program o další hodinu v úterý. Pokusili jsme se ještě o pondělní hodinu v anglickém jazyce, ale z ekonomických důvodů jsme ji dlouho neudrželi. Evropský čtenář si asi pod pojmem krajanské vysílání bude představovat něco jiného, než vy zde realisujete. Jaký je program vašeho vysílání, co je obsahem? Vysílání zde v USA je především obchodního rázu. Žádný program nemůže existovat bez oznámek obchodníků, t. zv. sponzorů. Jsou to restaurace, uzenářství, banky, cestovní kanceláře, obchody s nábytkem, ale též pohřební ústavy. Tak jak jste to sám dnes ve studiu mohl zažít. Všichni tito sponzoři mají největší zásluhu na tom, že jsme program mohli udržet. Zvláštnosti našeho programu je, že vysíláme i rodinné události, jako na př. narozeniny, výročí svateb, úmrtí atd. Rovněž tyto ohlášky jsou placeny. Jaké jsou další finanční zdroje umožňující program? Kromě jmenovaného se podílejí i zdejší spolky svými ohláškami tanečních zábav, společenských akcí, i sokolové oznamují svá veřejná vystoupení. Asi před 6ti lety jsme ustavili «Klub přátel čsl. radio- programu». Každý z členů tohoto klubu platí ročně 10 Dol. Platí to rádi, protože nalezli oblibu v tomto programu a chtějí, aby se dlouho udržel. Bez těchto všech finančních příspěvků by opravdu program nemohl existovat, protože na př. pouze poplatky radiové stanici WPOW činí 20.000 Dol. ročně. Vysíláte v češtině a slovenštině. Mohu z toho usuzovat, že i vaši spolupracovníci jsou pouze Češi a Slováci? Až do doby kdy jsem převzal vysílání byl vždy pouze jeden hlasatel. Poslední z nich mluvil česky i slovensky. Tak jak to však vždycky bývá, vyskytly se stížnosti na správnou výslovnost jazyka. Ať člověk dělá co dělá, pokud vůbec něco dělá, vyskytnou se vždy lidé, kterým se něco nelíbí. Proto jsem si hned od počátku zajistil Slovenku nebo Slováka, tím uspokojil část posluchačů a tento druhý hlasatel, v současné době hlasatelka, je i mým spolupracovníkem. Dále máme ve studiu ještě technického spolupracovníka pro obsluhu mixážního zařízení, který je též náš krajan. A co problém jazyka, pane Petličko? Nemáte i přes 40ti leté trvání programu přeci jen obavy, že mateřština bude stále méně žádaná? Již dnes jsou vaši posluchači především staří krajané. Ano, to je pravda, s tím musíme do budoucnosti počítat. Jsem si této skutečnosti vědom a proto jsem se pokusil i o zmíněnou pondělní hodinu v anglickém jazyce. Již dnes mnoho našich posluchačů mateřštině sice rozumí, ale nemluví a nepíše. Počítám proto s tím, že jednou bude vysílací řeč nutno změnit. Kdy, to záleží na posluchačích samých. Slyšitelnost vašeho vysílače je pouze asi 80 km. Jak vypadá spolupráce s ostatními krajanskými programy u vás v USA či s jinými zahraničními spolupracovníky? Oněch 80 km je vzdálenost teoretická. Dostáváme zprávy od krajanů často z větších vzdáleností, kde nás zaslechli. Dokonce existuje dopis svědčící o tom, že naše vánoční vysílání zaslechl jeden z krajanů od hranic Chile. Náš program není jediný z USA. Přebíráme některé zprávy od jiných krajanských 8 [pageend10]vysílačů, máme spolupracovníky i na území Kanady a i váš Klub Jan Palacha v Curychu se, jak víte, podílel v našem vysílání svým programem při propagaci posledního sokolského sletu ve Vídni. Pane Petličko, přeji Vám, aby krajanské vysílání dlouho vydrželo a abyste jednou dostal dopis, že frekvence 1330 kHz byla po 19 hod. večerní slyšet i v Evropě. O. D. MELANCHOLIE Matka mě počala v roce 33 Ale občas se mi zdá že mě nepočala že otec jen vsadil do ružové země prut Viděl jsem všade množství sena semen a bělásků a blažení rodiče si přáli abych vyrůstal s verunkami na pestrobarevné louce Matka mě povila v roce 34 Ale často se mi zdá že mě nekojila že mě nechovala víla — Co kdysi v březu u Viktorka odložila pod neboží kříž — to po letech černí zřízenci zaživa uložili do podzimní země kdesi za jezem Dr. Jozef Mrázek: Federácia po piatich rokoch Koncom minulého roku uplynulo päť rokov od prijatia ústavného zákona o československej federácii Národným zhromaždením v Prahe, ako aj od jeho slávnostného podpísania prezidentom republiky na Bratislavskom hrade. Hoci komunistická tlač spomínala tieto výročia s akým-takým úznaním i chválou, predsa len z ich obsahu bolo cítiť akúsi skromnosť, akoby boli písané len «z úradnej povinnosti.» Spoločným znakom takmer všetkých komentárov boli reminiscencie na nesprávnosti riešenia pomeru Čechov a Slovákov v prvej republike a to už od jej vzniku a zásluhy komunistickej strany o jeho nápravu. Zabudlo sa pritom na odbúranie takzvaných výdobytkov Slovenského národného povstania, ktoré prišlo po komunistickom puči v roku 1948 a najmä po vydaní takzvanej socialistickej ústavy v roku 1960. A velmi skromne alebo «skoro nič» sa v komentároch hovorí o osude federálneho zákona a ešte menej federálnej praxi v uplynulých piatich rokoch. Slovensko od federalizácie precentralizovanej republiky očakávalo mnoho a ešte viac si sľubovalo dosiahnuť v oblasti hospodárskej, kde komunistický centralizmus budoval len doplnkové hospodárstvo. Možno povedať, že hospodárske organizmy na Slovensku, hádam i predčasne, ale veľmi sľubne začali roztáčať svoje kolá, čo vzbudzovalo žiarlivosť na niektorých miestach v Prahe, najmä v sektore zahraničného obchodu. Začali sa ozývať hlasy o petrebe novej integrácie, ale aj o potrebe nových reforiem. Napriek všetkému, organizačná výstavba federácie vo zmysle federatívneho zákona, pokračovala dosť rýchlo ba i úspešne: čo sa dalo premenovať na federálne, so premenovalo, ako napr. Národné zhromaždenie na Snemovňu ľudu, konštruovala sa federálna vláda i vlády republík, federálne ministerstvá a ďalšie federálne orgány, ale plnej organizačnej výstavby sa ani za celé dva roky nedosiahlo. Naopak. Začala sa zdôrazňovať potreba odbúrania niektorých orgánov, ako napr. inštitúcie štátnych tajomníkov a federálnych výborov ako kolegiálnych ústredných orgánov štátnej správy, a napokon i zrušenia kontrólnych orgánov republík, čo dáva tušiť, že pôvodná koncepcia federácie začína prerastať zase len v akési torzo. Zo strany českých právnikov sme počuli hlasy, že bez dokonalej hospodárskej reformy, každé federatívne usporiadanie je iluzórne. Vývoj im dal za pravdu. Začal sa hľadať nový hospodársky model. Ukázalo sa však i to, že hospodárske reformy stali sa nejmoc- nejšou prekážkou politického usporiadania. Nie preto, že by tu boli nezhody medzi Čechmi a Slovákmi: hlavou prekážkou sa stala Moskva. Moskva po okupácii ČSSR, rozhodla sa znormalizovať aj ostatné krajiny združené v RHVP a nanútila im svoj starodávny plán svojej Komplexnej integrácie na najbližších dvadsať rokov. Nakoľko socialistickému Československu boli v ňom zverené mimoriadne úlohy, Česká i Slovenská socialistická republika svoje federatívne usporiadanie museli prispôsobiť nie svojim potrebám, ale integračným potrebám Moskvy. Koncom r. 1970 v ČSSR boli sme svedkami nových ústavno-právnych úprav, ktoré tvoria dohromady taký komplex polámaných a okyptených právnych noriem, v ktorých sa ani najlepší čs. znalec ústavného práva nemôže vyznať. Popri okyptených ustanoveniach tzv. socialistickej ústavy z. č. 100/1960 Zb. z. platia zase okyptené ustanovenia ústavného zákona o čs. federácii č. 143/ 1968 Zb. z. zmenené a doplnené ústavnou novelou z. č. 125/1970 Zb. z., ktoré vo spojitosti s mnohými ďalšími ústavnými zákonmi tvoria a upravujú federatívny pomer medzi Čechmi a Slovákmi po prípade i medzi národnostnými skupinami. O niekoľko dní po novele č. 125/1970 Zb. z. vyšiel však ďalší zákon č. 133/1970 Zb. z. o pôsobnosti federálnych ministerstiev, ktoré vlastne 9 [pageend11]upravujú celú organizáciu centralizovanej štátnej správy, ktoré vo skutočnosti stavajú celú federáciu hore nohami. Podlá tohto tzv. kompetenčného zákona o pôsobnosti ministerstva zahraničia, národnej obrany, vnútra, plánovacej komisie, ministerstva financií, výboru pre ľudovú kontrolu, ministerstva zahraničného obchodu, práce a sociálnych vecí, cenového úradu, ministerstva pre technický a investičný rozvoj, ministerstva palív a energetiky, ministerstva hutníctva a strojárenstva, poľnohospodárstva a výživy, ministerstva dopravy a ministerstva spojov, republikám zákon teda ponecháva iba rezorty školstva, kultúry, zdravotníctva, stavebníctva, obchodu, lesného a vodného hospodárstva a napokon i trochu spravodlivosti. No, i z toho mála, čo republikám ostalo, nepatrí im všetko. V novele okypťu- júcej pôvodný zákon o čs. federácii nájdeme ustanovenie, ktoré hovorí, že «Vláda Československej socialistickej republiky je oprávnená zastaviť výkon opatrenia vlády republiky, prípadne ho zrušiť, ak odporuje opatreniam vlády Československej socialistickej republiky, ktoré boli vydané v rámci pôsobnosti federácie.» Ale ani to ešte nestačí! Na inom mieste novela hovorí, že «Vláda Československej socialistickej republiky, pri zabezpečovaní plnenia úloh federácie sa zaoberá aj zásadnými a koncepčnými otázkami celospoločenského významu aj v tých okolnostiach, ktoré patria do pôsobnosti republík a koordinuje riešenie otázok, vyplývajúcich z potreby jednotného zabezpečovania štátnej politiky federácie na celom území Československej socialistickej republiky; po dohode s vládami Českej socialistickej republiky a Slovenskej socialistickej republiky môže na tento cieľ zriaďovať potrebné koordinačné orgány vlády Československej socialistickej republiky.» Takto sa nám teda javí vytúžená federácia marx-leninského typu z hľadiska komunistického práva po piatich rokoch svojho trvania. K jestvujúcej právnej štruktúre však patrí ešte i politická nadstavba: Nad štátnym aparátom stojí jednotná nefederalizovaná Komunistická strana československá, ktorá svojimi tykadlami zasahuje do všetkých odvetví štátnej a verejnej správy rovnako v Českej ako aj Slovenskej socialistickej republike. Ak kde tu federálna prax sa ešte nezhoduje s literami zamotaného ústavného práva, možno, hádam dnes ďakovať iba tomu, že na vedúcich miestach Komunistickej strany Československa sú ľudia, ktorí sa zaslúžili o uskutočnenie federácie v jej pôvodnom vydaní. Ináč by po piatich rokoch ostalo z marx-leninskej federácie iba zvučné ale prázdne nič! A tak v Československu po piatich rokoch máme aj naďalej komunistický centralizmus s federálnym oknom. (Naše snahy) LONDÝNSKA INFORMAČNÍ KANCELÁR FCI— a pravděpodobně i jiné exilolové instituce — dostaly z Curychu dopis, s jehož znením vás seznamujeme: Duben 1974 Vážení krajané, Ve Vašich listech píšete o nutnosti koncentrace sil všech emigrantů za účelem osvobození Československé republiky od sovětských okupantů. To jsou sice krásná slova, mnohokráte opakovaná, ale ani těmi nejkrásnějšími slovy ještě nikdo na světě svobody nenabyl. Naši milovanou vlast můžeme osvobodit pouze SKUTKY! Jan Palach znovu dokázal, že v boji za svobodu je někdy nutno i vlastní život obětovat. Nechť dějiny potvrdí, že Palachův duch byl mocnější než celý sovětský kolos! Kolos, který je již nyní vystrašen i pouhým Palachovým hrobem — jsou nuceni jej prehrabával v domnění, že tím sníží jeho ideovou sílu, která je však nezničitelná a věčná v srdci celého našeho národa. Dostáváte nyní příležitost, abyste nejen slovy, ale i činy demonstrovali své vlastenecké a demokratické cítění. V prvé fázi našeho programu bude demolována většina objektů diplomatických misí SSSR ve Svobodném světě v případě, že sovětská vojska ve lhůtě šesti měsíců (měsícem únorem počínaje) nevyklidí výsostné území naši republiky. Pro Vás jsme vyhradili následující ještě «nezadaná» zastupitelství — Londýn, Stockholm, Kodaň. Takto se můžete podílet na vlastenecké akci, jak jsme všichni Palachově hrdinné výzvě povinnováni. Po splnění prvé fáze Vás budeme zavčas informovat o fázi druhé. SVOBODNÁ REPUBLIKA ČESKOSLOVENSKÁ Zdá se, že oddělení D v Praze zase zapracovalo a že je neznechutil ani útěk jeho význačného člena Ladislava Bittmana na západ. Původ «Brežněvovy doktríny» (Dokončení z minulých čísel) Projevy na sjezdu komunistické strany, pokud se dostaly do tištěných stenografických zápisů, mají jistě povahu vysoce oficiální, zejména když nebyly na sjezdu samém polemicky vyvráceny. V zápisech dvanáctého sjezdu Ruské komunistické strany nalezneme na str. 472 tento projev vůdce gruzín- ských komunistů Machavdzeho. «Mluvilo se zde o nezávislých a autonomních republikách. Po této stránce je potřebí vyvinout největší 10 [pageend12]opatrnost, abychom se vyhnuli veškerému přehánění. Soudruzi, všem nám je zřejmo, jaký druh autonomie, jaký druh nezávislosti to je. Máme přece jednotnou stranu, jednotný ústřední orgán, jenž v konečné platnosti rozhoduje všechno pro všechny republiky, i pro maličké republiky, včetně povšechných direktiv až k ustanovení odpovědných vůdců v té či oné republice — to všechno vychází z jediného orgánu, takže mluvit za těchto okolností o autonomii představuje základně nepochopitelné stanovisko.» Ve své knize «Problémy leninismu», vydané r. 1924, píše Stalin na str. 74: «To ovšem neznamená, že proletariát musí podporovat každé národní hnutí všude a vždy, v každém individuálním a konkrétním případě. Znamená to, že podporu nutno poskytnout takovým národním hnutím, jež mají tendenci oslabit, svrhnout kapitalismus a ne jej posílit a uchovat. Naskytnou se případy, kdy se národní hnutí v některých utištěných zemích dostanou do rozporu se zájmy vývoje proletárskeho hnutí.V takových případech je ovšem podpora docela vyloučena. Otázka práv národů není izolovanou, jen na sebe vázanou otázkou: je to část základního problému proletářské revoluce, podřízená celku a musí se o ní uvažovat s hlediska celku.» Po Stalinovi přišel k moci Chruščov, jenž Stalina příkře odsoudil nejen jako diktátora, ale i jako ú- chylkáře od pravověrnosti. Jaké názory na národnostní otázku a na právo národů na sebeurčení zastával Chruščov? Na rozdíl od všech svých předchůdců neoblažil svět spoustou knih a jsme tedy odkázáni jednak na jeho praktické činy (resp. praktickou jeho politiku k sousedním vazalským státům), jednak na oficiální projevy, z nichž žádný nemohl za systému, panujícího ve Svazu sovětských socialistických republik, vyjít bez schválení nejvyš- ších autorit státních a stranických. Druhé vydání Velké sovětské encyklopedie (jež také je podrobována přísné cenzuře sovětské vlády) ve svém 29. svazku, vydaném 1954 definuje takto pojem národa: «Národy vznikají v období likvidace feudalismu a vývoji kapitalismu. Lidé se sdružili v národy, ne v souladu s vlastními tužbami, vůlí vlád, nebo působností nějakých jiných subjektivních činitelů, ale pouze jako výsledek působnosti objektivních zákonů hospodářského vývoje.» Program Komunistické strany Sovětského svazu z r. 1961 praví: «Plná socialistická výstavba znamená nové studium ve vývoji národnostních vztahů v SSSR, v němž se budou národy k sobě přibližovat vždy těsněji, až bude dosaženo naprostého splynutí.. . Hranice mezi republikami Sovětského svazu ztrácejí rostoucí měrou svůj význam . . . Ruská řeč se stane ve skutečnosti společným prostředkem vzájemných styků a spolupráce mezi všemi národy SSSR.» Stejně oficiální je nesporně projev listu Partyjnaja Žizň z prosince 1962. List píše, že «marxisté musí být proti zvěčnění umělého uchovávání národnostních rozdílů». Proto je nutný «bezohledný zápas proti různým přežitkům nacionalismu», jako jsou «sklony k národní zaujatosti a výlučnosti idealiso- váním národní minulosti» a požaduje se odstranění národních tradic a zvyků, jež se příčí sovětskému systému. A nakonec několik citátů, majících naznačit to, čemu se říká «Brežněvova doktrína». Hned po provedené okupaci Československa napsala dne 26. září 1968 moskevská «Pravda», že sice «národy Československa mají právo rozhodovat o svém vývoji, ale žádné z těchto rozhodnutí nesmí poškodit socialismus v jejich zemi, základní zájmy ostatních socialistických zemí nebo celosvětového dělnického hnutí . . . Světový socialismus je nedělitelný . . . » Sovětský ministr zahraničí Andrej Gromyko mluvil dne 3. října 1968 ve Spojených národech o «neporušitelných hranicích socialistického společenství». Náměstek předsedy sovětské vlády Mazurov se dovolával usnesení konference komunistických stran, v němž se praví, že «každá z vládnoucích komunistických stran nese historickou odpovědnost za osud jak vlastní země, tak i za celé socialistické společenství.» I Leonid Brežněv sám promluvil na pátém kongresu polské Jednotné strany dělnické, konaném ve Varšavě 12. listopadu 1968, a uzavřel celou diskusi těmito slovy: «Každé ohrožení věci socialismu v některé socialistické zemi není jen problém pro lid oné země, ale je také společným zájmem a starostí všech socialistických zemí.» Uvedl jsem již na začátku, že nehodlám polemizovat s názory hnutí, jež dnes představuje Leonid Brežněv. Taková polemika by na tomto fóru byla jen zbytečným mařením času. Šlo mi o to prozkoumat, do jaké míry názory, Brežněvem přednesené, jsou předně jeho vlastním výmyslem a zda a do jaké míry se odchylují od názorů všech předchozích duchovních otců tohoto směru. Myslím, že jsem jasně prokázal, že se Brežněv v ničem neodchýlil od pravověrnosti v tomto směru a že od samých počátků toho, co se nazývá marxismem-leninismem, jde jednotná linie nazírání na národnostní otázky a na právo národů na svobodu a sebeurčení. Brežněv doktrínu jemu připisovanou nevymyslel. Nechť se provinil jakkoliv proti tomu, co považujeme za správné a lidské, neprovinil se ani v nejmenším proti marxisticko-leniniské pravověrnosti. Toto zjištění nemá povahu akademickou. Obsahuje poučení, které není zbytečné právě pro náš exil. Nepřítelem není především Brežněv, ale marxis- mus-leninismus. 11 [pageend13]AMNESTY INTERNATIONAL Svaz dánských novinářů podal československé vládě naléhavou žádost o propuštění českého novináře Vladimíra Škutiny, který je už čtvrtý rok vězněn na Mírově, ačkoli je jeho zdraví vážně otřeseno. Organizace AMNESTY INTERNATIONAL zahrnula do svého protestu další uvězněné: Jiřího Hochmana, dr. Milana Hiibla, studentského vůdce Jiřího Můllera, profesora Sabatu a dr. Milana Silhana. Proslýchá se, že spojené úsilí těchto institucí (i jiných, jak jsme o nich referovali v minulých číslech 7.) bude mít aspoň u některých uvězněných brzo úspěch. Dnes se zastavíme u AMNESTY INTERNATIONAL, u nejdůležitějšího z těchto «protestantů»: „Pst! Tatínek měl v práci hrozný malér» nepozdravil vrátného!" Spojené národy přijaly 10. prosince 1948 jednomyslně (tedy i hlasy Sovětského svazu a jeho satelitů) Chartu lidských práv, v níž se mimo jiné praví, že «nikdo nesmí být mučen»; že «nikdo nesmí být svévolně zatčen, vězněn ani vykázán ze země»; že «každý člověk má právo na svobodu myšlení, svědomí a náboženství a projevu». Tyto zásady, obsažené ve čtyřech článcích Charty, se však v mnoha státech nedoržují, vlády zatýkají a mučí své politické odpůrce jako na posměch souhlasu, který roku 1948 daly. Podle střízlivých odhadů je dnes ve vězeních po celém světě skoro dva milióny osob všech ras a politických i náboženských přesvědčení proto, že věřily ve svobodu myšlení. Mnohdy byly uvězněny bez předchozího výslechu a bez soudního řízení, bez rozsudku. Mnohdy jsou nelidsky mučeny, aby se na nich vynutilo přiznání, aby byly tělesně i duševně zlomeny. Měsíce a leta trvá nezřídka taková bezprávná vazba; trpí jí nejen vězni sami, ale i jejich rodiny, kterým se odpírá výdělek a střecha nad hlavou. Než lidstvo došlo k poznání, že Charta lidských práv je vlastně jen cárem papíru, uběhlo spousta vody. Pozvolné uvědomování začalo článkem britského advokáta Petera Benensona, který otiskl 28. května 1961 londýnský list OBSERVER. Benenson v něm upozornil na lidi, kteří jako oběti studené války, rasové diskriminace a teroru proti jinak smýšlejícím a jinak věřícím ztratili v různých zemích svobodu. Beneson je nazval «zapomenutými vězni» a vyzval svět, aby konečně něco pro tyto ubožáky udělal. Benensonův článek přetiskly stovky novin a jeho výzva vzbudila ohlas. Mnoho lidí projevilo ochotu založit pomocnou organizaci, která by se ujímala podobných vězňů. V jednom londýnském sklepě, chudě zařízeném několika starými skříněmi na akta, se pustil Benenson ještě se třemi dobrovolníky do práce: začal sbírat materiál o bezprávně vězněných, založil jejich kartotéku. AMNESTY INTERNATIONAL se pustila do práce. Dnes existuje ve 32 zemích více než 12000 AI skupin, které se snaží pomoci 3520 politickým vězňům ve 120 zemích. Její mezinárodní sekretariát přesídlil i s původním nábytkem do Theobald’s Road v Londýně. Necelá čtyřicítka dobrovolníků nebo i mizerně placených úředníků shání podklady o vězních, které si mezi sebou jednotlivé skupiny rozdělí; každá se stará o tři nestastníky. Na tak obrovitou práci je to ovšem zoufale málo, ale víc peněz není. AMNESTY INTERNATIONAL je finacována z příspěvků třetích osob. Pro finanční rok 1974/75 se počítá s výdaji ve výši téměř dvou miliónů franků. Tento obnos musí sebrat místní AI skupiny. Téměř každý měsíc cestují zmocněnci AI do různých zemí, aby se zúčastnili jako pozorovatelé politických procesů, sbírali informace o politických vězních, a — je-li to možné — navštívili i vězení a tábory a jednali s vládami o ulehčení osudu uvězněných. Poctivou a nestrannou prací AI dokázala, že ji vlády uznávají za rovnocenného partnera. Od začátku své činnosti se AI řídí třemi pravidly: zasazuje se jen o ty politické vězně, kteří se nedopustili násilností; aby si uchovala věrohodnost jako politická organizace, přiděluje každé skupině tři «mandanty» : jednoho ze západu, jednoho z komunistického a jednoho z «třetího» světa; žádná sekce se nesmí bezprostředně zasazovat o svého krajana. To vynáší AI na západě pověst komunistické instituce, na východě jí proto považují za «náhončí imperialistů». Skupiny pátrají po pobytu svých svěřenců, starají se o hmotnou a lékařskou podporu, pečují o jejich rodiny. A každý měsíc píšou všechny společně žádost příslušným úřadům, aby ulehčily osud tří vězňů, které ústředí prohlásí za «vězně měsíce». Nejsou to nadarmo psané listy, i když tak na první pohled vypadají. Od roku 1961 bylo propuštěno na 5000 vězňů, kterých se místní skupiny takto ujaly. A bylo by jich jistě víc, kdyby nebyla pravdivá slova zakladatelky německé sekce AI Sternové: «Náš svět má nadbytek morálních proklamací. Chybějí však lidé, ochotní udělat něco konkrétního k uskutečnění všech těch slavnostních prohlášení.» F. B. 12 [pageend14]Jakpak je tam u nás doma Štěpán kardinál Trochta, který zemřel letos 6. dubna, byl trnem v oku každé diktatuře, která uchvátila Československo. 1. června 1942 ho zatklo gestapo a Trochta, tehdy sedm- atřicetiletý vůdce katolické mládeže, ztrávil tři roky v nejhorších nacistických koncentrácích, v Mauthausenu a v Dachau. Po návratu ho papež jmenoval biskupem v Litoměřicích (1947). Trochta pokračoval ve svých kněžských a vlasteneckých povinnostech i po komunistickém únoru; režim ho zatkl s několika jinými kněžími roku 1954 a Státní soud mu «vyměřil» pro «špionáž» a «velezradu ve prospěch Vatikánu» 25 let vězení. Propustil ho předčasně, ale na kněžský úřad nebylo zatím ani pomyšlení. Trochta pracoval jako stavební dělník a instalatér. Dubčekův režim ho rehabilitoval roku 1967 a církev ho slavnostně uvedla znovu do biskupského úřadu. Po sovětské invazi vedl delegaci kněží, vyjednávajících s českým ministrem kultury Brůžkem a oslovil ho takto: «Pane ministře, chceme dostat tolik práv, kolik nám jich přísluší, a uděláme, co bude v našich silách, abychom jich dostali tolik, kolik možno.» Papež Pavel VI. ho jmenoval «in pectore» kardinálem 1969 a 5. března 1973 veřejně, čímž zároveň — podle vlastních slov — uznal těžkou situaci věřících v Československu a jejich nezdolnou víru. O okolnostech jeho smrti poslal vedoucí české katolické duchovní správy ve Vídni papeži a generálnímu tajemníku Spojených národů dopis, jehož podstatnou část otiskujeme: Na svou kněžskou čest prohlašuji, že následující zpráva pochází z naprosto hodnověrného nejbližší- ho okolí spolupracovníků zesnulého kardinála Trochty a že je naprosto zaručena její pravdivost. Den před jeho smrtí, to znamená v patek 5. dubna 1974, přišel v 11.30 hodin do biskupské rezidence v Litoměřicích krajský tajemník pro záležitosti církevní. Tito civilní úředníci jsou v Československu jmenováni komunistickou stranou a státními úřady, aby dozírali na církevní život v zemi a co nejvíce se ho snažili potlačit. Tento tajemník jménem Dlabal přišel v ten den značně opilý, jak bylo z jeho řeči a chůze naprosto zjevné, a vynutil si rozhovor s kardinálem Trochtou. «Rozhovor», dá-li se toto jednání vůbec tak nazvat, trval až do 17.30 do večera. Plných šest hodin řval tento opilý úředník nejprimitivnějším způsobem na tohoto Velekněze, zahrnoval ho nejsurovějšími nadávkami a výhrůžkami a podroboval ho ostrým výslechům a psychickým mukám. Po odchodu tajemníka se odebral kardinál Trochta, tímto jednáním zcela vyčerpaný, na lůžko, ztrávil těžkou noc, ráno byl postižen mozkovou mrtvicí a v odpoledních hodinách téhož dne, zřejmě na následky těchto událostí, zemřel. Výše jmenovaný tajemník již po delší dobu sledoval veškerou činnost pana kardinála, již častěji před tím s ním jednal arogantním způsobem a byl též podrobně zpraven i o jeho zdravotním stavu. Věděl, že pan kardinál prodělal před nedávným časem dokonce tři oční operace laserem a že lékaři nařídili naprostý klid a varovali ho před rozčilením. V naprosté úctě Josef Novotný «Soudruh» President Podle posledních zpráv z Prahy je zdravotní stav čs. presidentta Ludvíka Svobody velmi vážný. Shodou okolností se dostal před několika dny na západ autentický zápis jeho projevu, který pronesl na zářijovém plénu ÜV strany roku 1969. Vrhá podivné světlo na jeho «státnickou moudrost» a zároveň objasňuje podlou taktiku strany na cestě k diktatuře. Zpravodaj je jedním z prvních časopisů, který projev otiskuje, pro nedostatek místa bohužel jen ve výňatcích, a považuje to zároveň za poněkud předčasný nekrolog za loutkou ve špinavých rukou prohnané ideologie. Pod vlivem politiky kom. strany bylo u mne také už jasno: jít za hranice, ale ne na Západ, ale přes Polsko na Východ. Naše vedení se také do Sovětského svazu dostalo a jak víte, žilo a pracovalo v Moskvě. Tam jsme se s ním sešli a za krátkou dobu jsme začali organizovat jednotku v Sov. svazu. Přijíždí Gottwald do Buzuluku, navštěvuje naši jednotku, hovoří s námi, zdržuje se tam tři čtyři dny a v poslední den na shromáždění celé jednotky nám dává rady, jak se máme dále organizovat a bojovat. Byli jsme všichni nadšeni jeho návštěvou a po skončení jeho projevu promluvil jsem za jednotku a prohlásil jsem jejím jménem, že přijímáme za své směrnice a zásady, které nám vytyčuje pro tento boj. Říkal nám tehdy: «Chlapci, všichni do houfu, budte jednotní a budte loajální k Sov. svazu.» My jsme odpověděli: «Za prvé, jsme všichni pohromadě bez rozdílu politického, náboženského přesvědčení; za druhé, chceme bojovat. Být loajální k Sov. Svazu — to je pro nás málo — chceme v 13 [pageend15]tomto boji proti nemeckému fašismu a za osvobození naší republiky společné prolitou krví zpečetit naše přátelství a stát se bratry a nejlepšími přáteli Sov. svazu.» (Potlesk.) Od tohoto dne cítíme pomoc naší kom. strany, zejména s. Gottwalda, a v té dobé, než k nám Gott- wasd přijel, už byla malá organizace. Svoboda ovšem nesmél vědět o tom, že je u jednotky organizace. To je přirozené. Po odjezdu Gottwalda, bylo to 6. června, jsem se setkal se s. majorem Vrben- ským, který bydlel se mnou v osobňáčku, a požádal jsem ho o přijetí do kom. strany. To bylo poprvé. S. Vrbenský říká: «My tě známe, víme, že s námi spolupracuješ. My to bereme na vědomí, ale bude lepší, jestliže té nepřijmeme do strany a ty budeš s námi jako nestraník a budeš moci pro nás více udélat, než kdybys byl členem strany.» Já jsem se s tím smířil. A od té doby se už strana starala o politickou výchovu naší jednotky, a tak dobře, že když jsme zahájili boj na frontě, neprohráli jsme ani jednu bitvu a šli jsme od vítězství k vítězství. Zásluhou kom. strany. I sovětští soudruzi v armádě, političtí pracovníci v armádě měli na naši jednotku vliv. Jsou zde soudruzi, kteří tam byli, zejména s. Rytíř, mohou vám to potvrdit. Bojovali jsme a r. 1943 v prosinci, když jsme právě bojovali pod Bílou Cerkví, u Zaškova a u Kyjeva, přijíždí do Moskvy dr. Eduard Beneš jako president, aby uzavřel smlouvu. Jsem pozván, abych přijel k uzavření smlouvy. A po ratifikaci, bylo to asi 20. prosince 1943, požádalo mě moskveské vedení, abych přijal v první čs. vládě funkci min. nár. obrany. Přijal jsem a řekl jsem: « Jestliže se už stávám kandidátem na člena první vlády, co vám brání v tom, abyste mě přijali do strany?» Říkali mi však totéž, co v Buzuluku. To bylo tedy podruhé. Že bude lépe, budu-li mimo stranu, že jí budu moci více pomáhat. V dubnu 1945 jsem byl volán znovu do Moskvy, kde byla sestavena vláda. Byl jsem určen ministrem nár. obrany. Samotnému Gottwaldovi říkám — ale já vám povím podrobněji, jak to bylo. On mně říkal Ludvíku a žádal mě, abych mu říkal Klémo. Ptám se ho: «Klémo, prosím tě, co brání nyní tomu, abyste mě přijali do strany?» Kléma kouří tu dý- mečku, vyndá ji, rozesměje se a říká: «Ludvíku, víš ty, co je parita?» (Veselost v sále). «Já vím, co je parita, ale co já mám společného s paritou?» Podruhé vytáhl dýmku a řekl: «A víš, že máš?» A vysvětluje mně, jaký by to mělo vliv, kdyby mě přijali do strany, že by ztráceli při bojovém zasedání vlády jeden hlas, to jsi ty, druhý, to by byl Nejedlý. Dále tu byl Hasal, který byl sice Benešův člověk, ale strana ho navrhla na funkci ministra želenic. Také Jan Masaryk nikdy nešel — to mně mohou někteří soudruzi potvrdit — na bojové hlasování. Když došlo k bojovému hlasování, tak říkal: «Chlapci, nepobijte se tady, já musím jít,» a odešel. (Smích.) Strana tak získala čtyři hlasy — tak mné to vysvětlil soudruh Gottwald. Vrátili jsme se do Čs. republiky v květnu 1945 a úspěšně jsme tento boj zakončili. A tady mně Gottwald tehdy řekl: «Už se nehlas do strany, až přijde čas, my tě pozveme, ale my s tebou počítáme.» Já jsem byl věrným členem a ukázněným členem strany . . . Jiří Sýkora: Domácí úkol Naše Československá federatívni socialistická sovětská republika je nejzápadnější výcpou velkého Sovětského svazu. Rozpadá se na území Čech, Moravy, Slezska a Slovenska. Hlavním městem jest Praga. Naše hlavní město bylo dříve velmi zanedbané, avšak po zneškodnění kontra se horečně staví. Staví se jednak to, co se rozbouralo, jednak se má brzy stavět i ke zdi, jak někdy šeptává náš tatínek. Jedna z nejhezčích budov jest nyní naše Národní muzeum, jež bylo před několika lety umně a odborně vyzdobeno tak zvanou sovětskou kropenkou. Tatínek někdy říká, že to teď vypadá, jako by bylo muzeum podobáno od neštovic, ale maminka namítá, že se taky dá říci, že je to, jako by se muzeu u- dělaly veselé dolíčky. Vždy, když to maminka říká, tak se mračí. Jiná větší města jsou: Brnograd, dříve Brno, Plzeň- skaja, dříve Plzeň, Hradec Soudružky, dříve Hra- 14 [pageend16]dec Králové, Moldavská Ostrava, dříve Moravská Ostrava, a Soudruzislava, dříve Bratislava. Naším nejoblíbenějším jazykem jest ruština, ale na některých úřadech, jako je například Tuzex, se lze domluvit i tak zvanou hochdeutsch — anebo i česky a slovensky. Československo obývají Rusové, Maďaři, Cikáni, Němci, Poláci, Slováci, Češi a některé sibiřsko- asijské kmeny. Naše největší řeky jsou Volha, Ob, Irtyš, Dunajev- skij, Labeja, Vltaváňa a Don. Školní docházka je povinná, ale i ten, kdo ji nedokončí, má naději na dobré uplatnění, buď ve vládě nebo v ministerstvu. Intelektuálové najdou své místo v pracovních táborech, v nápravných zařízeních anebo ve zvláštní vojenské službě. Měnovou jednotkou je rubl, anebo koruna podložená prací. Tatínek někdy říká, že nechápe, proč se naše koruna, jež je tak dobře podložena tvrdou a často zbytečnou prací, tolik kymácí. I rubl jest podložen prací. Tatínek říká, že naší prací. V naší zemi kvete lidové umění, jako například udavačství, justiční zvůle a cenzura. Obchodujeme hlavně se Sovětským svazem. Vyvážíme radioaktivní rudu, které máme zbytečně mnoho. Sovětský svaz nám za ni dodává politické brožurky — a také vojáky, které má náš lid velmi rád. Nemohu napsat to, co říká náš tatínek o tom, jak moc má náš lid sovětské vojáky rád, protože tatínkovi nikdy není rozumět, neboť při řeči skřípe zubama. Naší nejvyšší horou byla Stalinova socha na Letné, která ale byla rozpuštěna jedovatými slinami západních novinářů. Tatínek říká, že to nevadí a že si postavíme novou. Maminka říká, že by se jí líbilo, aby tam stál náš drahý (tatínek říká, že nejdražší) president Svoboda. Podle tatínka by si tam prý měl jít stoupnout hned. Nejhlubší naše proláklina byla propast Macocha, ale kvůli tomu ošklivému jménu byla zavezena a zasypána zakázanými knihami. Maminka někdy říká, že ví o jiné naší nejhlubší proláklině, a tou že prý je proláklina morální. Vyvážíme také vzácné památky, kterých si není třeba vážit, protože vznikly za buržoazního otroctví. Vyvážíme je na západ, kde je nakupují imperialisti za drahé peníze. Na západě jest nejvíce chudoby a žebráků. Tatínek se někdy směje a říká, že žebrák je jediný člověk, který se může při práci válet. Slavné postavy našich dějin jsou Karel Sabina, Emanuel Moravec, Gustáv Husák a konečně Bohouš Slezák, neznámý český dozorce. Původním obyvatelstvem české kotliny jsou od nepaměti Rusové, kteří zde žili již od roku 1945. Dosvědčují to mnohé písemné záznamy smluv, vykopávky a někdy i výbuchy. Obyvatelé Československa mají velmi vyvinuté levé paže i nohy, což je důsledkem dětské nemoci, tak zvaného levičáctví. My, děti, máme Československo velmi rádi, skoro tolik jako Sovětský svaz. Jak říká náš tatínek: Se Sovětským svazem na věčnost. Knižní novinky Dobrou noc a pevnou naději «Dobrou noc a pevnou naději, zdraví vás. váš Bruce Lockhart.» To by bylo asi tak vše, co by si generace mladá a mladší až nejmladší mohla zahrnout do pojmu Sir Lockhart. A pak ovšem i satirické šlehy zasloužilých režimních satiriků (t. č. na indexu) : « Jsem Lockhart Bruce, a mám bol, sem cikánky, chci alkohol! » Kteréžto veršovánky měly zřejmě sloužit co protiklad proslaveného asketismu aparátu KSČ, eventuálně dělnické třídy a všeho pracujícího lidu. To všecko tedy patří minulosti, včetně oné neinformovanosti o Lockhartovi, jehož citované úsloví vstoupilo do historie českého vysílání BBC, stejně jako bubny Beethovenovy Osudové do historie, a nejen BBC, vůbec. Nakladatelství KONFRONTACE vydalo česky jednu ze vzpomínkových knih Bruce Lockharta, BRITSKÝ AGENT; zahrnuje počátky diplomatické kariéry Sir Lockharta; a protože tyto počátky spadají do časů jeho působení na britském konzu- látě v Moskvě před první světovou válkou, tedy zachycují i konec carství a počátky sovětského režimu. Což je opravdu doba, o které českému čtenáři chybějí objektivní informace. Zklamán bude ten, kdo očekává nějaký protibol- ševický trhák. Bruce Lockhart byl na to, aby opustil pole přísné objektivity, příliš dobře vychován, a podobně jako Masaryk viděl a poznal, že carství v té formě, ve které ho Rusko v počátcích našeho století poznalo, nemá už budoucnost. Oba byli ovšem přesvědčeni, že Rusko patří, a jednou bude patřit i fysicky, do Evropy a k Evropě víc než k Asii. BRITSKÝ AGENT je solidní memoárové čtení, které vás nutně připoutá a vtáhne nejen silou osobnosti autora, ale i silou historické pravdy, kterou 15 [pageend17]kniha zachycuje. A kterou zachycuje se vší pravděpodobností tváří pravdě nejbližší, jako dobu hodnot v pohybu, jako dobu dávající klesnout hodnotu lidského života hluboko pod jakoukoli dosud známou cenu (v roce 1917—18, od těch časů ovšem svět už daleko pokročil). České vysílání BBC je zařízení od dob války zajisté chvalitebné, žel rozhlasové projevy a komentáře, ze kterých byl později Lockhart nejznámější, mají tu vlastnost, že jejich hodnota není trvalá. Konfrontaci tudíž také náleží zásluha, že československé veřejnosti přibližuje Lockharta — vytříbeného autora žánru Jana Masaryka, jehož byl ostatně Sir Bruce přítelem nejvěrnějším. A pamětníkům, mezi které už žel patříme, je autor rovněž cosi víc, než jen onen návštěvník předválečného «Modrého pavouka» a poválečného «Červeného kohouta». Obě ta památná místa už ostatně vzala za své. Namísto Pavouka je v Praze Dětský dům, namísto Kohouta v Celetné tuším nic. Snad Studovna Marxismu-le- ninismu. BRITSKÝ AGENT je tedy dnes už nikoli jen me- moár, ale část onoho literárního proudu, jemuž se říká literatura faktu. Přesahuje hranice naší generace, ale nepřesahuje hranice našeho zájmu. Vede nás k příčinám následků, jež určily také naše osudy. Tyto vzpomínky muže, který obětoval svou diplomatickou kariéru milostným vztahům, a který svou lásku obětoval službě vlasti. Později dokonce nejen své vlasti, ale také vlasti Čechů a Slováků. Zbývá dodat, že se nakladatelství KONFRONTACE představilo dokonalým výrobkem. Už to, že se vydalo knihu brožovaně i vázaně, je ve věku pa- perbacků takovým projevem úcty ke knize, jaký už málem nezaznamenáme. KONFRONTACE, celkem již páté exilové nakladatelství, a čtvrté nakladatelství «srpnových», se tedy vydalo do světa. Nelze mu než blahopřát a doufat, že všechny jeho další knihy budou tak dobré jako BRITSKÝ AGENT, a tak úspěšné jako jistě tato kniha u českého čtenáře bude. Petr Kraft Pod helvétským křížem 540 000 cizinců musí opustit do konce roku 1977 Švýcarsko. Bez ohledu, mají-li pouze dočasné povolení pobytu (Aufenthaltsbewilligung), nebo už trvalé právo usazení (Niederlassung). Bez ohledu, zda jde o italské nebo španělské dělníky, nebo o politické uprchlíky z Československa nebo Maďarska. Bez ohledu, zda si už ve Švýcarsku založili nový domov, nebo se zde zdržují jen přechodně. To chce totiž iniciativa organisace «Nationale Aktion gegen die Ueberfremdung von Volk und Heimat» pod vedením bernského poslance Valentina Oehena. Obyvatelsvo bude o ní hlasovat 20. října 1974. Není to poprvé, kdy se ve Švýcarsku hlasuje o snížení počtu cizinců. 1. Ueberfremdungsinitiative podala v červnu 1965 Demokratická strana kantónu Curych. Na doporučení švýcarské vlády ji v březnu 1968 stáhla zpět. Chtěla snížit počet cizinců na 10% domácího obyvatelstva. 2. Ueberfremdungsinitiative byla podána v květnu 1969 výborem pro «Volksbegehren gegen die Überfremdung». Jejím autorem byl Dr. James Schwarzenbach, bývalý poslanec za křesťansko-sociální U NÁS DOSTANETE KRAJANSKOU SLEVU ! ! Máme stroje i s českou klávesnicí a počítače. Provádíme i opravy a čištění. Přijít nebo zavolat můžete i večer! STROJE POSÍLÁME TÉŽ POŠTOU Antonín ZETEK, lllnauerstrasse 24, CH-8307 Effretikon, Tel. 052 - 32 53 08 16 [pageend18]stranu a bývalý redaktor křesťansko-sociálního deníku «Neue Zürcher Nachrichten». Jak švýcarská vláda, tak parlament a všechny větší politické strany doporučily obyvatelstvu tuto iniciativu zamítnout. 7. června 1970 švýcarské obyvatelstvo skutečně Schwarzenbachovu iniciativu zamítlo. Výsledek byl však velmi těsný a veliký počet hlasů odevzdaný pro Schwarzenbacha všeobecně překvapil. 654 588 hlasů bylo odevzdáno proti, 557 714 pro iniciativu. Veliký boj, který se kolem tohoto hlasování ve Švýcarsku rozvinul, už většina čtenářů Zpravodaje sóma zažila.Tak zvaná 2. Ueber- fremdungsinitiativa chtěla, aby se během čtyř let snížil počet cizinců ve všech kantonech na 10 % domácího obyvatelstva. 20. října 1974 se bude ve Švýcarsku hlasovat o 3. Ueberfremdungsinitiative. Ze všech dosud podaných návrhů je nejradikálnější a nikdo neví, co by se stalo, kdyby byl přijat. Chce totiž, aby zhruba 540 000 cizinců do konce roku 1977 bylo ze Švýcarska vyhoštěno. Žádá dále, aby ročně bylo uděleno nejvýše 4 000 nových státních občanství cizincům. Poněvadž dosud bylo udělováno ročně kolem 8 000, znamenalo by to, že by naši krajané na švýcarské státní občanství museli čekat daleko déle, než dosud předepsaných 12 let. Nechvalně známý Dr. J. Schwarzenbach se svým Republikánským hnutím podal v březnu 1974 4. Ueberfremdungsinitiativu s honosným titulem «Re- publikanisches Begehren zum Schutze der Schweiz». Není o moc lepší, než iniciativa Nationale Aktion. Podobné iniciativy připravují poslance Reich a Dělnické katolické hnutí. Konečně — a to je pro politické uprchlíky ve Švýcarsku zvláště důležité — bude se hlasovat o vládním návrhu na změnu zákona o švýcarském státním občanství z 29. září 1952. Podle tohoto návrhu by měli političtí uprchlíci s právem asylu ve Švýcarsku nárok na ulehčené, t. j. bezplatné a na obci bydliště celkem nezávislé nabytí švýcarského občanství. Vedle toho návrh zkracuje dnes platnou Ihůtu 12 let pobytu pro uprchlíky na 8 let. Spolkům, Svazu a Zpravodaji docházejí četné dotazy: Projde 3. Ueberfremdungsinitiative Nationale Aktion? Co by to mělo za důsledek pro československé uprchlíky? Je myslitelno, že bychom museli dokonce Švýcarsko opustit? Je Schwarzenbachova 4. iniciativa pro uprchlíky příznivější? Dělají něco naše spolky a Svaz? A co může udělat v této záležitosti jednotlivec? Zpravodaj požádal o rozbor znalce této otázky, který se v příštích třech čtyřech číslech pokusí od- povědéť na vaše dotazy. Sledujte proto příští čísla Zpravodaje! Upozorněte na tento seriál své známé! Ať si okamžitě Zpravodaj předplatí! V příštím čísle: nejhorší a pro uprchlíky nejnebezpečnější iniciativa Nationale Aktion. J.T. ŠVÝCARSKO-REJDIŠTĚ VÝCHODNÍCH ŠPIONŮ Přehled špionážních afér ve Švýcarsku za posledních dvacet let ukazuje, že se tato země stala rej- dištěm špiónů. Odborníci soudí, že jen některé z těchto afér proniknou až na veřejnost. Pohled na seznam odhalených špionážních případů dává najevo, že jde především o východoevropské zpravodajské služby, které ve Švýcarsku získávají nejen vojenská, ale i politická, hospodářská a jiná tajemství. Seznam nám podává přehled o odhalených špionážních aférách komunistických špiónu ve Švýcarsku : 12. prosince 1954 požádal Bundesrat čs. vládu o odvolání čs. vojenského přidělence pplk. Sochora, jeho pobočníka Korbela a řidiče Pokorného, protože zadávali špionážní úkoly švýc. občanům. Zajímali se především o švýc. vojenské předpisy a vývoj zbraní ve švýc. podnicích. 18. prosince 1958 byl zveřejněn špionážní případ Mata Vegha, legačního rady na maďarském vyslanectví v Bernu, který zorganisoval špionážní síť proti Švýcarsku a sousedním zemím. 30. července 1958 byl během 24 hodin vykázán ze Švýcarska tajemník čs. vyslanectví Jaroslav Antoš, protože přiměl švýc. nadporučíka Hanse Ulricha B. k tomu, aby mu předával za odměnu vojenské dokumenty a podával zprávy o švýc. výzbroji a vojenských zařízeních. V dubnu 1959 musel do dvou dnů opustit Švýcarsko jeden úředník polského vyslanectví, neboť byl ve spojení s jedním Polákem, odsouzeným v kantónu Waadt za špionáž. Rovněž v dubnu 1959 byl v Curychu dopadem jeden Němec, stojící v žoldií sovětské špionáže. V důsledku této aféry musel Švýcarsko opustit jeden úředník sovětského vyslanectví v Bernu. 10. května 1960 byli v Curychu zatčeni Boris Frolov a Nikolaj Modine, oba příslušníci sovětského vyslanectví. Byli zatčeni při setkání s jedním agentem, který jim chtěl předat plány radarových zařízení švýc. armády a raketových základen v Západním Německu. Frolov a Modine museli ihned opustit Švýcarsko. 7. října 1960 byl ze Švýcarska vykázán sovětský diplomat Vladimír Kourkurin, jelikož se snažil získat informace o švýc. obchodních firmách, o zbrojním potenciálu švýc. průmyslu a o politických názorech vedoucích osobností hospodářského života. 20. ledna 1961 byli zatčeni tři agenti čs. špionážní služby, vybavení diplomatickými pasy, ačkoliv nebyli příslušníky čs. vyslanectví. Co vlastně vyzvídali, nevyšlo nikdy najevo. Jako odvetné opatření byli v Praze zatčeni tři Švýcaři, z nichž dva byli po 17 [pageend19]intervencích propuštěni, jeden odsouzen na rok do vězení (aféra Schwarzenberger). 7. února 1961 se Bundesrat zabýval zatčením dvou Švýcarů, pracujících pro východoněmeckou špionážní službu. Oba dva měli za velké honoráře opatřit pro Východní Německo údaje o stavbě raket a elektronických zařízeních ochrany švýc. vzdušného prostoru. 19. prosince 1961 protestoval Bundesrat energicky proti špionážní činnosti příslušníků čs. vyslanectví Václava Smíška a J. Lise. Oba dva získali za 10 000 franků jednoho Čecha, který pracoval ve švýcarské velkofirmě, a předal jim podniková tajemství z fyzikálního a chemického výzkumu. 15. května 1962 byli odsouzeni dva východoněmečtí agenti, Karl Heinz Kalisch a jeho přítelkyně Ros- marie S., protože budovali špionážní síť. 22. ledna 1962 byl v Basileji odsouzen k šesti letům žaláře čs. agent Václav Gonda, jehož správnou identitu nebylo možno zjistit; nazýval se i Franz Cattin. Byl odsouzen za vojenskou a politickou zpravodajskou činnost pro Prahu. 15. března 1963 zatkla bernská policie bulharského špióna Borise Monoffa. V červenci 1967 odsoudil nejvyšší soud kantónu Curych 701etou bývalou Češku, která se provinila hospodářskou špionáží. Byla odsouzena ke čtyřem měsícům vězení podmínečně a k pokutě 10 000.— franků. V únoru 1966 probíhal před obvodním soudem v Curychu proces proti východoněmeckému špiónu, spisovateli Hans von Oe., který byl odsouzen k 27 měsícům vězení. 16. září 1966 byl zatčen George W., Polák, který obdržel švýcarské občanství. Později byl odsouzen za špionáž. Jeden funkcionář polského vyslanectví musel opustit Švýcarsko jako «persona non grata». V červnu 1967 musel být vykázán ze Švýcarska Laszlo Istvan, tajemník maďarského vyslanectví, protože se provinil zakázanou politickou zpravodajskou činností pro svoji zemi. 8. července 1968 usvědčila curyšská kantonální policie v Klotenu východního Němce Dr. Bruna A., jehož poslání spočívalo v naverbování ve Švýcarsku žijících a pracujících atomových fyziků do služeb východoněmecké špionáže. V září 1969 byli v Basileji zatčeni 301etá sekretářka a její tehdejší manžel. Oba dva měli kontakt s východoněmeckou státní bezpečností. Koncem září 1969 byl v Ženevě dopaden Francouz Marcel S., který předal jednomu Rusovi, pracujícímu u Union International des Télécommunications, tajné materiály. Začátkem února 1970 byl v Lausanne zatčen 57- letý Marcel B., protože prováděl zakázanou zpravodajskou činnost. Do aféry byli zapleteni i dva příslušníci sovětského vyslanectví v Bernu, první tajemník vyslanectví Alexej Sterlikov a druhý tajemník Nikolaj Savin. Marcel B. byl odsouzen k 15 měsícům vězení. 17. února 1970 byla na příkaz prokurátora vzata do vazby 461éta zaměstnankyně městské správy v Curychu, pracnjící v oddělení evidence obyvatel města. Byla zatčena a odsouzena proto, že dala jednomu příslušníku rumunského vyslanectví řadu dokumentů ze svého oddělení. Tato dlouhá řada odhalených špionážních připadů východoevropských špionů ve Švýcarsku je, jak již shora uvedeno, pouze špičkou ledovce nad vodou. Dalšího komentáře k tomu snad není třeba. (Dle SHZ ze 7. 3.74) WAAG — ZURZACH Společenské středisko ČECHŮ a SLOVÁKŮ 7. — 21. června (vždy pondělí, středa, pátek, sobota a neděle) DUŠAN PAŘÍZEK, dnes světoznámý český pantomim (žijící v NSR) 15. —15. června VELKÝ TRAMPSKÝ POTLACH s táborákem. 22. června JAZZ FESTIVAL s tancem, Gemeindesaal — Zurzach 22. — 23. června SRAZ VÝCHODOČECHŮ_______________________ 29. — 30. června SRAZ PLZEŇAKŮ aZÁPADOČECHŮ_____________ 13. července SOKOLSKÝ VĚNEČEK________________________ Přenocování pro dospělé i děti. Srdečně zve pořadatel a rodina BESEDOVÁ. Již po uzávěrce květnového čísla jsme se dozvěděli výsledek «Velikonoční soutěže o nejlepší kolekci kraslic» která bylo uspořádána o velikonočních svátcích v rest. WAAG, Zurzach. Mezi 6 účastníky se umístila jako I. krajanka LENKA KACU- ROVÁ z Effretikonu. GRATULUJUME. Jeli jsme se na tyto malované kraslice podívati a skutečně je to dílo, můžeme říci, umělecké. První cena byla 10 lahví la slov. vína. Red. 18 [pageend20]To vás bude také zajímat Brněnskému kardiológovi profesoru Navrátilovi se na vídeňské klinice podařil skvělý vědecký experiment: voperoval teleti umělé srdce z hliníku a plastické hmoty, které pracovalo v organismu dobytčete plných 72 dní, než bylo vyňato a nahrazeno vlastním orgánem. Až dosud se mělo za to, že nejlidnatější stát Afriky, Nigérie, má něco kolem 60 miliónů obyvatel. Při pedávném sčítání vyšlo najevo, že země — i po biaferské válce — čítá na 80 miliónů duší. 8. května proplula Panamským průplavem 400 000 loď. Zajímavost: kapitán jubilejního plavidla je týž, který před 17 lety velel 200 000 lodi, jež proplula kanálem. Nedaleko aténského letiště vykopali archeologové staré řecké divadlo z konce 4. st. př. Kr. a dvě sochy, představující Dionysia. Na Jávě zase objevili kostru obřího pračlověka: oční otvory jsou od sebe vzdáleny asi 20 cm a jsou tak velké, že je možno jimi prostrčit sevřenou pěst. Populární francouzský herec Jean Gabin oslavil 17. května své 70. narozeniny. Hraje už od svých 15 let a vystoupil v takřka sto filmech, většinou v charakterových rolích, jako gangster i policejní komisař, dělník, řidič, prostý občan i představitel vysokého světa. V oblasti Bandungu na Jávě zemřelo 10 osob na choleru a 127 dalších nemocných bylo detektováno. V Angole se vyskytlo 33 případů, z toho dva smrtelné. Generál Dajan vydá nepřesrok v londýnském nakladatelství Weidenfeld a Nicolson své paměti. Postupně vyjdou i v Izraeli, Francii a NSR. Podle izraelského tisku vynesou Dajanovi asi 250 000 dolarů. Polsko drží světový rekord ve výškové konstrukci, postavené lidskou rukou. Je jí 642,5 m vysoká televizní anténa u Gabinu. Montovali ji 21 měsíců. Dvakrát ze světa fotbalu: portugalští rozhodčí se rozhodli stávkovat, protože armáda jim odmítla poskytovat ochranu před rozvášněnými diváky. Chilská fotbalová federace žádá na SSSR 153 000 dolarů za odvolaný zápas, který se měl 21.11.1973 hrát v Santiagu; oprávněností požadavku a výší odškodného se zabývá FIFA. K jubileu Evropské rady poslal Čs. poradní sbor v západní Evropě pozdravný připiš předsedovi Komise pro evropské nečlenské země, švýcarskému poslanci Walterovi Hoferovi. V tomto připise Sbor velmi ocenil činnost této Komise ve prospěch všech evropských podmaněných národů. Zvláštní dík pak «Sbor» vyslovuje za řadu referátů, které Komise předložila Poradnímu Shromáždění o situaci v ČSSR po invazi a okupaci sovětskou armádou, r. 1968. Kompaktní fotopřístroje (Malý kurs fotografování pro paní a dívky) Jaro je doba obvzvláště vhodná k tomu, aby se začalo fotografovat. Ne snad proto, že se příroda probudila ze zimního spánku a odívá se do svátečního roucha, ale z důvodů čistě praktických: jestliže chcete přivézt z dovolené aspoň takové snímky jako Vaši přátelé, musíte se na to trochu připravit. Protože právem předpokládám, že pánové už všichni fotografují, obracím se se svojí iniciativou na děvčata všech ročníků. Fotografická technika už dnes pokročila tak daleko, že není opravdu nejmen- ší důvod, proč by se druhé pohlaví mělo vzdávat tak ušlechtilého koníčka. Jde jen o to dobře začít, to jest vybrat si správný přístroj, a ostatní už přijde samo. Na trhu je dnes ohromný výběr přístrojů jednoduchých i složitých, levných i nákladných. Na základě svých zkušeností mohu pro daný účel doporučit jediný typ přístroje, tzv. kompaktní automatickou komoru na rozměr filmu 24 x 36 mm. Důvody pro tuto volbu jsou zhruba tyto (pokud Vás nezajímají technické podrobnosti, můžete mi prostě věřit a několik odstavců přeskočit — stejně je pro zdárné fotografování nebudete potřebovat) : a) kompaktní přístroje jsou malé a skladné. Váží zhruba 1/3 váhy běžných zrcadlovek, to jest asi 250 až 400 g. Vejdou se bez obtíží do dámské kabelky či náprsní kapsy. Při nímku jsou tyto přístroje nenápadné, pohotové a rychlé. b) jsou vybaveny automatickou, elektronicky programovanou expozicí, která zaručuje 100 % správně exponovaných snímků bez jakýchkoliv manipulací, měření či přemýšlení. Vedle objektivu za malou čočkou je ukryt citlivý fotoodpor, který podle osvětlení zvoleného záběru nastaví somočinně správný otvor objektivu (clonu) i rychlost uzávěrky. Není třeba nic měřit, vyrovnávat ručičky — stačí jen stisknout spoušť. Když je osvětlení nedostatečné, ukáže se v hledáčku varovný signál. 19 [pageend21]c) Zaostrovaní je to jediné, co je třeba udělat před stiskem spouště. Ale ani to není velký problém: použité objektivy mají krátkou ohniskovou vzdálenost (38 až 40 mm) a tedy velkou hloubku ostrosti. Za běžných podmínek vzpomínkové fotografie postačí nastavit zaostření na 5 až 7 m, aby předměty od tří metrů až do nekonečna byly zobrazeny ostrě. Jednoduché kompaktní přístroje mají prosté zaostřování podle stupnice vzdáleností, dražší jsou vybaveny spřaženým dálkoměrem. Objektivy kompaktních přístrojů kreslí ostře a správné zaostření se opravdu pozná (u řady jiných levných přístrojů je optika tak primitivní, že celý snímek je mírně neostrý — a pak opravdu na nějakém zaostření nezáleží). d) Perforovaný kinofilm 35 mm je a zůstane asi nejužívanějším druhem filmu. Rozměr negativu či diapozitivu 24 x 36 mm se dokonale osvědčil: diapozitivy se dají promítat běžnými projektory, negativy se dají zvětšovat až na výstavní zvětšeniny, výběr značek a druhů filmu je úplný, cena materiálu na jeden snímek relativně nejnižší. Vkládání filmu do přístroje bylo tak zdokonaleno, že nedělá nejmenší obtíže. Na švýcarském trhu je dnes zastoupeno asi 20 typů kompaktních automatických přístrojů. Nejlevnější je Halina 500 Compakt, prodávaná v Interdiscoun- tu za Fr. 158.—. Podobně vybaven je přístroj Ape- matic 35-600. Větší výběr je v cenové skupině od 200.— do 300.— Fr. Patří sem např. Cosina Compakt, Carena Compakt 35 EE, Olympus Trip 35, Petri 35 E, Ydshica 35 ME, Fujica 35 FS, Minolta Hi-Matic F, Canon G III 17, G III 19, Konica C 35 a jiné. Dražší z těchto typů jsou vybaveny závěrkami s větším rozsahem časů a samospouští, kte-! rá je pro vzpomínkové snímky nesporně užitečná Do nejdražší kategorie s cenami kolem 400.— Fr. a více spadá Konica Auto S 3 (automatické přisvětlo- vání bleskem), Olympus 35 SP, dva typy Rollei 35 a nakonec jako královna této skupiny, kompaktní Leica CL v ceně kolem 1400.— Fr. Pro úplnost bych se měl ještě zmínit nových přístrojích typu Pocket Instamatic, které by se pro svoje malé rozměry zdály vhodné jako přístroj pro vzpomínkovou fotografii. I když se pro tyto kamery vyrábí zvláštní jemnozrnný a ostrý film, u- kazují zkušenosti, že obrázky z tak malých negativů (12 x 16 mm) nemají nikdy takovou kvalitu jako z normálního kinofilmu, a nemohu je tedy s dobrým svědomím doporučit. Ing. L. K. SPORT Řídí Kurt Langer Největší jarní sportovní událost, mistrovství světa v ledním hokeji, patří minulosti. Československo obsadilo druhé místo jen proto, že dva zápasy byly pro dopování hráčů zrušeny a body a pět branek přiřčeny k dobru původně poraženým mužstvům, Československu a Polsku. Podle výsledků na ledě by se bylo na druhém místě umístilo Švédsko, kdežto Československo by obsadilo až čtvrté místo, protože při stejném počtu bodů rozhodovalo skóre vzájemných utkání. Československé mužstvo porazilo sovětské reprezentanty málem největším brankovým rozdílem, kterým kdy sovětský tým na mistrovství světa prohrál: 7:2! Kdyby nebylo «sabotujícího» rozhodčího Kompally z NSR, který v odvetném zapase uznal naprosto jasně neregulérní branku a trpěl přímo zločinné fauly sovětských hráčů, mohl výsledek dopadnout ještě jinak. Československo získalo kromě druhého místa také pohár za slušnou hru, kdežto sovětští «udatové» si odnesli z Helsinek největší počet trestných minut, 119. Pro všechen západní tisk bylo vysoké vítězství československých hráčů nad «velkobratrským» soupeřem hotovou senzací, československý tisk o něm referoval sice obšírně, ale nikterak výrazně. * Na mistrovství Evropy ve stolním tenise, které se konalo v Novém Sadě v Jugoslávii, se umístil ve dvouhře mužů jako první Čechoslovák Orlowský. Ve smíšené čtyřhře obsadila dvojice Orlowský -Grófová druhé místo. Rovněž druhé místo získala Grófová ve čtyřhře žen s Rumunskou Alexandrovou. * Československému sportovnímu tisku se budou napříště více přitahovat otěže. Předsednictvo ÚV ČSTV schválilo nové obsahové zaměření odborného tisku a přijalo také opatření, aby články byly potřebně úderné a aktuální a aby sportovní zpravodajství ještě výrazněji přispívalo k rozvoji so20 [pageend22]cialistické tělovýchovy. Tolik úřední zpráva. Nebude se tedy v budoucnu sport posuzovat objektivně podle výsledků, nýbrž podle politických směrnic. * Podle zprávy Výboru pro zahraniční Sokol, která byla uveřejněna pod titulem «Péče o krajany», se v Praze konalo zasedání výboru, jehož se zúčastnili představitelé zahraničních sokolských jednot, pracovníci Zahraničního ústavu a jiní delegáti. Hlavním bodem programu byl samozřejmě referát ze IV. sjezdu ČSTV. V rozpravě vystoupili mimo jiné starostové vídeňských jednot V. a X., Novák a Křivánek. ČSTV, tvrdí se dále v článku, podporuje silně tělovýchovnou činnost našich krajanů v zahraničí a vysílá pravidelně zkušené cvičitele k instruktáži. Při spartakiáde roku 1975 se počítá především s vystoupením vídeňských jednot. Také krajané, kteří přijedou na spartakiádu do Prahy, budou prý v dobrých rukou (Stb, pozn. red.). Jde samosebou o zprávu naprosto zkreslenou. Pochybujeme velice, že by nám v Praze stavěli slávo- brány. Článek má u krajanů vzbudit dojem, že těch hodných krajanů je víc než ošklivých emigrantů a že Sokol v zahraničí je stále řízen, jako tomu bývalo dřív, z Tyršova domu v Praze. ČSTV však má vliv pouze ve dvou vídeňských jednotách (V a X), neřídí je však z Tyršova domu. Tyto jednoty mají se Sokolem společné jenom jméno, a to ještě neprávem. Jsou na ČSTV závislé jak hospodářsky, tak politicky. Československý Sokol v zahraničí, Sokol nesený Tyršovými a Masarykovými myšlenkami, řídí dnes ústředí v Americe. Jemu jsou podřízeny župy zámořská, západoevropská a vídeňská, do níž zmíněné jednoty nepatří. * Na maratónu v Bostonu, USA, obsadil náš krajan z Fribourgu, Antonín Hejda, 97. místo z celkového počtu 1705 startujících. Hejda, který doma startoval za Blanické strojírny ve Vlašimi, získal časový limit, nutný pro maratón, roku 1973 ve Francii časem 2,42,29. Do Bostonu jel za své se zájezdem zá- padoněmeckého sportovního časopisu. Časem 2,33, 50 zůstal jen 20,21 minut za vítězem. * Jiří Raška, olympijský vítěz ve skoku na lyžích z roku 1968 zanechal aktivní činnosti. Podle vlastních slov však zůstane skokanskému sportu věrný a bude se ve svém bydlišti, ve Frenštátě pod Radhoštěm, věnovat výchově dorostu. * Podle rozhodnutí čs. lehkoatletického svazu se musí všichni atleti, kteří v posledních třech dnech před utkáním užívali jakýkoli lék, hlásit lékaři antidopingové kontroly nebo úřednímu lékaři závodů. * Hokejovým mistrem Československa bude v sezóně 1974/75 Dukla Jihlava, která v prvním utkání po MS v Hesinkách porazila Litvínov 5:4 a má 61 bodů před pražskou Spartou s 50 body. * Československé fotbalové mužstvo remizovalo v Praze s francouzským národním mužstvem 3:3 brankou, kterou tři minuty před koncem vstřelil Panenka. * Who is who, aneb čs. sportovci ve svobodném světě. Václav Mářa, kajakář Kanoklubu Rapperswil-Jona je ve svých 31ti letech několikanásobným mistrem Švýcarska v kajaku na hladkých tratích. Začínal veslařit v Děčíně, kde získal 15 mistrovských titulů v různých disciplínách. Na mistrovství Evropy 1965 se umístil na čtvrtém místě, na olympijských hrách 1968 na místě šestém. Jeho posledním startem za Československo byl start na ME roku 1969 v Moskvě. Z klubovního zájezdu do Rapperswilu se domů nevrátilo 12 kajakářů. Většina z nich závodí za Kanoclub Rapperswil. Teprve roku 1971 se směl Mářa zúčastnit mistrovství Švýcarska a je držitelem 15 rekordů v různých kajakářských disciplínách. Za Švýcarsko závodil na MS v Tampere a získal v závodě na 10 km velmi dobré desáté místo. Jeho cílem je startovat letos na MS v Mexiku. Jeho tréning je na zdejší poměry velmi náročný. Trénuje každý den několik hodin před odchodem do zaměstnání. Kromě toho se v klubu stará také o dorost. Jeho zásluhou a také úspěchy ostatních krajanů se zájem o kajakářství na hladké vodě ve Švýcarsku trochu zvýšil. * Prosíme, napište nám, co byste ve sportovní rubrice rádi četli, o úspěších sportovců-exulantů nebo o sportovních událostech z domova? Jen když budeme znát vaše přání, můžeme vám vyhovět; jinak musíme psát podle svého uvážení. K.L. Daniel Strož: PŘÍTELI DO ŠVÝCAR Kde usínají na věky sny o dalekých zemích? V dalekých zemích, příteli! Uprostřed bídy bohatých národů cizích Když zjistíš po čase ve skráních postříbřených jak se Ti světová velkoměsta z třpytu svých neonů vysvlékají do všedního dne . . . Při očích otevřených usínají na věky sny o dalekých zemích příteli můj A stesk se vtírá všemi póry . . . 21 [pageend23]stránka pro čs. spolky V NEDĚLI 12. května 1974 zvolilo 32 delegátů čtrnácti čs. krajanských spolků ve Švýcarsku na zasedání v Solothurnu nový výbor Svazu. Předsedou je ing. Hájek z Winterthuru, členy krajané Kel- bich z Kriensu, Komárková z Bernu, Nosek z Klo- tenu a Gabaj z Curychu. Správní výbor Masarykova fondu tvoří krajané Pitter, Plíhal, Sochor, Bohanes, Zuzák, Bosley a Fierzová. Revizory účtů Svazu jsou Tuzarová ze Ženevy a Fiala z Curychu; v Masarykově fondu Kuník, Nosek a Altmann. ČS. SOCIÁLNÍ DEMOKRACIE VE ŠVÝCARSKU pořádá v pátek 7.6.74 ve 20 hod. v sále č. 16/ II. posch. curyšského Volkshausu ve Stauffacher- strasse 60 přednášku předsedy strany dr. Viléma Bernarda z Londýna na aktuální téma My a mezinárodní politika tzv. uvolňování Po přednášce diskuse. K této zajímavé přednáéce zveme všechny krajany. SPOLEK HELVETO-ČESKOSLOVENSKÉHO PŘÁTELSTVÍ a město Payerne chce srdečně přivítat čs. exulanty ze Švýcarska i odjinud, jakož i jejich přátele, v neděli 30.6.74. Bohatý program zahájí prohlídka Eglise Abbatiale, jednoho z nejhezčích kostelů Švýcarska v 8,30. Volejbalový turnaj, průvod, bohoslužba, piknik, výstavka uměleckých předmětů, které zhotovili uprchlíci, jsou jenom výseky čs. dne v Payerne. Zúčastnit se může každý bez předběžné přihlášky; informace po příjezdu obdržíte na jižním nádvoří chrámu. Umožněte účast i osamělým a starším osobám, i těm, kteří by snad váhali přijet z finančních důvodů. Nabídněte jim místo ve svých autech. Jídlo s sebou! Pro děti připravujeme různá překvapení, vezměte je do Payerne! Kytaristé s nástroji vítání. Srdečně zve za spolek AHT švýcarská sekretářka C.P. 137 — 1000 Lausanne 4 7. ČERVNA USPOŘÁDÁ TJ SOKOL V CURYCHU party s plujícím parketem na Curyšském jezeře. Bližší, večer, na telefonu 01 - 91 35 29 — s. Mařasová. 12. června 1974 ve II. hudebním večeru nás dílem a životem Bedřicha Smetany výkladem a ukázkami provede prof. Dr. Josef Balcar. Československá doplňovací škola v Curychu, která bude letos zahajovat již 4. rok činnosti, bude mít hlavní zápis pro školní rok 1974-75 v sobotu 15, června 1974 v budově školy: (od 15,00 do 17,00) Schulhaus Riedtlistr. 41, Zürich (v blízkosti Schaff- hauserplatz — Bus č. 33, stanice Kinkelstr. a tram č. 7,11,14, 15 a 22. Upozorněte své přátele, kteří mají děti od 6—15 let na tuto příležitost. Nyní má škola 4 třídy, přes 60 žáků a 7 aprobovaných učitelů. Informace Vám podá řed. školy, pí. Valerie Machulková každou sobotu před vyučováním (před 15,00 hod.) nebo telef. 01 - 48 50 72. Naše večery se konají, — není-li uvedeno jinak — vždy v krajanském středisku v Amperestrasse 4 Zürich-Wipkingen ve 20,00 hod. Mimo večery s programem je možnost stolního tenisu nebo použití čítárny krajanských časopisů z celého světa každou středu — mimo programové — od 19,00 do 22,00 h. Středisko je ve Freizeitanlage Zürich-Wipkingen, cca 200 kroků od stanice el. dráhy č. 13 «Wipkingen» nebo je spojení autobusem č. 72 a 33. Všichni Jste spolu s Vašimi přáteli na naše večery srdečně zváni! Parkoviště vozů přímo u střediska. Upozorňujeme všechny přátele, kteří se přihlásili na společný výlet na Rigi na 1. května t. r., který pro nepříznivé počasí musel být odusnut, že se účastníme zájezdu do Payerne, který organizuje Spolek Helveto-Československého přátelství v Lausanne dne 30. června 1974. Na toto nedělní sejití československých emigrantů ze Švýcarska i odjinud jste srdečně zváni. Prosíme ty krajany, kteří se přihlásili na původní plánovaný výlet, aby krátkou zprávou potvrdili, účastní-li se společného zájezdu do Payerne, případně další krajany, mající vozy a ochotné vžiti sebou ještě jiné zájemce, aby tak sdělili na adresu: Rudolf Fiala, Badenerstrasse 57/53 8952 Schlieren, a to nejpozději do 13. června t. r. Výbor Československé besedy «Svatopluk Čech», Curych. SDRUŽENÍ BYV. ČS. POLITICKÝCH VËZNÛ ve Švýcarsku poslal Alexandru Solženicynovi dopis, v němž vypočítává ne vždy šťastná setkání Čechů a Slováků s národy, které jsou nyní proti své vůli začleněny do Sov. svazu, od I. světové války až do invaze v srpnu 68. Závěrem se v dopise praví: «Vážený pane Solženicyne, přejeme Vám klid a pevné zdraví pro Vaši další činnost, která může Vašemu lidu přinést perspektivu svobody a lidství a tím také v porobených zemích, zejména v Československu, Polsku a Maďarsku ...» 1) Sdružení býv. čs. politických vězňů ve Švýcarsku rozeslalo v prosinci 1973 dopisy na naše krajany ve Švýcarsku, s prosbou o finanční pomoc pro podpůrný fond Sdružení. Z tohoto fondu se poskytují podpory členům Sdružení, kteří se v důsledku úrazu, nemoci nebo vinou následků dlouholetého věznění v komunistickém režimu dostali do tísnivé finanční situace. Tato akce se u značné části našich krajanů setkala s 22 [pageend24]porozuměním a došla nám celá řada peněžních příspěvků. Litujeme, že nám z administrativních důvodů není možno poděkovat jednotlivě každému, kdo projevil pochopení pro osud těch kteří přinesli tu nejtěžší daň, daň ve prospěch našich demokratických a humanitních zásad, a proto děkujeme touto cestou všem těm našim krajanům, kteří nezapomínají. 2) DEMENTI Členům Sdružení býv. čs. politických vězňů ve Švýcarsku: V březnu 1974 dostali někteří naši členové ne- podepsaný «Mimořádný oběžník», údajně vydaný Sdružením. I když obsah tohoto «Mimořádného oběžníku» není v rozporu s naším programem, musíme bohužel konstatovat, že některá, nám neznámá osoba, jednala z vlastní iniciativy a oběžník sestavila a rozeslala bez našeho souhlasu a vědomí. Výbor Sdružení býv. čs. politických vězňů ve Švýcarsku Z Československého svazu kresťanských pracujících Švýcarska — ČSKP V dubnu se v Luzernu ustavila další samostatná místní skupina našeho svazu; členskou schůzí byl jejím předsedou zvolen bratr A. Holeček. Dubovné číslo našeho členského oběžníku ZPRÁVY ČSKP přineslo, mimo jiné, obšírnější pojednání o t. zv. neomarxismu a článek o japonském ná- božensko-politickém hnutí Sokagakai. Pro květnové číslo se připravuje rozbor hospodářsko-poli- tického dění v uplynulém roce se zvláštním zřetelem k BRD jako k zemi typické pro evropské hospodářství. V květnu též vyjde další číslo našeho cizojazyčného bulletinu (TVCA-Bulletin), a to v němčině a ve francouzštině. Tento bulletin je určen švýcarské i mimošvýcarské veřejnosti; kdo z krajanů by jej chtěl dát svým švýcarským nebo zahraničním přátelům ať si napíše na adresu ČSKP — Schlosstalstrasse 54 — 8406 Winterthur. SOKOL Ve dnech 12. — 20. dubna 1974 byla uspořádána v Engelbergu ve Švýcarsku oblastní cvičitelská škola čs. Sokola v zahraničí. Účelem této školy bylo vychovat nové cvičitele pro jednoty, seznámit je s názvoslovím, Tyršovou soustavou a metodou — na programu byly také ale přednášky o dějinách Sokola, o jeho podílu na vzniku národního uvědomění, ukázky metodických řad na jednotlivých nářadích, nácvik volejbalu, basketbalu, národních tanců, cvičení s kuželi, ukázka jazzové gymnastiky a mnohé jiné. Škola byla velmi početně navštívena. Vedle 25 ú- častníků ze Švýcarska přivítali jsme mezi sebou 6 bratří a sester ze Stockholmu, 3 z Delftu (Holandsko) a 11 z jednoty Paříž — účast mimošvýcarských Sokolů nám umožnila seznámit se s životem našich krajanů v jiných zemích a dala podnět k navázání osobních kontaktů a přátelství. Školu vedla ses. Provazníková, býv. náčelnice ČOS a nynější místostarostka Ústředí čs. Sokola v zahraničí. Mir PRVÁ Marie Provazníková, náčelnice ČOS, vedoucí ženských složek při posledním, nezapomenutelném sletu 1948. Pro nás všechny «Prvá». Vidím ji na ná- čelnickém můstku strahovského stadiónu. Právě jsme docvičily «kužele». Stadión bouří nadšením, dav diváků vyžaduje opakovat cvičení. Ozve se hlas náčelnice: «Sestry, chcete cvičit ještě jednou?» Odpovědí je mohutné ano. A tisíce sester, na kterých prudký déšť nenechal nitku suchou, začínají cvičit znovu. Prokřehlými prsty ovládají kužele, klekají do kaluží, pláčou radostí nad úspěchem cvičení a smutkem, že slet končí a s ním že končí i existence svobodného Sokola a svoboda národa. To bylo poslední setkání s Prvou; krátce po sletě odešla s. Provazníková do Londýna a později do Ameriky. Pak přišlo letmé setkání ve Vídni 1972. Obdivovali jsme ji, že se v osmdesáti vydala ještě do Evropy. Netušili jsme, že o dva roky později nás znovu udiví svou neobyčejnou svěžestí a vitalitou. Sestra Provazníková přiletěla z New Yorku do Curychu, pokračovala vlakem do Lucernu a Engelberku. Výškový, ani časový rozdíl naši Prvou nezdolaly. Hned večer po příjezdu řídila schůzi. Druhý den ráno se ujala vedení cvičitelské školy. Hodinu od hodiny, den ode dne si naše Prvá získávala obdiv, úctu a srdce všech. Obdiv, který získává stoprocentní odborník, úctu k výkonu, který snad nemá v jejím věku obdoby, a srdce za všechnu lásku k sokolskému životu. Marie Provazníková přednášela, řídila schůze a leckterému nemotoroví předvedla i cvičební prvek. A to denně, od rána do noci, bez oddechu, bez přestávky. Na dny, které jsme strávili v engelberské cvičitelské škole budeme všichni rádi vzpomínat. Sestra D. GALERIE KRAUSE v Pfäffikonu věnovala své výstavní místnosti skoro celý květen dvěma naprosto odlišným malířům. Oleje českého exulanta Iva Holého, žijícího v Paříži, právem označila francouzská kritika jako «koncert». Malíř zachycuje různé hudební interprety v akci: flétnistu, cellistu, houslisty, fagotistu, pianistu, dirigenta; celý orchestr byl v té výstavní síni zastupen. Postavy, vlastně jen jejich siluety, se tmavěji odrážejí od barevného pozadí, křiklavě červeného, jedovatě zeleného. Celek působí sugestivně, tajemně, jako když je posluchač očarován hudbou. Podobným mystériem jsou obklopeny Ho- 23 [pageend25]lého temné katedrály, vystupující z ohnivé zeleného podkladu. Místnost, v níž byly oleje Iva Holého umístěny, byla sama jako loď katedrály, v níž se celebruje zrození hudby, nikoli obsah, nýbrž fascinace. A hned vedle tapiserie bulharské umělkyně Marie Dundakové. Orgie barev na podkladě koberce, barevná vidění větru, snu, léta oka, kosmu. Tu je zachycena podstata jevů, které vnímáme jen povrchně; barvami dostávají obsah, divák je může pochopit, malířka je přiblížila jeho nitru. O výpověď jiného druhu se pokouší svými litografiemi, někde jejich směsí s koláží. To je téměř vědecká konfrontace minulosti a přítomnosti, to jsou písmena, chemické značky, tečny a průsečíky, vystihující moderní možnosti komunikace, od jednoho kontinentu k druhému, od jedné planety k druhé. Obrazy nesporně působivé, ale úplnému pochopení vyžadující návod nebo vyvinutý smysl pro šifrované výpovědi. Výstavu obou malířů doplňovaly vhodně hrnčířské práce Vladimíra Kříže, líbivé, originální, a hlavně levné, což nelze tvrdit o výtvorech Dundakové a Holého. Zbývá dodat, že pfäffikonská galerie zahajuje 8. června výstavu kresleného vtipu, a předvede kresby Jaroslava Schillinga a Jana Kristoforiho. Ve vlastní věci «Nesouhlasím s vaším názorem, ale budu ze všech sil bojovat o to, abyste ho směl vyslovit.» Těmito okřídlenými slovy, která se připisují Voltaireovi, se chce řídit redakční tým, který Svaz spolků pověřil vedením Zpravodaje poté, co se Petr Pašek vzdal pro nedostatek času a pracovní přetížení funkce šéfredaktora, kterou úspěšně zastával téměř rok. Voltaireův výrok je závazek, který můžeme splnit jen s pomocí čtenářů. Zpravodaj totiž nemá být hlásnou troubou několika lidí, kteří jsou bezprostředně kolem něho, má být výrazem a tribunou jeho čtenářů. Vítá tedy příspěvky z jejich řad a bude se snažit je otisknout, za několika předpokladů: 1. že dojdou včas. Uzávěrka každého čísla je 15. každého měsíce. Na články, ani na spolkové zprávy, nebude možno vzít zřetel, dojdou-li na redakční stůl po tomto datu. Uzávěrka příštího čísla, které bude «dvojčíslem», protože tiskárna ma dovolenou, je tedy 15. července. 2. že budou psány čitelně, pokud možno na stroji, s co největšími odstupy řádků. 3. že se budou držet v rozumné délce, protože Zpravodaj má — doufejme zatím — pouze 24 stránek. Každá stránka navíc zatěžuje nesmírně pokladnu časopisu. 4. že příspěvek nebude obsahovat osobní útoky a že nebude šířit názory, na které člověk v posledních 50 letech tak hrozně doplatil. Voltairea je tedy nutno modifikovat Václavem Havlem: «Přirozený nedostatek demokracie je, že váže nadmíru ruce těm, kteří to s ní myslí poctivě, a těm, kteří ji vážně neberou, dovoluje téměř všechno.» Ještě vzkaz administrace, jehož splnění je podmínkou, aby časopis vůbec vycházel: Je možné, že vám v chvatu všedního dne uniklo, že jste za tento rok nezaplatili předplatné. Učiňte tak přiloženým vplatním lístkem. I když, jak víte, ceny stoupají, předplatné Zpravodaje zůstává stejné. Uvědomte si, prosíme, že nedostáváme odnikud ani nejmenší podporu, že — i když redaktoři pracují ZADARMO — tiskárna chce své. Děkujeme vám za pochopení a očekáváme vaši kritiku, vaše přání. Časopis bude vaším listem jen tehdy, řeknete-li nám, co si přejete číst. Děkujeme. Vaše redakce a administrace. Malý oznamovatel ■ 35 letá maturantka, plnoštíhlá, hledá kamaráda vyšší nebo vysoké postavy. Zn. «Bodensee». ■ Kdo chce psací stroj s českými písmeny (ale i počítací stroje), může přijít nebo zavolat třeba i večer! Antonín ZETEK, lllnaustrasse 24, 8307 Effre- tikon, tel.: 052 - 32 53 08. FA. M. D A VI D — Zásilkový obchod s čs. specialitami Již 5 let dobře sloužíme našim krajanům. Výborná služba všem a hlavně těm, kteří vaří po našem, šíří slávu naší kuchyně a neradi shánějí se ztrátou času tyto dobroty. Objednávky pište na M. DAVID, 8251 SCHLATT b. D. 420 Tel. 053 - 7 73 91 neb POSTFACH 154 8052 ZÜRICH ■ Prodám pianino za výhodných podmínek. Informace na tel. 01 - 80 50 40 po 20 hod. več. PRIPRAVUJETE SE NA DOVOLENOU? Před odjezdem nezapomeňte nás navštívit, máme stále na skladě dostatek UHERÄKU, pravé maďarské CABAJKY, TURISTICKÉHO TRVANLIVÉHO SALÂMU a na červen připravujeme výrobu LOVECKÉHO salámu a domácích TRVANLIVÝCH KLOBÁS. Máme vždy dostatek MAĎARSKÝCH KONZERV. Při nákupu 5 KUSŮ — 1 KUS — ZDARMA!! Při nákupu uzenin OD 1 KG. POSKYTUJEME RABAT!!! J. ČURD A, řeznictví a uzenářství, Morgartenstrasse 11, 8004 Z Ü R I C H. - Tel. 01 - 23 52 65. ZÁSILKY DO CELÉHO ŠVÝCARSKA VE «VAC. PACKUNG». Zboží v tomto obalu NEPODLÉHÁ ZKÁZE ! ! ! ■ Sportovní redaktor Zpravodaje hledá pro závěrečné dny veslařského mistrovství od 30.8. — 1.9. a od 5.9. — 8.9. 1974 v Lucernu nebo v okolí možnost levného přenocování pro dvě osoby. Nab. do adm. I. 6. číslo vyšlo 5. června. Kresby: Zdenek Roudnický 24 [pageend26]GAUGER Nemyslíte, že změna místa je pro Vás výhodná? Právě Vy, jako pilný a iniciativní pracovník byste měl poznati naši zajímavou nabídku. Hledáme spolupracovníky v oboru: MONTÉR KONSTRUKČNÍ ZÁMEČNÍK STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 -57 88 50. GAUGER & CO. AG., 8046 ZÜRICH, Mühlackerstrasse 19 ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542 / 20246 V mimosezónni době pro krajany výhodné ceny. Váš hodinář — s oficiálním zastúpením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 OFICIÁLNÍ ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Hedingen, Tel.: 01 - 99 37 85 Dienstleistungsunternehmen in der Nähe des Zürcher Hauptbahnhofes sucht kaufmännische Angestellte mit perfekten Deutsch- und Maschinenschreibkenntnissen. Slawische Sprachen können angewendet werden. Offerten an Postfach 2932, 8032 Zürich [pageend27]A. Z. 8021 Zürich 1 Postretouren an: Administration Zpravodaj Postfach 36, 4532 Feldbrunnen zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 7. ročník: celý ročník půl ročníku Řídí J. Strnad s redakční radou Adresa redakce 8875 Obstalden GL ve Švýcarsku v ostatní Evropě v zámoří (letecky) SFr. 24- SFr. 30.— SFr. 39.- SFr. 13- SFr. 16.— SFr. 20.- POSLEDNÍ PŘÍLEŽITOST —MS NĚKOLIK POSLEDNÍCH MÍST VÁNOCE — NOVÝ ROK: Veškeré informace Vám sobotu dopoledne v kan VAŠE CESTOVNÍ !! EXKLUSIVNÍ NABÍDKA!! KANCELÁŘ Od 15. 6. — 30. 6. prvotřídní hotel COSTA SMERALDA na SARDINII pro krajany se slevou 40 % ! I ! v kopané — Frankfurt 18. a 22. června zápasy BRAZÍLIE — SKOTSKO a SKOTSKO — JUGOSLÁVIE ____________________________________________________ Fr. 130.— v našich společných pobytových dovolených: PORTUGALSKO-Algarve, TUNIS, ITALIE-Pesaro._______________ Jižní Afrika — 20. 12. — 11. 1. 1975 ......................... Fr. 2 690 — Bahamské ostrovy — Florida 20.12. — 5.1.1975. . Fr. 2 049.— podá p. O. Švábenský, Ifangweg 1,8610 Uster, Tel. 01 - 87 08 53, každou c. Shopville, Curych, Tel. 01 - 27 12 31. Soudobé československé umění J. Hanna, R. Svoboda, J. Grus F. Muzika, M. Medek, A. Smetana, J. Paderlík, I. Sedliský, K. S. Hájková, J. Kilian, N. Lubomírský, A. Hudeček, J. Preisler, F. Jiroudek, V. Solta, S. Ježek, F. Emler, E. Pryl, V. Nowak, V. Beneš, E. Tomanová, E. Weidlich, L. Šimák, R. Kolar, V. Spála, F. Tichý, M. Kotková aj. Otevřeno: pondělí-pátek: 9—-12 +15—18.30 sobota: 10—12 + 14—16 h. [pageend28]