život Z OBSAHU KARD. BERAN 20 LET BISKUPEM • H .: KONCIL O RODINĚ A MANŽELSTVÍ • STŘEDA: HLAVNÍ HŘÍCHY V DNEŠNÍM SVĚTĚ — PÍCH Á • ŽELIVAN: TVOŘIVÁ SÍLA MODLITBY • S .: CESTOVÁNÍ — ČESKOSLOVENSKÝ PROBLÉM • MASTIK: TROPICKÉ VÁNOCE VE SFÉŘE KOZOROŽCŮ • M .: ZIMNÍ SKIZZA • PETRŮ : O VDĚČNOSTI • J. : POCTA DANTOVI • PO MÍROVÉM SJEZDU KNĚŽÍ • Z DOPISŮ • STALO SE VE VATIKÁNE, DOMA V EXILU A V KATOLICKÉM SVĚTĚ • NAŠE POVÍDKA : ŠTĚRBA, PODĚKOVÁNÍ PÍSNIČCE ROČNÍK XIX • ŘÍM • LEDEN 1966 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. • Řídí redakční kruh. • Předplatné na rok 1967 : V Itálii 1800 lir (podpůrné 2500 lir). Pro ostatní zeme 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášt a třeba je platit předem. Předplácí se v Itálii : pošt. slož.: C. c. post. 1-33428 ACCADEMIA CRJSTIANA - Via della Conciliazione, 1. Roma (617) s pozn. NŽ 1967. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřade 1800 lir n a : NOVÝ ŽIVOT - ACCADEMIA CRISTIANA, Roma, Via della Conciliazione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie: zasláním 15, •— NF poštovní složenkou na adresu: Jaroslav Jáchym, 4, rue General Chappuis, Belfort; cc. 1724-81 Dijon. — Némecko : zasláním 12 DM poštovní složenkou na : Karl Fořt, Konto München (8000), Nr. 151283. — Austrálie: CML (Dr. Stanislav Hofírek), 519, Dryburgb Str., North Melbourne, Víc. -— Kanada : Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile: P. Vincenzo I n s o l e r a S. J. život KARD. BERAN 20 LET BISKUPEM Kázání rektora Nepomucena mons. ThDr. Františka Plannera Tato skromná domácí slavnost má nám připomenout událost, která se stala před dvaceti lety v pražské katedrále. Byla to událost velmi významná. Katedrála sv. Víta se tenkráte přioděla do vznešeného roucha. Z gotických klenutí vlály prapory. Uprostřed kostela, kde byly vystaveny ostatky sv. Vojtěcha, byl oltář, u něhož nástupce sv. Vojtěcha měl dostat plnost kněžství. Na zvláštních místech zasedli zástupci vlády a diplomatického sboru. Byla to událost velmi významná, ačkoliv pražská katedrála byla zvyklá na takové slavnosti. Pražská katedrála už viděla více podobných mohutných slavností. Ona viděla korunovaci českých králů, ona zažila také veliké slavnosti při svatořečení svátého Jana Nepomuckého v osmnáctém století. Pražská katedrála také prožívala mileniové oslavy svatováclavské. Pražská katedrála vítala dokonce i papežského le- gáta kard. Verdiera při slavném Katolickém sjezdu. A nyní se opět národ shromáždil v této katedrále. Osiřelá pražská arcidiecéze měla dostat nového pastýře. Všichni byli přesvědčeni, že začíná nové jaro, nové duchovní jaro za této zimy, všichni byli přesvědčeni, že nový život začne proudit, kolovat v žilách všech katolíků ; všichni byli přesvědčeni, že církev u nás stojí před mohutnou dobou svého velkého rozkvětu. Ale to byl jen vnější rámec této mohutné slavnosti. Daleko významnější byla událost vnitřní, duchovní: apoštolský nuncius zároveň s dvěma dalšími biskupy spolu- světiteli vkládá ruce na hlavu svěcencovu; maže jeho ruce a hlavu svátým olejem ; a pak vkládá knihu evangelia na jeho šíji. A zatímco se konají tyto vnější obřady, sám Duch svátý, onen digitus paternae dexterae, vrývá do jeho duše nesmazatelné znamení. Vylévá milost svého vnitřního posvěcení na tuto duši a tak ji přizpůsobuje velekněžskému úřadu. To byla ta událost daleko mohutnější a významnější, poněvadž to byla událost vnitřní. Tuto událost ovšem nebylo možno spatřit očima tělesnýma ; dala se pozorovat jedině očima víry. A mohl ji zachytit jedině ten, kdo byl citlivý na každé zavanutí Ducha svátého. A zatím co velekněz byl intronizován, vystupuje po schodech ke svému trůnu a zasedá na místě, na kterém sedělo tolik jeho významných předchůdců ; žádný však netuší, že právě tento výstup k trůnu biskupskému znamená pro každého velekněze výstup na Kalvárii. Vždyť ona duše byla modelována podle vzoru Krista Velekněze, a proto jako Kristus velekněz, i tato duše musí být sacerdos et victima, kněz a obětina. To ovšem nechápou všichni, to mohou chápat jen duše, které jsou Pánu velmi blízké. A pamatuji se, že brzy po svém vysvě2 [pageend2]cení náš pan arcibiskup připomněl právě tuto událost. Mezi tolika dary, které dostal v těch dnech, snad nejvíce na něj zapůsobil jeden malý obrázek, který mu darovaly sestry karmelitky na Hradčanech. Byl to obrázek trnové koruny s nápisem : » Memento Hierusalem — Buď pamětliv Jeruzaléma!« Byla to připomínka oné hluboké pravdy, že každý velekněz musí vystoupit na svou Kalvárii, každý velekněz musí vypít kalich bolesti až do dna. A tak se stalo, že také cesty Boží prozřetelnosti uvedly našeho arcipastýře na Kalvárii. •k k * My nemůžeme nikdy proniknout tajemství, které zahaluje nevyzpytatelné cesty Boží. My nikdy nemůžeme pochopit, co pro každého z nás Pán Bůh připravuje. Ale až jednou budeme patřit na tvář Boží, teprve potom pochopíme, proč Pán Bůh to zařídil právě tak, že zde, v tomto případě, Bůh nechtěl, aby národ byl veden jenom slovem, aby byl řízen jenom vedením arcipastýřským; zde Bůh také chtěl, aby tvrdá půda národní byla pokropena slzami arcipastýře, aby ta tvrdá národní půda byla zkypřena i krví krvácejího srdce našich význačných arcipastýřů. Tehdy teprve poznáme tajemství prozřetelnosti Boží, tehdy teprve nám bude jasné, proč to Pán Bůh všechno zařídil. A my se skláníme nyní před tímto tajemstvím prozřetelnosti Boží, my víme dobře, že naši biskupové, a především náš nejdůstojnější pan kardinál že musel vypít ten kalich hořkosti až do dna. k k -k Vaše Eminence, v tento den chceme vám vroucně poděkovat za vaše slzy a za vaše kapky krve, které vaše srdce muselo prolévat, aby zkypřilo úhor naší vlasti. My vám chceme poděkovat také za všechno to, co jste vykonal pro náš národ a co ještě pro náš národ konáte. Chceme vám poděkovat za váš příklad, který jste nám dal, příklad opravdové víry, příklad hluboké zbožnosti a příklad vroucí lásky. A zde, v této kapli, při oběti nejsvětější, chceme i my s vašimi modlitbami spojit své ubohé modlitby a Pána Boha prosit, aby vám dopřál také dožít se té chvíle, abyste jednou mohl vidět plody svých modliteb a svého utrpení. ŘÍM. —■ Kard. Beran v kruhu gratulantů ve výroční den svého biskupského svěcení 8. prosince 1966. K tomuto našemu přání se řadí také sám sv. Otec, který svým telegramem chtěl být duchovně přítomen zde s námi. A zatímco jeho žehnající ruka se zvedá, aby nám poslal své apoštolské požehnání, tato jeho ruka nás také povzbuzuje, abychom vždycky vytrvali ve své víře a abychom byli stálí také ve svých předsevzetích. k k k Jak jsme připomněli v prosincovém čísle, pražský arcibiskup kard. Josef Beran vzpomínal 8. prosince dvacátého výročí svého posvěcení na biskupa. Oslavil je odpolední mší svátou v kapli koleje Nepomucena. Snad málokdy se sešlo tolik římských Čechů a jejich italských příbuzných a přátel: rektor slovenského Ústavu sv. Cyrila a Metoděje mons. Štefan Náhalka s dp. Babiakem, vicerektor koleje Nepomucena ThDr. Josef Medový, býv. generální představený baziliánů P. Miškiv — velký přítel našeho národa, protože v Olomouci a Praze za války přednášel bohosloví a v Ostravě pracoval při totálním nasazení r. 1943, české ře-, holní sestry františkánky se spolusestrami italskými. Panu kardinálovi přisluhovali při české mši svaté s lidovým zpěvem dva kněží pražské arcidiecéze : jeho sekretář mons. ThDr. Jaroslav Škarvada a ThDr. Jaroslav Pole, knihovník Papežské university lateránské. Slavnostní kázání pronesl rektor koleje mons. František Planner. Na konec mše svaté kard. Beran udělil všem české pontifikální požehnání. Po této náboženské oslavě směli všichni přítomní pozdravit pana kardinála a blahopřát mu v aule. Hluboce dojat vyslechl český primas slovanské Živijó, které jistě šlo z hloubi srdce, a naše české » Aby nás Pán Bůh miloval ... « 3 [pageend3]b . h . KONCIL O RODINĚ A MANŽELSTVÍ Rodině a manželství je věnována první kapitola z druhé části pastorační konstituce O církvi v dnešním světě ; tato část jedná podrobněji »o některých naléhavějších otázkách« tížících dnešní svět, jehož » radost i naděje, bolest a strast jsou radostí i nadějí, bolestí a strastí« též pro církev. Kapitola o šesti odstavcích (47-52) patřila s kapitolou o míru a válce k těm, o nichž se nejvíce diskutovalo a které musely být mnohokrát přepracovány. Rodině bylo věnováno jedno ze 74 schémat přichystaných pro první zasedání; vypracovala je komise teologická a vypočítala v něm a odsoudila všechna nebezpečí a přečiny naší doby proti manželství a mravní čistotě. Předlohu najdeme v archívu sněmu; sám papež Jan při zahájení řekl, že sněm nemá za cíl odsuzovat, ale novým pozitivním způsobem vyložit nezměnitelné pravdy víry a tak je učinit přijatelnými lidem naší doby. Kapitola o manželství a rodině, zařazená nakonec do zcela nového schématu O církvi v naší době, hledí pochopit dnešního člověka, uznává, co je v něm dobrého, a odtud ho vede, aby pochopil nej vyšší pravdy a dal svůj věřící vděčný souhlas posvátnému řádu, stanovenému Bohem Stvořitelem. Rodina v dnešním světe Podobně jako celá XIII. předloha, i kapitola o rodině a manželství se dívá na člověka v jeho dnešní situaci. Je výplodem dějin a je jejich tvůrcem. Hledí zachytit » znamení času «, v kterém žije, využít příležitosti k dobrému a dívá se tváří v tvář nebezpečím. Čím rozhodněji využívá dobra skrytého ve své době a ve společnosti, tím snáze odolá i jejich nebezpečí. Hned v prvním odstavci kapitoly o manželství čteme, že sociální revoluce, kterou prožíváme, obsahuje pozitivní hodnoty a možnosti. Může znamenat krok vpřed jak pro lásku, která tvoří podstatu manželského společenství, tak i pro službu životu. Hluboké změny v dnešní společnosti nesou s sebou nebezpečí pro rodinu, ale též vybízejí, abychom se jasněji dívali na to, co tvoří její podstatné prvky. »Dovedou-li křesťané využít možností přítomné doby a rozlišit neměnné formy od proměnlivých«, pak budou moci spolupracovat s lidmi dobré vůle a učiní své svědectví věrohodným i pro moderního člověka (52, 47). Dnes si jsme víc než v minulých dobách vědomi, do jaké míry osud rodiny a též rodinné morálky závisí na prostředí, na hospodářských zřízeních, na sociálních a kulturních strukturách, a ne na posledním místě, na veřejném mínění. Z toho plyne povinnost spojit síly a vytvořit ovzduší přející rozvoji rodiny. Nestačí postoj čistě individualistický; z druhé strany však manželství se stává ještě více oázou lásky a důvěrnosti, jichž má člověk i dnes zapotřebí, protože žije uprostřed neproniknutelné sítě sociálních vztahů a je vystaven nebezpečí, že se jeho život bude odehrávat jen na zevnější oblasti. Moderní rodina postoupila jiným sociálním a hospodářským zřízením mnoho z funkcí, které jí v minulosti patřily a které po staletí tvořily její příznačný ráz. V průmyslové éře už není » výrobní společností « ; otec už není »ředitel rodinného podniku«; do výchovy dětí zasahují jiné prvky; starost o zestárlé členy rodiny nepřipadá už jedině dětem. Manželská láska, která se později rozvine v lásku rodičovskou a rodinnou, vystupuje proto do- popředí. Tyto nové zkušenosti zakoušejí křesťané i nekřesťané. Jak se dívat na tyto otázky a jak jim čelit ? Sněm chce mluvit k dnešnímu člověku; navazuje tedy na toto vědomí a na tyto zkušenosti a manželskou lásku staví za úhelný kámen svých úvah. I manželská láska se podílí na vykoupení, je posvěcena ve svátosti a proměněna ve zdroj posvěcení; celému manželskému životu, i jeho stránce sexuální, dává plný smysl, zušlechťuje ho, uděluje mu nedotknutelnou hodnotu, která žádá a zaručuje jednotu a věrnost v rámci nerozlučitelného Svazků, a ne na posledním místě činí z ní zdroj pravé plodnosti. Co je to láska Dosavadní příručky morální teologie a také první předloha o manželství, jak ji sestavila přípravná komise, zdůrazňovaly příliš právní stránku manželství jako instituce. Manželská láska se pak ale octla ve světle málo dodávajícím důvěry manželům; považujeme-li manželskou lásku za podstatný prvek při manželství, pak by se mohlo stát, že některý z man4 [pageend4]želů po mnoha letech manželství najednou řekne, že nikdy nemiloval svého druha nebo družku, že si to uvědomil teprve nyní a že tedy žádá, aby jeho svazek byl prohlášen za neplatný. Afričtí a asijští biskupové upozornili, že u nich podle prastaré tradice, platné ještě dnes, ve velké většině se při uzavírání manželství o lásce vůbec nemluví; rodiče uzavírají manželství svých dětí a ty je přijímají s důvěrou a poslušností; a manželství jsou šťastná. Sněm se nakonec rozhodl přece jen vidět vše z hlediska lásky, mít ohled ale též na spravedlivé požadavky práva a výrazných vlastností jednotlivých kultur. I právní předpisy a tradicionální zvyky mají být ve službě podstatného povolání k lásce a svatosti manželské a rodičovské. Právní struktury jsou ve službách pravé lásky, ne naopak. Co však je tato pravá láska ? Koncil nevychází z prázdného sentimentálního pojmu lásky, jak ji vidíme ve filmu a v románech. Základem svazku lásky je tvůrčí láska Boží, její podstatou je účast na láskyplném svazku mezi Kristem a církví. Je zajímavé připomenout zde, že sice mnoho biskupů ze všech sil bojovalo za to, aby v kapitole bylo užito slov »manželská smlouva«. Většina to však odmítla. Pro moderního člověka smlouva znamená dohodu, s jejímž obsahem smluvní strany mohou libovolně manipulovat a která má vždy za předmět věci nebo práva. V minulosti hlava rodiny při uzavírání manželství svých dětí hleděla sestavit »manželskou smlouvu « a z ní vytěžit co největší výhody pro svou rodinu. Právě tohoto dojmu se Otcové chtěli vyvarovat. Manželství je posvátný svazek, jeho podstatný obsah stanovil sám Bůh, nemá za předmět jen věci nebo práva, ale zvláštní vztah mezi osobami. Kristus neuzavřel»smlouvu « se svou církví, ale vyvolil si ji ve svazek nerozluěitelné lásky. Kdo vstupuje do manželství, má především hledět přiznat si úmysly Boha Stvořitele a Vykupitele stran manželství a rodiny. Vstupuje na posvátnou půdu, v níž není místo pro libovůli. Svatost svazku žádá loajální souhlas k povolání k manželství, jež je povolání k manželské lásce; žádá však též souhlas k povolání stát se otcem nebo matkou, bude-li to v plánech Boží prozřetelnosti. Naprostá nerozluči- telnost a jednota manželství není požadavek nějaké citové žárlivé lásky, ale žádá to podstata svazku lásky a povolání k rodičovství. I když snad podle platného zvyku rodiče volí dětem jejich snoubence, snoubenci koneckonců musí dát souhlas k svazku a k povolání, jež nesou s sebou vzájemnou lásku a ochotu milovat děti, které se narodí z jejich vzájemné lásky. Štěstí v manželství a jeho záchrana závisí na tom, do jaké míry manželé splní požadavky povolání k pravé lásce, jež tvoří podstatu manželství. Manželská láska je posvěcena zvláštní svátostí, která lásku spojuje s láskou, s níž se Kristus obětoval za svou církev a vyvolil si ji za svou snoubenku. Manželství je tedy způsob jít vstříc Kristu ; též Kristus jde vstříc snoubencům a zůstává s nimi, aby se dovedli milovat věrnou, nezištnou a obšťastňující láskou. Pravá manželská láska okouší vy- kupitelskou sílu Kristovy lásky, takže celý život manželský a rodinný se stává zdrojem svatosti a spásy. Proto manželé jsou si navzájem první strážci svých duší, tato povinnost je obsažena v jejich manželské lásce. Vždy víc a více se mají otvírat vůěi lásce k Bohu, a to prostřednictvím vroucí, nezištné, věrné, statečné, milosrdné lásky, ochotné odpouštět. ■ Manželé jsou důsledně též první a nejrozhodnější strážci duší svých dětí. Plní tento svůj velmi významný úkol na prvním místě příkladem své vzájemné lásky a pak modlitbou v rodjně. Čím více se rodinný život stává »společnou oslavou Boha «, tím snadnější je pro rodiče ukazovat dětem cestu k ideálu přirozenému i k svatosti. I děti spolupracují na svatosti rodičů V této souvislosti se koncil obrací i k dětem : i ony mají spolupracovat na posvěcování svých rodičů, a dělají to ne nějakými zbožnými kázáními, která by jistě byla z jejich strany málo na místě, nýbrž svým věřícím dětským způsobem myšlení, které se projevuje i v jednání a nejednou i výslovným svědectvím víry. Rodina, která se považuje za spásonosné společenství — a tedy za obraz církve — vyzařuje spásu a požehnání i na své okolí a »velkomyslně sděluje své duchovní bohatství i jiným rodinám«. Když žije ve shodě se svou podstatou a čerpá ze zdrojů svátosti, pak vždy je základní formou a jednotkou laického apoštolátu. »Všem odhaluje živou přítomnost Vykupitele ve světě a pravou podstatu církve, a to jak vzájemnou láskou manželů, velko5 [pageend5]myslnou plodností, jednotností a věrností, jednak harmonií, která vládne mezi všemi jejími členy.« Y těchto krátkých slovech sněm naznačuje bohatství duchovního života manželů a celé rodiny. Koncil tu vyslovuje svou vděčnost rodinám, které vytvořily a tvoří stále průkopnickou práci v tomto směru, které prodchly svůj život duchem víry a k tomu vedou i druhé. Je tu konečně naznačen i lék proti jednomu z největších neštěstí naší doby, totiž proti čistě laickému a světskému smýšlení, které proniklo i do manželství a ničí ho u kořenů. Rehabilitace manželské lásky Jeden celý odstavec je věnován manželské lásce, a to nejen duchovní, nýbrž i její tělesné stránce. Celá tato láska je posvěcena a je zdrojem svatosti. Vždy znovu se objevily a také dnes se sem tam objeví spiritualistické směry, které svátostné posvěcení manželství omezují pouze na duchovní lásku, podobnou lásce v přátelství, a lásku pohlavní» omlouvaly od hříchu «, pokud tato láska byla výslovně zaměřena k plození nového života, nebo když pomáhala manželům ukojit žádostivost. Taková pesimistická manželská morálka dlouho věřila se svátým Augustinem, že manželé — i když mají v úmyslu dát vznik novému životu — »jen s bolestí a studem se mohou ponížit k takovým věcem, protože totiž jim není možné mít děti jiným způsobem«; sexuální spojení jako podmínka pro sdělení života prý je »trestem Adama, od něhož pocházíme, a nemáme se tedy co chlubit tímto svým trestem, jejž jsme též zdědili«. Už tridentský sněm prohlásil, že svátostná milost »zdokonaluje přirozenou lásku «. Pastorační konstituce » Radost a naděje « slova tridentského sněmu rozvádí ještě více: » Láska čistě lidská je výrazem důvěrného vztahu, který existuje mezi dvěma osobami a zahrnuje dobro celé osoby; proto obklopuje zvláštní důstojností své projevy a výrazy i rázu tělesně-duševního a povyšuje je a zušlechťuje na základní znamení manželského přátelství«. Manželská láska, posvěcená svátostí, »spojuje prvek božský a lidský. Je to vzájemný dar sebe samého, dar svobodný, statečný, vnitřní, uvedený ve skutek a schopný proměnit celý život. Pozvedá se proto velice nad lásku a náklonnost výhradně citovou, která příliš rychle bohužel vymizí, když byla pěstěna jen sobecky. « Dva extrémy Tento popis manželské lásky tedy vylučuje dva extrémy: z jedné strany jistou posedlost prvkem sexuálním, která nezná žádné jiné možnosti projevit lásku v plném smyslu slova; a na druhé straně přílišný Spiritualismus: ten vidí v manželském spojení ponížení pro přátelskou lásku. Manželé se musí naučit ve všem mluvě lásky, a proto — jak to výslovně říká konstituce — mají mít vysoký stupeň ctnosti, aby s pomocí milosti dovedli neustále jednat s obětavostí, s velkomyslností a věrností v lásce, a o to vše stále prosili Boha v modlitbě. » Manželská láska se způsobem sobě vlastním projevuje a zdokonaluje v manželském úkonu. Proto úkony, jimiž se manželé důvěrně spojují v mezích manželské čistoty, jsou mravně dobré a důstojné, a když jsou vykonávány způsobem plně lidským, vyjadřují a upevňují vzájemné odevzdání sebe, jímž se manželé navzájem s radostnou a vděčnou myslí obohacují«. Každý vidí, že tato slova plně rehabilitují manželskou lásku a manželský život jak muže, tak i ženy; současně však též znamenají pobídku manželům, aby hleděli překonat sobectví a neustále se zdokonalovali v radostné lásce, ochotné k jakékoliv oběti. Pravá manželská askeze nekvete tam, kde se pohrdá manželskou tělesnou láskou, nýbrž je to příkaz tkvící právě v této lásce. Dřívější doba by snad místo pozitivních vět, které jsme právě rozvedli, připomněla bludy a znetvoření manželské lásky. Dnes si Otcové uvědomili, že je lepší vykreslit krásu pravé manželské lásky a vyzvat manžely, aby za ni bojovali u sebe a ve svém okolí. Odstavec o manželské lásce končí povzbuzením, aby křesťanské rodiny dávaly přesvědčující vábivý příklad pravé manželské lásky, manželské věrnosti, pečlivé výchovy dětí a usilovaly přeměnit dnešní ovzduší a veřejné míněni, aby bylo více příznivé rodině. Mladí se mají včas, postupně a soustavně, a především v kruhu své rodiny, seznámit s důstojností, krásou povolání k manželské lásce, a tak se naučit také základům čistoty. (Dokončení) 6 [pageend6]JINDŘICH STŘEDA HLAVNÍ HŘÍCHY V DNEŠNÍM SVĚTĚ I. Pýcha. Zdálo by se někomu, že tradiční hlavní hříchy katolického katechismu jsou výpočet zcela zastaralý ; že je to nějaké čistě dekorativní sedmero — jako sedm oběžnic, kterých je vlastně devět, nebo sedm kurfirštů Svaté římské říše, kterých už není, nebo sedm kar- dinálů-biskupů, kterých je šest... A jsou-li takové hříchy) tedy nejsou zajímavé pro jedinou zajímavou záležitost dneška — pro sociální otázku ; však to jsou čistě osobní chyby, a to platí hlavně o tradičním prvním hlavním hříchu — o pýše. Vyskytuje se vůbec dnes pýcha ? Vždyť demokratické ústavní řády, bez- třídní společenské poměry dneška působí, že nikdo ani nepomyslí na to, aby se nějak hrdě nad ostatní lidi vynášel. Napadne dnes někoho, aby jako nějaké kníže baroka chodil světem ve vyšívaném kabátci, s démantovými knoflíky, s krajkovým límcem a pozlaceným kordem ? Vždyť ani mocipáni dneška nechodí ve skvělých uniformách, nýbrž spokojí se občanským oděvem ; tedy pýcha jakožto společenský činitel vymizela z dnešního světa. To není ovšem pravda ani co se toho oděvu týče. Směle tvrdíme, že i ten Goring ve svém pověstném stejnokroji »z prostého zlata se skromnými šedými výložkami« byl ještě méně hrdopyšný nežli Hitler v odřeném gumáku. Goringův maršálský stejnokroj zajisté prohlašoval : za svou důležitost vděčím své hodnosti — někdo mě maršálkem jmenoval, jsem člen vojska, jsem orgán státu. Ale Hitler ve svém oděvu muže z lidu naznačoval, co ostatně říkal výslovně : Jsem největší muž svého národa — stát mi nesvěřuje žádnou hodnost, stát mě poslouchá — není na světě činitele, který by mi mohl dodat důležitosti, jsem nekonečně důležitý sám sebou ... A tento stav věcí vidíme všude. Jenom primitivní a ostatně pološílený mocipán jako Trujillo si liboval ve vyšívaných stejnokrojích a v titulech, které mu jeho sněmovna odhlasovala. Typický mocipán dvacátého století nemá žádné okrasy zapotřebí, netouží po žádném titulu. Jeho vlastní jméno je pro národ souhrnem veškeré moci (moudrosti, dobroty, odvahy atd.) a pod jeho všudypřítomnou podobiznou by mtíhlo rouhavým jakýmsi citátem stát: »Já jsem kterýž jsem .« Ale bylo by velikým omylem se domnívat, že účinek pýchy jakožto politického hříchu je u konce tam, kde není viditelného osobního mocipána ; že v demokratickém nebo řekněme liberálním státě hříšné pýchy být nemůže. Chyba lávky, pravím 1 Je tu totiž ještě pýcha kolektivní, pýcha souborná. A proč je ta hříchem hlavním — hříchem tedy, z něhož pramení hříchy jiné ? Toť zřejmo. Co je podstatou pýchy ř Vyvyšování nad jiného. Pýcha je protivou spravedlnosti; pýcha je názor, že pro mne neplatí ta pravidla, jako pro druhého. A proto právě, že tento hlavní hřích je tak všeobecně rozšířený a naší kleslé lidské přirozenosti blízký, proto je spravedlnost tak vzácná; proto je v Písmě největší pochvalou světců a velikánů, je-li kdo nazván spravedlivým. Je to starý postřeh, že najdete deset lidí štědrých, milosrdných, dobrotivých na jednoho spravedlivého. Být spravedlivý, to znamená postavit se druhému na- roveň; to znamená, zříci se pýchy. A to není snadné ; jinak by nám církev nekladla při samém vstupu do Božího lidů tu smrtelně závažnou otázku: » Odříkáš se dábla i vší pýchy jeho ? « Neodříká se jí tedy například šovinista ve smyslu 19. století. Nenapadá nás ovšem, abychom souhlasili s těmi současníky, kteří prohlašují každou národoveckou politiku za hřích — protože ve 2. polovici 20. století tak káže móda ; kdyby tito lidé žili když si náš dědeček babičku bral, byly by sami nějakými turnéry. Není to hřích tvrdit, že politika se dělá v zájmu vlastního národa, a ne v zájmu té či oné internacionály, toho či onoho odta- žitého programu. Ale je hříchem myslit, že mně je dovoleno něco jiného než sousedovi. Zkouška, zda něčí národní smýšlení je hříšné, či nic, je zcela prostá. Promluvil-li nějakou vzletnou řeč o právech svého, třebas ruritán- ského národa, přeložím ji do jazyka národa sousedního, řekněme sylvánského. A kdekoli on řekl, že nesmíme chabými smiřovačkami sešněrovat zdravý růst ruritánského lidu, tam 7 [pageend7]Akad malíř Vokolek: SVATÁ RODINA s Alžbětou, Jáchymem a Annou. dosadím » lidu sylvánského « ; kdekoli odsoudil každou provokaci ze strany šovinistů sylván- ských, tam napíšu »ruritánských šovinistů«. Pak mu dám řeč přečíst; a je-li s ní ted nespokojen, pak jeho národovectví není křesťanské. Jedině hříšnou pýchou lze totiž ospravedlnit jeden oblíbený prostocvik : střídání stanoviska historického a revolučního, podle toho, jak se právě hodí. Vykládá-li tedy řečník, že ruri- tánský národ se nikdy nevzdá svých dějinných nároků na město Casteltoro, které před 500 lety za krále Onufria Zrzavého bylo nedílnou součástí Ruritánie ; ale že loňské obsazení tarakanogradského újezdu našimi chrabrými úderníky je hotovou skutečností, s níž se musí Sylvánci chtíc nechtíc smířit — není křesťanem. Jsou dobří lidé, kteří nyní řeknou : odstraňte tedy národní státy, nebo národní city, nebo národní jazyky — a nebude šovinismu, nebude hříšné pýchy. Opět chyba lávky! Je tu totiž také pýcha třídní. Někdy, pozorujeme-li nějakou třídní nespravedlnost, je to jenom první krok ke hříšné pýše ; je to pouhá bezmyšlenkovitost, dobrácká jistota, že každý může být spokojen se stavem věcí, v němž jsme spokojeni my. Ale snadno bývá učiněn krok druhý. Jsme si velmi dobře vědomi, že bychom nesnesli, aspoň po dobrém nesnesli poměry, do jakých nutíme druhé; ale jsme pevně odhodláni je do nich vnutit, a bavíme se přitom cynickými pořekadly, jakých vládnoucí třídy minulé i přítomné vymyslily pro ostudu člověčenstva hezkou řadu. » Sedlák je jako vrba, čím víc ho ořežeš, tím lip roste « — řekne středověký zeman. »Bída nepůsobí méněcennost chudiny; méněcennost chudiny má za následek její bídu << — řekne liberální fabrikant. Posměšky »zdravého dělnického instinktu « vůči lidem, obraným novou vládnoucí skupinou, nám ještě znějí v uších ... Končí pak taková kolektivní pýcha naprostým umrtvením lidských citů. Co dovedli nacisté, je všeobecně známo (prohráli zajisté válku); co prováděli sovětští předáci, to — ovšem vždy na způsob velice opožděné reportáže — jedni o druhých řekli; vítězové února 1948 se ve svých časopisech kochali představou bídy a ponížení, které čeká v cizině jejich uprchlé krajany. Netušili arci, že poctivě pracujícímu emigrantovi bývá mnohem lépe než jeho příbuzným doma, takže dneska otázka zní, zda a jak lze trpět zásilky exulantů přátelům doma — but that is another story. Teď nemluvíme o zlomyslnosti zklamané, nýbrž o úspěšné. A tu nás i z křesťanského středověku děsí některé obrazy třídní nenávisti; co některé vrchnosti vyváděly v 15. a 16. století s povstalými sedláky, obrací člověku žaludek. Je dobře číst vášnivé obžaloby určitých jesuitských spisovatelů proti bezohledným vrchnostem v pobělohorských Čechách, abychom si přezkoušeli, že církev učící tyto nebezpečné důsledky hříšné pýchy vždy znala a vždy se je snažila vymýtit. Není divu, že někteří lidé světští nechápou stanovisko církve ; s podivem je jenom, že se zdá jakoby je nechápali ani určití katolíci. Mluví tak, jakoby církev měla být tím povolnější, tím méně kritická vůči dělnické třídě, čím více politické moci tato má. To by pak bylo muselo duchovenstvo také schvalovat 8 [pageend8]PAVEL ŽELIVAN TVOŘIVÁ SfLA MODLITBY (Raissa Maritainovd) Zveřejnit svůj osobní deník anebo zápisky zemřelého přítele je vždy rozhodnutí nesnadné a plné problémů. Může pramenit z naprosto čistého úmyslu, ale též v jiných případech z chorobné anebo zištné převrácenosti duchovních měřítek. Tento stav věcí si jasně uvědomoval Jacques Maritain, když se rozhodl odevzdat veřejnosti deníkové záznamy a útržky své zemřelé ženy Raissy. Kniha vyšla pod názvem »Journal de Raissa « roku 1963 u pařížského naklatele Desclée De Brouwer. Na konci 1964 dosáhla pátého vydání. V čem tkví tento úspěch ? Jacques Maritain uvažoval dlouho, ptal se sám sebe, radil se se svými přáteli. Konečně došel k závěru, že by bylo neodpustitelným opominutím nechat Raissiny zápisky v zásuvce. »V době, která oplývá — říká Maritain (str. 9) — tolika osobními doklady, a já si na to nestěžuji, jež zjevují hloubky, v nichž se zmítá jakoby zlem omámena ubohá lidská bytost vykoupená krví Kristovou, je dobré ukázat také něco z hlubin lásky přístupných člověku, hledá-li Boha stůj co stůj, bojuje a trpí-li pro spásu svých bratří. Y tomto zápase se ponořuje do rozporů světa a do dobrodružství rozumu, umění a poezie «. Jacques Maritain patří k největším žijícím katolickým filosofům. Se svou ženou Raissou, která je ruského a židovského původu, prošel velkou duchovní odyseou. Prožil do krajnosti duchovní poušť materialistického názoru na svět. Probil se skepsí a zoufalstvím moderních filosofií. Setkání s katolickým spisovatelem Léonem Bloyem znamenalo pro něho začátek velkého mravního a duchovního přerodu, který vyvrcholil v náboženské konverzi a ve vstupu do katolické církve. Raissa stála vždy po boku svého manžela, sledovala ho činně na jeho cestě ke Kristu. Účastnila se ovšem i jeho vstupu do apoštolátu na akademické půdě. V knize »Velká přátelství« popsala s nevšední jemností, s psychologickou hloubkou a básnickou vnímavostí toto úžasné duchovní dobrodružství své a Jakubovo. Zachytila mistrně podstatu velké katolické obnovy v řadách francouzské inteligence za začátku našeho století. Její deník, který se nám ted dostal do rukou, doplňuje a prohloubuje dva díly knihy vzpomínek »Velká přátelství«. Osobní deník Raissy Maritainové nám dává nahlédnout do tajemství duchovních pramenů a sil, které se projevily a působily v těchto skvělých a velkorysých duších. Mezi důvody, které vedly Jakuba Maritaina k tomu, aby uveřejnil deník své ženy, je také jeho vděčnost a přání, aby byla uznána duchovní účast Raissy na jeho filosofické tvorbě. »Jestliže je něco dobrého v mé filosofické práci a v mých knihách — píše Maritain (p. 8) — pak jejich hluboký pramen a světlo musí být hledány v její modlitbě a v jejím obětování se Bohu«. Raissa pokládala za své životní poslání, vložené na ni Prozřetelností, starat se nejen o vnější podmínky intelektuální práce svého manžela, nýbrž účastnit se přímo a činně jeho myšlení a tvorby, sledovat jeho vývoj a bdít nad jeho ryzostí a čistotou. »Raissa především pečovala o mou filosofickou práci — říká Jacques Maritain (p. 12) — a o tvar její dokonalosti, kterou právem žádala a očekávala. Této práci obětovala vše. Přes všechny duševní a fyzické bolesti, které vyvrcholily v některých okamžicích v téměř úplné vyčerpání jejích sil, podařilo se jí silou vůle a vědomím, že spolupráce, kterou jsem od ní pýchu středověké šlechty, hamižnost kapitalistické buržoazie — a ona těm vládnoucím třídám minulosti soustavně hrozila peklem. Je naopak samozřejmé, že nejenom nemluvňatům- křtěncům, nýbrž i třídám, které se střídají u moci, církev položí všem stejnou otázku : »Odříkáš se Ďábla i všech skutků jeho i vší pýchy jeho ?« Jen když ano, otevře se jim brána života. Jindřich Středa 9 [pageend9]žádal, je pro ni posvátnou povinností, pročíst v rukopisu vše, co jsem napsal a uveřejnil francouzský nebo anglicky. Pro její slzy — pokračuje Maritain — jsem musel opravit, jak bylo třeba, některé stránky ne zrovna zdařilé v závěru svého posledního většího díla (La philosophie morale). Tělesně podlomená smrtí své sestry Věry plakala ne tolik nad ztrátou milované osoby, jako spíše nad oněmi místy mé knihy, kde jsem podlehl jakémusi subjekti- vismu zahořklosti a unáhlenosti. Neuklidnila se — budiž za to požehnána — dokud filosofická věcnost nezvítězila.« Raissa Maritainová vyslovila své poselství světu v básních, které zrcadlí úžasné hloubky její myšlenky a závratné výšky její lásky k Bohu a k člověku. A přece její deník byl překvapujícím zjevením i pro blízké přátele. To, co básnická řeč zahalí do příměrů nebo do oparů a obrazů, vystupuje zde zcela na světlo s celou svou křišťálovou čistotou, průhlednou podstatňostí a jakoby dětskou samozřejmostí. Kulturní a náboženská hodnota deníku Raissy Maritainové tkví právě v tomto naprosto jasném a spolehlivém svědectví o úžasné síle duchovních křesťanských hodnot a hlavně o duchovní síle modlitby proměňovat, hojit, zachraňovat raněného člověka a přibližovat bloudící duše Bohu, absolutnímu ohnisku bytí a spásy. Přítel Maritainových fr. René Voil- laume napsal v předmluvě k Deníku, že » Rais- siny poznámky ve své průhledné střízlivosti nám ukazují celý vývoj skrytého života duše uchvácené Bohem a přece účastnící se — á s jakou neunavitelnou láskou — života ve světě, hlavně myšlenkového dění a uměleckých proudů, které vyznačovaly její dobu « (IX). Duchovní život Raissy Maritainové má mnoho příbuzných rysů s náboženskou a duchovní cestou řeholní společnosti bratří Charlesa od Ježíše (Charles de Foucauld) a svaté Terezie z Lisieux. Shodují se ve snaze vrátit kontem- plativní nazíravé modlitbě první místo v duchovním životě a uvést ji opět do středu světa, do středu veškeré bídy našeho světa. Pro Raissu Maritainovou kontemplativní modlitba není estetickým přepychem, nýbrž nutnou a živelnou podmínkou pro rozvoj plného křesťanského života v naší zmaterializované a převratové společnosti. Skrze duše zakotvené modlitbou v Bohu a v Kristu a přitom přítomné v dění světa se dostává lidským dějinám oné výkupné a hojící síly, bez níž by člověk duchovně zakrněl a kultura by se stala ovzduším nedýchatelným, prázdným a nicotným. Raissa Maritainová svým hlubokým duchovním životem, svou bezvýhradnou a velkorysou obětí ukazuje nám všem, kde leží pramen obnovujících a omlazujících sil, kde se nachází cesta k spáse. Její Deník není psán pro těkavé zvědavce a sběrače historických zváštnos- t í ; je psán pro všechny ty, kteří milují vášnivě naši dobu, ne pro její svatost, kterou nemá, ale pro její krvácející rány, pro její potřebu míru, pro její touhu po středu jistoty a spásy. Přírodními vědami moderní člověk vniká stále hlouběji do hmoty a svou matematickou technikou a kybernetikou ovládá stále další a další roviny hmotného vesmíru a lidské duše. Nemůže však organizovat své štěstí a vyrobit v laboratoři svou spásu, lék na své srdce, které potřebuje Milosti. Proto je třeba do tohoto světa čísel, atomů, organizace a neštěstí, úzkosti a samoty vnášet odvážně a neúnavně poznání pravého Boha, který je začátkem a koncem všeho. Do neosobně zgeo- metrizované existence a do iracionálně rozhárané duše jedině živá víra a statečná křesťanská láska mohou vdechnout novou naději v žití. Jestliže Deník Raissy Maritainové nám pomůže učinit první krok ke Kristu, pak jeho uveřejnění nebylo nadarmo. Poznámka: Raissa se narodila jako prvorozená dcera židovských rodičů v Roštově na Donu v Rusku. Vyrůstala se svou mladší sestrou Věrou v hluboce věřícím a nefarizejském rodinném prostředí. Protižidovské nálady a časté pogromy v tehdejším Rusku znepokojovaly Raissiny rodiče a zatemňovaly vyhlídky do budoucna. Rodina se rozhodla emigrovat do Spojených států. Nakonec změnila plán a usídlila se v Paříži. Raissa mohla studovat na Sorbonně. Poznala Jakuba Maritaina. Prožila s ním nejen štěstí vzájemné lásky, nýbrž i tíhu a úzkosti duchovní, náboženské a názorové krize. Jejich cesty jako by splynuly. Rozhodující pro jejich duchovní osud bylo setkání s Bergsonem a s Bloyem. Bergso- nova filosofická myšlenka je převedla přes úskalí skepse, materialismu a absurdity. V Bloyovi se setkali s Kristem. Konverze a vstup do církve znamenal pro ně osvobození a naději. Společný přítel a duchovní bratr Maritainových, Pieter Van der Meer, takto vzpomíná v knize » Všechno je láska «: » Raissa byla žena a manželka ; 10 [pageend10]její zjev nám dává myslit na tuto úžasnou skutečnost : skvělost manželství, nádhera společného života posvěceného láskou. Na počátku toho všeho je setkání dvou mladých universitních studentů, kteří se do sebe zamilovali a společně nalezli radost žít. Z této lásky se zrodilo nezničitelné sjednocení, společné myšlení, citová vzájemnost, jednota v utrpení a v podpírání : společné hledání pravdy, nalezení Boha a církve. Potom následovala už jen společná cesta bok po boku s nepřetržitou výměnou života, vzájemným ovlivňováním, neustálým vyjasňováním a obohacováním. « Tentýž autor, dnes benediktinský mnich, končí své vzpomínání na Raissu takto : » Drahá a milovaná sestra Raissa nás opustila 4. listopadu 1960 v Božím míru a mlčení. Dostalo se mi bolestné milosti vidět ji na lůžku utrpení v říjnu několik týdnů před smrtí. Jak byla krásná ! Jaká velikost v její dlouhé agónii a nemoci. Podívala se na mne hluboce, zašeptala něco... Pousmála se také na mne úsměvem obtíženým veškerou lidskou bolestí, takovou bolestí, kterou může chápat jen Syn člověka. Raisso a Jakube, předrazí, srdce myslí na vás v bolestné radosti Světla. « Díla Raissy Maritainové : Lettre de Nuit, La Vie Donnée - básně. Au Creaux du Rocher - básně. Portes de l’Horizont - básně. Les Grandes Amitiés - vzpomínky Le Princes de ce Mondes - theologická úvaha. Histoire d’Abraham ou les premiers âges de la conscience morale - biblickoetická studie. Chagall ou l’Orage Enchanté - uměleckokritický rozbor. L’Ange de l’École - život sv. Tomáše Akvin- ského, vyprávěný dětem. Notes sur le Pater - meditace na Otčenáš. Spolu se svým manželem Jakubem Maritaimm napsala : De la Vie d’Oraison - rozprava o životě modlitby. ‘ Situation de la Poésie - filosofickoestetické studie. Liturgie et Contemplation - zamyšlení nad zdroji modlitby. Mimoto přeložila do francouzštiny traktát sv. Tomáše: »De moribus divinis« a dílo o darech Ducha svátého od Jana od sv. Tomáše. Publikovala výběr z díla Léona Bloye : » Pages de Léon Bloy«, PAVEL VI. K ŘEHOLNÍM SESTRÁM Svým životem a dnes svou přítomností dokazujete, že v Boží Církvi jsou duh, které na její výzvu, aby z přítomného života učinily neustálou školu svatosti, k níž právě koncil vyzval Boží lid, odpovídají plným, bezvýhradným a definitivním » ano « ; tyto duše alespoň svou touhou uskutečňují plnost moudrosti, vel- komyslnosti, lásky, která osvěcuje, vzdělává, posiluje, očišťuje a posvěcuje celé společenství Církve. Blažené jste, milované dcery v Kristu, které jste přijaly toto místo, toto poslání v Církvi. Jste pokorné a odvážné následovnice Kristovy; odvážily jste se všeho, abyste podobny ženám v evangeliu šly za ním, jste statečné, obětovaly jste mu nejen to, co bylo vaše, svou rodinu a svou práci, ale též svá srdce, svůj život; jste Bohu zasvěcené panny, které svátý Ambrož nazývá obětinami zbožné lásky, Kristu jste zcela obětovaly svou lásku; vy, duše modlící se, mlčelivé, rozjímající, které nikdy neochabujete v modlitbě a ve vnitřním rozhovoru s Ježíšem; vy, služebnice pracovité, které bez únavy se staráte o druhé, pomáháte, konáte všechny skutky lidské a křesťanské lásky, které pracujete ve školách a nemocnicích, vy, učednice a apoštolky, poslušné, moudré a statečné, které jste přítomny a se namáháte, kdekoliv je Kristus kázán ; jste skoro poslední, ale právě proto první v společenství Církve. Zdravím vás a žehnám vám. Zpívaly jste dnes ke cti Marie, požehnané mezi všemi vámi, slova Písma : Tys. sláva Jeruzaléma, tys radost Israele, ty jsi pocta našeho národa. Připadá nám to, jako by na vás sestupovaly tyto chvály ; plášť Mariin jako by vás přikrýval její laskavostí, její krásou, důstojností a svatostí. Budte pozdraveny, budte požehnány ! (8. prosince 1966). KATEDRÁLA (Připsáno P. Bohumilu Horáčkovi, S. J.) Šerý les sloupoví zastínil klenbu, paprsky laškovně slétají okny, lavice dubové zahradí cestu kolem tmé řezané Golgoty těžce. Vervově zahřměly varhany v klenbu, a ta je odráží jak příval vodní, štíhlá věž ukáže zvonohrou k městu, na střeše sedla si věžička k věžce. Fiály, růžice, žebroví, stíny, steh slunka protančil kouzelně jimi. Chrliče zírají poslepu k nebi, na hlavách jich bílých holubi šedí. Sbírka » Verše z neznáma « F. C. štěrba Dvakrát se lopotí pták, který si sedne na lep: když se od něho odtrhuje a když se od něho očisťuje: a dvakrát má trápení ten, kdo vyhoví své žádostivosti : když se odtrhuje, a pak, po odtržení, když se očisťuje od toho, co se na něj z ní přilepilo. Sv. Jan od Kříže 11 [pageend11]Naše povídka F. C. ŠTĚRBA PODĚKOVÁNÍ PÍSNIČCE (Památce matčině) Chtěl bych ti poděkovat, krásná naše písni, ale sám nevím jak. Nedostává se mi nějak slov, abych mohl písemně vybarvit tvůj bar- vozvuký klokot, zurčení a bublání. Ač vykve- tlas v ústech lidu prostého, přece mámíš jasmínem, voníš střemchou a rozradostňuješ jak to jarní životodárné sluníčko. Ale abychom začali o písni samé, tedy budiž zdůrazněno: písní si náš lid úlevo val ve strázních žití, v písni ukládal naděje, s písní se veselil, křtil, koledoval, šel k oltáři i umíral. Chtěl zajmout v prsou všechnu tu vůni borů, šumot řek i potoků, vrzot a zalykání skřivanů, křepelí pětpenízkování, štěkot voříšků a ku- rázů za humny, bzukot včelího roje letícího za včelou jedinou — za královnou. Píseň nebyla a není pouhým notami popsaným linkovaným papírem. Vlila se do hrdel, dýmadel, vpila se do krve a vnikla do mozečné tkáně. Bez písně bychom nepřežili několik národních Golgot. Písni máme co děkovat, že naše ženy čerpaly z ní něhu, soucit, dobrotu i lásku. S písničkou v hrdle předly, pracovaly v poli, bělily u řek prádlo, kolíbaly robátka, chodily na jahody, houby i maliny, hrály si s dětmi na honěnou, slepou bábu nebo na chudé van- drovníky. Zejména žírná Morava dala nám takový písňový poklad, že obětaví Bartošové, Suši- lové, Malátové a další pečlivě ho sbírali, zapisovali a potomkům odevzdaně pak odevzdávali. Galánečkové s perníkovým srdcem přinášeli děvuchám i bujarou píseňku. U vesnických muzik pak zpěvánka slavila hody. Zpívalo se až do ochraptění a do vypití šenkéře nebo sličné šenkéřečky. Měli jsme a máme písně a popěvky o všem a na všechno. Jsou písničky o lesích, o polích, o lukách, stráních, potocích i řekách, o myslivcích, hajných, lesnících i pytlácích i velebných pánech; o řezníku i o perníkáři, o žebrácích, harfenících i flašinetářích, o vlasech, rtech, srdci i duši, o květech všech barev, vůní a divotvornosti, o ptactvu, oblacích a dálavách, písničky na kuráž a náladu, dumky o vojně, modrém kabátci a šavlování, o zbojnících, pasácích a tulácích, popěvky o jarmarcích, lit- kupech i mordech, chvalozpěvy o Bohu, svátých, andělích a nebesích, ódy na města, vesnice a samoty, zpěvánky o slavíčku, holubech i pávech — prostě opěvovalo se vše, co oko vidělo nebo ucho slyšelo. Ani ten hla- ďounký oblázek, ani ten motýlek bělásek či slunéčko sedmitečné, ani včelka-medonoska či střevlík nebo zlatohlávek běžící úprkem po mezičce, nebyli opomenuti. Naše matka měst a hlava království, úl a terč všech našich tužeb, přání, lásek i nadějí, zvěčněna byla Karlem Hašlerem, ač i před ním žilo už sta a sta písniček o Praze. Vždyť všechny cesty vedly k ní a do ní. Byla a je naším Římem, naší Mekkou a Medínou, našimi Athénami. Vozy a kočáry, příležitosti a dostavníky, vozíky a bryčky, trakaře i káry jely, skřípaly a nadskakovaly ku Praze, kamž byla » cesta dlouhá, stromkami sázená ... « Zvláštní kapitolu v lidové písni mají naše zvony, kostelíčky na vrchu, kaple, hřbitovy, stezky a pěšinky, měsíček v úplňku i srpku, jídlo a pití, řemesla a živnosti, cech hospodských, mlynářů, kupců, jarmarečníků i hastr- manů, chalupy a statky, nevěsty a ženichové, rodiče, strejcové a tetky, dědové i báby, vrány, havrani, slepice, husy i vrabčáci. Celou tu svou čarovnou moc a sílu, kterou na nás působí, projeví naše píseň zvláště tehdy, kdy daleko od domova, dlouhá léta bez poslechu jejího zvuku a slov, náhle se vyrojí ze sedmdesáti čtyř tisíců zásuvek, truhliček a přítruhlíčků v mozkové spletenici nápěv, který vzápětí přivěje i slova. Písnička z dálné naší minulosti, mládí nebo šťastného dětství. Kde se tu vzala tak náhle, tak daleko, tak zvonivě jak brousek na kosíři ? Troufám si proto tvrdit, že píseň žije v nás, aniž máme o tom potuchy, odpočívá nebo spí, němá, zastrašená a bázlivá. Když přijde však její hodina, minuta, ba dokonce vteřina, vyvře bublinkově 12 [pageend12]na povrch a zní, zinčí, víří, zurčí, světélkuje, harfuje, housluje a preluduje skočně, že až v kořenech vlasových brní a v páteři zamrazí. Tady mě máš, mlč a poslouchej, anebo chceš-li, i pěj, ale neodháněj mě, jsem tvá, jen tvoje, přišla jsem z daleka, od tvé matky, vlila jsem se v mateřském nápoji do tvé krve, hlazena rukou tobě nejdražší. Tak mluví k nám píseň stará, zapomenutá, zasutá, zavátá větry života, zapadlá horským sněhem, rozmělněná sluncem tropů, zasypaná těžkým pískem lhostejná, zakuklená v temnu paměti. Který čaroděj přivedl ji k životu, ke zmrtvýchvstání, k nápěvu novému a znovu ? Kdo bdí nad tím vším národním bohatstvím, které není zavřeno v pokladnách, neroste úročením ani není k zaplacení nebo zahlazení ? Jen genius národa živého a mluvícího může tak učinit. Protože jsme živi písní, v písni a pro píseň, i ona zůstává nám věrná a provází nás kraj světa. Pro ni nejestvují hranice, moře nebo větrné křižovatky, ona nemusí mít cestovní průkaz ; nejí ani nepije, ač sama živí a napájí; nespí, ač často, přečasto sama spát nedá, není jí zima ani horko, neřídí se zákony práce, bydlení, pohybu nebo pobytu. Je prostě součástí ducha národa. Je to dar Boží, ponechaný člověku po pádu. Je nezranitelná a nesmrtelná. Je s tebou všude, kam jen se vrtneš, je tichá, a přece dovede zaburácet, že se až lekneš, je to liška podšitá a dělá si žerty z nevalné nálady, Času i stáří. Nechce se vtěsnat do letopočtů, kalendářů, jednotlivých životů nebo školních škamen. Byla za roboty, a je dnes opět. Viděla císaře pána, a je tady zase. Žila za dob krejcárků, troníků i čtyráků, a zůstává zde za bankovek, tisícovek, milionů. Žila v rybníkářské Třeboni, u Nymburka, Kutné Hory, Rokycan nebo v Lysé, a dnes ji cítíš, hmatáš, slyšíš v Chicagu, Torontě, Miami nebo San Fran- ciscu, stejně jako v Riu, Sao Paulo, Montevideu, Melbourne nebo Sydney. Děkuji, děkuješ, děkuje i děkujeme všichni, všichni z plna překypujícího srdce za to za vše té naší jediné, jedinečné, posvátné, neskončené, nedopěné, neutuchající písni národní, lidové i umělé, písničce nálad, smutné i veselé, kouzelné, rozverné, laškovné, poťouchlé i rány hojící. Kéž jsi, písničko našeho mládí, stále s námi, stále v nás, stále naše, našich synů i vnuků, jakos už byla našich otců, dědků i pradědů. S tebou byli jsme v kolébce, s tebou chceme slyšet naše hrana, s tebou doufáme zaslechnout nebeské chóry cherubínů, ač ty na zemi zůstaneš napořád, čekajíc na příští zrody, pokolení a rody. Tím končím — Amen. TROPICKÉ VÁNOCE VE SFÉŘE KOZOROHA Roucho Huaraskánu je unavené a obnošené staletími. Jeho bílá hlava se dotýká oblak a počítá ze své výše své mrtvé. Země tone ještě na chvíli v mléčné mlze, ale stíny se užuž zmocňují světla a den odešel skoro bez postřehnutí. Krásné jsou oči oslátka, které nás ostražitě nese ke svatyni po velmi vrtošivé a těkavé soutězce : jsou elegické a lyrické ve svém černém rámci. Oči jsou vůbec jen jiný menší zázrak v nesmírném zázraku života. Odráží se v nich reflex světla věčného. Noc, která nastává, je lichotivá jako dotek sametu. Tma předchází náš život a jí se život zdánlivě končí. Dlouho jsme se uzavírali do čtyř stěn, ale oči si stále uchovávaly svůj dětský údiv nad světem. Dole šumí podzemní řeka zatím co stoupáme na horu. Nevíme, z jaké dálky a z které rokle přichází ozvěna té spěchající řeky. Je to monolog dunící nocí jako tam-tam v pralese a nejtemnější zpěv země v tichu nejkratší tropické noci roku. Čas nás předchází na strmé cestě bez oddechu podoben heroldu či hbitému inkaickému běžci-chaski. Zdá se přicházet alespoň z takové dálky jako ozvěna onoho vánočního dne před půl stoletím. Dokažte jeho jsoucnost, chcete-li a můžete-li. Tenkrát v Papeete se narodil jedné tragické královně synek Odpočíval ve stínu palmových ratolestí a jeho svět byl ještě skryt pod mlhou polosnu. Kdo mohl vyčíst tehdy z jeho tváře tajemství jeho budoucnosti ? Sudičky o něm skládaly teprve svá proroctví do slok nad lůžkem z kapradí. Osud právě narozeného se může dotknout oblak, či sestoupit do propasti tragiky, ale teď je ještě zastřen kulisami mystéria. Moře a oblaka se přou o modř, do níž extatické duše rády odívají posly nebes. Někdy se objevuje také v dětských očích a na severských luzích, na nichž se sluní hořce v jarních dnech. Ostrov je plný nepostřehnutelného vzrušení. » To máte krásné děťátko, « řekl poutník a ihned si uvědomil marnost svých slov. » Darovalo nám ho nebe,« odpověděla matka podobná kterékoli ženě svého kouzelného ostrova. 13 [pageend13]rozhledy CESTOVÁNI - ČESKOSLOVENSKÝ PROBLÉM Definitivní čísla o tom, kolika čs. občanům byla loni povolena cesta do zahraničí, především do západních států a do Jugoslávie, nejsou ještě po ruce, protože sezóna zdaleka ještě není u konce. Nicméně je jisté, že jich bylo podstatně víc než r. 1965 a že počet udílených dovolení rok od roku stoupá. Ze všech zemí s omezeným cestováním, právě ČSR se může pochlubit největším počtem zájemců o cestování do ciziny. Jejich věkový průměr je poměrně nízký (36 roků), to znamená, že převážná většina těch, kteří by se rádi podívali do světa, jsou právě mladí. Je to pochopitelné v zemi, která téměř dvacet let žije za neprodyšně uzavřenými hranicemi, jejichž překročení bylo donedávna výjimkou a dosud je stále spojováno s řadou překážek. Otázka cestování do zahraničí, a hlavně na Západ, je v Československu otázkou číslo 1. Mladá generace, která »dosud neměla možnost se někam podívat«, se neodbytně dožaduje uvolnění i v tomto směru a je přitom podporována generací střední, pro niž je to otázka stejně palčivá. Neboť— s výjimkou tří poválečných let — trvá situace uzavřených hranic vlastně už od začátku druhé světové války. Alespoň částečné otevření hranic vyžadují i politickohospodářské zájmy státní. A je to především pověst Československa v zahraničí. V posledních letech přijelo mnoho cizinců do Československa, navázali tam známosti, mnohdy byli hosty našich lidí. Ti je nyní na oplátku zvou k sobě. Dochází k trapným situacím: pro většinu cizinců jsou cestovní potíže Čechoslováků nepochopitelné. Do- jde-li pak k vysvětlování, trpí tím pověst státu. A ČSR jde velmi o to, aby ztracenou dobrou pověst znovu získala. Zjistilo se totiž (v ČSR teprve v posledních letech), že turismus přináší valuty, kterých stát tolik potřebuje ; a špatná nebo ne dobrá pověst země turisty odrazuje. Dále se právem očekává, že čs. občané v zahraničí obnoví styky se svými známými nebo i navážou styky nové, které povedou k novým návštěvám v ČSR, popřípadě k dárkům přes Tuzex. V neposlední míře je zde ještě očekávání, že cestováním získají lidé (hlavně mladí) jisté zkušenosti, rozšíří svoje znalosti a více či méně budou mezi sobě rovnými popularizovat jméno Československa. To jsou zhruba argumenty činitelů, kteří se dnes přimlouvají za uvolnění cestování. Napomáhá jim v tom současná (mírná sice, nicméně ve srovnání s lety 1948-1956 nesporná) liberalizace poměrů. Tato mírně liberální koncepce »pootevřených hranic« vyvolává však na druhé straně řadu problémů, o kterých se předchozí éře ani nesnilo a které se mimoděk stávají argumenty v rukou oponentů. V první řadě je to nedostatek valut, který je jednou z hlavních překážek jakéhokoliv uvolnění cestování do západních zemí a do Jugoslávie. (Východní státy bud běžně vyměňují koruny za svoji valutu, nebo má Národní banka jejich měnu v dostatečné míře k dispozici.) Československá koruna není v zahraničí směnitelná (s výjimkou Vídně, kde ji lze prodat se 40 až 60% ztráty), Mi- mito ČSR přísně střeží, aby se koruny nevyvážely za hranice a tam, byť se ztrátou, prodávaly. Je k tomu nucena, chce-li na druhé straně udržet oficiální kurs koruny k ostatním cizím valutám. Pro čs. občana to tedy znamená, že s povolením k cestě musí získat také ještě povolení k nákupu deviz, což je ve většině případů stejně obtížné. Neboť na tyto účely se z devizového hospodářství uvolňují ročně jen nepatrné částky a zájemců je mnoho. Jedno z řešení, jak vyhovět vzrůstajícímu zájmu o cestování, a přitom nepřekročit devizový rozpočet, zkusilo Českolovensko v roce 1964. Bylo to povolování cest na základě pozvání a s minimálním kapesným. Dovolení odcestovat dostali jen ti, kteři měli pozvání z ciziny a doklad, v němž se hostitel zavazoval, že se o pozvaného bude starat. Všechny jsou krásné a všechna jsou krásná. A dodala : » Královské klenoty si ovšem odnesli dobyvatelé. Ale nevadí. Stačí mu koruna z ibišku a vanilkových květů. Je vyměnitelná den ze dne a její tíže je snadno únosná i dítěti. « Snad bude okouzlen životem a ješitný jako Salvador Dali, jenže bez jeho domnělé geniality. Nevíme, jaké břímě naše srdce unese. Či bude prostě jen milovat život ? Rozhlédl jsem se po obzoru. Na ostrově nebylo pastýřů. Ovečky se tam pásly jen v oblacích téměř zelených a mystický kozorožec hledal své stádo mezi hvězdami. Ale rybáři mají také své slovo o vánocích. Bez klenotů se obejdeme, ale bez lásky a bez víry v Život ne. Chopil jsem se své poutnické hole a od diletantského betlému sestoupil jsem s dětmi s hory na cestu do města. A zrovna tak tady na Huaraskánu, jenže roucha mladých matek, nesoucích své děti na bedrech, kvetou tropickými barvami. Přihlížím liturgickým úkonům v půlnoční hodinu. Huaraskán stále ještě počítá své mrtvé a ve vybíleném kostele zpívají pastorcitos své naříkavě koledy v kečua se španělským nápěvem. Stěžují si na zimu a na nevděk. Jsme možná jediná planeta ve vesmíru, na níž se tajemství Boží směšují s lidskými, říkám si. Indiánské děti jsou velkomyslné. Neobtěžují Je- zulátko žadoněním o dary, kladou mu je samy do jeslí. Nabízejí mu dárky svoje a pak šije zas odnesou. Jejich oči září nad největším darem Božím, jímž je nový život. Chrysostom Mastik 14 [pageend14]Na základě toho prodala banka valuty v hodnotě 5,33 dolarů na osobu, bez ohledu na dobu trvání cesty. Pokus byl aplikován na Jugoslávii a dokázal, jak nesmírná je touha Čechoslováků podívat se za hranice. Za uvedených podmínek, které byly víc než tvrdé, si opatřilo úředně ověřené pozvání na 40 000 občanů, vyzvedli svoje kapesné (zaplatili za ně 240 Kčs, což je průměrného měsíčního platu), a v domnění, že mají dináry v hodnotě tomu odpovídající, odjeli. Následky byly otřesné : nezaplacené účty v restauracích a hotelích, lidé, kteří svlékali a prodávali, co měli na sobě, případy, kdy automobilům došel benzín a řidičům peníze, byly téměř na denním pořádku. Jugoslávské úřady ostře protestovaly (byl to v jugoslávském turismu první případ, kdy cizinci znamenali pro zemi ztrátu), a Československo se muselo zavázat, že napříště dá svým občanům k dispozici odpovídající množství peněz. Ukázalo se totiž, že s/4 z »pozvaných« jelo ve skutečnosti na vlastní pěst. »Jugoslávský experiment « skončil fiaskem, a požadavek, umožnit více lidem cestovat, znamená obětovat na to více deviz, což je pro čs. hospodářství problém velmi svízelný. Druhý argument v rukou odpůrců uvolnění cestování je (více či méně oprávněná) obava, že ne všichni, kteří z republiky odjednu, se zase vrátí. Útěky zajisté dobrému jménu země nepřidají a navíc ztratí stát kvalifikované pracovníky — neboť především u těch přichází v úvahu, že by zůstali v cizině. Že tato obava není tak zcela neoprávněná, dokazuje statistika o počtu útěků z ČSR. (Dokonce ani Jugoslávie, do které se musí jet přes Maďarsko — přes Rakousko se nesmí ! — není v tom zcela spolehlivá. V loňské sezóně zaznamenali Jugoslávci četné přechody Čechoslováků z Jugoslávie do Itálie nebo do Rakouska.) Třetí, neméně vážná námitka, je nebezpečí ideologické infiltrace. Tvrzení, že ve všech západních zemích panuje všeobecná nezaměstnanost a že jen horních deset tisíc si dobře žije, kdežto ostatní, především dělnictvo, živoří v bídě, že starobní a nemocenské pojištění je výlučnou vymožeností socialistických zemi atd., byl luxus, který si mohla' oficiální propaganda dovolit jen v éře neprodyšně uzavřených hranic. Každá jednotlivá cesta na Západ znamená otřeseni monopolu oficiálních informací a rozšíření cest by znamenalo jeho pád. Mimoto by bylo třeba najít vysvětlení skutečnosti, že Západ nejen že neživoří, nýbrž ve svém průměru žije na úrovni, jež čs. životní standart daleko převyšuje, a za sociálních podmínek, o nichž se socialistickému Československu ani nezdá. Nebezpečí, že po osmnáct let opakovaná tvrzení budou otřesena spolu s vírou v nadřazenost socialistické společnosti, je akutní. Neboť člověk obvykle raději věří tomu, co vidí, než tomu, co se učí. A zkušenosti posledních dvou let akutnost tohoto nebezpečí jen potvrzují. Tak vzniká dnes situace protichůdných stanovisek a řešení se hledá v kompromisu. (Nutno říci, že k celkové koncepci Československo ješte nedospělo.) Výsled- Akad. malíř Vokolek: Z výzdoby kostela v Pardubicích. SVATBA V KÁNĚ. — » Pod oknem Maria říká své: Udělejte, co vám řekne — a hned služka nalévá, stěna se prohne, děj se vyhoupne nad první oblouk, kde Ježíš Kristus všemohoucím pohybem proměňuje vodu ve víno. A už služka nese správci, a ten na konci víno ochutnává, zatímco hudba hraje a rozhovory šumí, když nad hlavami svatebčanů voní stromy, kvetou košatí a shazují listí, když nad hlavami jim vychází slunce a prozpěvují ptáci...« (viz též str. 19). kem je politika » pootevřených hranic « s teoretickou možností cestovat kamkoliv při velkých obtížích. Obtíže se stavějí zájemcům do cesty záměrně a jsou jednak finanční, jednak procedurální. Obtížemi finančními myslím především značné náklady na vystavení cestovního pasu a ještě vyšší náklady na koupení valut. Devizové kvóty jsou neobyčejně nízké a ceny valut vysoké. (Tak kupř. oficiální kurs jednoho amer. dolaru je 7,20 Kčs, čs. občan však za něj ve Státní bance zaplatí 35 Kčs.) Nutno přiznat, že toto opatření, je z hlediska úřadů ČSR velice moudré : kromě finančního zisku se tím nabude dojmu, že v cizině je v porovnání s Československem všechno úžasně drahé. Také vysoké ceny za pas a valuty mnoho zájemců již předem odradí. Procedurálními obtížemi rozumíme nesčetná do- brozdání a doporučení národních výborů, odborů (syndikátů), zaměstnavatele, policie atd., které žadatel o cestu do ciziny musí předložit vedle pozvání známých nebo příbuzných z ciziny, kteří se zavazují výlohy s cestou a pobytem platit sami. Ti, kteří přesto jedou, jsou pak po celou dobu svého pobytu v cizině vystaveni trapnému dojmu » chudých příbuzných«, neboť draze zaplacené kapesné vystačí ve většině případů jenom na známky a pohlednice. Mnohé státy, kam Čeští turisté přijíždějí ve větším množství (kupř. Jugoslávie), právem protestují, neboť turisté bez peněz pozbývají pro ně zajímavosti. Dochází tak ke druhé fázi — k požadavku uvolněného cestování za přijatelných podmínek. Tento tlak, jednak ze strany čs. občanů, jednak ze strany zainteresovaných států, je dnes už tak silný, že ho bude nutno co nejdříve řešit. Odpovědné úřady mají na vybranou v podstatě dvě možnosti : Buď »pootevřené hranice« znovu uzavřít (což si za 15 [pageend15]dnešní situace patrně již nikdo nebude moci dovolit), nebo vyhovět požadavkům svých občanů a učinit podmínky cestování přijatelné. Lze tedy v letošním roce právem očekávat v této věci další stupeň uvolnění. Dosavadní přešlapování na místě je totiž, jak ukazují skutečnosti, nadále už nemožné. y.s. ZIM NÍ SKIZA Sníh a ticho. Vše vymřelo bílým morem. Jen hnízda domovů, schoulena kolem pokojného vření komínů, vydechují zbytky své pohody. Pod sněžným stejnokrojem jsou zahleděny do sebe. Za staženou oponou nedůvěřivosti se odehrává děj života beze svědků. — Praha se brání návalu sněhu a po čase vysoký val obklíčí dům. Lhostejné pohledy oken zamlčí radost i starost. Den s nocí se hašteří o kousek světla. Potom to zaskřípe mrazivě a slunce pomalu otvírá svá vrata. Zarudlým okem vyhlíží dlouho nad obzorem do zkřehlého rána, než loudavým krokem zkrátí si svou cestu. Široširé pláně, vyzdvižené obzorem až k mlhavému nebi ! Stan stromů větry rozervaný nadobro vyhořel v požáru mrazivých nocí a nyní osaměl v té rozlehlosti oslnivé. Však ti důstojní velikáni mají v sobě něco královského. Ve smělé oblouky vyklenuli si svůj úžas před závratností prostoru nad svými hlavami. Jejich životní zkušenost vyrostla do výše i hloubky a pro nás neznámými křivkami vykreslili své já do prostoru. A tak vidíme bez počtu povah. Všechny pak mají jedno společné : ono gesto tvůrčího zápasu, zdánlivě znehybnělé. Ti mladí směle vyhnali tykadla letorostů. Ti staří, unaveni, počítají již se svým pádem. A nyní obnažena do dravého větru ctižádostivost i tíseň. Zkamenělá mimika větví zůstala zimě na pospas, ale teplé srdce bije hluboko v kořenech stromů na klíně matky země. Až přijde jejich čas, užasneš znovu, jak mile vypučí něžnost a krása i na těch kostrbatých dlaních. Bez mezí bílá pole, větry stokrát převinutá ! Slabé volání slunce vás neprobudí. Matka země vyspává pod pevným panstvím zimy svoje loňské chvaty. Zima ledovou rukou pohladí, a snese to jen silný. Pro chudé nepřítelkyně. Pro majitele lesů romantická. Ó, nedoceněná pohodo domovů ! Venku nečas rozbíjí přátelské dotyky teplých dlaní a světlo očí tlumí ledoví posli. Zato doma si kamna mumlají spokojeně, když jsou živena smolou vonícím dřevem. Slunce zimu k pláči nepřivede. Slzy jí zkameněly. Navzdory pak střechýli zdobí si své panství. V měsíční noci jiskrných očí vzdychne strom krátce, zápase s ledovým obrem. Snadno teď přejdeš po hladině rybníků suchou nohou, po tom, co mráz si s nimi pohrál a svázal je do skleněného pytle. To píseň potoků tak hned neumlčí. Rozbíjí vlnky zrozené v hlubinách hrdý pancíř ledu bez přestání. Jen si šveholí, posměváčci. Kniha zimních pohádek tu leží otevřená. A jak čas obrací její listy, stranu po straně, rozmar a nálady zimy nemají konce. Hned láme zelené střechy lesních bratří, když dopadla na ně ojíněnou tlapou. Vzápětí se jí nezdá koberec bílý dost silný a přitkává si z hvězdného stavu. Škoda, že se neudrží ten chumáč křehkých hvězd na teplé dlani ! A když se jí splaší větrní koně, potom raději zůstaň u teplých kamen. A tak to půjde stále dokola, dokud slunce nezlomí žezlo její moci. (5 zimo, strohá milovnice krásy ! Mrazivým bičem šleháš svoje obdivovatele. Nad ptačí bídou nezapláčeš. Pěknou jsi připravila tabuli hladovějícím hostům. Však počkej ! Vesmírný Kormidelník již stáčí zemi ve směru slunovratu. <3 probořená hladino nocí, jíž z vesmíru to ledově táhne. Od pólu ledovce jsou na pochodu a nesmírnost bílého ticha posouvá hranice svého snění. Zima 1963-64 K.M. život z víry O VDĚČNOSTI Je to vzácná květinka, tahle vděčnost. A přece nic snad neukazuje tolik ušlechtilost charakteru jako právě tato ctnost. Je těsně spojena s mnoha jinými : rozněcuje vzájemnou lásku, blahodárně působí na život sociální tím, že se jeden snaží ulehčit břemena druhému, podporuje pokoru, když člověk uznává pomoc druhého. Proto je tak důležité tu ctnost pěstovat už u dětí, aby byly vděčné a děkovaly za přijatá dobrodiní. Nepatří ani mezi tři ctnosti božské (víra, naděje, láska), ani mezi čtyři základní (rozvážlivost, spravedlnost, statečnost, uměřenost). Uvádívá se však na ctnost spravedlnosti. A právě z této strany pochopíme její velikost a krásu. Proto se nejdříve podíváme na mateřskou ctnost vděčnosti, totiž na spravedlnost. Spravedlnost je ctnost, která uspořádává člověka v jeho vztahu k druhému (vzato co nejšíře). Její úkol je vytvořit jakousi rovnost, vyrovnání mezi » má dáti « a » dal«. Když mi např. švec ušije boty, jsem ze spravedlnosti povinen vyrovnat vhodnou částkou jeho práci. Aby tedy měl někdo ctnost spravedlnosti (nejen úkony spravedlnosti), je u něho nutná ustavičná vůle vytrvale dávat každému, co jeho je. A teď tedy přejdeme k ctnostem, které jsou nějak přidruženy ke spravedlnosti. Něco totiž mají z pojmu spravedlnosti, v něčem jí však nedosahují. Řekli jsme, že spravedlnost dává druhému, co je mu povinno, a to podle rovnosti (tolik, kolik). Jsou však některé ctnosti, které dávají to »povinné«, ale nestačí na tu » rovnost « (dát tolik, kolik). Tak např. ctnost nábožnosti vzdává povinnou úctu Bohu, ale nemůže podat tolik, kolik si Bůh zaslouží. 16 [pageend16]Jiné ctnosti zase nedosahují plného pojmu spravedlnosti proto, že se u nich neuskutečňuje celý ráz » povinného «. Člověk k takovým ctnostem není nucen z přísné spravedlnosti, nýbrž to vyžaduje jen jakási slušnost a čestnost, někdy větší, jindy menší. A tak jsme došli k pojmu ctnosti vděčnosti, v níž »je obsažena vzpomínka na přátelství a služby druhého, a vůle druhého odměnit« (Cicero). Je to tedy ctnost, která naklání člověka k tomu, aby uznával (uvnitř i navenek) přijatá dobrodiní a snažil se je aspoň nějak vynahradit. O každé té části promluvíme pár slov. Když nám někdo udělá něco dobrého, k čemu nebyl povinen, člověk to má uznat a pamatovat na to. Jako dobrodiní záleží více v citu než v činu (menší dárek, ale daný s láskou, více váží než velký bez lásky), tak i splácení. Proto dobře napsal Seneka: »Kdo přijímá vděčně dobrodiní, splácí jeho první díl. « K vděčnosti náleží i to, že obdarovaný to uznává nejen uvnitř, ale i navenek. Může se to dít slovy (chvála, poděkování apod.), uctivým chováním k dobrodinci, upřímnou radou, častějším stykem, ohleduplnou řečí atd. Kdo tají, že mu někdo prokázal dobrodiní, kdo nechce — třeba i veřejně — být za ně vděčný, ukazuje obyčejně, že těžko nese, když je někomu něčím zavázán. Probleskuje z takového jednání zpravidla sobectví a pýcha, která nerada přiznává, že na všechno sama nestačí. Ale máme dobrodinci nejen děkovat, nejen se k němu uctivě chovat, nýbrž se i snažit nějak revan- šovat. Sv. Tomáš dokonce tvrdí, že obdarovaný má mířit k tomu, aby splatil něčím ještě větším, než přijal, a odůvodňuje to takto : To hlavně doporučuje dobrodince, že zdarma udělil dobrodiní, ke kterému nebyl vázán. A proto, kdo přijme dobrodiní, je vázán z povinnosti čestnosti, aby podobně zdarma něco vynaložil. Avšak nezdá se něco zdarma vynakládat, nepřekročí-li velikost přijatého dobrodiní ; pokud totiž splácí něčím menším nebo stejným, nezdá se, že by to konal zdarma, nýbrž jen vrací, co přijal. A proto při splácení dobrodiní se má vždycky tíhnout k tomu, aby se podle možnosti splatilo něčím větším (2. II. 106,6). Námitka proti tomu by mohla být, že je to málokdy možné, aby člověk dával více, než přijal. To by potom už nebylo pro člověka dobrodiní, kdyby každému dobrodinci musel vracet více, než od něho dostal. Z takové vděčnosti že by se brzo ten chudák obdarovaný octl na mizině. A jsou případy, kdy to není vůbec možné, aby člověk vrátil více, než dostal, jako je tomu v poměru dětí k rodičům. Odpověď na tuto námitku jsme naznačili už dříve. Při splácení dobrodiní klademe větší důraz na dobrou vůli než na sám skutek. Ve spravedlnosti se dbá rovnosti věcí (tolik, kolik), ve vděčnosti však spíše rovnosti vůlí. Dobrodinec totiž z ochoty vůle vynaložil něco, k čemu nebyl vázán. Podobně obdarovaný má dát něco navíc, i když to nemusí být v témže oboru. Syn např. přijal od rodičů bytí a žití. V tom jim nemůže nic rovného — a tím méně nadbytečného — splatit. Ale může jim to vynahrazovat jiným způsobem : ctít je, poslouchat, zastávat se jich, pracovat za ně, starat se o ně ve stáří, a když snad ztratili víru, usilovně se za ně modlit, aby jim ji Pán Bůh vrátil (to by bylo to » navíc « ; oni totiž mu dali jen život tělesný, on by jim vyprosil život duchovní, což je více). Vynořuje se tady mnoho jiných zajímavých námětů. Co kupříkladu, když se to dobrodiní neděje úplně dokonale, nýbrž třeba zdlouhavě, se smutkem, trochu s neochotou apod. ? Je třeba i pak být vděčný ? — Ušlechtilost velí, abychom v tomto případě spíše dbali na dobro, které v tom je, než na nedokonalý způsob v dávání. Zasluhuje si však takový člověk menších díků, než kdyby ten dar dával ochotně a rád. — A což když někdo prokazuje dobrodiní, aby sám měl z toho prospěch ? Zaslouží si i on vděčnosti a díků ? Sv. Tomáš si v odpovědi na to ocitoval Seneku: » Mnoho záleží na tom, zda někdo dává dobrodiní pro sebe, nebo nám, nebo sobě a nám. Tomu, kdo se cele ohlíží na sebe, a nám prospívá proto, že jinak nemůže prospět sobě, patří stejné místo jako tomu, kdo obstarává krmení pro své dobytče. Když však dárce zamýšlí, aby měli z dobrodiní prospěch oba, jak on, tak obdarovaný, bylo by to ode mne nevděčné, kdybych se neradoval z toho, že i on má prospěch. Byla by to zloba, kdybychom si myslili, že jen takové dobrodiní je správné, které přinese dobrodinci nějakou škodu. « — A ještě jedna pochybnost: Je povinen vděčností pán služebníkovi za vykonanou práci ? Vždyť mu přece za to dává mzdu, a to je úkon spravedlnosti. Nemá tedy zde — zdálo by se •—• místa vděčnost. Je to pravda, ale jenom tam, kde služebník dělá pouze to, k čemu je přesně zavázán. Za to dostává plat. Ale když dělá více, když se o vše stará jako o své, když to dělá s láskou apod., má i on nárok na vděčnost svého pána. Snad by ještě zbývalo odpovědět na otázku, kdy má člověk splácet dobrodiní. Hned ? Později ? Sv. Tomáš zase pěkně rozlišil (2. II. 106, 4) : Vzhledem k citu (ochotě) se má dít splácení hned. Avšak vzhledem k daru se má počkat na chvíli, kdy splacení bude dobrodinci vhod. Kdo hned — a třeba i nevhod — chce splatit dobrodiní, dává najevo, že je dlužen nerad. A kdo je dlužen nerad, je nevděčný. Jsou takoví lidé, kteří nikdy nemohou svým dobrodincům odpustit, že jim za něco vděčí ... Dobří křesťané však vědí, že každý z nás je jen snůška dobrodiní Božích i lidských, a proto, když to uznáme, že to není pro nás nic nečestného. Naopak. Ondřej M. Petrů Modleme se za jednotu křesťanů v jedné Kristově církvi. Od 18. do 25. ledna se na tento úmysl modlí spolu s katolíky i mnoho křesťanů, dosud odloučených. 17 [pageend17]stalo se doma, v exilu a jinde ve svété VE VATIKÁNĚ A V ITÁLII První výročí zakončení II. vatikánského sněmu 8. prosince Pavel VI. vzpomněl v kázání při mši svaté, sloužené ve Vatikánské bazilice především pro řeholní sestry; chtěl jim tak poděkovat za jejich modlitby a oběti za zdar a provedení sněmu. Nabádal k věrnosti jeho pokynům ; s touto věrností se neshoduje jak názor, že koncil znamenal úplný zlom s minulostí a tradicí, který dovoluje emancipaci, osvobození od toho, čemu církev dosud učila; jednak malá vážnost k tomu novému, co opravdu koncil přinesl. Potom zdravil přítomné sestry (viz str. 11) a závěrem žádal strany stojící proti sobě ve vietnamském konfliktu, aby vánoční klid zbraní prodloužily v příměří a aby vyjednáváním daly Vietnamu klid a řád. — Nové provolání sv. Otce vyvolalo příznivý ohlas v sídle SN a presidenta USA. V slavnostní audienci papež Pavel přijal ministra zahranič! Sjednocené arabské repubbky Mahmuda Riada — pro uchování uměleckých památek v Nubii sv. Otec mu dal při audienci větší částku; v soukromé audienci mj. kanadského ministra zahraničí Pavla Martina — tématem rozhovoru byla především otázka míru ve Vietnamu, k němuž Kanada jako neutrální země by mohla velmi přispět — ; skupinu japonských buddhistických mnichů; členy Italské hudební akademie svaté Cecílie— předního to italského hudebního orgánu, jejž založil r. 1566 Palestrina a v následujících letech velmi podporovali právě papežové; vedoucí Střediska pro apoštolát laskavosti ve školách, kteří sv. Otci představili letošního vítěze; kněze ze zemí západní Evropy, kteří jsou svými biskupy pověřeni péčí o růst kněžských povolání — nabádal je, aby u chlapců a vůbec v katolických rodinách pěstovali ovzduší, které přeje vzniku a udržení kněžského povolání; italské holiče a kadeřníky, kteří sv. Otci přišli poděkovat za to, že jim dal za nebeského ochránce peruánského dominikánského bratra sv. Martina de Porres ; členy výboru, který je pověřen přípravou I I I . světového sjezdu laického apoštolátu — sjezd se bude konat v Římě od 11. do 18. října 1967 na téma » Lid Boží na cestách lidských « a jeho úkolem je provést pokyny sněmu pro apoštolát laiků v dnešním světě; poradce Evropského střediska pro veřejné styky, kteří Pavlu VI. darovali tzv. Aténský kodex, stanovící zásady mezinárodní etiky; 500 profesorů a studentů Chapmanovy koleje z Orange v Kalifornii, kteří lodí konají studijní cestu Evropou, Středním a Dálným východem a Afrikou a jsou provázeni třemi duchovními: katolickým, protestantským a židovským. Svatý Otec jmenoval pražského apoštolského administrátora biskupa Františka Tomáška poradcem kongregace pro semináře a university. • Apoštolskému delegátu v Jeruzalémě františkánu mons. Augustinu Sepiňskému poslal telegram projevující účast s novým utrpením, které dolehlo na Svatou zemi, když koncem listopadu došlo k přestřelkám na izraelsko- jordánských hranicích, • Guvernérovi a vládě ostrova Barbados v Malých Antilách blahopřál telegramem k vyhlášení nezávislosti. • Rozhlasem promluvil ke katolíkům středoame- rické republiky El Salvador u příležitosti zakončení oslav prohlášení Panny Marie, královny míru, za nebeskou ochránkyni země. • Jménem Svaté stolice podepsal Úmluvu Spojených národů o vyloučení všech forem rasového rozlučování mons. Albert Giovannetti, stálý pozorovatel Vatikánu při OSN. Úmluva byla přijata na Valném zasedání dne 21. prosince 1965. • Zástupce Jugoslávské federativní republiky při Svaté stolici dr. Vjakoslav Cvrlje odevzdal 27. listopadu vatikánskému státnímu tajemníku kard. Cicognanimu list jugoslávského ministra zahraničí, jímž je uveden do svého úřadu. List téhož obsahu odevzdal v Bělehradě jugoslávskému ministru zahraničí apoštolský delegát a zástupce Svaté stolice při jugoslávské vládě mons. Mario Cagna. • L’Osservatore Romano z 1. prosince věnovalo vzpomínku 50. výročí smrti českého sochaře Ignáce Weiricha, jehož díla najdeme v řadě římských církevních budov. Tři kardinálové, kteří doposud řídili diecéze přímo hraničící s Římem, zvané předměstské, se vzdali svého úřadu; resi- gnaci odůvodnili pokročilým věkem, všem už js více než 75 let. Svatý Otec resignaci přijal, ale katedrální kostely! jim ponechal jako titulámí. Jedním z] těchto kardinálů je děkan kard. Evžen Tisserant, v jehož diecézi — Porto a Santa Ruíina — působí český kněz dp. Jiří Talkner a Slovák vicerektor Nepomucena ThDr. Josef Medový. Kongregace obřadů jednala v listopadu o blahořečení mj. polského minority P. Maximiliána Kolbeho, který 14. srpna 1941 zemřel v hladomorně v Osvietimu, kam šel dobrovolně místo otce rodiny; Augustina Czatoryského z polské šlechtické rodiny žijící v Paříži, který proti vůli své rodiny vstoupil k saleziánům a zemřel v pověsti svatosti v Alassiu v Itálii ve věku 35 le t; a litevského arcibiskupa Jiřího Matulevicze, reorganizátora řeholní společnosti marianistů, jejímž byl generálním představeným — zemřel r. 1927. 3. prosince, na svátek sv. Františka Xaverského, patrona misií, bylo ohlášeno, že sv. Otec povýšil dosavadní misijní oblasti na ostrově Nová Guinea a okolních ostrovech pod australskou správou na samostatné čtyři církevní oblasti vždy s arcibiskupem v čele a 16 sufragánními biskupstvími; jedno arcibiskupství je v západní indonéské části ostrova Nová Guinea, zvané Irian Barat. Je to projev uznání pro velmi namáhavou práci misionářů, začatou před sto lety; dnes je v oněch čtyřech oblastech přes 600 tisíc katolíků a mezi nimi pracuje 600 kněží a 850 řeholních sester, Už v letních měsících m.r. svátý Otec zřídil církevní hierarchii na francouzských a anglických ostrovech Oceánie, 17. listopadu skončila 31. generální kongregace řádu jezuitů. Den předtím s generálem řádu P. Arrupem a pěti dalšími jezuity, kteří symbolicky zastupovali své spolubratry ve všech pěti světadílech, koncelebroval mši svátou v Sixtinské kapli sám sv. Otec; slovanské jezuity a vůbec jezuity šířící Boží království pod praporem sv. Ignáce v zemích socialistických zastupoval delegát chorvatské provincie P. Kozelj. V latinském proslovu Pavel VI. hájil oprávněnost Tovaryšstva Ježíšova a vůbec řeholníků a jejich asketických předpisů i pro dnešní dobu proti hlasům, které se snad vyskytly, a ujistil jezuity svou důvěrou a otcovskou láskou. — Kongregace zasedala ve dvou údobích; nejdříve od 7. května do 15. července 1965, kdy byl především zvolen nový generální představený, a loni od 8. září do 17. listopadu. Bylo přijato několik výnosů, které znamenají velkou demokratizaci vnitřního jezuitského života, dosud proslulého svou »slepou« poslušností a svým výběrovým systémem; jezuité se nabádají k spolupráci v pastoračních programech sestavených biskupskými konferencemi. Ti, kdo se domnívají, že jezuité byli založeni jen k boji proti protestantům, budou překvapeni výzvou, aby mladí členové řádu byli při studiu teologie a církevních dějin a také osobním stykem s odloučenými křesťany vedeni k opravdu ekumenickému smýšlení; po vzoru papežů Jana a Pavla kongregace vyslovuje politování nad omyly, kterých se snad jezuité v minulosti dopustili v jednání s odloučenými křesťanskými bratry, které se jich mohly dotknout a tak být překážkou vytoužené jednoty. V řadě zemí se konala v posledních měsících m.r. zasedání biskupských konferencí. Na všech se jednalo především o 18 [pageend18]provedeni pokynů II. vat. sněmu a o návrzích pro biskupský synod, který se bude konat na podzim v Římě, k 1900. výročí smrti sv. Petra a Pavla. V Kanadě, Francii, USA, Itálii a na Ceylonu byl zrušen zákaz jíst v pátek maso. Zákaz zůstává jen pro pátky v postní době a na Popeleční středu. Věřící se vyzývají, aby si sami určili skutek sebezáporu, jímž zachovají pátku, dni smrti Krista Pána, jeho kající ráz ; mají si odepřít např. kouření, alkoholický nápoj, film, zábavu nebo vykonat jiný dobrý skutek, jako almužnu a náboženskou četbu. Na zasedání italských biskupů se jednalo o zmenšení počtu biskupství — Itálie jich má na 300 a poslední měsíce sv. Otec pro menší z nich jmenuje jen prozatímní apoštolské administrátory. Severoameričtí biskupové v jednom ze svých společných prohlášení žádají, aby hospodářská vládní pomoc nebyla poskytována spolu s akcemi ve prospěch regulace porodů ; spíše je povinností vlády odstranit překážky, které brání manželům žít podle hlasu svědomí. EKUMENICKÉ ZPRÁVY : Svatý Otec pověřil Sekretariát pro jednotu křesťanů aby studoval otázku spolupráce s nekatolickými biblickými společnostmi v šířeni Písma svátého. Je to provedení výslovné výzvy sněmu ke spolupráci s těmi, kdo věří v Krista, a k vytvoření jednotného textu bible ; ale též jistá rehabilitace toho, co biblické společnosti, vesměs protestantského zaměření, vykonaly pro šíření Božího slova. Doposud katolická církev nedovolovala četbu Písma vydaného těmito společnostmi ; jednak protože ty odmítaly připojit jakýkoliv výklad a vysvětlení, jednak že často vynechávaly ve svých vydáních tzv. deuterokanonieké knihy, které církev přijala jako inspirované teprve později. Zde právě začne spolupráce : aby se došlo k jednotnému seznamu dnih, které všichni křesťané budou uznávat za posvátné ; druhý stupeň spolupráce bude tvořit jednotný překlad. • 1. prosince se ujal svého úřadu nový generální sekretář Světové rady církví duchovní americké presbyteriánské církve dr. Eugen Blake ; je nástupcem Holanďana dr. Vissera’t Hoofta, který byl sekretářem Rady od jejího založení r. 1948. Dr. Blake v prohlášení novinářům pravil, že bude usilovat o to, aby se Rada stala opravdu ekumenickou, aby se církve činně účastnily světového života, a že bude pokračovat ve stycích s církví katolickou. • V Cret Berard ve Švýcarsku se konalo od 20. do 22. listopadu už čtvrté zasedání smíšené komise skládající se ze zástupců církve katolické a Světové rady církví ; bylo jednáno o nejposlednějším vývoji ekumenického rozhovoru a o spolupráci v některých oblastech, např. na sociálním poli a v misiích, o společné modlitbě za jednotu a o místě, které má mít pn ekumenické práci žena. Podkomisím bylo svěřeno studium otázek, v nichž je třeba větší jasnosti, např. smíšené manželství. • Svatá stolice dovolila, aby are. z Bari v Itálii daroval pravoslavnému metropolitovi z Yolosu v Řecku část ostatků svátého Mikuláše, které jsou uctívány v barské katedrále. • V předvečer svátku sv, Josafata, mučedníka za jednotu, uveřejnil vatikánský L'OR článek, v kterém vyslovuje politování nad tím, že moskevské pravoslavné kruhy věnovaly velkou pozornost 20. výročí násilné likvidace řeckokatolické církve na Ukrajině a Podkarpatské Rusi a jejího připojení k ruské církvi pravoslavné. » Dobrovolný návrat k ruské matce církvi « — po prý násilné Brestské unii z r. 1596 — odhlasovala r. 1946 synoda 216 kněží — z 2200 — a 19 laiků ; všichni biskupové a mnoho kněží a laiků stvrdilo svou věrnost Římu utrpením ve vězeních a táborech, ano i mučednickou smrtí; stačí zde jmenovat lvovského arcibiskupa dnes kard. Josefa Slipého, který byl vězněn už od r. 1944 až do svého odjezdu do Říma r. 1962, mukačevského mons. Teodora Romžu, usmrceného v nemocnici, kde se zotavoval po nastrojeném automobilovém neštěstí, a prešovské mons. Pavla Petra Gojdiče, zemřelého v žaláři, a Basila Hopka. Likvidace ukrajinské církve zůstane pro katolickou církev událostí bolestnou a skutkem násilí. Akadi malíř Vokolek : SVATBA V KÁNĚ (viz str. 15). V ČESKOSLOVENSKU NÁBOŽENSKÉ ZPRÁVY Třemi skladbami náboženského obsahu oslavil 35. výročí svého založení a 20. výročí obnovení Moravan, někdejší pěvecký sbor brněnských katolických akademiků, dnes Akademické pěvecké sdružení při ÚV Odborového svazu zaměstnanců školství a kultury. Jubilejní koncert se konal 4. prosince v pražské Smetanově síni a byla provedeny kantáty Bohuslava Martinů: Hora tří světel, Proroctví Izaiášovo a Polní mše. S jakými pocity asi poslouchali přítomní první věty z Hory tři světel: » Za starých časů bylo zvykem pohostit každého poutníka. Kdož ví? Mohl to být Kristus kráčející po zemi. Tento krásný obyčej ještě žije ve vzdálených krajích našeho světa. My jsme jej pozbyli a s nfan odešlo mnoho jemného a milého z našeho života...« Světové tiskové kanceláře přinesly zprávu o propuštění biskupa ThDr. Josefa Procházky, který byl tajně vysvěcen královéhradeckým biskupem mons. Mořicem Píchou; posledních třináct let byl ve vězení, snad právě proto, že se bez vědomí vlády nechal vysvětit. Mons. Josef Procházka byl profesorem biblických věd na hradeckém semináři. Je mu 66 le t; narodil se v Moravském Prostějově a na kněze byl vysvěcen 5. července 1923. — Ve vězení prý jsou stále ještě tři tajně vysvěcení biskupové. • Biskup mons. Ladislav Hlad není administrátorem v Napajedlích, jak jsme uvedli (NŽ 1966, str. 196), ale je v Kněžském domově v Senohrabech. • Sjezdu o Svatých Cyrilu a Metoději, který uspořádala v Soluni řecká pravoslavná církev, za účasti též zástupců církve katolické, byl přítomen dp. prof. Josef Vašica; dp. Vašica oslavil 31. prosince 60. výročí kněžství. • K sjezdu katolického duchovenstva byla uspořádána v Obecním domě v Praze výstava dřevorytů a grafiky dp. Arnošta Hrabala z Buchlovic u Uh. Hradiště, který tehdy oslavil svou osmdesátku. Otevření zpestřil E. Haken dvěma Biblickými písněmi. • S prvními stopami o sloužení bílé rorátní mše k. Panně Marii v adventní době se setkáváme už v první třetině 14. století. Z 15. století máme uchovány rorátní zpěvy latinské a z následujícího století už i české, samostatné, skládané na nápěvy Edových písní. Roráty najdeme jen v zemích střední Evropy. • Bratislavská CM fakulta v Bratislavě oslavila své tHcetileté trvání. • V sérii kapesních knížek nazvané Portréty — mezi nimiž už vyšel též životopis Jana XXIII. od marxisty Jaroslava Hranicky, bourajícího velký obraz, který si i v ČSR o posledním papeži vytvořili — vyjde též kniha o svátém Augustinovi od Milana Machovce, profesora na filosofické fakultě Karlovy university. • 15. srpna by se dožil 80 let V. H. Brunner, který vytvořil spolu s Ot. Španielem troje bronzová vrata pro svatovítskou katedrálu; jsou ozdobena výjevy z legend o svátých patronech českých. Jeho dvěma tušovým kresbám 19 [pageend19])> Ukři žování « a » Pokušení sv. Antonína « věnoval studii výtvarnický časopis Tvar (VIII, 1956). Zemřel r. 1928 a ještě před smrtí dokončil až na poslední figurku jesličky pro svého synka. • V KN 9. října píše Otto V. Rydlo o příbuznosti tzv. Mníšecké Duchkovy bible, napsané r. 1443 v Mníšku pod Brdy, jejíž originál je uložen v knihovně kroměřížské, s českou biblí uchovávanou v Breře u Milána; této bibli věnoval studii italský prof. Sante Graciotti. Obě byly napsány na prahu použití vynálezu knihtisku, V milánské bibli je patrný vliv zavádění nového pravopisu Husova. • » Pražské Emauzy před dokončením« píše LD 13. listopadu. Západní průčelí podle vítězného projektu F. M. Černého bude připomínat gotické zastřešení kostela s vysokým štítem. Literární noviny 12. listopadu 1966 píšou, že rok dopředu je vyprodáno na Komedii o umučení Pána našeho Ježíše Krista v brněnském Státním divadle. A to se dává v operním divadle Na hradbách, které patří k největším v republice. Také v Praze Palouš má na Komedii vyprodáno nadlouho předem. Tato inscenace zvítězila v anketě kritiků o nejpozoruhodnější představení loňské sezóny. I v zahraničí je o Komedii velký zájem ; jedná se např. o zfilmování v Itálii, odkud přijeli spolupracovníci Felliniho, kteří by podle hry chtěli natočit barevný film, rakouská agentura usiluje získat zastoupení pro všecky západní země. Také Barrandov se zabývá myšlenkou na zfilmování. Po obnoveném » vědeckém « boji proti náboženství a křesťanství volá v Literárních novinách Vítězslav Gardavský v článku «Vědomí kořenů«, odsuzuje někdejší zesměšňování víry v Boha a náboženských knih a památek — marxista se prý i s tím musí dovést vyrovnat a překonat to ; komunismus buduje » společnost, která ve svém rozvoji by umožňovala lidský život v totalitě jeho určení, od ekonomiky až po oblast kultury a ducha. Nevidí hlavní smysl svého snažení v tom, abychom předstihli vyspělé kapitalistické konzumní společnosti a vytvořili společnost ještě více konzumující. To kapitalismus dokáže. Od socialismu a komunismu očekáváme víc: překonání prázdnoty, bezduchovosti a nihilismu, ke kterým kapitalisticky jednostranně rozvíjená společnost nevyhnutelně vede... Marxistický ateismus nesmí být chápán jen jako popření toho, co není prokázáno... Mnohem nebezpečnější než víra v Boha je indiferentismus a nihilismus.« Velkého překvapení se dočkali posluchači rozhlasových Živých slov 16. října. Do své úvahy, asi o smyslu života, která měla vyústit prosocialisticky, autorka zapojila i úsek z evangelia sv. Lukáše (10, 38-45) ; po jeho přečtení relace, prý pro technickou poruchu, byla přerušena. RŮZNÉ ZPRÁVY 19. listopadu oznámil v ČSSR denní tisk, že » v minulých dnech « byl zatčen » nebezpečný agent« 401ctý Vladimír Komárek., dnes už občan USA, který po r. 1948 opustil zemi a ze zahraničí řídil protistátní činnost. Letadlo z Moskvy do Pařížel, v kterém letěl, proti jízdnímu řádu přistalo v Ruzyni a Komárek-Kazan byl odevzdán čs. policii. Mírnější osud stihl »výtržníka« Mayora-Stráznického, také čs. uprchlíka z r. 1952 a^ amerického občana; »vyhrožoval svým příbuzným a urážel ČSSR«. Byl proto vyhoštěn. • O čínských Rudých gardách referují vJŠSR s jistou opatrností; v bratislavském rozhlase Svetozar Stur v září srovnal činnost gardistů s událostmi po únoru 1948 u nás : » Jako nyní v Číně, také v naší zemi občané byli vyhnání ze svých domovských obcí, byli hledáni a nalezeni nepřátelé ve straně a ve státním aparátu ...« A Evžen Loebl v Kultumém životě se odvážil mluvit též o nespravedlnostech a násilí vůči nečlenům strany. • 24. listopadu se zřítilo nedaleko Bratislavy bulharské dopravní letadlo. Zahynulo 82 osob, mj. bulharská operní pěvkyně Kata Popová, která měla pohostinsky vystoupit v pražském ND. Na palubě letadla byly též schránky s radioaktivním jodem, proto místo katastrofy muselo být uzavřeno. • Pro »podvracení republiky « byli v Ostravě odsouzeni dva dělníci do vězení na 3 a 2,5 roku; od r. 1960 hovořili »protistátně, hanobili a uráželi republiku, presidenta, vládní činitele i KSČ, členům KSČ vyhrožovali ^běsením «. • V r. 1965 poprvé za patnáct let překročil v ČSR počet sebevražd tři tisíce; na 100 000 obyvatel připadá v českých zemích 25,6 a na Sloven, sku 12,5 sebevražd ; v r, 1964 bylo 160 vražd a usmrcení; po úrazech motorovými vozidly zemřelo 2217 osob, tj. o 170 víc než r. 1963. • V Kulturní tvorbě si 3. listopadu stěžoval Vladimír Petrů na nelidskou celní prohlídku na čs. straně mezi CSSR a bratrským Polskem. • Rádio Tirana — z Albánie — vysílá třikrát denně Česky : ráno od 6 00 do 6,30, odpoledne od 18,30 do 19,00 a večer od 20,30 do 21,00. • Olomoucký podnik Sigma vytvořil první čs. - italskou akciovou společnost Sigma-Italiana, jejíž sídlo bude v Itálii; jejím úkolem bude proniknout s výrobky Sigmy na nové zahraniční trhy a získávat ze zahraničí technické poznatky. • V Jezerní slati u Prachatic našli pracovníci státní ochrany přírody tzv. » trpasličí břízu «, 160 cm vysokou, která je domovem za polárním kruhem ; je to pozůstatek z doby ledové. • Slovenská Směna z 12. června píše o » Možnostech emigrantu « pozvat si do zahraničí své příbuzné nebo je jít navštívit do vlasti. Uprchlíka mohou jet navštívit jen rodiče nebo jeden z nich, když uprchlík opustil vlast před 10 lety a za svého pobytu nevyvíjel nepřátelskou činnost proti ČSSR; i rodiče ale musí » splnit určité předpoklady «. Povolení k návštěvě příbuzných v ČSSR může dostat uprchlík, který už má cizí státní občanství a byl vyvázán z čs. státního svazku a nedopustil se proti republice žádné závazné trestné činnosti nebo jeho trestná činnost byla promlčena, amnestována nebo nástup trestu byl promlčen. Koncem října 1966 projednávalo Národní shromáždění zákon o peridodickém tisku a ostatních hromadných informačních prostředcích. Nový zákon pamatuje na občany tím, že jim dává právo na informace, právo vyjadřovat v tisku své názory a i právo žádat bezplatnou opravu nepravdivé informace. Jenomže v další části zákona čteme » úplnou novinku v našem současném zákonodárství«, jak píše LD z 26. října. A ta novinka je : » Péče o ochranu zájmů socialistické společnosti, neboť zveřejnění takových informací, které by ohrozily zákonem chráněné zájmy společnosti nebo občanů, bude zákon považovat za zneužití svobody projevu, slova a tisku.« Čili: nic se nezměnilo. KULTURNÍ ZPRÁVY Brněnský literární měsíčník Host do domu se stal viditelnou obětí státní cenzury ; pod titulem » Kdo to bude platit? « píše o komerčním neúspěchu českých zábavných filmů u místního publika. Závěr poznámky je ale useknut u konce řádku, začatá věta je přetištěna černě ; pisatel se ptá na osud filmu Jana Němce O slavnosti a hostech, přejmenovaný na Letní karneval, který byl z čs. sálů stažen, ale na Západě je uváděn (viz NZ 1966, str. 141). • Literární noviny vzpomněly sedmdesátky Romana Jakobsona9 někdejšího profesora na brněnské universitě, dnes působícího na Harvardově universitě v USA. Autor vzpomínkové studie dr. Felix Vodička hájí ja- kobsona proti útokům smutně proslulého bývalého ministra kultury marxisty dr. Stolla v knize O tvar a strukturu v slovesném umění, vydané r. 1966. Stollova knížka prý je » bohužel opět redukována na otázky ideologické a často na otázky osobního kádrového profilu«. • V letních měsících vyšel román Jana Kozáka » Silná ruka«— o násilné kolektivizaci vesnických hospodářství, řekli v rozhlase — a překlad dramatu Rolfa Hochhutha » Náměstek«: toto drama je stále na repertoáru divadel v Praze (Na Vinohradech), Hradci Králové, Brně (Mahenovo, v němž už přes rok také hrají stále před vyprodaným jevištěm Komedii o umučení a slavném vzkříšení Pána a Spasitele našeho — v Praze ji dávají v Realistickém divadle) a v Bratislavě (v Divadle O. P. Hviezdoslava). • Ludvík Vaculík uveřejnil v Lit. novinách článek, kterým položertem, polodoopravdy navrhuje, aby začátek školy byl posunut o dva až tři roky; dítě, které přijde do školy, bude 20 [pageend20]už číst, psát a umět násobilku — všichni rodiče to znají, tak to děti naučí, a dětem se prodlouží jejich dětství, rodiče budou donuceni se víc dětem věnovat. Je to asi ironie na nepatrné možnosti rodičů být s dětmi a bdít nad jejich školní výukou. • 18. října 1866 byla na Moravě založena první dvě česká gymnasia : v Brně a Olomouci. Na brněnském, klasickém až do r. 1952, studovali mj. Jan Herben, Vilém Mrštík, Petr Bezruě, Karel Čapek, Lev Blatný, Čestmír Jeřábek, Ferdinand Herčík. Na tento rok se chystá sjezd absolventů gymnasia se zhodnocením významu této školy v dějinách Moravy a české kultury. • Profesorem japonštiny na Monegaské universitě v australském Melbourne byl jmenován dr. Jiří Neústupný, pracovník Orientálního ústavu ČSAV. • Velkou cenu na Mezinárodním filmovém týdnu v Mannheimu v NSR získal film » Ostře sledované vlaky «, který natočil J. Menzel podle novely Bohumila Hrabala. • Po dlouhém přerušení (» pro nesnáze s tiskárnami «) vysel 29. sešit » Biblické konkordance « ke Kralické bibli, kterou pod redakcí M. Biče a J. B. Součka, profesorů Komenského fakulty, publikuje nakladatelství Kalich v Praze. Sešit 30 je už v tisku, takže je naděje na brzké dokončení tohoto biblického a jazykově vědeckého díla 31. sešitem. Tím bude zakončen II. díl, kdežto připravovaný III. díl bude obsahovat hebrejsko-český a řecko-český rejstřík. — Právě vydaný 29. sešit došel už k heslu zdravý. • Komenského evangelická fakulta nabízí též Hebrejsko-český slovník k Starému zákonu. Toto skriptum vypracoval Blahoslav Pípal. Vyšla i Mluvnice hebrejštiny a aramejštiny (Otakar Klíma a Stanislav Segert). UV KSČ je stále nespokojen s tónem, kterým občas píší v Literárních novinách. I. tajemník Svazu čs. spisovatelů Jiří Sotola, jeden ze skalních komunistů, byl pověřen funkcí výkonného předsedy redakční rady místo Jana Otčenáška. • 4. prosince zemřel před svými 77. narozeninami literární kritik, překladatel a spisovatel Albert Vyskočil. • 2. prosince LD věnovala vzpomínku Jaroslavu Durychovi, který by se byl dožil 80 let v ten den. Nedávno byla vydána jeho » menší valdštejnská trilogie « Requiem. Kdežto LN knihu uvítaly, časopis Impuls Durycha napadl. V pozůstalosti (Durych zemřel r. 1962) zůstalo vedle autobiografie několik rukopisných celků. • V ČSSR studuje přes 4000 studentů ze 111 zemí, především na Universitě 17. listopadu ; na bratislavské universitě Komenského např. studuje 80 Vietnamců, Před vlastním studiem je desetiměsíční výuka českého nebo slovenského jazyka a přitom se prohlubuje nebo sjednocuje dosavadní středoškolská průprava kandidátů dalšího studia. • V Praze zasedala rada slovníku slovanské linguistické terminologie ; připravovaný slovník obsáhne termíny v jedenácti slovanských a třech západních řečech. • Nakladatelství Svoboda začalo novou edici » Dialogy «, pro zájemce z oborů filosofie, sociologie, historie, kultury a ekonomie. VstupDÍm číslem knižnice je knížka Milana Průchy o antropocentrismu, Kult člověka. *19. listopadu zemřela ve věku 91 let Terezie Brzková, která hrála titulní roli ve filmu » Babička «. • V brněnské Nové radnici se konalo slavnostní zasedání k 90. narozeninám bývalého brněnského občana, vynálezce po něm nazvaného typu turbiny, dr. ing. Viktora Kaplana ; Kaplan žil a pracoval na svém vynálezu v Brně v letech 1903 až 1931. • Už roku 1956 vydal Ústav pro jazyk český pracovní zásady a ukázky z hesel Slovníku staročeského (viz NŽ 1957, 99). A teď právě bylo oznámeno, že už je v tisku 1. sešit ; počítá se, že dílo vyjde v polovině roku 1968, tj. ještě před pražským slavistickým sjezdem, který je připravován na září toho roku. Na tomto sjezdě taky má být předložena pětiletá bibliografie české lingvistiky za léta 1961-1965. Je to v řadě už čtvrtý svazek a autorem je pracovník Ústavu pro jazyk český dr. Zdeněk Tyl. LITVA. - Chrám sv. Jana ve Vilně byl změněn v protináboženské muzeum. Chrám pochází ze 16. století. Je to už 26. kostel, který byl komunisty v Litvě určen profánním účelům. V EXILU A JINDE VE SVĚTĚ USA. — 29. listopadu zemřela v Chicagu dr. Alice Masa• ryková, nejsťarší dcera T.G. Masaryka ve věku 87 let. Její úmrtí oznámila v LD 4. prosince » rodina Masarykova v Praze «. BRAZÍLIE. — Jaroslav Ho ř e jš i-Ze l in k a , narozený r. 1913 v Kročehlavech u Kladna, zemřel po delším utrpení dne 26. září 1966 v Santarému, ve státě Pará v Brazílii. Zesnulý býval úředníkem Zemského financ, ředitslství v Praze, a v Brazílii vyučoval jako profesor a instruktor pro výchovu dřevařského dorostu na Státní dřevařské škole tamtéž. Pochován byl dne 27. září. Čest jeho světlé památce. František J. Bíl e k , český emigrant v Uruguayi, syn akad. sochaře Mistra Františka Bílka, pověřen byl pastory Valdenské církve, aby se ujal řízení jejich muzea v Colonia Val- dense, ač není příslušníkem jejich náboženského vyznání. Muzeum nese název MUSEO VALDENSE SUDAMERICANO. Krajan Bílek, již ve funkci ředitele tohoto ústavu, nově zka- talogizoval, jak knihovnu tak i archiv, a mimo toho uspeřádal s úspěchem několik uměleckých výstav, projekcí poučných filmů, a na příští rok má přichystány již dvě nové výstavy. Přejeme mu plný úspěch a hodně zdaru v jeho dalších podnicích. FCS. RAKOUSKO. - Vídeňská arcidiecéze má svou laickou pastorační radu. Mezi jejími 15 členy je též jedna žena, prof. Eva Petříková. Laická rada má být prostředníkem mezi biskupem a laiky: seznamovat je s přáními biskupovými a sdělovat biskupovi přání laiků. Laická rada bude zasedat alespoň třikrát do roka; po třech letech bude nahrazena polovina členů; losem se určuje, kteří odejdou ; zvláštní výbor navrhuje nové členy a biskup je jmenuje. ANGLIE. — Svatý Otec poslal velký kříž kostelu na předměstí Manchesteru, který bude sloužit k bohoslužbám anglikánům a metodistům. Duchovní správce kostela se před časem obrátil na představitele různých křesťanských církví, aby mu darovali pro kostel nějaký předmět, který tak bude viditelným znamením touhy po jednotě. Žádost adresovaná kard. Heenanovi byla prostřednictvím apoštolského delegáta poslána do Vatikánu. Pod podstavcem pro nohy Ukřižovaného je' papežský znak. Na londýnském letišti bude postavena kaple; budou v ní mívat bohoslužby katolíci, anglikáni i protestanté. ( Duchovní správce české londýnské obce P. Lang organizuje mezi svými farníky akci za sloužení mše svaté v jejich domech. Po mši svaté — jíž se jistě zúčastní věřící i z okolí — bude vždy diskuse o aktuálních otázkách života náboženského, ale též těch, které mají vztah k naší staré vlasti a životu exulantů. Kromě P. Langa je ochoten sloužit tuto mši svátou několikrát v měších též dp. František Rochla. V londýnské čtvrti Chelsey bude postaven pomník svátému Tomáši Moroví, jednomu z prvních mučedníků anglické reformace. Sbírku na fond pro postavení pomníku podepsali společně are. kard. Heenan i anglikánský primas dr. Ramsey; obě strany tedy opravdu chtějí uložit do lůna Božího milosrdenství, co v jejich vzájemných stycích neodpovídalo Kristovu zákonu lásky. Sv. Tomáš Morus, kancléř krále Jindřicha VIII., byl r. 1535 odsouzen k smrti, protože nesouhlasil s rozvázáním manželství s Kateřinou Aragonskou a hájil primát papeže v náboženských věcech. R. 1935 byl prohlášen za svátého. FRANCIE. — 1. prosince uplynulo 50 let od tragické smrti Karla de Foucaulda, schopného důstojníka francouzské armády, prvního Evropana, který pronikl do nitra Maroka, konvertity, kněze a nakonec poustevníka v Temmanrassetu uprostřed Sahary mezi arabským kmenem Tuaregů. Tam byl zavražděn 1. prosince 1916. Vzpomínková slavnost se konala v pařížském kostele sv. Augustina, v němž de Foucauld zase našel víru svého mládí. Arcibiskup koadjutor mons. Veuillot koncelebroval mši se synovcem de Foucauldovým a pěti kně- 21 [pageend21]Dvě svěřenky sestry Jany Emanuely posílají pozdrav z Jižní Afriky a své dobrodince provázejí modlitbou v novém roce. žími představujícími duchovní společenství, která se hlásí k de Foucauldovi jako k svému duchovnímu otci. Zásluhy de Foucauldovy a účinnost jeho apoštolátu příkladem chudoby pro Krista a svědectvím křesťanské lásky zdůraznil sv. Otec v příležitostném listě adresovaném alžírskému biskupovi z Laghouatu mons. Mercierovi, který o vánocích vedl do Tam- manrassetu pout. — Náš generál Josef Šnejdárek vypravuje ve svých Pamětech, publikovaných r. 1938 v Praze u Melantricha, že on pak vedl do Tammanrassetu trestnou výpravu jako major Cizinecké legie a vzal si na památku dřevěný kříž, který Fou- cauld nosil na prsou. JUGOSLÁVIE. — Ve dnech 25.-29. září se konaly v Šibeníku církevní oslavy 900. výročí města. Byl přítomen kard. Šeper s dalšími třinácti biskupy; zahraniční katolíky zastupoval mons. László z Eisenstadtu v Rakousku. Přišel též nově jmenovaný zástupce Jugoslávie při Svaté stolici Vja- koslav Cvrlje. V HOLANDSKU začala 26. listopadu národní pastorační synoda ; prostřednictvím diskusních kroužků je do ní zapojeno všech čtyři a půl milionu katolíků. Cílem synody je uvést rozhodnutí II. vat. sněmu do praktického holandského života. V ústředních orgánech, Koncilní radě a Ústřední komisi, početně jsou zastoupeni i laici ; z jednácti členů Komise jsou čtyři laici, mj. jedna žena pracující v domácnosti. K spolupráci byli vyzváni i nekatolíci, ba i ti, kdo nevěří. První údobí holandské synody je věnováno především sbírání materiálu a diskusi. Vlastní zpracování připomínek a návrhů přijde později; nelze tedy říci jak dlouho bude holandská synoda trvat. Náš krajan dp. Tomáš Rodr, augustinián uspořádal v listopadu m.r. výstavu svých sochařských prací v Kulturním středisku holandského města Venlo. Je to už jeho devátá samostatná výstava. Ve Venlo v Koleji sv. Tomáše P. Rodr má svůj atelier. Mezi středoamerickou republikou HAITI a Svatou stolicí byla 15. srpna podepsána úmluva, jíž se dospělo znovu k smíru mezi církví a státem. K napětí došlo za posledních president- ských voleb r. 1960, kdy sympatie církve šly k věřícímu katolíkovi Dejoiovi, a ne k černému intelektuálovi a nacionalistovi Duvalierovi, který volby vyhrál. Spor vyvrcholil r. 1961 : byli vypovězeni francouzští a kanadští misionáři a též dva biskupové Francouzi, byl zrušen i jediný kněžský seminář. O všech, kteří měli účast na tomto porušení práv církve, prohlásila Svatá stolice, že jsou vyloučeni z církve. Postupem let však na obou stranách rostla dobrá vůle napětí ukončit. Úmluvou z 15. srpna vláda uznává platnost konkordátu z r. 1860, který dává církvi zvláštní postavení, které ale má být ve shodě s církevním právem a učením II. vat. sněmu — církev je tedy ochotna se zříci některých svých privilegií. Stát se zavazuje zaručit duchovním plnou svobodu ve vykonávání jejich úřadu. Církev ze své strany jmenovala pro uprázdněná biskupství nové biskupy, haitského původu, jak si to vláda přála ; dva biskupové Francouzi se dobrovolně vzdali úřadu, aby jednání ulehčili. Novým biskupům udělil biskupské svěcení mons. Samoré, po státním sekretáři kard. Cicognanim druhý prelát v státním sekretariátě ; on též úmluvu v srpnu podepsal. President republiky MALAWI lékař dr. Banda daroval zařízení své ordinace katolické nemocnici v Likuni. Přišel též na otevření nového jejího chirurgického oddělení; mluvil o přátelských vztazích mezi misionáři a novým státem a přál si, aby zůstaly i v budoucnu. V městě Malines v BELGII vzpomněli koncem října 40. výročí tzv. malínských ekumenických rozhovoru mezi církví katolickou a anglikánskou. Za katolíky vedl rozhovor slavný kardinál Mercier, za anglikány lord Halifax. Byl to první pokus o přátelské diskuse mezi dvěma křesťanskými církvemi, které měly vést k vzájemnému poznání nauky a přiblížení. Účastníkům vzpomínkové slavnosti — mezi nimiž byl anglikánský biskup z Winchesteru jako zástupce primasa dr. Ram- seye — poslal list Pavel VI. NĚMECKO. — Koncem října 1966 se konala ve východním Berlíně vědecká konference, jejímž hlavním tématem bylo slovanské osídlení v Německu mezi 7.-10. stoletím. Jednání se zúčastnili archeologičtí odborníci z obou částí Německa, z Československa a Polska. Mezi českými archeology byl i dr. J. Poulík, proslavený vykopávkami na mikulčickém velkomoravském hradišti. Archeologickým výzkumem v Berlíně, Míšni, Schwerinu, Brandenburku a v celé saské oblasti se zjistilo, že slovanské osídlení těchto krajů musíme posunout až do druhé poloviny 6. století, kdežto dosavadní časová hranice se udávala mezi 7.-8. stoletím. Už dva roky existuje v Německu charitativní organizace Medeor, v níž spolupracuje dílo biskupů Misereor s obdobnou evangelickou akcí. Medeor posílá do misijních zemí léky a lékařské zařízení; velmi často je dostane darem nebo za sníženou cenu od předních německých farmaceutických závodů. Biskup z Rottenburku mons. Leiprecht rozhodl, že všichni jáhni v jeho diecézi před vysvěcením na kněze budou pracovat rok v duchovní správě. Německé pošty vydají známku k biskupské akci Adveniat ve prospěch katolických podniků v zemích Latinské Ameriky. Už před lety pošty známkou připomněly obyvatelstvu význam akce Misereor. Pro čtenáře z Itálie a Německa Přikládáme k tomuto číslu složenku, abychom jim usnadnili zaplacení předplatného na rok 1967. Ani letos je nezvyšujeme : zůstává tak jak bylo po třináct let, kdy NZ vychází v Římě : podpůrné předplatné 3000 lir nebo pět dolarů, obyčejné 1800 lir nebo 12 marek. Těm, kteří už předplatné poslali, děkujeme za jejich přesnost. — Také ostatním čtenářům připomínáme, že včasným zasláním předplatného nám pomáhají klidně pokračovat v našem apoštolátě a umožňují posílat časopis zdarma řeholním sestrám, studentům a uprchlíkům. Děkujeme vám. BELGIE. — V městě Gentinnes postavili kapli na památku všech misionářů, kteří zahynuli násilnou smrtí od 1. ledna 1962 v Kongu. Kromě 178 misionářů katolických jsou uvedena na pamětní desce též jména třiceti misionářů protestantských. 22 [pageend22]Pocta Dantovi p o z n á m k y Odloučeni Západu a Východu (Překlad z Alain Ducellier : Les Byzantins. Editions du seuil, 1963.) Děj je prostý : v roce 1053 ctižádostivý patriarcha Michal Kerularios v listě proti latinské Církvi opět uplatnil staré výčitky proti nekvašenému chlebu a sobotnímu postu. To proto, že stoje v čele církve státu, jenž dospěl vrcholu moci, pokládal okamžik za vhodný, aby pokořil svého římského protivníka na poli nauky, aby tím ospravedlnil svou vlastní přednost na poli pravomoci. Následujícího roku papež Jan VIII. pošle do Cařihradu delegaci řízenou kardinálem Humbertem z Moyenmou- tiers, aby dosáhl podřízení Kerularia. Nuže, císař Konstantin Monomachos nejenom že se ho neujme, nýbrž přivítá legáty s největšími poctami a po celé trvání krize nepřestane projevovat Latiníkům svou přízeň. Nadto, když ke konci složitého zápasu kardinál přijde složit vyobcovací výnos proti patriarchovi na hlavní oltář chrámu Boží Moudrosti, tento rozsudek nemá než omezenou platnost : jelikož Jan VIII. zatím umřel, nejde tu než o osobní rozhodnutí ctižádostivého kardinála. Ostatně současníci tím nebyli uvedeni v omyl : mimo »Stručnou připomínku « kardinála Humberta událost není zaznamenána v tu chvíli než v pohřební řeči Kerulariově, jak ji pronesl Psellos (1), který ostatně věc popisuje právě jen jakožto spor o pravomoc (2). Ani v těchto spisech nikde není užito slova » rozkol « ; ve XII. století, mezi všemi výčitkami, jimiž zahrnuje Latiníky, Anna Komnenovna ve své » Alexiadě « (3) nikde nejde tak daleko, aby je nazývala rozkolníky. Proto ta záležitost z roku 1054 nepřinesla změny ve stycích mezi Římem a Cařihra- dem : samy dějiny první křížové války to dokazují ; při všeliké nedůvěře, která dělila dvojí svět, rozdílný jak jazykem tak způsobem myšlení, nebyl by Alexej Komnenos mohl poskytnout svou podporu rozkolníkům, a navzájem křižáci by nebyli svolili navrátit určitá znovu- dobytá území státu zasaženému vyobcováním. To vše prokazuje, že alespoň do XIII. století křesíanský svět se necítil nenapravitelně rozpolcen ; konečné rozloučení nenastává než čtvrtou křížovou výpravou : když se zmocnili Cařihradu, Latiníci už nepřestanou Reky nazývat rozkolníky, ale jedině z důvodů politických. Křížová výprava zajisté, v zásadě namířená proti nevěřícím, měla za pohoršlivý výsledek, že křesťanský stát byl dobyt křesťany. Na ospravedlnění bylo nejlepší uplatnit znovu staré hádky, dosud zdroj podráždění, ale nikoli rozloučení. Takto tedy opravdový rozkol s Východem nenastává než rokem 1204, a to ještě náboženská otázka nepůsobí než jako záminka. Ve skutečnosti však tentokrát neštěstí bylo nenapravitelné : přes úsilí o sjednocení, podniknuté na sněmu lyonském r. 1274, potom na ferrarsko-florentském v r. 1438-39 (4), žádný návrat k jednotě křesťanstva nemohl být než teoretický a neplodný (5). Manuel II., který se ve věci vyznal, neřekl-li na smrtelné posteli svému synovi Janu VIII. tato slova, jež nám zaznamenal Sfrantzés (6): » Pýcha Latiníků a umíněnost Reků se nikdy neshodnou ; budeš-li chtít provést sjednocení, nedokážeš, nežli posílit rozkol ! (i? (7) — Byzantinci, kteří neviděli prve ve svých bohoslužebných a naukových odlišnostech prvky roztržení křesťanstva, z nich dělají odznaky své národní hrdosti od té chvíle, kdy cizí moc se na ně odvolává, aby Reky podmanila. Využití naukového sporu Latiníky za účely politickými mělo za nezbytný následek v Byzanci svazek, od té chvíle nerozlučný, náboženského svérázu a národní nezávislosti. Přeložil a poznámkami doplnil Karel Schwarzenberg (1) Psellos je význačný představitel vysoce vzdělaného, v klasické literatuře sčetlého, vůči cizincům nesmírně povýšeného prostředí byzantské inteligence ; jistě by se nerozpakoval podat vylíčení pro Latiníky nejnepříznivější. (2) Ruská metropolitní oblast, jak známo, nevzala srážku roku 1054 zprvu vůbec na vědomí. (3) Životopis císaře Alexeje Komnena, sepsaný jeho vzdělanou, i politicky ctižádostivou dcerou, líčí především složitá vyjednávání, jimiž císař hleděl uvést snahy křižáků v soulad se zájmy východořímské říše. Útlocitné, obřadné dvorní společnosti se západní rytíři zdáli strašnými hrubci, což Anna velmi názorně vypisuje. (4) Ze sněmu basilejského odešli papeži věrní preláti do Ferrary a Florencie, takže tam se dělo zákonité pokračování sněmu. (5) Zde ovšem mluví dějepisec, jenž se nestaví na katolické stanovisko. My jsme nikdy nepřestali věřit, že sjednocení je Kristovým příkazem, a tudíž je v každou hodinu možné. (6) Sfrantzés byl důvěrníkem císařské rodiny a jeho paměti jsou proto prvořadý dějepisný pramen. (7) Císař Jan VIII. to byl, který florentskou unii přijal, a opravdu narazil u cařihradského duchovenstva a lidu na největší obtíže. Universita státu Oklahoma v městě Norman v Oklahomě vydává čtvrtletně sborník » Books Abroad «, který byl založen roku 1927, aby podporoval dorozumění mezi národy soustavným informováním o jejich písemnictví. Tomuto svému cíli byl časopis vždy blízko a patřil mezi ony pravidelné publikace, které mají své ustálené místo mezi časopisy zabývajícími se tak zvanou srovnávací literaturou. Tato disciplína srovnává motivy i díla spisovatelů různých národů a dob, přispívá tak k pochopení národní psychologie a profesoři tohoto odboru bývají skutečná » světla « universit. V Paříži Baldensperger a Carré, v Curychu předčasně pozemskou pouť skončivší Fritz Ernst, žák Baldensper- gerův. U nás nejblíže k této disciplíně měl F. X. Salda. » Books Abroad « vydalo zvláštní číslo k poctě Dantově a listuji-li tímto číslem dnes, slyším labutí zpěv muže vzácné energie, hlubokého vědění a neobyčejného talentu organisačního —■ dr. Roberta Vlacha. Vlach byl totiž v posledních letech svého života vydavatelem této revue a číslo dantovské jako by uzavíralo jeho vědeckou dráhu poctou básníkovi z největších, básníkovi křesťanskému, básníkovi Věčna. Toto číslo je také ctí dr. Vlachovi — co by byl mohl ještě všechno vykonat ! Jaký by to byl býval ředitel velkého nakladatelství ! Rozdroboval své zdraví intenzívní činností v podnebí, které se těžce snáší, z malosti exilu rýsoval velké perspektivy, budoval z ničeho knihovnu českého exilu a cokoliv činil, stávalo se ctí jemu i české kultuře. Pocta Dantovi obsahuje 23 eseji s různými náměty bádání o Dantovi, jedna stať krásnější a důkladnější než druhá a některé tak zásadní, že badatel dan- tovský je bude hledat vždy v tomto sborníku. Mám na mysli ku příkladu stať Emila Frederiksena o Dantovi v Dánsku, snad první komparatistická studie o vlivu Dantově na skandinávské literatury vůbec. O časovosti a universálnosti Dantově píše Enrique Badosa z Barcelony, estetické problémy Commedie rozebírá Helmut Hatzfeld, Joaquin Arce analyzuje vliv Dantův na španělskou poezii — co jméno, co námět — radost pro ctitele Dantovy. Už ta okolnost, že se podařilo získat tolik osobností tolika různých národů pro tuto Poctu svědčí o časovosti a univerzálnosti Dantově. Rovněž o píli a energii vydavatele — dr. Roberta Vlacha. Sborník jako by v jedné ruce soustředil svazek paprsků, které se různými směry rozbíhají, aby osvětlily dílo italského básníka, básníka tak hluboce křesťanského. V tomto Sborníku je 23 [pageend23]d o p is y ♦ dota z g# • o d p o v ě d i Po mírovém sjezdu kněží Konal se 24. a 25. listopadu v pražské Smetanově síni. Úvodní mši v kostele sv. Jakuba koncelebrovali všichni »or- dináři «, chrámový sbor zpíval Mozartovu # korunovační m ši«. Kázal pražský apošt. administrátor mons. Tomášek. Tisíc účastníků bylo zvoleno na děka- nátních schůzích ■— zvoleno podle metod komunistických, tj. semtam zvolený do Prahy nesměl; celý pobyt i se vstupenkou na operu Libuše do Národního divadla měli zdarma, stejně jako hosté ze zahraničí — z Belgie, Itálie a NSR. Vládu zastupoval ministr školství dr. J. Hájek, Křesťanskou mírovou konferenci její místopředseda metropolita leningradský Nikodym, Světovou radu církví ev. gen. biskup Ján Chabada a Václav Tomeš. Jádro hlavního projevu, který pronesl předseda Mírového výboru kněžstva ministr Josef Plojhar, tvořila — kromě útoků na USA, na revanšismus v NSR, na biskupa Kindermahna a konservativní kruhy v katolické církvi, jimž třeba prý připsat vinu na tom, že II. vat. sněm se »plně nevyrovnal « existencí socialistického společenského systému« — tvořila obrana činnosti Výboru, volání, aby i Svatá stolice brala Výbor vážně, aby na biskupské stolce byli povoláni kněží z jeho řad. Ministr Plojhar Výboru přikládal zásluhy za to, že církev v ČSSR přežila — třebas k její činnosti někteří její představitelé i kněží, zde jmenoval » bývalého « pražského arcibiskupa, dnes kardinála Berana, zaujímali postoj negativní. Nakonec ohlásil, že kapitulní vikáři budou mít, počínaje 1. lednem, právo udělovat ve své diecézi svátost biřmování — jako by jim je dal Výbor nebo vláda —, že řeholní sestry v Charitních ústavech budou placeny stejně jako v ústavech státních a že Katolické noviny bude vydávat Mírové hnutí katolického dumo žno číst a číst a téměř každá poznámka je novým podnětem, novým zákmitem, který září jako krystalové skupenství, které právě seskupením vytváří novou krásu. Tento Sborník je duchovním pomníkem Robertu Vlachovi. Labutí zpěv se jménem Danta v poslední písni je rovněž odkaz těm, kteří přijdou. Sotvakomu bylo dopřáno, aby uzavřel svou životní dráhu v souznění s Dantem Alighierim. Vlachův poslední dar kultuře je velký čin. Tím tížeji, tím teskněji zní naše S Bohem Robertu Vlachovi. Jan Ještědský chovenstva — tak byl přejmenován dosavadní Mírový výbor. Ze sjezdu byly poslány dopisy presidentu Novotnému, vládě ČSSR a — na třetím místě—-sv. Otci. Projev seniora čs. episkopátu, nitranského apoštolského administrátora biskupa Ed. Nécseye, byl odbyt v novinové relaci několika slovy. Jednomyslně potleskem bylo přijato, že předsedou Hnutí zůstává ministr Plojhar, a schváleno jak šest místopředsedů, tak i 110 členů ústředního výboru. Tomuto » největšímu shromáždění katolického duchovenstva v celém světě od skončení II. vatikánského sněmu « věnoval krátkou, ale v očích Italů velmi ráznou poznámku vatikánský L’OR, Její autor » F.A. « (Federico Alessandrini. zástupce hlavního redaktora) vyslovuje podiv nad tím, co bylo na pražském sjezdu proneseno, a pak nad přítomností několika kněží ze zahraničí, i když tam byli jen jako soukromé osoby. To, co tam někteří řečnici pronesli — myslí se jistě především ministr Plojhar, gen. tajemník Beneš (mluvil o novém typu kněze, který v ČSSR mají : vědce, jazykozpytce -i sportovce...) a snad i ministr Hájek — nepřispívá k tomu, aby bylo vytvořeno ovzduší nutné k hledání uspokojivého řešení existujících těžkostí; je to svědectvím lehkomyslnosti, dává to najevo málo smyslu pro odpovědnost. Hnutí, jako je pražské, odporuje jak předpisům církevního práva, tak i všemu, co stanovil a si přál o nezávislosti Církve v jejích vnitřních věcech, jako je jmenování biskupů, II. vatikánský koncil. Jinými slovy, autor poznámky ukázal, že za dosavadní neúspěch při vyjednávám mezi Svatou stolicí a čs. vládou nesou vinu » míroví « kněží. Z dopisů Nová liturgická úprava nám, viřte mi, přímo vlévá novou krev do našeho náboženského života ; nám laikům nechávala minulá desítiletí liturgickou stránku jakoby za plentou. Mřížka dělící kněžiště dělila i nás věřící od obětujícího kněze, takže jsme jen přihlíželi mži svaté. Jak je to dnes krásné, když laik je spoluobět- n ik... Žel Bohu, na leckteré farnosti u nás horlivý kněz a poslušný se setkává s neporozuměním u svých farníků, nepřátelé církve pracují stále a hledí liturgickou úpravu označovat jako slabost a ústupkářství naší svaté církve... Snad my laici nepotřebujeme tolik modliteb jako naši kněží. Nech( nás Pán Bůh netrestá, abychom zůstali národem bez kněží. Z ČSSR Apoštolát modlitby V lednu se modlíme s Církví a se sv. Otcem: za všechny podniky, které mají za cíl dosažení jednoty křesťanů; úmysl misijní: aby duchovní hodnoty mimokřestanských náboženství připravovaly cestu k poznání evangelia. Zajímavosti » Československo, zajímavá země pro cestování i pro obchod «, je název obrazové přílohy, jež vyšla o 16 stranách dne 9. října 1966 v New York Times. Je to jeden z nejnákladnějších inzertů, jež v posledních letech Československo zaplatilo na Západě. Jeho cena činila dobrých 25-30 tisíc dolarů. Je to zajímavá kompilace oficiálního optimismu, vhodně volených statistik, krásných fotografií a vybraných záběrů z dnešního československá, podle nichž je tamní život víc než biblický ráj. Příznačný je článek ministra zahraničního obchodu Františka Hamouze : » Mezinárodní obchod bez hranic «, jenž vnucuje představu, že komunistické Československo je nejvýhodnější a nejnevinnější partner pro hospodářský styk. Poučný je rozhovor s vicepresidentem čs. obchodní komory dr. O. Koutským o československé účasti na Světové výstavě v Montrealu tohoto roku. Pavilón má přesáhnout očekávání, nejen jako zdroj informací o dnešním Československu, ale i jako přímý nákupní pramen. Návštěvníci naleznou za levné ceny množství originálních výrobků, ať je to sklo, šperky, keramika, kožené výrobky, sportovní potřeby, gramofonové desky, lidové umění a ovšem i mnoho dobrot, z nichž na posledním místě se uvádí » pořádná sklenice dobře chlazené plzně «. , M.Š. Redakci došlo II. VATIKÁNSKÝ SNĚM. Příprava a průběh. Vydala Křesťanská akademie v Římě r. 1966. Cena 1800 lir nebo tři dolary. — Je to soubor článků, které vyšly v NŽ a jiných časopisech od ohlášení koncilu 25. ledna 1959 až do jeho zakončení 8. prosince 1965. Do knihy jsou též pojaty články o cestách sv. Otce : do Svaté země, do Indie a na Valné zasedání Spojených národů. Křesťanská akademie tímto prvním svazkem zahájila svou novou knižnici o 11% vatikánském sněmu. V nejbližší době vyjde druhý svazek, ve kterém budou překlady první řady sněmovních výnosů a krátký úvod k nim. Poslal jste už předplatné ? 1. číslo Nového života vyšlo v Římě 31. prosince 1966. — Vytiskla P.U.G. Roma, Piazza della Pilotta 4, ■ Italia [pageend24]