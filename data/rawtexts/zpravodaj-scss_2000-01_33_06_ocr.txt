časopis čechů a slováků ve švýcarsku časopis čechov a slovákov vo švajčiarsku ročník 33 / 2000 zpravodaj 6 Nové Město nad Metují [pageend1]Effi-Märt, Märtplatz 5, CH-8307 Effretikon Telefon *+41 (0)52 - 343 70 70 Telefax ++41(0)52-343 47 00 Turecko - spokojení zákazníci od nás si tento rok moc chválili a za levné peníze. Nabízíme 3*hotel Kaya Alanya s polopenzí na týden ve dvoulůžkovém pokoji za neskutečných Fr. 438.—, pro lidi, kteří milují luxus máme i 5* hotel Kaya Belek all inklusive ve dvoulůžkovém pokoji za Fr. 998.—. Londýn, různé a pěkné 2- 4* hotely přímo v centru města, na 2 dny se snídaní ve dvoulůžkovém pokoji už od Fr. 375.— za další noc od Fr. 64.—. Okružní cesta kolem světa, 14 dní cestujete, spíte v krásných hotelích se snídani, švýcarský průvodce, možnost prodloužení na různých místech. Fr. 5555.—. Amerika: Florida - Kalifornie, let se Swissairem nebo Deltou inkl. auto na týden máme pro Vás už od Fr. 760.—. Vaše děvčata z C-TOURS: Bohunka Ulrycho- vá, Maruška Kadlecová, Eva Roštíková a německy mluvící Manuela Lombreski a Susanne Kuhn. Naše letenky s ČSA jsou stále pro Vás výhodné. Cena už od Fr. 319.— + taxa. Léto je přede dveřmi, děti se nemůžou dočkat školních prázdnin. U nás najdete stále volná místa a senzační ceny na Kanárské ostrovy, do Řecka, ale i do Ameriky, Afriky nebo Karibiku. Zvláštní nabídky: Karibik, Dominikánská republika: různé 3/4/5* hotely přímo u moře se snídaní nebo polopenzí, ale také all inklusive, na týden už od Fr. 999.— nebo na 14 dní už od Fr. 1195.-. Karibik, Kuba: různé 2/3* s polopenzí na 14 dní u nás dokonce už od senzačních Fr. 999.—, dlouho neváhejte a místečka si rezervujte, pokud ještě jsou! Korsika: divoká krása ve středomoří, let prodáváme už za Fr. 390.— přímo do Calvi, let a 1 týden auto Fr. 540.—. für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Uložení a znásobeni kapitálu ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody 'třetího sloupce jistoty'? ❖ Chtěli byste vědět, co je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <• Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz. ©01 - 932 32 22, Fax 01 - 932 52 03 REISEBÜRO C-TOURS [pageend2]O české identitě L. Frýbort 2 V. Mečiar, Triumf a tragédia S. Michalič 4 Pohřeb totalitní minulosti: Předčasné radovánky O. Ulč 5 Politický květen - změna volebního zákona D. Seidlová 7 Letom slovenským svetom O. Hrico - Košický 9 Vzťah Slovenska k Slovákom v zahraničí J. Hraško 11 Programy předvstupní pomoci Evr. společenství pro ČR J. Šedivý 14 Oslavy konce války 17 Česko- Slovensko 4 : 3 J. Olšanský 17 Naši M. Nič 18 Americké listy oslavily 10 let 19 Dopis Slovenského klubu vo Švajčiarsku premiérovi SR 20 Zločiny komunismu K. Pacner 21 150 let TGM, Masaryk a naše národní totožnost (dokončení) E. Kohák 22 JUDr. Milada Horáková 25. 12. 1901 - 27. 6. 1950 M. Rostek 25 Hercem z povolání, srdcem ryzí Čech V. Židek 26 Byl jsem v lázních J. Tůma 27 Lázně Poděbrady - lázně krále Jiřího M. Rostek 28 Dr. Rudolf Kirchschläger 20. 3 1915 - 30. 3. 2000 J. Olšanský 29 Kamínky z Baltu neboli Iz Tálina v Germániu (2. část) L. Frýbort 31 Ze sjezdu Svazu spolků 20. 5. 2000 v Bernu, informace ze Senátu ČR 33 Spomienkový večer na M. R. Štefánika 36 Volejbalový turnaj smíšených družstev v Basileji 2000 Z. Bidlo 36 K XIII. všesokolskému sletu v Praze J. Dvořáček 37 zpravodaj 6 / 2000 Můj Bůh je příroda sama... Dagmar Zichová Můj Bůh je taky louka rozevlátá, zlacená sluncem jak monstrance zlatá - bohatá na perly z rosného třpytu, když den se budí s jitrem za úsvitu. Můj Bůh má věru zázračný chrám ... Všechny ty lesy, louky i stráně. Před přírodou v mysli poklekám jak v posvátném chrámu páně. Můj Bůh má věru úžasný chrám šero těch pozemských mne trochu děsí - proto se často v duchu modlívám ku kraji rybníků pod mlžnými lesy. Oltář mi zdobí větve ořešáku - varhany nahradí mi píseň ptáků - duši mi pohladí tou krásou svou přeněžné růže vůní laskavou. Strana Z obsahu 1 Titulní obrázek: Nové Město nad Metují bylo založeno v r. 1501 na ostrohu nad řekou současně s tvrzí jako jedno z pozdních měst v Čechách. Obdélníkové náměstí obklopují renesanční domy, pozdně gotický kostel a zámek, přestavěný raně barokně a zač. 20. stol, novodobě. Nové Město bylo prohlášeno městskou památkovou rezervací. [pageend3]zpravodaj 6 / 2000 Úvahy a komentáře O České identitě Luděk Frýbort Trochu s podivem jsem si přečetl úvahu jednoho současného dějepisce, vyjádřivšího názor, že je nutno znovu formulovat českou národní identitu. Tu dosavadní že vytvořil Palacký, ale národ Palackého už neexistuje, tvrdí nám, jelikož jsme se přeměnili v národ západního typu. Autor těchto výroků je renomovaný odborník a já pouhý historický amatér, takže mi jistě někdo může říci, že se nemám co plést do věcí, jež znám jen do té míry, již člověku dovoluje samovzdělání. Ale snad v tomto případě ani tak nejde o odbornou znalost, nýbrž o celkovou zkušenost s jevem, zvaným národní identita. Poznal jsem takových identit v tom Božím světě víc a co se nás Čechů týče, nemyslím si, že bychom se vyvíjeli rychleji než jiní, dokonce tak rychle, že dnes již neexistuje národ, který obýval český prostor za Palackého. Tím méně jsem ochoten přijmout názor, že bychom se zrovna teď přeměnili v národ západního typu. Nepotřebujeme se v něj měnit, jelikož jím už nějakého půldruhá tisíciletí jsme. Už od toho času, kdy do českých krajů přitáhly slovanské tlupy odkudsi z Bílé Rusi či ze severní Ukrajiny. Nenašly ji liduprázdnou, jak praví pozdější báje, nýbrž roztroušeně osídlenou starším obyvatelstvem, zčásti germánským, zčásti a zejména keltským. Během jakéhosi blíže neurčitelného času - zprávy z těch dob téměř neexistují - se příchozí i domácí etnikum smísilo, čímž byl vytvořen národ český. Kdyby tomu tak nebylo, sotva bychom shledávali v českém místopisu to množství keltských slovních kořenů, stěží bychom nacházeli tak podivuhodné podobnosti mezi nejstaršími českými a keltskými pověstmi. Naši slovanští předkové nám zanechali dědictví svého jazyka; všechno ostatní v nás jsou geny staršího obyvatelstva této země. Způsobily, že spíš než širá slovanská step je našemu způsobu a naší duši blízká kulturní krajina Západu. Není proč a není v co se teď nahonem přeměňovat. O změně formulace už lze spíš mluvit. Nebo, mluvme srozumitelněji, o odvržení jisté národní pošetilosti, jíž český národ holdoval někdy od prostředka devatenáctého století až do doby nedávné. Předtím ani tak ne; je hodno pozornosti, že Češi starších dob do slovanských stepí nešilhali, vědouce dobře, do které světové strany jim vede okénko. Shora zmíněný historik zavléká do věci Palackého; nesouhlasí to zcela, pošetilost vzklíčila už o něco dřív, ale nechrne to tak. Generace Palackého se dopustila velmi destruktivního omylu, ale nemusíme se na ni proto zlobit; dopustil se jej v tehdejší Evropě každý. Vroucné přiznání se k národnímu jazyku je v Čechách stará věc a už u Dalimila je můžeme najít. Přesto ale býval český patriotismus ještě času Balbínova a Dobrovského výrazně zemský, územní. Tehdy se ještě děti v Liberci a v Děčíně ve vlastivědě učívaly o Přemyslu oráči a kněžně Libuši, třebaže německy. Nic zvláštního si u toho nemyslely, byly to jejich, české pověsti (němčina mezi obojím dobře rozlišuje, tschechisch = český ve smyslu jazykovém, böhmisch ve smyslu územním). Teprve později byl Přemysl oráč z těchto míst zapuzen a místo něj se v učebnicích vlastivědy vynořil rek Siegfried a jiné bájeslovné postavy od břehů vzdáleného Rýna. Byl to čas štěpení, co dosud náleželo k sobě, odcizilo se mírou do té doby nevídanou, snášenlivý územní patriotismus byl nahrazen nedůtklivě naježeným vlastenectvím jazykovým. Národy, do té doby se až na nějaké to škorpení dobře mezi sebou snášející, se najednou začaly proti sobě ohrazovat stěnou nacionálni výlučnosti. V důsledku toho došlo v následujících sto letech - znovu podotýkám, že nejen v Čechách - k vzájemným naschválům, k vědo2 [pageend4]zpravodaj 6 / 2000 mě pěstovanému záštiplnému protivnictví, k pohrdavým povýšenostem, k zhoubné domněnce, že kde jsou jedni, tam už nezbývá místo pro druhé. I rozumný a tolerantní Palacký pojal své dějiny Čech jako zápolení Čechů s Němci. A když zlou okolností zášť vyvrcholila, skončilo všechno... můžeme to nazvat jak chceme. Třeba etnickými čistkami. Třeba, jemněji, odsunem. Dnes už se tento opelichaný plášť dávno nenosí. V Evropě zůstal národním krojem pouze v několika beznadějně zaostalých oblastech, v Srbsku, v Bosně, v Kosovu. Co se zemí českých týče, docházelo v nich k tomuto poznání později než v Zášumaví a jen zvolna, ještě dnes se ledakdo domnívá, že koná službu svému národu, když co nejjedovatěji sočí na jiné, nu, není divu. Po málem půl století byly české země ohrazeny neprostupnou oponou ostnatého drátu, s níž stěna národovecké řevnivosti výborně ladila. Naštěstí se okénko na západ znovu otevřelo a my trochu udiveně zíráme, že dávno už neplatí to, nač bývali pyšní dědečkové. Ještě stále trvá hrdé přiznání k vlastnímu jazyku. Ani vlastenecký pocit územní, ztotožnění se se zemí původu, z Evropy nevymizel. Stále aktuálnější je už však cit třetí, příslušnost k širší vlasti, jak se tomu říkávalo za císaře pána, jenže tenkrát to nikdo nebral vážně. To proto, že říš rakouská byla výtvor náhodný, s nímž bylo těžko se identifikovat. Dnes už víme přesněji, co je naše širší vlast. Je to kus světa o něco rozlehlejší než někdejší mocnářství císaře pána. Západ. Jeho civilizační a kulturní oblast, sahající od břehů Nového Zélandu po Island. Po stoletém šilhání po oblastech jiných, českému duchu nepřilnavých, konečně nacházíme, kam patříme. Nepřichází nám to zatěžko. Snad to tak intenzivně nepocítí ten, kdo co živ nevyšel z české kotliny, ale odnoži českého národa, zvané emigrace, to nemusí nikdo zvlášť vysvětlovat. Našla až kupodivu snadno svou západní identitu. Český člověk, jakmile se trochu rozmluví jazykem nového domova, se až na jisté nostalgické drobnosti velmi dobře vžije do způsobu amerického, švýcarského, německého, britského, australského, snadno jej přijme za svůj. Vžít se do způsobu například bangladéšského, jak to kdysi dost nejapně české emigraci doporučoval jeden rychlopečený politik, by bylo nesnadné, či spíše nemožné. Lidská duše si nemůže obléknout kabát, šitý na jinou, cizí míru. Mluvíme-li o Západu, měli bychom si přesněji povědět, co to slovo znamená. Není to heslo do politické pranice, ani povrchní přiznání k identitě, již je možno změnit, když je to zrovna výhodné. Západ je okruh zcela určitého životního způsobu. Vznikl pradávno, zhruba před deseti tisíci roky, v neolitu, když po odeznění poslední ledové doby přišly do střední, severní a západní Evropy lidské tlupy a jaly se v tomto poměrně nehostinném klimatu živit zemědělstvím a usedlým, nekočovným chovem domácích zvířat. Byl to odvážný, jinde na zeměkouli se neopakující počin. Evropský neolitický sedlák nežil šťastným životem přírodního člověka, jak o něm bájívají ti, kteří si to strastiplné živobytí nedovedou představit. Musel se starat, musel organizovat, plánovat, myslet na budoucnost, dělat zásoby. Kdo se této nutnosti nepodřídil, nepřečkal zimu. Tisíce let velmi drastického přírodního výběru vytvořilo západní životní styl, jehož vůdčím znakem je starost o budoucnost, organizace. Je to také důvod jeho nesmírné úspěšnosti v současném světě, v němž převládl a vnutil znaky svého úspěchu jiným kulturám, bohužel zpravidla jen znaky povrchní. Zdá se, že znaky vnitřní, hlubší, nejsou přenosné na oblasti světa, v nichž nevznikly. České země ale k Západu plně náležejí. Je to naše jistota a největší naděje v tomto nehotovém čase: že poměrně krátké, i když nesmírně destruktivní dějinné období nedokázalo vyvrátit genetické založení, vyvíje- vší se po deset tisíc let. 3 [pageend5]zpravodaj 6 / 2000 O to se tedy jedná, mluvíme-li o české identitě, identity se nepřevlékají, jednou západní, podruhé východní, jsou zde od samého počátku, stejně staré jako národ sám, ba o mnohonásobek starší. Je jen možno svou vlastní identitu nepoznat, s pošetilými hesly na rtech se hnát opačným směrem, jak se to přihodilo našim dědečkům a vymstilo se našim tatíkům i nám samým. Nepotřebujeme novou národní identitu, jak nám doporučuje zmíněný historik, spíš jen o té prastaré vědět. A chovat se podle toho. Hannover, 14.4.2000 V. Mečiar smeruje k historickému opovrhnutiu Triumf a tragédia Sergej Michalič HZDS začína s celoslovenskými protestami. Tvári sa, že teraz to príde a všetko vyvrcholí na jeseň alebo v zime v úspešnom referende o predčasných voľbách. Na státisíce, ba ani len desaťtisíce v uliciach to zatiaľ nevyzerá. Ani na väčšinovú túžbu po predčasných voľbách. Vladimír Mečiar nikdy netajil, že je najsilnejším prúdom svojho hnutia, viac ako kedykoľvek predtým sa zdá, že dnes ho ide používať na vyslovene osobné ciele. Nie sú nijako vznešené. Aj veľa Mečiarových najzarytejších politických odporcov bolo dlhé roky presvedčených, že všetky jeho túžby a snahy sú orientované na jediné: na politicko-policajnú moc. Že napríklad majetky ho nezaujímajú. Ukazuje sa, že Mečiar nielenže nie je chudobný, ale je pribohatý aj na dlhoročného poberateľa premierskeho platu. Keby zostalo „iba“ pri penzio- níku na osobné účely, iste by veľa ľudí pochopilo, alebo aspoň prepáčilo túžbu po dôstojnom mieste politického odpočinku pre „zakladateľa štátu“. Lenže doba je zlá: ani dcére, ktorú si splodil, nerozkážeš, aby neprovokovala na drahom aute, ani podpredsedu, ktorého si si vybral, neustrážiš, aby sa nepreriekol o jej ďalších majetkoch. O impériu zatiaľ síce hovoriť nemožno, legenda o chudobnom premiérovi sa však rúca. Práve na legendách, ktoré nie sú pravdivé, bola a je z veľkej miery postavená popularita a autorita človeka, ktorého na začiatku 90-tych rokov podporovala väčšina jeho dnešných kritikov. Iba jednou z nich bola legenda o politikovi, ktorému možno vyčítať všeličo, ale zaiste nie využívanie postavenia a moci na zisk majetku. Inou je napríklad legenda o Mečiarovi ako o „zakladateľovi štátu“: túto zjednodušenú verziu dodnes nepochopiteľne živia aj politici, od ktorých by ste to nečakali. Až historici budú môcť posúdiť obdobie rozpadu ČSFR bez predsudkov, emócií a neúplných informácií, lenže už dnes vieme dosť na to, aby sme Mečiarovi prisúdili skôr rolu hrobára jedného štátu (česko-slovenského) ako zakladateľa iného (slovenského). Mečiar pritom nikdy nebol vedomým lídrom ani tohto rozkladného procesu, nebol totiž nositeľom žiadnej vízie: jemu iba prerástli cez hlavu procesy a politické prúdy, ktorým dal svojou politickou praxou zelenú na oboch brehoch rieky Moravy. Nebol skutočným zakladateľom štátu a nestal sa ani jeho historickým budovateľom. Iba ďalšou nepravdivou legendou, mýtom, sú výkriky predovšetkým jeho samého o tom, ako dramaticky a hrdinsky - a samozrejme pod jeho taktovkou - vznikli na zelenej lúke nejestvujúce inštitúcie štátu. Naozaj vznikli, ibaže nevznikli by iba vtedy, ak by všetci zložili ruky do lona - fenomén Mečiar nehrá v v celej veci žiadnu magickú rolu. Mečiarov skutočný triumf sa scvrkáva na schopnosť získať obdivuhodnú 80-percentnú popularitu v prvých rokoch demokratických reforiem a zdrvujúce volebné víťazstvo v roku 1992. Neochota využiť zho- 4 [pageend6]zpravodaj 6 / 2000 du okolností i osobnú popularitu pozitívnym smerom pri začiatku samostatného štátu bola pascou, z ktorej sa už nedostal. Jeho podporovateľmi sa stávali čoraz čudnejšie typy, ľudia, ktorých pre nedostatok elementárneho charakteru a absenciu odbornosti odmietli na konci svojej éry dokonca aj komunisti. Mečiar síce dokázal spolu s HZDS ešte niekoľkokrát vygenerovať vysoké volebné zisky, politika v jeho réžii sa však zvrhla na tragickú karikatúru. A závideniahodný talent osloviť ľudí, ktorého si bol až priveľmi vedomý, ho dovedie až k osobnej tragédii. Mečiarova politická éra totiž nebola a nie je iba nešťastným, hoci vitálnym obdobím slovenských dejín a občianskej spoločnosti. Mečiar so svojou schopnosťou vodcovstva, ktorého je v slovenskej politike tak pramálo, nebojuje o to, aby sa niekedy v budúcnosti chopil vlády. A dokonca ani nie iba o to, aby ho advokáti vysekali z dnešných a budúcich trestnoprávnych hrozieb. O čo dnes Mečiar bojuje, to sú zvyšky dôstojného postavenia, ktoré mu môžu historici prisúdiť, ak nájdu dostatok poľahčujúcich okolností pre jeho neslávnu politickú prax a jej chabé výsledky pre krajinu. Lenže poľahčujúcich okolností je čoraz menej, pravdupovediac už zostala jediná: okamžitý, úplný a definitívny odchod z politiky. Také čosi však vyžaduje politika skutočného formátu: že ide o prípad Vladimíra Mečiara, to je iba ďalšia legenda. Jeho „formát“ je iný: ženie HZDS do pouličných protestov, dúfajúc, že priaznivá zmena vlády zabráni rúcaniu ďalších legiend. Iba ľudia, ktorí sa dostanú do „veľkej“ histórie, naozaj vedia, aká bolestná je predstava, že v národných dejinách sa pre nich nenájde pekné slovo. A iba oni si niekedy myslia, že sa tomu dá zabrániť mocensky. Napríklad protestnými zhromaždeniami alebo predčasnými voľbami. (R S E, 16. 5.2000) Národ cinkal klíči, rodná strana abdikovala. Po čtyřiceti letech vládnutí kdysi hodně krutého, později převážně jen krušícího, potupného, každopádně poskytujícího pramálo příležitostí k rozletu, k radosti. Tedy pryč s tím. Komunisté vymřou, pět procent páprdů ročně natáhne bačkory, jak by taková fosilie mohla přitahovat mladou krev? Tak se optimisté těšili a důkladně mýlili. Strana lidí zvláštního ražení se vzpamatovala, už je druhá ta nejpopulámější v tomtéž národě. Jakeš stále nepotrestán sídlí v luxusní vile na Hanspaulce, partajní funkcionáři s vřelými estébáckými konexemi se úspěšně zabydleli v solidních pozicích ekonomických a již i pronikají do politiky, kde před nedlouhým časem byl jejich návrat nejen nežádoucí, ale i nepředstavitelný. A velké většině veřejnosti, znovu vychutnávající televizní seriál s normalizačním udatou majorem Zemanem, taková tristní transformace hodnot a vnímání nevadí. Vždyť už polovina téže veřejnosti v průzkumech vyjadřuje mínění, že před sametem bývalo lip. Nejsem natolik arogantní, abych si troufl zformulovat definitivní odpověď, analýzu stavu věcí. Rád bych ale dal popud k debatě, polemice, pídění se po správné odpovědi. Už 5 Pohřeb totalitní minulosti: Předčasné radovánky Ota Ulč [pageend7]zpravodaj 6 / 2000 jsem se o něco takového neúspěšně pokusil před dvěma roky článkem „Někdejší partajní příslušnost: Pranýřovat nebo zametat pod koberec?“ {Zpravodaj 6, 7-8 /99\ Třeba tentokrát přece jen někdo zareaguje. Však za ony poslední dva roky situace přidává další oprávněné chmury. Z osmi polistopadových premiérů rudou legitimaci nikdy nevlastnil jen jeden - Václav Klaus, a to údajně proto, že se svou žádostí o přijetí neuspěl. Rovněž s pramálo výjimkami členové Zemanovy vlády patřili k lidem zvláštního ražení. Bývalí milicionáři, estébáci, partajní tajemníci, absolventi VÚMLu sice na ministerská křesla dosud nezasedli, ale už to dotáhli na ministerské poradce a náměstky. Otrlosti meze neklást: normalizační umělec Josef Laufer, který zpíval ódu na kapitána Minaříka, zatracoval Svobodnou Evropu, Západ a americké imperialisty především, se letos úspěšně prosadil uvádět oslavy osvobození Plzně týmiž Američany. Příčiny neprovedeného či aspoň nepovedeného úklidu ve vlastním domě vidím aspoň dvě. Jednak zklamání z reality, nenaplnivší příliš velká očekávání. Tím spíš se pak minulost idealizuje, přibývá tolerance k někdejším vlastním prohřeškům, z průzkumů se dozvídáme, že jen necelá jedna pětina hodnotí své bývalé členství v KSČ kriticky. Neochota se s minulostí vyrovnat, od amnésie k amnestii je už jen krůček, čo bolo to ani zas tak moc nebo vlastně vůbec nebolo. Rovněž máme hodně másla na vlastních hlavách. Za 40 let minimálně jedna čtvrtina národa okusila komunistické partajnictví. Někoho takového měl v rodině skoro každý. Při šťourání do tak ošidného fenoménu se nabízí řada otázek. Doba vstupu a jeho motivace. Slyšel jsem nynějšího ministra kultury Pavla Dostála vyprávět, jak jeho ultrabolše- vický otec dal své manželce rudou legitimaci jako dárek k narozeninám. Jiný druh klientely podepisoval přihlášku v roce 1968 a jiný v roce 1970. Jak dlouhé bylo trvání takového členství a za jakých okolností končilo? Někdo podepsal pod nátlakem, ze strachu o ztrátu toho, co měl. Jiný podepsal z ambice všelijak si polepšit. Někdo po vstupu škodil, jiný se choval neutrálně a případně i pomáhal, s využitím nabyté pozice. Počet autenticky věřících časem řídl a na zbylé vytrvalce se hledělo jako na mentální případy. Daleko početnější byli oportu- nisté, nezatěžovaní špatným svědomím - však mají rodiny, děti, odpovědnosti. Navíc tu máme kategorii členů méně než dobrovolných, bez odvahy vzepřít se moci. I když je svědomí třeba příliš netrápilo, pocit selhání, potupy, tam byl. Když pak došlo k Listopadu, oddychli si, od potupy se spěšně vzdálili, na ni co nejrychleji zapomenout. Takže ono rčení, že komunismus není názor, ale mentalita, nelze zas tak úplně paušalizovat. Tak či onak, všeobecná zkušenost je taková, že ten, kdo k takové avantgardě patřil, na tom byl lip než ti, kteří nepatřili. Populární předchozí premiér Josef Tošovský, za normalizace 14 let členem KSČ, by se bez svého členství věru nebyl dostal do Londýna setrvávat tam jako pracovník banky. „Byl to odborník,“ vysvětlovali jeho pozdější obhájci, jakoby odbornost vyvažovala, ospravedlňovala nedostatek skrupulí. „V neslušným režimu slušný lidi kariéru nedělaj,“ opakuje moje románová postava Máňa. S Máňou souhlasím, aniž bych ale opomíjel nebetyčné rozdíly v partajních řadách: znal jsem slušné straníky, kteří tím vším opovrhovali, nešťastní sami sebou. Nikomu neublížili, ba i pomáhali. Rovněž jsem znal nestraníky, o nichž jsem věděl, že byli horliví, nebezpeční konfidenti StB. Co ale s někdejšími zuřivci, kteří časem prohlédli v napodobení Pavla na cestě do Damašku? Někdy začátkem osmdesátých let, Jiří Pelikán, člen Evropského parlamentu a někdejší předseda likvidační komise, zničivší celou generaci vysokoškolských studentů, přijel poprvé do Ameriky. Jeho přednášku na Kolumbijské univerzitě jsem si nechtěl nechat 6 [pageend8]zpravodaj 6 / 2000 ujít. S kamarádem, rovněž absolventem Karlovy univerzity, jsme sedli do první řady. Po přednášce se kamarád pustil do Pelikána slovy: „Kde berete tu drzost se tu vůbec ukázat - vy, který jste zničil...“ Zaútočil s fortelem, že mi bylo Pelikána téměř líto a nedovedl jsem si představit, jak by na tak pádný a oprávněný útok mohl odpovědět. On odpověděl a bez vytáček přiznal svou vinu. Pak ale dodal: „Když jsem konečně prohlédl, jaké jsem měl možnosti? Buď v tom pokračovat. Nebo odejít do ústraní a víc s tím nemít nic společného. Nebo se pokusit o třetí, tu nejobtížnější alternativu - pokusit se o nápravu, s vědomím, že plno těch škod je nenapravitelných, neodčinitelných. A s vědomím, že budu muset čelit takovým výčitkám, obviněním, jako teď od vás.“ Vyslechli jsme a dali se do přemýšlení a kalkulace, kolik účinného on dělá ke škodě systému, o který se nemalou měrou kdysi zasloužil ho zavádět. Rozhodně udělal víc, než naprostá většina antikomunistických horlivců u piva. Když jsme se po Listopadu začali vracet k nakouknutí do původní domoviny, většinu z nás tam neprozrazovala naše řeč či oblečení, ale naše chování, počínání v obchodech a na úřadech. Zásluhou zkušenosti života v demokracii jsme přestali být shrbenými prosebníky. Národ se v tomto ohledu již dost změnil k lepšímu. (Rezidua ale zůstávají. Příklad: V Praze telefonuji jedné spisovatelce a má stále obsazeno. Nedovolal jsem se. Pak se přece jen potkáme a on mi vyčetla, proč jsem se jí neozval. „Ale ozval, ale nedovolal.“ „No jo, já zapomněla, změnili nám číslo.“ Změnili, aniž by se Telekom obtěžoval informovat volající stranu o změně. Divila se, že něco takového je jinde ve světě samozřejmostí. Začátkem letošního roku přijel Miloš Zeman na oficiální návštěvu do Holandska. Souhlasil dát interview Michaele Swinkels-Novákové pro český exilový Polygon (rozhovor vyšel v č. 2/2000). Jako první mu dala tuto mou otázku: „V rodné zemi máme často co dělat s mentalitou mimozemšťanů: nijaké zábrany nedodržet dané slovo, mlhavost, nekonkrétnost, neochota, lakota a ovšem i značná dávka závisti. Mluvíme stejnou řečí, a přece se nedomluvíme. Jsou taková obvinění planou hyperbolou, nebo mají nějaké opodstatnění? Jevíme se národu, my emigranti, rovněž jako tvorové z jiné planety?“ Premiéra Zemana má otázka nepřekvapila a neurazila. Odpověděl: „Já si myslím, že to není hyperbola, je to velmi realistický popis situace... Totalitní systém je nemoc. Z nemoce se léčí. Čím je nemoc vážnější - a totalitní systém byl velmi vážnou nemocí - tím delší je doba rekonvalescence.“ Zeman uzavřel přirovnáním k pubertě, z níž člověk postupně vyroste. A v tom že je naděje. Měli bychom si my v exilu o tom víc povídat. Na počátku byl proces s Liborem Novákem, kteiý je obviněn z daňového úniku ve prospěch ODS. Spíše než o daňový únik šlo asi o patnáctimilionovou korupci a utajení jména skutečného dárce Milana Šrejbra, který usiloval o privatizaci Třineckých železáren. Ten dar byl rozepsán na dva vymyšlené dárce a tím se ODS zároveň snížily daně. Výpověď Bohdana Dvořáka potvrdila, že ve stranické pokladně panoval neuvěřitelný nepořádek a proces byl odročen na červen. Pod koberec s ním! Politický květen — změna volebního zákona? Dana Seidlová 7 [pageend9]zpravodaj 6 / 2000 Senátorovi Jiřímu Vyvadilovi se Nováka sželelo a prohlásil, že požádá prezidenta o milost. Ale se zlou se potázal. Václav Havel nehodlá zasahovat před ukončením do procesu a Vyvadil upadl v podezření, že jako kandidát na křeslo ombudsmana si chtěl šplhnout! V tichosti dosedl do ministerského křesla dopravy a spojů po Peltrámovi Jaromír Schling, ministra pro místní rozvoj Císaře vystřídal Petr Lachnit. Otakar Motejl se netají svým rozladěním nad opoziční smlouvou a velikou ránu mu zasadili poslanci, ta čeládka, která smetla ze stolu jeho novelu trestního řádu a novelu soudnictví - stěžejní to součást reformy justice! Sám přiznal, že nevěnoval dost času diskusím s politiky, ale další dvě předlohy prošly - o výkonu vazby a probační službě a reforma pod jeho taktovkou může pokračovat. Senátoři chystají zákon o zveřejnění seznamu agentů StB. Nejvyšší čas. Svazek StB na ministra Kavana vyšel knižně. StB v něm měla výkonného informátora, avšak nepodařilo se dokázat, že spolupracoval vědomě. Teď bude dohlížet na zpravodajské služby. Inu profesionál! Media zveřejnila seznam pracovníků ministerstva zahraničí, kteří byli vyškoleni v Sovětském svazu. Jejich sedmdesát. Čemu se tam naučili? Stránky denního tisku stále více zaplňují procesy. Bezpočtu jich svádí Vladimír Železný, majitel licence televize NOVA s americkou firmou, na jejíž stranu se přidal Jan Vávra. Úspěch je střídavý. Jan Stiess, bývalý šéf FNM se vystavil stíhání pro padělané lustrační osvědčení. Miloš Zeman byl odsouzen k veřejné omluvě v televizi Miroslavu Mackovi, jehož nazval velkým zlodějem za „nestoudnou privatizaci knižního velkoobchodu“. Ale na omluvu čekají mamě další dva lidi, Zieleniec se jakési omluvu dočkal a od té doby premiér zmírnil svůj slovník, takže místopředseda Zaorálek je už jen „zbabělec a vyžírka“ a Klaus je jenom „diletantem a amatérem“. Je to čtvrtá cenová třída, není-liž pravda. Do stejné kategorie patří akce „Olovo“ - to je pomluva Petry Bůžkové, že je bývalou agentkou StB, živila se prostitucí a týrá svou tříletou dcerku. Pomluva je to tak nehorázná, že to veřejnost už ani nebere a policie ihned zahájila pátrání po původu této „akce“. Tvrdá ruka justice dopadla i na sedmnáctiletou studentku, která si vypěstovala za oknem marihuanu a stihla ji za to osmiměsíční podmínka. Havel tyhle protidrogové excesy napravuje udělením milosti. V Komerční bance bylo už obviněno 11 vedoucích úředníků, jen bývalý ředitel Salzmann uniká ramenu spravedlnosti, prý při posuzování těch špatných úvěrů chyběl. A taky prý ho chrání senátorská imunita. Banku stáhly ke dnu špatné úvěry. (Lubomír Soudek - plzeňská Škoda, rakouská firma B.C.L. Holding - ztráta 8 miliard.) Avšak na záchranu se prý vydalo 60 miliard. Propuštění čeká 10% zaměstanců. Také v Moravia Bance je 13 obviněných a poškození klienti se obrátili na Ústavní soud. Šetření pokračuje v České spořitelně, Pragobance, Universal bance. Americký soud zmrazil účty Viktora Koženého. Je to už třetí zásah, nakonec se snad ten hoch ocitne za mřížemi - a na mizině! Ekonomika se těší z nových investic a prvních 13 miliard z privatizace dodá mladoboleslavská Škoda. Může se utrácet za stíhačky, co po nich touží piloti. Zdražilo pivo, benzín, a vlaky. Mírně se zvýšila daň z příjmu a zvýšila se minimální mzda. Činí 3783 korun netto, což je - konečně! - o trochu více než sociální dávky a mělo by motivovat k hledání práce. Pan prezident byl na oficiální návštěvě v Německu, též navštívil Rumunsko a Slovinsko. Prezidentova Choť Dagmar zatím odkoupila barrandovské terasy od své švagrové. 8 [pageend10]zpravodaj 6 / 2000 Poslanecká sněmovna schválila změnu volebního zákona a tím byla naplněna opoziční smlouva, neboť takový byl její účel. Šest poslanců (takových rebelů jako Zaorálek a Buzko- vá) hlasovalo proti, komunisté odešli demonstrati vně ze sálu. A jestli teď křičí, že ten zákon prošel a je špatný, tak jsou neuvěřitelně hloupí. Nový zákon zvýhodňuje velké strany, má většinové prvky. Čtyřkoalici nutí do pevného svazku a stejně musí - podle nového zákona - docílit 20%, aby se dostala do parlamentu. Také finanční podpora stranám bude jinak určována. Menší strany prostě láteří nad touto účelovou nemravností, který všechny menšiny smete ze stolu. ODS a ČSSD se těší, že tak dospějeme k anglickému vzoru, kde si vládu prohazuje levice s pravicí. Pravda bylo by to přehlednější ale - o čem je vlastně politika: o moci a nebo o službě veřejnosti? Má dávat anebo si přivlastňovat? V kalendáři přibyly dva státní svátky: 28. září svátého Václava a 17. listopad. Celý květen se počasí překonávalo a slunce svítilo a hřálo tak akorát. Nastal konec blbé nálady, všem trampotám navzdory. Letom slovenským svetom Ondrej Hrico-Košický Začnime zázrakom. To, čo sa v polovici mája udialo v ruskom Sankt Peterburgu sa totiž inak ako zázrak pomenovať nedá. Vo finále hokejových majstrovstiev sveta nastúpilo Československo! Vlastne, pardon, Česko a Slovensko. Dva štáty, ktorá vznikli pred siedmimi rokmi z jedného, z našej spoločnej vlasti. Zatiaľ čo „Čechúňom“ sa za ten čas podarilo vyhrať už dva svetové šampionáty ba i jednu olympiádu, pre našich bol stupeň víťazov doposiaľ privysoký. Až teraz: zverenci trénera Filca sa nenechali zaskočiť v základnej ani vo štvrťfinálovej skupine a keď potom v rozhodujúcich stretnutiach dokázali to, v čo možno ani sami neverili - vyradiť silných Američanov a ešte silnejších Fínov, mohli sme my, hrdo nosiaci nálepku „zarytí Čechoslováci a janičiari“, oslavovať už dva dni pred finálovým súbojom zisk oboch najcennejších medailí. Pred obrazovkami sme si nemuseli hrýzať od nervozity nechty, nevisela nad nami hrozba infarktu. Pokojne sme si pozreli tradične kvalitný československý hokej a po jeho skončení aspoň na diaľku zatlieskali a zablahoželali o niečo lepším a šťastnejším po česky hovoriacim rodákom k ich tretiemu titulu. A chlapcom spod Tatier k skvelému striebru. A celý športový svet tlieskal spolu s nami finálovej udalosti, aká sa môže udiať vari len raz za sto rokov. o o o Opusťme teraz šport, nie ale česko-slovenskú tému. Nie je žiadnym tajomstvom, že ešte donedávna slovenské študentky, ktoré sa rozhodli pre štúdium na vysokých školách v Českej republike, uzatvárali fingované manželstvá, aby sa po nadobudnutí českého občianstva vyhli plateniu poplatkov za štúdium. Pri tohtoročnom podávaní prihlášok im „manželské“ starosti odpadli. Už rok je totiž v platnosti vysokoškolský zákon, podľa ktorého uchá- 9 [pageend11]zpravodaj 6 / 2000 dzači, ktorí sů schopní obsolvovať prijímacie skúšky a následne aj štúdium v českom jazyku, nemusia platiť štúdijné poplatky. Tento krok sa okamžite odrazil na vyššom počte prihlášok zo Slovenska, keď v tomto roku sa hlásilo na české školy trikrát viac slovenských záujemcov ako vlani. Hoci zákon rovnako zvýhodňuje aj českých uchádzačov pre štúdium na Slovensku, kvôli nezáujmu ich počet zostal nízky a pohybuje sa len okolo stovky. o o o A poďme do politiky. Začiatkom mája sa objavila správa, že Spojené štáty sa hotujú zablokovať vstup Slovenska do Organizácie pre hospodársku spoluprácu a rozvoj (OECD). Keďže čas rozhodovania bol predo dvermi (ministerská rada zasadne koncom júna), nastal v najvyšších politických kruhoch vládnej koalície poplach. Sprvu sa zdalo, že Američanov už nič neobmäkčí a Slovensko si na vstup do elitnej spoločnosti tridsiatich ekonomicky najvyspelejších krajín bude musieť počkať. Podpredseda vlády pre ekonomiku Ivan Mikloš však nelenil, zaletel priamo do Washingtonu a o dva dni americký chargé d'affaires na Slovensku Douglas Hengel oznámil, že Mikloš dokázal americkú vládu presvedčiť o dobrej pripravenosti Slovenska pre vstup do organizácie, a teda - že USA podporia úsilie Slovenska. Ak Slováci splnia technické požiadavky OECD, dostanú pozvánku ešte pred zasadnutím ministerskej rady. Ako povedal vzápätí premiér Dzurinda, „naša krajina nemohla dostať v týchto dňoch lepšiu správu.“ ooo Od 28. mája platí na slovenských železniciach nový cestovný poriadok. Zmeny verne odzrkadľujú vážnu ekonomickú situáciu železníc. Denne bude jazdiť o 96 osobných vlakov a rýchlikov menej ako doposiaľ, počet medzištátnych vlakov sa znížil o dvadsať. Zrušili sa všetky spoje medzi 23. a 4. hodinou. Trochu lepšia situácia je u medzinárodných spojov. Aj keď sa ich počet znížil, došlo aj k niektorým pozitívnym úpravám. Do Nemecka chodí už aj priamy vlak, a to na trati Budapešť - Bratislava - Berlín. Dochádza aj k miernemu zrýchleniu spojov do ČR. ooo Prvýkrát po takmer piatich rokoch produkcia na Slovensku prevýšila spotrebu. Prejavilo sa to aktívnym saldom zahraničného obchodu, teda vyšším objemom exportu ako dovozu. Export slovenských výrobkov sa oproti vlaňajšku zvýšil o viac ako 30 percent, kým dovoz zahraničných tovarov vzrástol len o necelých dvadsať percent. Nezamestnanosť sa síce podarilo stlačiť pod 20-percentnú hranicu, je to však zrejme len sezónny jav, pretože s príchodom jari sa rozbehli práce v poľnohospodárstve, lesnom hospodárstve a stavebníctve, ktoré boli v zime utlmené. Bez práce je stále ešte 531.300 ľudí, čo predstavuje 19,72% nezamestnanosť, jednu z najvyšších v Európe. ooo Keby sa voľby na Slovensku konali v polovici mája, vyhralo by ich Mečiarovo HZDS so ziskom 27,4 percenta hlasov. Za nim by nasledoval Smer, založený nedávno poslancom Róbertom Ficom s neuveriteľnými 20,3 percentami a až tretia by skončila SDKU, ktorú by volilo len 11,8 percenta občanov. Do parlamentu by sa ešte dostali: SMK (11,5), SNS (7,0) a SDĽ (5,0). Naopak, s dlhým nosom by spred parlamentných dverí museli odísť KDH (3,6), SOP (3,3), DS (2,2) a DU s necelými dvoma percentami. Prieskum uskutočnila agentúra Focus. ooo Na Slovensku sa už môže vyrábať a distribuovať likér s označením Original Becher Bitter. Najvyšší súd SR totiž zrušil predbežné opatrenie na zákaz výroby a distribúcie tohto 10 [pageend12]zpravodaj 6 / 2000 svetoznámeho nápoja podľa receptúry Johanna Bechera, ktoré vydal Krajský súd v Nitre v decembri minulého roku. Ide o poriadne zapletený spor. Slovenská firma Simpex Plus v Chotíne získala na 20 rokov práva na výrobu bylinkového likéru od dediča originálnej receptúry, českého podnikateľa Zdenka Hoffmanna, a to na základe licenčnej zmluvy. Spor vznikol, keď Jan Becher - Karlovarská Becherovka zažaloval slovenského výrobcu za zneužitie ochranných známok. Firma vyslovila podozrenie, že darovacia zmluva, z ktorej Zdeněk Hoffmann a Jiřina Hoffmannová odvodzujú svoje opráva, je falzifikát. Darovacou zmluvou mal previesť práva na becherovku na deda A. Hoffmanna bývalý spolumajiteľ Karlovarskej likérky Alfred Becher. Najvyšší súd SR vyslovil názor, že o pravosti darovacej zmluvy musí rozhodnúť príslušný orgán v ČR. Z parlamentů, ministerstev a velvyslanectví Letošní sjezd Svazu spolků Čechů a Slováků ve Švýcarsku, který se konal 20.5.2000 v Bernu, hostil delegaci Senátu ČR a velvyslance České a Slovenské republiky (další zprávu najdete v rubrice Ze sjezdu Svazu spolků). Oba páni velvyslanci přednesli své referáty. Veľvyslanec Slovenskej republiky pán prof. Juraj Hraško informoval o zákone NR SR č. 70 z r. 1997 o zahraničných Slovákoch a o novom inštitucionálnom modele pre zabezpečenie vzťahu SR k zahraničným Slovákom na základe vládneho návrhu z 22. 12. 1999. V závere sa pán veľvyslanec venoval stážovým pobytom slovenských občanov vo Švajčiarsku. Potom seznámil velvyslanec ČR pan Dr. Jaroslav Šedivý účastníky s dosavadními výsledky a zkušenostmi s podpůrnými programy evropských společenství v ČR a shrnul poznatky z akce stážisté z ČR ve Švýcarsku. Po těchto referátech podali členové delegace Senátu informace, které souvisejí s jejich činností ve vztahu ke krajanům v zahraničí (např. i v CR byl podán návrh zákona o zahraničních Češích) a které bychom rádi v budoucnu prohloubili, jakmile nám sekretariát Stálé komise Senátu poskytne další podrobnosti; o tom píšeme v rubrice Ze sjezdu Svazu spolků. Vzťah Slovenska k Slovákom v zahraničí Veľvyslanec SR prof. Juraj Hraško Slovenská republika venuje trvalú pozornosť rozvoju vzájomných vzťahov a spolupráci s krajanskou komunitou v zahraničí. Model vzájomných vzťahov na štátnej úrovni bol charakteristický značnou roztrieštenosťou, nedostatočnou koordinovanosťou a nízkou efektivitou spolupráce, čo vyvolávalo oprávnené výhrady aj zo strany predstaviteľov krajanských organizácií. Krajania sa už dlhšie obdobie obracali na štátne orgány SR so žiadosťami a podnetmi na zriadenie centrálnej inštitúcie, ktorá by podľa vzoru viacerých európskych krajín zastrešovala a koordinovala aktivity SR v tejto oblasti. Vzťahy štátnych orgánov ku Slovákom žijúcim v zahraničí sú upravené zákonom. Národná rada SR prijala Zákon č. 70/199 zo 14. februára 1997 o zahraničných Slovákoch, ktorý upravuje postavenie zahraničného Slováka ako aj jeho práva a povinnosti na území SR. Ďalej upravuje postup pri priznávaní postavenia zahraničného Slováka a pôsobnosť ústredných orgánov štátnej správy vo vzťahu k zahraničným Slovákom. 11 [pageend13]zpravodaj 6 / 2000 Zahraničným Slovákom je osoba, ktorej je priznané postavenie zahraničného Slováka podľa tohto zákona. Postavenie zahraničného Slováka možno priznať aj osobe, ktorá nie je štátnym občanom SR, ak má slovenskú národnosť alebo slovenský etnický pôvod a slovenské kultúmo-jazykové povedomie. Niektorí krajania využili aj možnosť dvojitého občianstva, ktoré uznáva SR, z čoho im vyplývajú všetky práva občanov SR. O týchto sa dá povedať, že nespadajú pod označenie „zahraničný Slovák“, ale v ich prípade ide o Slovákov žijúcich v zahraničí. Pod slovenským etnickým pôvodom sa pre účely získania postavenia zahraničného Slováka rozumie, ak osoba, ktorá žiada o priznanie postavenia zahraničného Slováka (ďalej žiadateľ), alebo niekto z jej predkov bol slovenskej národnosti. Žiadateľ svoju slovenskú národnosť alebo slovenský etnický pôvod preukazuje dokladom, akým je nepríklad rodný alebo krstný list, výpis z matriky, osvedčenie o trvalom pobyte žiadateľa. Žiadateľ, ktorý nemôže získať doklad uvedený v odseku 4 sa preukazuje písomným svedectvom krajanskej organizácie pôsobiacej v mieste jeho pobytu alebo ak taká nie je, svedectvom aspoň dvoch zahraničných Slovákov, ktorí s ním žijú v tom istom štáte. Slovenským kultúmo-jazykovým povedomím sa rozumie aspoň pasívna znalosť slovenského jazyka spolu so základnou orientáciou v slovenských kultúrnych reáliách alebo aktívne prejavy hlásenia sa k slovenskému etnickému spoločenstvu. Písomnú žiadosť o priznanie postavenia zahraničného Slováka podáva žiadateľ na Ministerstve zahraničných vecí Slovenskej republiky alebo v zahraničí na zastupiteľskom, prípadne konzulárnom úrade SR. Žiadateľ po vyhovení jeho žiadosti obdrží preukaz, ktorý obsahuje údaje o totožnosti držiteľa, najmä jeho meno, priezvisko, dátum narodenia, štátnu príslušnosť a adresu trvalého pobytu. Do preukazu sa na požiadanie zapíše aj meno, priezvisko a dátum narodenia dieťaťa (aj osvojeného) do 15. roku veku, ak to umožňujú medzinárodné zmluvy, ktorými je SR viazaná. Zvýhodnenia vyplývajúce zo zákona sa potom vzťahujú aj na deti žiadateľa vo veku do 15 rokov zapísané v preukaze zahraničného Slováka. Preukaz sa vydáva s platnosťou na neurčitý čas. Platí len s platným cestovným dokladom alebo s platným dokladom o totožnosti osoby. Preukaz sa vydáva na účely možnosti uplatnenia zvýhodnení vyplývajúcich z tohoto zákona na neurčitý čas. Pri vstupe na územie Slovenskej republiky sa od zahraničného Slováka nevyžaduje písomné pozvanie a vízum u tých žiadateľov, u ktorých to umožňujú dvojstranné medzištátne zmluvy a ktorí sú oprávnení dlhodobo zdržiavať sa na území SR. Zahraničný Slovák má počas pobytu na území SR právo požiadať: a) o prijatie na štúdium na ktorúkoľvek školu nachádzajúcu sa na území SR b) o prijatie do zamestnania bez toho, aby sa od neho vyžadovalo povolenie na pobyt na území SR a povolenie na zamestnanie c) o povolenie výnimky na výplatu dávok dôchodkového zabezpečenia do cudziny, ak splní podmienky nároku na ich poskytovanie na území SR. Zahraničný Slovák na území SR má právo vlastniť a nadobúdať nehnuteľnosti. Štát poskytne podľa osobitných predpisov zahraničnému Slovákovi, ktorý je poberateľom starobného alebo invalidného dôchodku 50-percentnú zľavu z ceny cestovného lístka v miestnej hromadnej doprave, vo vnútroštátnej železničnej doprave a tomu, kto dovŕšil 70 rokov veku bezplatné cestovanie v miestnej hromadnej doprave, vo vnútroštátnej železničnej a vnútroštátnej pravidelnej autobusovej doprave. Treba priznať, že v starostlivosti o zahraničných Slovákov panovala dlho mnohoko- ľajnosť. Na základe vyhodnotenia doterajšej praxe a skutočnej situácie rozhodla vláda SR, že je potrebné vytvoriť nový inštitucionálny model vzájomných vzťahov so zahraničnými Slo- 12 [pageend14]zpravodaj 6 / 2000 vákmi. V zmysle uvedeného vláda SR posúdila a schválila materiál pod názvom Návrh transformácie systému zabezpečenia vzťahov SR k zahraničným Slovákom uznesením č. 1146 zo dňa 22.12.1999. Týmto krokom bol odštartovaný proces vytvárania centrálnej inštitúcie na báze postupnej transformácie doterajšej príspevkovej organizácie MK SR - Domu zahraničných Slovákov. Vo vzťahu k MZV SR predpokladá schválená inštitucionálna transformácia delimitáciu väčšej časti problematiky a činnosti do kompetencie Ministerstva kultúry SR, spolu s delimitáciou tomu zodpovedajúcich finančných mzdových náležitostí. V zmysle vzájomnej dohody MZV a MV SR sa uskutoční aj delimitácia agendy vydávania krajanských preukazov z MZV na MV SR. Splnomocnenec vlády SR pre zahraničných Slovákov poriada každoročne Dni zahraničných Slovákov v Slovenskej republike, ktoré sa tohto roku uskutočnia 28.6. až 10.7. V dňoch 3.-5. júla sa uskutoční Valné zhromaždenie stálej konferencie „Slovenská republika a zahraniční Slováci“, na ktorú sú pozvaní delegovaní predstavitelia organizácií, spolkov, redakcií, škôl a farností z celého sveta. Za účasti najvyšších štátnych predstaviteľov sa tu budú hľadať formy efektívnejšej všestrannej spolupráce, ktoré vyústia do nového zákona, ako aj do novej koncepcie starostlivosti o krajanov, ktorú v septembri prerokuje vláda SR. Veľvyslanectvo uvíta, ak z tohto vášho stretnutia vzídu návrhy na vyslanie delegátov na toto Valné zhromaždenie, aby tu nezaznieval len jednostranný pohľad slovenskej komunity vo Švajčiarsku. Zatiaľ sú pozvaní Dr. Arvéd Gréberd, Slovensko-švajčiarsky kultúrny klub v Berne, a slovenské katolícke misie Soral, Zürich a Basel. Ministerstvo zahraničných vecí SR môže v zmysle rozhodnutia ministra poskytnúť pre činnosť krajanských spolkov aj finančné prostriedky, ak ide o konkrétny projekt, žiadateľmi sú organizácie krajanov, nie však fyzické osoby, pričom sa uprednostňujú príspevky na po- riadanie výstav, sympózií, seminárov, diskusných stretnutí, jazykových a vlastivedných pobytov na Slovensku a pod., ako aj dotácie na tlač, nákup kníh, humanitárnu pomoc a pod. Rovnako je možné uchádzať sa mladým ľuďom vo veku 18-26 rokov o štipendium vlády na bakalárske, magisterské, inžinierske a od 23 do 35 rokov aj o doktorské štúdium, pričom tým, ktorí neovládajú dostatočne slovenčinu sa umožňuje absolvovanie prípravného ročníka. Stážové pobyty slovenských občanov vo Švajčiarsku Ešte niekoľko slov o výmene stážistov, presnejšie o stážových pobytoch slovenských občanov vo Švajčiarsku, pretože o reciprocite sa pre nezáujem zo strany Švajčiarov nedá hovoriť. Výmena sa uskutočňuje na základe dohody medzi vládou SR a švajčiarskou spolkovou vládou o výmene stážistov zo dňa 8. decembra 1995. Nakoľko slovenská strana má záujem najmä na pobytoch vysokoškolákov, dohodli sme v minulom roku posun hornej vekovej hranice stážistov z 30 na 35 rokov. V roku 1996 bolo na základe tejto dohody vo Švajčiarsku 7 slovenských stážistov, v roku 1997 už 30, o rok neskôr 53 a v roku 1999 dokonca 80. Do konca marca tohto roku to bolo ďalších 73 stážistov, takže spolu to bolo už 243 stážistov. Nevýhodou týchto pobytov je, že si uchádzač musí sám nájsť organizáciu či firmu, ktorá je ochotná zamestnať ho a až potom sa vybavujú formality. Vo väčšine prípadov je zo švajčiarskej strany záujem o profesiu kuchár a čašník, čo v podstate znamená získanie lacnej, pritom vysoko kvalifikovanej pracovnej sily s úplným stredoškolským vzdelaním. Pokusy nášho veľvyslanectva zmeniť výber stážistov na prospech takých profesií, ako sú zdravotné sestry, lekári, erchitekti či odborníci na mikroelektroniku a výpočtovú techniku neboli zatiaľ úspešné. (krátené) 13 [pageend15]zpravodaj 6 / 2000 Předvstupní pomoc Evropských společenství pro ČR Velvyslanec ČR Dr. Jaroslav Šedivý Programy Phare, Ispa a Sapard tvoří hlavní nástroje předvstupní pomoci evropských společenství jak pro Českou republiku, tak pro všechny kandidátské země. Program Phare je aplikován v ČR již od r. 1990. Vstupem České republiky do Evropské unie využívání programu Phare skončí. Nově byly od r. 2000 zřízeny programy SAPARD (Community Support for Preaccession Measures for Agriculture and Rural Development) a ISPA (Instrument for Structural Policies for Pre-Accession) jako předstrukturální fondy pro kandidátské země. Tyto nové předvstupní programy lze brát jako přípravu na čerpání prostředků ze strukturálních fondů po vstupu do Evropské unie, včetně vybudování potřebných struktur. Strukturální fondy (a kohézni fond) poskytují mnohonásobné prostředky ve srovnání s nynějšími alokacemi, a tudíž bude velmi důležité, aby nové členské země předkládaly kvalitně připravené projekty tak, aby mohly pro sebe získat co nejvýhodnější částky. Programy Phare V období 1990 - 1999 byla České republice celkově alokována částka přes 600 MEUR. Dle závěrů předsednictví Evropské rady v Berlíně v březnu 1999, bylo pro následující období 2000-2006 pro všech deset kandidátských zemí v rámci programu Phare alokováno dalších 1560 MEUR ročně. Z tohoto nového rozpočtu získala Česká republika pro toto 7-leté období dalších 79 MEUR ročně, včetně 19 MEUR určených pro program přeshraniční spolupráce CBC. Na počátku (v r. 1990) se program Phare v ČR omezoval na podporu životního prostředí a na spolupráci mezi vysokými školami (program Tempus). V letech 1991 - 1993 bylo hlavním cílem posílení ekonomické reformy a to formou podpory rozvoje soukromého sektoru, tj. privatizace, podpora malých a středních podniků. Czechinvestu, finančního sektoru a pod., životního prostředí, lidských zdrojů, zejména školení managementu, dalšího rozvoje programu Tempus a jiných vzdělávacích programů a podpory rozvoje infrastruktury (energie, telekomunikace, doprava). Od r. 1994 se v rámci provádění Evropské dohody podpora Phare zaměřila do oblasti harmonizace práva a do posilování administrativních struktur, potřebných pro implemennta- ci této legislativy, a dále na přeshraniční spolupráci s Rakouskem a Německem, kde jde spíše o hmatatelnější fyzickou spolupráci investičního rázu (doprava, životní prostředí) se sousedními členskými zeměmi Evropské unie. Od r. 1998 vyhlásila Evropská komise na základě svého programu Agenda 2000 novou orientaci programu Phare, a to na podporu posilování institucí v přejímání a prosazování kom unitárního práva, převážně v oblastech, které jsou klíčové pro přijetí ČR (resp. kandidátských zemí do Evropské unie). Od začátku r. 1996, kdy ČR republika požádala o přistoupení k Evropské unii, je možné pozorovat značnou změnu v postupech zajišťujících využívání těchto fondů. Ministerstva a ústřední orgány státní správy mají oddělení zodpovědná za vztahy s evropskou unií a za přípravu na členství. V r. 1997 se procento kontrahovaných prostředků zvýšilo na 75%, v poslední době je toto procento vyšší než 90%. Nekontraktované prostředky je vždy možné realokovat, např. z národní obálky programu Phare 1997 byla realokována část prostředků na pomoc oblastem ČR zasažených povodněmi. 14 [pageend16]zpravodaj 6 / 2000 Od r. 1998 jsou projekty národních programů Phare vždy spolufinancovány z českých zdrojů a to do minimální výše 25%. Příspěvek české strany může pocházet ze státního, místního, obecního (v budoucnu případně regionálního) rozpočtu či ze soukromého sektoru. U investic je běžné spolufinancování konkrétního projektu, u neinvestičních projektů stačí prokázání českou stranou, že jsou financovány obdobné projekty. Součástí každoročních finančních prostředků Phare pro ČR je i program přeshraniční spolupráce (Cross-Border Co-operation - CBC). Toto je samostatný program s danou alokací v rámci Národního Programu Phare a se specifickým zaměřením na podporu aktivit v rámci řešení specifických problémů regionálního rozvojového rázu se sousedními zeměmi. Tyto projekty jsou realizovány na české straně hranice, ale musí mít pozitivní vliv na německé či rakouské straně. Z počátku byly podporovány zejména investiční projekty do infrastruktury s přeshraničním dopadem, např. budování silnic, železnic, hraničních přechodů, čistíren odpadních vod aj., také ale byly podporovány neinvestiční aktivity, např. budování turistických stezek či školení pracovníků, ohrožených nezaměstnaností. Od r. 1994 se program CBC realizuje s Německem, od r. 1995 i s Rakouskem. V letech 1996 - 1997 Phare podpořilo i trila- terální česko-německo-polskou a česko-rakousko-slovenskou přeshraniční spolupráci. Kromě financování velkých infrastrukturálních projektů vznikly v rámci programu CBC i fondy: - Fond na obnovu venkova -podporuje rozvoj ekonomického potenciálu hraničních regionů, zachování a rozvíjení místních tradic a společenského života, podporu místní ekonomiky z vlastních zdrojů a rekonstrukci místní infrastruktury. - Fond obnovy lesů - podporuje projekty související s investicemi do lesů, s novým zalesňováním i se zlepšením správy lesů. - program Hranice - podporuje malé podnikatele na příhraničním území s Rakouskem a Německem pomocí dotovaných úvěrů. Realizace programu bude probíhat ve spolupráci s Českomoravskou záruční a rozvojovou bankou a teprve začíná. - Fond malých projektů - neinvestiční podpora spolupráce mezi obcemi, školami, nevládními sdruženími apod. Investiční projekty jsou spolufinancovány nejméně do 25% z českých zdrojů. Za příklady „úspěšných projektů“ Phare mohou být považovány projekty poradenského rázu realizované ve finančním sektoru a projekt horizontální pomoci v aproximaci práva, realizovaný ve všech sektorech, či investiční projekty, které podporují ochranu hranic. Programy Evropského společenství, jichž se Česká republika může účastnit. Česká republika má též možnost se zapojovat do programů Společenství (tzv. komu- nitámích programů), které jsou postupně otevírány pro země střední a východní Evropy, na základě příslušných dohod se těchto programů účastní i některé další státy, např. v rámci Smlouvy o Evropském hospodářském prostoru, či na bilaterálním základě - Švýcarsko. Příklady komunitámích programů, kterých se ČR účastní: - Socrates - vzdělávací program, zahrnující soubor specializovaných podprogramů, např. - Erasmus - pro vysoké školy - Comenius - spolupráce všech stupňů škol - Lingua - zkvalitnění jazykového vybavení učitelů a žáků aj. - Leonardo da Vinci - podpora inovace a zvyšování kvality odborného vzdělávání - Youth for Europe - výměnné aktivity mládeže do 26 let - Raphael - projekty v oblasti kulturního dědictví - SA VE II- projekty zaměření na snižování energetické náročnosti 15 [pageend17]zpravodaj 6 / 2000 - SME - projekty na podporu malých a středních podniků. {Pozn. Programů jako Phare mají možnost využívat také neziskové organizace, jichž je v ČR mnoho tisíc, psali jsme o nich ve Zpravodaji 4/97) Mezivládní dohody mezi ČR a Švýcarskem o výměně stážistů Dohoda byla uzavřena 19. 5. 1997. Počet: 100 ročně (bez ohledu na stav trhu práce) Podmínky: občan ČR s trvalým pobytem v ČR, zaměstnání pouze v povoláních, kde je možno zaměstnávat cizince, věk 18-35 let, ukončené odborné vzdělání, povolení zpravidla na 12 měsíců, může být prodlouženo na 18 měsíců. Žádost o povolení se podává v tom státě, kde má občan trvalé bydliště. Stážisté nesmějí vykonávat jinou výdělečnou činnost, než tu, na kterou dostali povolení. Zaměstnání se řídí právními předpisy hostitelské země. Stážisté si hledají vhodné zaměstnání sami. Úřady mohou zájemce podpořit nebo pomoci. Ve Švýcarsku je možno využít služeb agentury pro kuchaře a číšníky „Gastro job“. Příslušné úřady: Ministerstvo práce a sociálních věcí ČR/Správa služeb zaměstnanosti ve spolupráci s úřady práce. Ministerstvo hospodářství CH / Spolkový úřad pro průmysl, živnosti a práce v Bernu (dle znění dohody). Nyní zpracovává Bundesamt für Ausländerfragen BFA (pan Zingg, tel. 3222903). Naplňování dohody 1997 podáno žádostí 6, přijato švýcarskou stranou 2, 1998 50 / 18, 1999 76 / 52, r. 2000 k 19. 5. odesláno 64 žádostí, pravděpodobně vyčerpáme celou kvótu 100 míst. Nejběžnější důvody zamítnutí: 1999 / 2000 (březen) nenašel se zaměstnavatel 7 / - neodpovídá kvalifikace, nízký plat 2/3 uchazeč je starší 35 let 2 / 1 již pracoval v CH 2/3 nedostatečná kvalifikace 2 / - zaměstnanec nedostane cizince 1/ - Profesní struktura: cca 90% číšníci, kuchaři (velké hotely), cca 5% zdravotní sestry, zbytek různé především středoškolské profese. V r. 1998 podal ZÚ Bern stížnost na malou informovanost českých občanů. Byla přijata opatření na úřadech práce a byla vydána podrobnější brožura pro zájemce o stáž v CH. * * ♦ Obracíme se na krajany ve Švýcarsku, aby se podle svých možností pokusili hledat volná místa pro stážisty všech profesí a pokud takovou možnost najdou, aby ji nahlásili na adresu redakce, hlášení postoupíme zastupitelským úřadům pro další řízení. Děkujeme. 16 [pageend18]zpravodaj 6 / 2000 Z České republiky a Slovenska Oslavy konce války v ČR Položením věnců na vrchu Vítkov, vojenskou přísahou příslušníků Hradní stráže, jmenováním generálů a povýšením válečných veteránů vyvrcholily 8. května v Praze akce k 55. výročí konce druhé světové války v Evropě. Pietni akty se uskutečnily i v dalších městech a obcích, stejně jako v minulých dnech. Nechyběly rekonstrukce událostí z posledních dnů války ani setkání válečných veteránů. Při oslavách 55. výročí osvobození v Plzni zavítalo do města osvobozeného americkou armádou 200 válečných veteránů, mezi nimiž byl i Eric Petersen, který vjel do Plzně jako první s tankem. Mezinárodní konference Plzeňské rozhovory se zúčastnil senátor USA Bob Dole a ve městě nechyběla ani historická vojenská vozidla. Kolona 150 převážně amerických jeepů se vydala z Plzně na pouť po západních Čechách dlouhou 130 kilometrů. Rekonstrukci setkání spojeneckých armád na demarkační čáře v Rokycanech v roce 1945 si v rámci výročí osvobození západních Čech připomněli na okraji Rokycan účastníci akce a váleční veteráni z druhé světové války. Z jedné strany bývalé demarkační linie přijela historická válečná technika americké armády a z druhé strany vojenská vozidla, kterými jezdili Rusové. Jako v květnových dnech před pětapadesáti lety si například připadali lidé, kteří odpoledne zavítali do pražských Nuslí. V Táborské ulici totiž vypukla simulovaná bitva o barikádu, kterou vystavěli pražští povstalci na obranu proti německým okupantům. Akce byla součástí vzpomínkového dne nazvaného Barikáda 1945, který při příležitosti výročí Pražského povstání a konce druhé světové války uspořádala radnice Prahy 4 společně s Armádou ČR a Českým svazem bojovníků za svobodu. Ukončení války si koncem týdne připomínala i jiná česká a moravská města. Ta, která byla osvobozena Rudou armádou, ale slavila mnohem skromněji. „Ono je skutečně těžké udělat oslavu tak, aby lidem nepřipomínala dobu, kdy na podobných akcích museli povinně provolávat slávu Rudé armádě,“ řekl radní z Českých Budějovic Rudolf Vodička. Česko- Slovensko 4:3 Jaroslav Olšanský Petrohradské mistrovství světa, které se konalo v prvé polovině května, zůstane nezapomenutelné dvěma zřídka pozorovanými událostmi. Tou první bude dosud neznámé selhání mužstva hostitelské země. Bývalá „sbomá komanda“ doslova vyhořela jako nikdy dosud. Lze také snadno pochopit, že pro ruského hokejového fanouška se hroutil svět. Ani jediné, zaznamenání hodné vítězství sbomé nad mužstvem „tre kronor“ nemohlo vyvážit bolest a zklamání nad prohrami s Běloruskem a dokonce i takovými teritoriálními trpaslíky jako jsou mužstva Švýcarska nebo Lotyšska. Televizní omluva trenéra Jakuševa a slavné hvězdy Pavla Bureho ještě před ukončením mistrovství mohla být přijata jako malá náplast na ránu fanouškovy duše. Tou druhou událostí zůstane na dlouho v paměti „hokejového světa“ jméno obou finálových národních celků ČR a SR. Reprezentanti obou vyrůstali beze sporu z tradic československého hokeje a jeho velkých hráčských individualit. Někteří letošní účastníci se znají 17 [pageend19]zpravodaj 6 / 2000 navzájem z neúprosných a pro hokejové oko nádherných bojů bývalé první ligy společného státu. Rozdělení státu přineslo určité těžkosti, nemohlo však zastavit elán a ctižádostivost dalšího hokejového vývoje na obou stranách vzájemné nové hranice. Navíc přistoupil zcela volný kontakt s ostatním hokejovým světem, především s kanadskou NHL. Tak jako zůstane skutečností, že na poli mezinárodních utkání a turnajů se čeští reprezentanti vypořádali s novými podmínkami o nějaký ten rok dříve. Je zcela nepochybné, že letos se k nim připojili chlapci ze Slovenska na turnajích. Účast ve finále je toho neklamným důkazem Těch šest silných hokejových velmocí se musí otevřít další sedmé - a to je mužstvo Golonky, bratří Šťastných atd. Mužstvo přesvědčilo profesionálně zvládnutou schopností koncentrace a discipliny „ať se dělo na ledě, co se dělo“. - K vzájemnému střetnutí na finále mistrovství světa po letech prodělaného vývoje lze oběma mužstvům a činovníkům v hokeji jen ze srdce gratulovat. Ke gratulantům se připojuje i Zpravodaj a jistě i jeho čtenáři. Ještě malý dodatek. Že se slavilo dlouho, tak řečeno „od nevidím do nevidím“ celé dva dny a od Plzně až do Košic, by se nemuselo dodávat. Na moravsko-slovenském pomezí v Javorníku, „u Sabotů, ve Vrbovcích“ se oslavovalo dvojjazyčně a bez tlumočníka. Zpívalo se, tancovalo, škádlilo. Hlavně se připíjelo na brzkou reprízu finále na mistrovství světa v hokeji Česko - Slovensko, a na to se těšíme i my zde ve Švýcarsku stejně jako ve Vrbovcích nebo v Javorníku. Naši Milan Nič Začnem tým, že najväčšia zaujímavosť bola súčasne najväčšou iróniou veľkej hokejovej nedele: rýchlo sa ukázala obojstranná neochota vnímať, že išlo o „federálne finále“. To, čo najviac zaujalo svet, nepovažoval komentátor Markízy za hodné väčšej pozornosti. Zato zaspomínal, odkiaľ „naši“ pochádzajú - ten z Banskej Bystrice, onen z Mikuláša, tamten hrával v Trenčíne. Premotivovaná súťaživosť s rivalom opäť spôsobila stratu odstupu. A ako pri každom zápase, oslabila sebakritiku. Na druhej strane Moravy sa tiež objavili zvláštne prejavy. Staromestské námestie pri odovzdávaní medailí slovenským hokejistom pískalo, mne však liezli na nervy najmä starostlivé gratulácie k „historickému postupu do finále“, akoby na Slovensku ešte včera hrávali hokej „dráteníci“. Obe časti bývalej federácie prejavili pri tomto veľkom zápase vlastný typ ignorancie. Na Slovensku je dnes hokej celonárodným športom. Podobne ako politika. Denníky však boli po finále plné jalových komentárov, dávajúcich hokejistov za príklad politikom, akoby to šlo dokopy. Predstavte si útok, na krídlach ktorého by boli Húska a Mikloš. Asi také sú „zmysluplné“ výzvy šéfredaktora Pravdy, aby politici dokázali byť jedným mužstvom ako hokejisti. Našťastie už desať rokov máme viacero politických reprezentácií, a nielen jedno „mužstvo“. Úspech našich hokejistov ukázal niečo mimoriadne. V rozdelenej krajine im v nedeľu držali palce všetci naraz. Na rozdiel od volieb mohli všetci vyhrať. A aj vyhrali, pretože aj striebro je veľký úspech. Alexander Matuška kedysi napísal, že Slováci v dejinách „v najťažších okolnostiach tu a tam niečo vedeli vykonať“ a ešte vykonajú, ale nikdy pri tom nie sú všetci. A naozaj - starej škole chýbala nová škola, národniarom odrodilci, katolíkom evanjelici, autonomistom Čechoslováci, komunistom kulaci a buržuji, mečiarovcom judáši. 18 [pageend20]zpravodaj 6 / 2000 Matuška však zabudol na hokej. Pri ňom sa rozdiely stierajú, a to dokonca aj medzi Slovákmi a Maďarmi, ktorí celkom rovnako držali palce našim. Čo tam po trápnej preambule ústavy: my, hokejisti slovenskí, to je aj Žigmund Pálffy, aj Peter Bondra, aj Miroslav Hlinka, ktorí sa hlásili či hlásia k inej národnosti a občas aj k inému občianstvu. Už sa teším na rómskeho Gejzu Šatana, ktorý ešte viac zmení predstavy o reprezentantovi Slovenska. Zdá sa mi, že práve šport je ideálnym poľom na presadenie modernej slovenskej identity. (Domino fórum č. 20/2000) Ze Švýcarska a ostatních států Americké listy oslavily 10 let Americké listy - nezávislý český a slovenský čtrnáctideník - navazují na New Yorské listy, založené 1874, vydáváním Československého týdeníku Petrem Bískem od r. 1990 do 1996. Název byl potom změněn na Americké listy, jméno předala paní Gerda Švehlová, která s manželem Františkem vydávala Americké listy jako týdeník v letech 1964 do listopadu 1989. Manželé Svehlovi věnovali boji za demokracii v rodné zemi celý svůj život v exilu. K oslavě desetiletého výročí Amerických listů dostal vydavatel Petr Bísek a jeho rodina gratulace od tří prezidentů (Bili Clinton, Václav Havel, Rudolf Schuster), od dvou ministrů zahraničí (Madeleine Albright, Eduard Kukaň), dvou velvyslanců (Alexandr Vondra, Martin Butora) a dalších gratulantů. Tyto gratulace jsou doprovázeny historickým přehledem českého tisku ve Spojených státech. V Americe vycházely stovky deníků, týdeníků, čtrnáctideníků, měsíčníků, čtvrtletníků, občasníků a všech možných periodik. Na přelomu 19. a 20 století byl krajanský tisk tak mohutný, že např. v Chicagu měli čeští typografové a tiskaři vlastní pobočku americké typografické unie. Významnou úlohu sehrál americký krajanský tisk zejména v první světové válce, kdy přispěl ke sjednocení Čechů a Slováků a tak se zasloužil o založení Československé republiky. Podobně přispěl tento tisk k boji proti fašismu za druhé světové války. V současné době se Americké listy zasloužily výrazně o sjednocení úsilí na podporu vstupu České republiky do NATO, že to uznal i tehdejší uchazeč o úřad prezidenta Bob Dole. Tehdy se k českému lobbování přidali i slovenští přátelé. Stejnou měrou jsou připraveni Čechoameri- čané pomoci Slovenské republice k jejímu členství v Severoatlantické alianci. I Zpravodaj se připojuje k zástupu gratulantů a přeje Americkým listům a jejich vydavatelskému týmu, aby jako dosud dlouho plnili svoji nezastupitelnou úlohu informovat Čechy a Slováky ve Spojených státech i mimo ně, úlohu, která se stává vlivem změn ve složení čtenářské obce postupně obtížnější. O to víc je třeba tuto činnost ocenit. -rk- Americké Listy ZALOŽENÉ 1874 JAKO NEW YORKSKE LISTY. V LETECH 1990-1996 ČESKOSLOVENSKÝ TÝDENÍK 19 [pageend21]zpravodaj 6 / 2000 Ing. Mikuláš Dzurinda predseda vlády SR Bratislava Dopis Slovenského klubu vo Švajčiarsku premiérovi SR Slovenský klub vo Švajčiarsku Postfach 135 8181 Bulach, Schweiz dr. med. Miloš Kelemen Vážený pán ministerský predseda! Volebné víťazstvo demokratickej koalície v októbri 1998 nad stranou Jedného muža“ a ostatnými, vo svojej podstate nedemokratickými stranami, nás úprimne potešilo a posilnilo v nás presvedčenie, že Slovensko nesklzne z cesty, na ktorú sa vydalo ešte v rámci ČSFR v novembri 1989. Ako zástupcovia demokraticky orientovaných krajanov organizovaných v Slovenskom klube vo Švajčiarsku za podpory mnohých členov a sympatizantov menších i väčších spolkov a združení v rámci Zväzu spolkov Čechov a Slovákov vo Švajčiarsku, vyjadrujeme Vám osobne i celej Vašej vláde úprimný obdiv za Vaše priam syzifovské úsilie vyviesť slovenskú spoločnosť z krízy, do ktorej sa dostala najmä v posledných rokoch vlády Vladimíra Mečiara. Ako exulanti sme už pred mnohými rokmi, ba desaťročiami odmietli priamo či nepriamo podporovať komunistickú diktatúru a svojimi nohami sme uskutočnili svoje prvé slobodné voľby. Už ako slobodní ľudia sa mnohí z nás rôznym spôsobom zapojili do aktívnej činnosti za urýchlenie pádu komunizmu. Mnohí spomedzi nás sa týchto prvých krásnych dní slobody a demokracie už nedožili, ale my ďalší, hoci nejeden v pokročilom veku, ako aj naše deti i vnúčatá, teda nová generácia, ktorá sa narodila už tu, vo Švajčiarsku, pozorne sledujeme, niekedy s obavami, ale stále s nádejou, ako sa demokratické základy v našej starej vlasti upevňujú. Nemajte nám za zlé, že pod starou vlasťou namyslíme len Slovensko, ale aj Českú republiku, pretože náš spoločný osud od roku 1918, symbióza našich kultúr, takmer identický jazyk a najmä priateľské spolunažívanie a vzájomná pomoc od nepamäti, predurčujú naše národy, viac ako ktorékoľvek iné, aby sme sa naďalej - napriek štátnej samostatnosti, alebo o to viac - z našich chýb učili a navzájom si pomáhali. Aj preto jednoznačne podporujeme vstup Slovenskej i Českej republiky do Európskej únie i do transatlantických obranných štruktúr a dôrazne sa dištancujeme od tých krajanov vo Švajčiarsku, ktorí vstup do EÚ a NATO falošnými argumentami spochybňujú, ba odmietajú! Ide najmä o organizáciu vystupujúcu pod názvom „Združenie Slovákov vo Švajčiarsku“, ktorej predstavitelia sa vždy hrdo hlásili a hlásia k odkazu Slovenského štátu z rokov 1939 - 1945 a stále sa angažujú za rehabilitáciu prezidenta J. Tisu. Táto organizácia sa neustále pasuje za Jediného reprezentanta tunajších Slovákov“ a svoje sympatie venuje takým stranám, ako je HZDS a SNS. Delegácia tejto organizácie sa zúčastnila na transformačnom sneme HZDS v Trnave a jej delegát predniesol pozdrav, v ktorom prítomných nezabudol vystríhať pred tými hlasmi krajanov zo Švajčiarska, ktorí „nemajú od nich poverenie“! 20 [pageend22]zpravodaj 6 / 2000 Vážený pán ministerský predseda, uvedomujeme si, pod akým obrovským tlakom zodpovednosti za udržanie jednoty a funkčnosti koalície musíte pracovať a odudzujeme ľahkomyseľnosť niektorých vedúcich predstaviteľov vládnych strán, ktorí sa nezodpovedne zahrávajú s osudom národa. Prípadný pád Vašej vlády a predčasné voľby - bez ohľadu na ich výsledok - by bol pre zahraničie jasným signálom, že Slovensko nie je pre vstup do EÚ a NATO politicky zrelé a stabilné. Následná izolácia by našu krajinu odsúdila do úlohy outsidera na desiatky rokov. Prajeme Vám, aby Vaša vláda úspešne preplávala cez úskalia politickej a hospodárskej transformácie a zaistila tak nezvratnosť demokratického vývoja na Slovensku. So srdečným pozdravom MUDr. Miloš Kelemen v.r. Ing. Eduard Juríček v.r. jednatel’ predseda Slovenského klubu vo Švajčiarsku Bülach, 28.5.2000 Tento dopis bol prednesený na zjazde delegátov Zväzu spolkov Čechov a Slovákov vo Švajčiarsku dňa 20. mája 2000. Právo a bezpráví Zločiny komunismu Karel Pacner Stovky zmařených lidských životů, statisíce rozbitých rodin Je velice obtížné celkově shrnout všechny protiprávní činy a zločiny, kterých se komunistický režim během 40 let svého panování v Československu dopustil. Nicméně pracovníci Úřadu dokumentace a vyšetřování zločinů komunismu ÚDV právě nyní dokončují jejich přehledy - a my je ve stručnosti otiskujeme. Je možné, že další pátrání v archivech některá čísla poopraví, ale celkový obraz už to nezmění. Bohužel, škody morální, ekonomické a mnohé další se vyčíslit nedají. Smrt na hranicích Zákon číslo 69/1951, § 8: „Ministr národní bezpečnosti stanoví nařízením, kdy příslušník Pohraniční stráže při výkonu své pravomoci použije zbraně.“ Nařízení ministra národní bezpečnosti ze 14. 7. 1951, § 1: „Příslušník Pohraniční stráže použije při výkonu své pravomoci zbraně, zachovávaje potřebnou opatrnost: a) proti osobám, které na území republiky neoprávněně přešly nebo se po území republiky neoprávněně pokoušejí přejít státní hranice a na výstrahu se nezastaví...“ Po převratu v únoru 1948 zahájili komunisté teror proti svým politickým protivníkům. Například na vysokých školách vyloučily tzv. akční výbory na 10 tisíc posluchačů z dalšího studia. Z vysokých škol a gymnázií bylo vyhozeno rovněž okolo 600 pedagogů. Není divu, že desetitisíce lidí se snažily přejít ilegálně hranice na Západ. Při těchto pokusech dohromady zahynulo 262 uprchlíků. V roce 1951 vytvořila čs. vláda Pohraniční stráž, která nahradila dosavadní pohraniční ostrahu Sboru národní bezpečnosti. Na hranicích se Západem zastřelili příslušníci PS celkem 174 lidí, posledního v roce 1985. V roce 1986 dokonce pronikla hlídka čs. pohraničníků na území Spolkové republiky Německa, kde zastřelila tamního občana. Ve stejném roce zahynul východoněmecký občan, kterého při pokusu o přechod hranic těžce 21 [pageend23]zpravodaj 6 / 2000 pokousal služební pes. Celkem pět lidí zabili ěs. pohraničníci na území SRN a jednoho v Rakousku. Dalšího Čecha zastřelili už v Rakousku maďarští pohraničníci. Asi pět až šest lidí se utopilo v pohraničních řekách. V dubnu 1951 zřídila vláda podél hranic se západním Německem a Rakouskem dvě pásma: zakázané a hraniční. Tímto opatřením chtěla znemožnit ilegální přechody hranic. V roce 1953 byly čs. hranice se Spolkovou republikou Německo a s Rakouskem obehnány drátěným zátarasem, do něhož byl puštěn elektrický proud o napětí 3000-5000 V. V těchto elektrických drátech zahynulo celkem 88 lidí. Od roku 1965, po řadě protestů ze zahraničí, nebyl proud do zátarasů pouštěn. Přes naše hranice se pokoušeli dostat na Západ nejen čs. občané, ale i cizinci a lidé bez dokladů. Z cizinců bylo nejvíc Poláků, potom západní Němci, východní Němci, Rakušané, Maďaři, Jugoslávci a jeden Francouz. Takřka dvě desítky mužů neměly žádné osobní doklady. Na zadržení či zabití značné části uprchlíků měli podíl pomocníci Pohraniční stráže (PPS), kteří se rekrutovali z řad civilního obyvatelstva, důkladně politicky prověřeného, které smělo bydlet v pohraničních oblastech. Například 11. bratislavská brigáda PS, která střežila 60 km hranice s Rakouskem, registrovala začátkem šedesátých let 1200 pomocníků a v roce 1967 už přes 3000. Za těch čtyřicet let přišlo o život 645 čs. pohraničníků. Z toho pouze asi 70 zahynulo při střetech s uprchlíky, převaděči a západními agenty. Přibližně tedy 575 zemřelo jiným způsobem. „Tito chlapci spáchali sebevraždy, dostali se nedopatřením k elektrické bariéře, zahynuli na nášlapných minách, uložených podél hranic, případně při odminovávání těchto polí, dokonce se jako důvod úmrtí udává spadnutí z postele,“ vysvětluje náměstek ředitele Úřadu dokumentace a vyšetřování zločinů komunismu Pavel Bret. „Avšak pro veřejnost vydávalo vedení Pohraniční stráže všechny tyto případy za oběti střetnutí s prchajícími lidmi. Ve skutečnosti to byl důsledek mimořádně tvrdé služby, hazardování se životy vojáků, nezodpovědných rozkazů velitelů, politické demagogie a hlavně nesmyslné snahy udělat z republiky jedno velké vězení. Další pohraničníci byli těžce zraněni. Například v letech 1952-57 přišlo v minových polích o ruce, nohy, sluch a zrak 23 mladých mužů. V elektrických drátech utrpělo během deseti let popáleniny třetího stupně nejméně 15 vojáků. Chceme nyní zjistit, jestli byli velitelé jednotek, u kterých se tyto mimořádné případy staly, trestně stíháni.“ V letech 1948-87 uprchlo anebo zůstalo v zahraničí přes 100 tisíc čs. občanů, většinou mladých. Po „únorovém vítězství pracujícího lidu“ v letech 1948-51 emigrovalo podle zjištění ÚDV 25.350 lidí. Vrchol nastal po sovětské okupaci v srpnu 1968, kdy do roku 1970 odešlo na 75 tisíc lidí. Legálně se během komunistického režimu vystěhovalo na Západ dalších 60 tisíc lidí. Mnozí uprchlíci měli vysokoškolské vzdělání, anebo - zvláště po roce 1948 - vystudovali na západních univerzitách. Byl to největší exodus, jaký české země ve 20. století zažily. V rámci amnestií v letech 1955-87 se vrátilo pouze 9.566 lidí, (pokračováni) MFD 25. 2. 00 150 let TGM Masaryk a naše národní totožnost Erazim Kohák (dokončení) Demokratická společnost k takovému řešení sáhnout nemůže. Základní pravdou demokratické společnosti je společnost rovných, jeden nemůže poroučet druhému. Takové společnosti nezbývá než usilovat o vzájemné pochopení v rozdílnosti. Lidé v takové společnosti se potřebují vzájemně vyslechnout a společně hledat přijatelná řešení dohodou, ne diktátem. 22 [pageend24]zpravodaj 6 / 2000 Odtud Masarykovo okřídlené rčení, že demokracie je diskuse. Odtud také Masarykův důraz na humanitu. Masaryk mnohokrát zdůrazňuje, že humanitou, plným lidstvím, rozumí lásku k bližnímu - vzájemnou úctu, ohleduplnost, dobrou vůli. Život ve svobodě by nevyhnutelně vedl k boji všech proti všem a diktátu nejsurovějších, pokud by humanita, láska k bližnímu, nestanovila meze svévoli a neochránila základní potřeby - či dnešním pojmoslovím, základní „práva“ - všech. Humanitní demokracie je pokus řešit rozpory života ve svobodě diskusí a dohodou, ne diktátem. Či velmi obrazně řečeno, bratrství překonává rozpor mezi rovností všech a svobodou jedince. Myšlení i praxe dovedly Masaryka k přesvědčení, že toto je smyslem evropského vývoje - růst člověka k přímému lidství. To znamená růst od pohodlné závislosti v nesvobodě k nároční svobodě a odpovědnosti. Společensky to znamená růst od hierarchického uspořádání čili theokracie k soužití ve svobodě a vzájemné úctě, čili po masarykovsku, v humanitní demokracii. To se Masarykovi nejeví jako náhoda či diktát osudu. Je to zaměření zabudované do lidského způsobu žití. Člověk je život, který se může vědomím vymanit pouze pudovému určení. Může volit, co se zdá nepřirozené, jen proto, že je to dobré. Může volit odpuštění, kde přirozená je pomsta, či lásku, kde přirozená je nenávist. Právě o tom je Ježíšovo rčení, slyšeli jste, že řečeno bylo starým ... jáť však pravím vám. Proto vzdor všem výkyvům lidské svévole a všem selháním lidské bázlivosti směřuje vývoj od závislosti k svobodě, od theokracie k demokracii. Na základě tohoto přesvědčení může Masaryk s důvěrou hovořit o prozřetelnosti. Je to ujištění a zároveň veliká odpovědnost. Směr je jasný, avšak je na nás, abychom se jím ubírali. To vyžaduje odvahu ke svobodě, avšak zároveň vůli k humanitě, která překonává svévoli svobody láskou k bližnímu. Odtud Masarykovo přesvědčení, že demokracie pravá, založená na lásce k bližnímu a bližním všem, je politickým uskutečňováním řádu božího na zemi. Masaryk chápe české dějiny jako součást takto pojatých dějin evropských. Papežský zápas o svobodu církve proti imperiálním nárokům císaře nezaznamenává. Ten předcházel českému vstupu do dějin. Zato si všímá husitské a bratrské reformace. Až na krátké období mezi lety 1415 a 1436, kdy husité bojovali o holé přežití proti křížovým tažením, česká reformace neprosazovala pravověmost nýbrž svobodu víry. Tím se české dějiny plně zapojují do dějin evropské svobody. Stejně tak naše obrození jako zápas o svobodu občana proti monopolu státní moci je příspěvkem k evropskému ustavování svobody. České společenství poutníků na cestě dějinami tu vede vůle k životu ve svobodě a v pravdě. Nemá-li náboženská i národnostní různorodost vést české společenství poutníků dějinami k bratrovražednému boji - a i to se nejednou stalo - potřebuje toto společenství zcela zákonitě hledat způsoby soužití v různosti. Demokracie se tu nerodí z teorie. Rodí se ze souběžného odmítnutí hierarchie privilegovaných i svévole mocných. Svoboda vyžaduje rovnost, avšak pokud se nemá zvrhnout v boj všech proti všem a diktát vítězících a bezohledných, demokracie ji potřebuje podpořit ideály humanitními, ohledem na slabé a nemocné, ohledem na zájmy společné i zájmy dlouhodobé. Takový byl sociální rozměr Masarykova myšlení, ona humanita, bez níž by se demokracie stala bojem a skončila diktaturou vítězů. Dnes bychom v Masarykově duchu mohli doplnit humanitu i o rozměr ekologický. Demokracie potřebuje podložit svobodu také ohledem k mimolidskému světu, aby lidstvo nezničilo předpoklady vlastního pobývání na zemi. Potřebuje být humanitní ve vztahu ke všemu bytí, lidskému i mimolidskému, dnešnímu i budoucímu, po vší Zemi. 23 [pageend25]zpravodaj 6 / 2000 Když se před sto lety pohnuly tektonické desky středoevropské politiky, stanuly národy český a slovenský před otázkou, jaký si na troskách habsburského mocnářství vytvoří stát, to naše nové Československo. Odpověď nebyla zdaleka jednoznačná. Měli jsme mnohaletou tradici života z návyku a poslušnosti. Bývalo by snadné přenechat to jiným, aby vytvořili nějaké nové Rakousko - a pak naříkat nad svým osudem. Masarykovi vděčíme za to, že jsme našli odvahu stát se subjekty svých dějin, zatímco řečníci řečnili o samostatnosti, Masaryk se do poslední chvíle snažil přetvořit a zachránit naše Rakousko. Když se Rakousko zhroutilo a řečníci s ním, Masaryk nás vyzval k samostatnosti. Masaryk nám předložil i jasnou představu, jaký potřebujeme vytvořit stát a jakými v něm být národy. Bylo třeba, aby Československo bylo zemí, která překonává osobní i národnostní rozpory humanitou demokracie. Masaryk chápal společenství nového státu jako diskusi, ve které ochota vyslechnout druhého, snaha o vzájemné porozumění a dobrá vůle v hledání společných zájmů umožňují nenásilné řešení rozporů dohodou, ne diktátem. Dvacet let na to nestačilo. Avšak do té míry, do níž se to podařilo, se Masarykovo Československo stalo polární hvězdou nad mračny tehdejší střední Evropy. Dnes je Masarykovo Československo dávnou minulostí. Jeho někdejší území přetínají dvě ostře střežené hranice. Přesto Masarykovi dědici v České stejně jako Slovenské republice i roztroušení v emigraci stojí před společnou otázkou: Jakou si ustavíme Evropu? Není to jednoznačné. Mnozí z nás ještě pamatují heslo z dob druhé světové války, Deutschland kämft für Europa. Pamatujeme i tehdejší představu Festung Europa, která hájí hlubiny pudové lidovosti proti ži^obolševismu a dekadentnímu plutokratismu. Dnes je obrazivost takových názorů podstatně méně barvitá, avšak základní představa života z návyku a pudu, uzavřeného do vlastních předsudků, se nezměnila. Masarykovi vždycky byla cizí. Jsou však mezi námi lidé, kterým není taková představa cizí ani dnes. Ti by budovali Českou republiku i Evropu podstatně cizí Masarykovi i jeho odkazu. Masaryk představuje jinou Evropu. Je to Evropa života ze svobody, avšak ne ze svévole či lhostejnosti. Čelí pokušení individuální svévole ideálem humanitním - účinnou ochranou základních potřeb či „práv“ každého, péčí o společné i dlouhodobé zájmy a úctou k mimolidskému stvoření. Je to Evropa otevřená a pečující - či dnes již nezvyklým pojmoslovím Masarykovým, Evropa v duchu humanitní demokracie. Být národem Masarykovým je náročný úkol. Vyžaduje velikou lísku a velikou odvahu. Znamená i velké risiko. Je určitě daleko pohodlnější jít cestou nejmenšího odporu, věnovat se stupňování vlastní spotřební úrovně a přenechat odpovědnost za svět i společnost neviditelným rukám. Proč se starat o trpící lidstvo či ohroženou přírodu, proč usilovat o osvětu a demokracii, proč se namáhat s životem v pravdě. Život v blahobytu je o tolik pohodlnější! Po dvaceti letech normalizace jsme mu navykli a spotřební společnost nás v tom utvrzuje. Chceme být ještě národem Masarykovým? Nevím. Za sebe mohu říci jen tolik, že bych chtěl být jeho svědkem. Ne jen slovy. Chci svědčit budováním vyspělého lidství, ve svobodě a v odpovědnosti v naší zemi. To - a ne pomníky - považuji za Masarykův odkaz. PhD Erazim Kohák je profesorem Filozofické fakulty Univerzity Karlovy v Praze Náš úkol je rozřešit nejen otázku národní a jazykovou, nýbrž také hospodářskou a sociální. O to se poctivě všichni musíme pokusit a pak vykonáme kus záslužné práce pro Evropu a lidstvo. Masarykova slova, F. O. Barton, naklad. Daniel, 1990 24 [pageend26]zpravodaj 6 / 2000 Abychom nezapomněli JUDr. Milada Horáková 25. 12. 1901 - 27. 6. 1950 Vzpomínáme 50. výročí procesu a vyhlášení rozsudku smrti Milady Horákové v době začínající hrôzovlády komunistické diktatury. Byla zatčena 27. září 1949, potom byla ve vyšetřovací vazbě na Pankráci. Přelíčení se konalo ve dnech 31. 5. - 8. 6. 1950, kdy byl vynesen rozsudek. Milada Horáková byla popravena 27. 6. 1950, přestože celý kulturní svět protestoval proti procesu a této hanebné sadistické popravě. Byl jsem v té době na Pankráci ve vyšetřovací vazbě, odsouzen jsem byl na šestnáct let vězení. Na cele jsme věděli, že Milada Horáková měla soud a že byl vynesen rozsudek smrti, ve věznici panoval mimořádně přísný režim, vycházky nebyly povoleny, bachaři zostřili dozor, panovala atmosféra strachu, nechtěli jsme věřit tomu, že bude poprava provedena. V třináctičlenné tzv. protistátní skupině byly vyneseny další tři tresty smrti a to JUDr. Oldřich Pelcl, Jan Buchal a Záviš Kalandra, ostatní dostali vysoké tresty, mimo jiné náš bývalý člen JUDr. Bedřich Hostička, byl odsouzen na 28 let, zemřel v Curychu 30. 5. 1996. Před dvěma lety na oslavách 650 let Karlovy univerzity jsem se setkal s paní Janou Kánskou, dcerou Milady Horákové. S době procesují bylo šestnáct let. Vzpomínali jsme na tu nešťastnou dobu, kdy se národ dostal do útlumu a strachu, kdy se lámaly charaktery, lidé chtěli přežít za všech okolností. A tak jako tolikráte v českých dějinách se ohnuly mnohé páteře. Celá naše vlast byla jediným velkým koncentrákem, stačilo jen několik málo let, aby lidé stáli opět proti sobě. Během procesu docházely na Ústřední výbor KSČ rezoluce, žádající co nejpřísnější potrestání teroristické a špionážní skupiny a to nejen od různých organizací, ale i od jednotlivců. Milada Horáková se postavila již v době hnědé totality proti tehdejšímu nacistickému teroru a byla v srpnu 1940 Gestapem zatčena. Vězněna byla na Pankráci, terezínské Malé pevnosti, pak na různých místech v německých koncentrácích, byla odsouzena k trestu smrti. Tento rozsudek byl pak změněn na doživotní žalář. Do Prahy se vrátila 16. května 1945 a stala se později poslankyní za stranu národně socialistickou. V osudových únorových dnech se postavila proti komunistické totalitě, 10. března se vzdala poslaneckého mandátu po tragické smrti Jana Masaryka. Stala se představitelkou opozice proti komunismu. Bývalí političtí vězni vzpomínají s úctou na Miladu Horákovou, který jim byla příkladem v jejich odbojové činnosti. Miroslav Rostek * * ♦ K procesu byly z ÚV KSČ rozeslány 1. června 1950 vypracované pokyny, jak vytvářet atmosféru: „Tento proces strhuje masku ze zločinné tváře vnitřní i zahraniční reakce, musí se stát v tomto směru školou pracujícího lidu, burcovat k bdělosti, semknout všechny čestné, vlastenecky cítící lidi k rozdrcení reakčních nepřátel republiky..:1 a dál: „Organizujte zpra25 [pageend27]zpravodaj 6 / 2000 vodajství o procesu... Připravte závodní schůze a projevy, na nichž náš lid řekne, že zbytky rozvratné akce rozdrtíme. V těchto usneseních nechť je žádáno spravedlivé a přísné potrestání rozvratných zločinců Mezi horlivé, kteří žádali tresty nejvyšší patřilo velmi mnoho spisovatelů, docházelo tisíce rezolucí z podniků, k soudu byli vybraní účastníci sváženi autobusy, děti byly naváděny, aby se zříkaly rodičů ... Zakrátko po hlavním procesu s Miladou Horákovou schválila bezpečnostní komise ÚV KSČ vykonstruované tzv. vedlejší procesy. V hlášení Rudolfu Slánskému z 23.11.1950 se o tom pravidlo: „V souvislosti s protistátním centrem proběhlo v krajích 35 dílčích procesů. státní prokuratura žalovala celkem 639 osob. Státní soud vynesl 10 rozsudků smrti, 48 trestů těžkého žaláře na doživotí a další tresty na svobodě v celkové výměře 7.850 let. Byly uloženy peněžité tresty ve výši 12,145.000 Kčs a vyslovena konfiskace celého majetku téměř u všech odsouzených...“. K tomu Karol Bacílek, původně dělník, potom ministr národní bezpečnosti: „O tom, kdo je vinen a kdo nevinen, kde končí omyly a chyby a kde nastává trestní odpovědnost, rozhodne strana za pomoci orgánů národní bezpečnosti.“ Citace z knihy Miroslav Ivanov: Justiční vražda aneb Smrt Milady Horákové, naklad. Betty, Praha 1991. Režim nejen zločinců a vrahů ale i zlodějů, obludné zločiny jeho nohsledů nelze zapomenout, je třeba je stále připomínat. Konfederace politických vězňů ČR uctí 27. června v Praze na Žofíně památku Milady Horákové a všech obětí komunistického režimu. -rk- Kultura Hercem z povolání, srdcem ryzí Čech Rád bych čtenářům švýcarského Zpravodaje představil pana Mgr. Jiřího Brože, který je povoláním herec, žijící trvale v Praze a kterého jsem poznal při mých návštěvách Prahy již před dvěma lety. Tento český herec se věnuje repertoárům literárních programů, věnovaných významným představitelům české literatury. Jeho 60 - 70 minutové programy, které si sám režíruje, uvádí a hraje, jsou ve stylu One Man Show (Divadlo jednoho herce) a jeho nabídka má pestrobarevnou paletu výběru - J. Neruda, J. Hašek, K. Čapek, K. Poláček, O. Pavel, J. Škvorecký, J. Foglar, J. Seifert, J. Werich a mnoho dalších. Bez povšimnutí nemůže ani zůstat program Písnička pro pana prezidenta, který byl sestaven ke 150. výročí TGM. Pořad o životě a díle T. G. Masaryka vypráví životní drama muže, bez něhož by nebyla Československá republika. Osobnost našeho prvního prezidenta je přiblížena v textech Karla Čapka a Milana Machovce. Všechny pořady jsou doplněny reprodukovanou hudbou z kazet. V České republice vystupuje Jiří Brož s těmito zajímavými programy pro kulturní zařízení, školy a knihovny. Jeho nevšední běh života ho také zavál před české a slovenské krajany ve Vídni, Curychu, Strassburgu, Daruvaru i Toronta, kde přijetí krajanů bylo vždy vynikající. Velkou předností tohoto herce je, že své povolání dělá s velkou láskou, takže za svá vystoupení u krajanů v cizině nepožaduje honoráře, ale pouze částečný příspěvek na cestovné. Zrovna tak nepožaduje ubytování v hotelu a spokojí se se skromným noclehem, bez nároků na stravu, u některého z dobrých krajanů. 26 [pageend28]zpravodaj 6 / 2000 Napadá mi jedna myšlenka, není tohle vše jedinečná příležitost pro krajanské spolky po celém světě, jak ještě více obohatit a zpestřit jejich kulturní a společenský život?! Bližší informace o pořadech je možno vyžádat na adrese Mgr. Jiří Brož, Chorvatská 14, 101 00 Praha 10, tel. 02 - 71 73 31 36. Václav R. Židek, Německo Zdraví Rubrika Česko-slovensko-švýcarské zdravotnické společnosti Byl jsem V lázních Jan Tuma Je to možná pro mnohé věc naprosto obvyklá, leč pro mě to byla velká neznámá, zkrátka dobrodružství... Byl jsem v lázních. Poprvé a přiznám se, že zcela jistě ne naposled. Dříve jsem si naprosto naivně myslel, že lázně jsou jen pro lidi velmi nemocné a velmi staré. Samo sebou, mám svých požehnaných přes padesát, jinak ovšem ale vcelku zdráv a vesel... Vždyť již moji dávní předkové v Čechách i na Slovensku chodili do lázní - a pochopitelně mnohem mladší, neboť se tenkrát všeobecně žilo o mnoho kratčeji a tak, aby se vše stihlo, chodilo se do lázní vlastně již velmi mládo. Vzpomeňme například na lazebnici Zuzanu, která třiatřicetiletého krále Václava IV. nejen koupala, ale v roce 1393 z vězení osvobodila a král ze samé radosti i milenku svou z ní udělal... Ostatně, důležité byly lázně již velmi dávno. Římští senátoři si v páře domlouvali, jak a kdy to s tím nemožným Caesarem udělají... Nu a já odjel do Tunisu, k potomkům Féničanů a starého Kartága. Pobyl jsem na ostrově Djerba, spojeného s pevninou 7 km hrází, o které nikdo neví, zdaje dílem Féničanů, či Římanů...Nu a Hotel Yadis, kde jsem byl ubytován, se nachází na zřejmě nekrásnější písečné pláži této planety, tvrdě konkurují snad jen pláže Venezuely... V hotelu byli opravdu velmi pozorní, především k dětem, což je naprosto pochopitelné, nějaké to špatné svědomí to v těch Féničanech zanechat muselo, když po staletí dětičky v rámci náboženského rituálu zabíjeli... Ale zpět k těm lázním: říká se jim zde Thalasso - to vymyslel jakýsi Francouz a znamená to nic víc a nic méně, než že Vás na různé způsoby koupají a probublávají v mořské vodě. Denně jsem absolvoval bublání ve speciálních vanách, nechal jsem po sobě stříkat prudký proud mořské vody z hadice, stoupnul si pod mořský vodopád, nechal se oplácat mořskými řasami a užíval teplíčka v páře. Nejpříjemnějším každodenním vrcholem těchto procedur byla ovšem masáž od krásných Féničanek, které se na mě vyřádili s citem i odborným fortelem. Samo sebou, lázně lze absolvovat v Tunisu, Francii, Čechách, na Slovensku či v Itálii. Lze se koupat v mořské vodě, nechat se oplácat řasami či bahnem. Na tom možná ani tolik nezáleží. Co je při tom všem nejdůležitější? Ze nemáte šanci ani sedět u computeru, rýt se v zahrádce či zabývat se tisícerými „povinnostmi“, které jste si díky narůstajícímu věku a klesající soudnosti na sebe během času nabrali, ale že místo toho sedíte v bublající vaně, necháváte se masírovat hezkou holkou, ale ve své podstatě většinu času v lázních neděláte vůbec NIC. Jako lékař doporučuji každému: jeďte do lázní, odpočívejte, nechte se masírovat a probublávat. Pomůže to vašemu zdraví víc, než by se snad na prvý pohled zdálo. Byl jsem redakcí Zpravodaje požádán, abych zjistil podmínky a cenové relace pobytu v lázních v Če27 [pageend29]zpravodaj 6 / 2000 chách. Navázal jsem kontakt se „Svazem léčebných lázní“, jejímž předsedou je MUDr. Sa- lamanczuk a hospodářským vedoucím paní Heřmánková. Sdělili mi, že existují tzv. „křížkové lázně“, tzn. pobyt pro specificky nemocné pacienty s komplexním programem 3-4 nedělním, který plně hradí zdravotní pojišťovny. Pak tzv. léčba příspěvková, kdy pojišťovny hradí pouze léčebnou část a hotel si platí každý sám, nu a konečně léčba ambulantní, kdy si pacienti platí vše. Je to ostatně podobné, jako ve Švýcarsku. Jelikož ovšem Češi, žijící ve Švýcarsku, nejsou pojištěni u českých zdravotních pojišťoven, tak jim tento problém odpadá a mají možnost buď se u své (švýcarské) pokladny zeptat, zda a co by jim hradily (pakliže by pobyt měli od lékaře předepsaný) anebo převzít cenu pobytu sami. Existuje ceník pobytu v lázních v DM ve veškerých lázních České Republiky, je již na cestě k nám, takže při vytištění tohoto článku již budeme asi mít příslušné informace. Předám je paní Roštíkové z cestovní agentury C-Tours, která je dobře informovaná i o zmíněné Thalasso - terapii a vyzná se v českých a dalších lázních. S důvěrou se na ní obraťte. Tel. 052 - 343 70 70. Na shledanou v lázních !!! Lázně Poděbrady - lázně krále Jiřího Miroslav Rostek Lázně jsou malebně rozložené v úrodné nížině při Labi pouze 50 km od Prahy u dálnice E67. Poděbrady vznikly při důležitém přechodu přes Labe v r. 1224, narodil se zde v r. 1420 český král Jiří z Poděbrad. Již v 17. stol, vznikly zde malé lázničky, jejichž pramen se řadí mezi nejlepší železité vody. Významný byl rok 1905, kdy při hledání pitné vody byl objeven pramen minerální vody s výbornými léčivými výsledky. Lázeňské centrum je skryto v zeleni parků. Krajina má na nervový systém uklidňující vliv. V Poděbradech se léčí všechny choroby srdce, stavy po srdečních infarktech, ischemické choroby srdeční, angina pectoris, stavy po operacích srdce, po zánětech myokardu a vrozené i získané vady srdečních chlopní. Dále zde léčí nemoci látkové výměny, např. cukrovku, zvýšené hladiny cholesterolu a poruchy metabolismu krevních tuků. Psychoterapie je zaměřena na rizikové faktory arteri- osklerosy, např. obezita, kouření a stres. Kvalifikovaní pracovníci si poradí i při potížích pacienta s pohybovým aparátem. Lázně disponují téměř 300 lůžky ve vlastních lázeňských domech a cca 110 lůžky pronajatými. Jsou zde lázeňské domy Libeňský, Mír, Máj, Purkyně, hotely Libuše, Zámeček, G-Rex, Radost. Léčebná lázeňská péče je podle indikované choroby rozvržena do 3-4 týdnů, u cukrovky do 2 týdnů. Z poskytovaných procedur se nejvíce využívají koupele, a to jak vanové, tak i podvodní masáře a plavání v bazénu s minerální vodou. Kromě koupelí se hojně využívají např. galvanizace, iontoforéza, myostimulace, ultrazvuk, magnetoterapie, diathermie, diadynamik, parafinové obklady, inhalace, solux a horské slunce, dále je možno na požádání dávat plynové injekce přírodního plynu pod kůži nebo suché uhličité koupele - Biotherik. Všechny tyto procedury jsou poskytovány v lázeňském belneoprovozu, který je moderně zařízen a který dává možnost léčit nemoci pohybového ústrojí. Kladné působení lázeňské léčby způsobuje mj. i minerálka Poděbradka, klasifikovaná jako studená alkalicko-muriatická kyselka, teplota 12-13 stupňů Celsia; těží se z hloubky 28 [pageend30]zpravodaj 6 / 2000 100m pod povrchem. Tato voda je v okolí Poděbrad proplyněna kysličníkem uhličitým, který ji mění v kyselku, jež je ještě prosycena sirovodíkem a rozpuštěnými solemi z podložních hornin. Kromě léčby výše jmenovaných onemocnění pořádají lázně i různé druhy pobytu pro širokou veřejnost, např.: - ozdravné víkendové nebo týdenní programy pro manažery, - antiobézní program, - antikuřácké pobyty, - týdenní pobyty pro ženy, - relaxační pobyty, - týdenní pobyty pro rodiče s dětmi, - dámské víkendy, - týdenní pobyty pro seniory, - aktivní dovolená, kongresová turistika. Pro starší občany nabízejí lázně i časově neomezené pobyty v rámci tzv. Penzionu Senior. Kontaktní adresa: Lázně Poděbrady, Hakenova 464/11, 290 33 Poděbrady. Tel.0324-2461-5, 2748. Příklad cen na osobu a den: cca 600 - 900 Kč. Poslední pocta Dr. Rudolf Kirchschläger politik, diplomat, státník 20.3.1915- 30. 3. 2000 Jaroslav Olšanský 30. března zemřel ve Vídni Dr. Rudolf Kirchschläger, rakouský prezident v letech 1974 - 1986. Úctu k jeho dílu i životu projevily svou účastí na pohřbu přední osobnosti rakouského veřejného života a mnohé špičky evropské a zejména středoevropské politiky. Jeho celoživotní dílo zhodnotil denní tisk středoevropských států. Zpravodaj, měsíčník Čechů a Slováků ve Švýcarsku činí tak s výrazem výjimečného vztahu k zemřelému. V čem záleží? - Budiž mi dovoleno několik následujících řádek a dat, nejmladším z nás k seznámení, pamětníkům k oživení. Dr. Kirchschläger byl představitelem generace, která dospívala v Rakousku za války. Věkem ji musela přijmout, mentálně a fyzicky pocítit a v jejím průběhu, nebo naposledy po vítězství spojenců a prohře nacistického Německa se s ní ve svých důsledcích vypořádat. Mladý právník ještě s čerstvým doktorským diplomem začíná jako soudce, vstupuje dle svého osobního vyznání do nově zakládané lidové strany. Opouští ji však již po dvou letech v r. 1947. Jeho schopnost promýšlet a vidět s širokém záběru politické problémy do budoucna se nemohou poddávat partikulárním zájmům a spekulacím. Společně s dalším vývojem juristickým a prací ministerského úředníka směřuje k diplomatické dráze. V roce 1954 stojí jako jeden z „otců“ u základního demokratického zákona, rakouské ústavy a o rok později u proklamace o trvalé neutralitě Rakouska. - Z dnešního pohledu se dá říct, že to byl první vrchol v životě mladého diplomata. V následujícím období 1962-67 pracuje jako vysoký úředník ministerstva zahraničních věcí, v letech 1967-70 je rakouským velvyslancem v Praze. V dramatických dnech srp29 [pageend31]zpravodaj 6 / 2000 na 1968 se osobně podílel na urychleném "vystavování rakouských víz tisícovkám lidí, kteří chtěli opustit okupované Československo. Zde není možno zdůrazňovat jen rozhodnutí demokrata a moudrou prozíravost jeho myšlení. Vždyť je méně známé, že jednal bez souhlasu svých nadřízených a že tím vzal celou zodpovědnost na sebe. Nejen vůči těmto nadřízeným, ale i vůči obyvatelstvu, které bylo podruhé po válce vystaveno zkoušce zvládnout práci s tisíci rodinami, které potřebovaly pomoc v nouzi. V r. 1970 byl povolán sociálním demokratem a kancléřem B. Kreiským do vedení ministerstva zahraničí. Několik let jsme museli my Češi a Slováci čekat, abychom mohli vidět a přímo cítit, v čem je moudrost demokratického státníka. Během své prezidentské návštěvy ČSSR v osmdesátých letech věděl, že přijel do země umlčené postokupační normalizací. Na příkladu osobního pozvání zástupců disentu a Charty s představiteli totalitní moci na rakouskou ambasádu chtěl alespoň poukázat, jak by se věci doma měly řešit. Jak známo, ze setkání sešlo, komunistická moc nemohla dialog připustit. Po ukončení své prezidentské funkce se objevovalo jeho jméno v novinách či ve veřejnosti jenom zřídka, poslední jeho interview poskytl novinám v lednu letošního roku, byl to výraz smutku nad trvající vládní krizí, který vznikla po volbách. Myslím, že naplněný život státníka vysokého intelektu, křesťana srdcem i svědomím nás Čechy a Slováky zavazuje k jednomu, totiž abychom dar svobody v demokracii pochopili a naplnili. * * ♦ Čeští a slovenští exulanti a krajané měli mimořádnou možnost setkat se s prezidentem Rudolfem Kirchschlägrem u příležitosti V. jubilejního sletu Čs. sokolstva v zahraničí ve Vídni v r. 1982. V úvodním oslovení ve sborníku, vydaném k V. sletu vyjádřil Rudolf Kirchschläger přesvědčení, že tento slet poskytuje příležitost vyvodit historickou bilanci, která musí vést od egoistického nacionalismu minulosti k lepšímu porozumění pro individualitu a vysokou hodnotu všech národů střední Evropy. Může upevnit přesvědčení, že jedině toto vzájemné porozumění a odpuštění otevírá cestu k dobré budoucnosti. V tomto smyslu vítá srdečně jménem rakouské republiky všechny účastníky sletu ve Vídni. Jeho slova platí stále. S prezidentem Rudolfem Kirchschlägrem mělo možnost se setkat na 60 zástupců Sokola a hlavních světových československých exilových a krajanských organizací 2. června 1982 při zahájení sletu. Ve svém projevu v sídle prezidenta v sále Marie Terezie vyslovil prezident potěšení, ,fe se jubilejní slet koná ve Vídni. Jedním z důvodů je silné dějinné pouto mezi Čechy a Rakušany, úcta k hodnotám sokolského hnutí, které jsme znali v době svého mládí. Hluboce na mne zapůsobilo, že mnozí účastnici navštívili koncentrační tábor v Mauthausenu. Tuto i nadále trvající tragiku dotvrzuje skutečnost, že Vy všichni, kteří jste se zde dnes shromáždili, žijete mimo svoji vlast a mnozí z Vás mimo svoji vlast žít musí“. Tak rozsáhlé oficiální přijetí mnoha účastníků sletu, kteří byli doma označování za nepřátele, bylo projevem zdaleka ne samozřejmé občanské i politické statečnosti rakouského prezidenta a dalších rakouských politiků v době studené války na rozhraní dvou bloků. Mezi účastníky přijetí byla tehdy 921etá poslední náčelnice Československé obce sokolské Marie Provazníková, žijící v Americe, členové předsednictva, výboru a jednot Sokola v zahraničí, Americké obce sokolské, zástupci Rady svobodného Československa, Společnosti pro vědy a umění, Čs. národního sdružení v Kanadě, Čs. národní rady americké, Čs. poradního sboru v záp. Evropě, Čs. obce legionářské, Čs. letců, Svazu čs. spolků ve Švýcarsku. Bylo to zcela mimořádné setkání u prezidenta země v tak exponované poloze, nedaleko hranic Československa, z něhož většina nedobrovolně po r. 1948 odešla nebo často s nasazením života uprchla. -rk- 30 [pageend32]zpravodaj 6 / 2000 Čtení na volnou chvíli Kamínky z Baltu neboli Iz Tálina v Germániu (2. část) Luděk Frýbort Svéráz baltického stravování - stařec na kole sklízí úžas a uznání - Jedna z mých starostí se rozplynula hned: čím a jak se budu živit. Hostinců je cestou pomálu, naučil jsem se, že estonský se takové zařízení jmenuje söökla, lotyšský ednica a litevsky válgykla, ale užil jsem si této filologické znalosti málo, jelikož většinou nebylo kde. Místo toho se může pocestný stravovat po vesnických krámcích. Jsou docela slušně zásobené a před krámkem bývá i stoleček, židličky a slunečník, lze se posadit a nákup na místě zkonzumovat. Pokud ovšem nejsou židličky obsazeny místním mužským obecenstvem, národnosti obvykle ruské. Obecenstvo si koupí v krámku láhev piva, načež se venku oddává této finančně přístupné neřesti. Pročež lze obecenstvo často shledat v stavu trochu namazaném. Ale nemohu si stěžovat; kdykoli jsem přijel k takovému shromáždění, byl jsem srdečně přivítán, místo se pro mě u stolečku našlo, ba i pivo se objevilo, což mi bylo trapné, jelikož vím, v jaké bídě pohostinný dárce žije. Užaslá zvědavost neznala mezí. "I otkuda vy jechajetě?" zněla obvykle otázka. Připustil jsem, že iz Tálina, což bylo kvitováno s tím větším uznáním, jak se vzdálenost od řečeného Tálina zvětšovala. Dobře. Druhá otázka byla: "I vy kuda?" Odvětil jsem po pravdě, že v Germániu, načež spolustolovník obvykle vyskočil, běžel do stavení a vzápětí jsem slyšel vzrušený hlas - ty, slušaj... staryj čelavěk... na velocipedě... iz Tálina v Germániu! Myslím, že snad o mně někde musely psát i noviny, protože jsem jednou v Lotyšsku projížděl špalírem obecenstva, které mi tleskalo jako závodníku Tour de France, ale přesně to nevím. Noviny se mi dostaly několikrát do rukou, ale moc jsem si v nich nepočetl. Později při průjezdu severním Polskem mi již nebylo tak mnohomluvně holdováno, avšak Poláci hodnotili můj výkon uznalým "kurwa". To, abyste věděli, není v současné polštině žádné nemravné slovo, nýbrž univerzální výraz, jímž je možno vyjádřit kterýkoliv lidský cit: překvapení, uznání, pochyby, důraz, hněv, souhlas i nesouhlas, ba snad je tak možno vyznat po polsku i lásku. Nu, nechám toho. Pokud vznikl předešlými řádkami dojem, že se chlubím, nebylo to mým záměrem. Ale zájem obyvatelstva o mě a mé kolo byl opravdový a nelíčený. * * * Baltický les a poněkud zahanbující úvaha o cti a odporu - Estonsko je země severská, což se kolem slunovratu projevuje tím, že dohromady není noc. Jak se jede na jih a rovnoběžky ubíhají, přibývá i noci, ale když jsem si stavěl stan u lesního potůčku poblíž městečka Jögeva, byl večer dlouhý a světlý, vlastně celou noc nebyly vidět hvězdy, třebaže bylo jasno. V baltských zemích - i v tom je jistá podobnost s evropským Severem - může pocestný rozbalit stan kdekoliv se mu líbí a přespat v přírodě, což je ve většině jižnějších zemí pokládáno za zločin a přísně stíháno. Teprve později jsem poněkud znejistěl, když jsem se dozvěděl, že se v lesích malého Estonska vyskytuje 5000 medvědů. Ale konec konců není medvěd to nejnepříjemnější, s čím se pocestný může setkat. Čím vším není baltickým zemím les! Prakticky jediným a posledním národním bohatstvím, protože po rozpadu sovětského hospodářství zůstal vývoz dřeva jedinou významnější položkou vývozu. Místem, kam lidé chodí holdovat svým sběračským pudům... pokud se toho týče, jsou zejména Litevci, ale i jiní Baltové ještě náruživější houbaři než samotní Češi, a to je co říci. Neříkejte mi, že člověk chodí do lesa, aby měl co dát do bramboračky; hledání 31 [pageend33]zpravodaj 6 / 2000 hub je tajemství a obřad, lidský pud starší než lovectví. Neboť člověk byl po statisíce let sběračem, nežli se dokázal významněji uživit lovem; tento pralidský pud nám naléhavě volá z duše, když se za ranní rosy prosmykáváme mlázím a dosahuje svého vrcholu, spatříme-li, jak v lesní trávě stojí pěkný, běloučký hříbek... Mimoto má ale baltický les tradici novější, s níž už nemáme co českého srovnat. Jděte mi do háje s brdskými a jinými partyzány, ještě se pamatuji, jak odtáhli do lesa těsně před koncem války, aby se ani ne za týden vrátili sice značně podroušení, avšak ověnčení zásluhami. Na Baltu to bylo opravdovější, hrdinštější a také tragičtější. Svět málo ví o ozbrojeném odporu zejména litevských a estonských lidí proti sovětské rozpínavosti. Desetitisíce mužů odešly po záboru svých zemí do lesů, ne že by věřili v úspěch svého boje, ale protože jim čest nedovolila se nenápadně skrčit, přizpůsobit se, naoko se poturčit, myslet si svoje, zpoza dlaně vyprávět švejkovské vtípky. Až koncem padesátých let se elitním jednotkám KGB podařilo v značnější míře potlačit ozbrojený odboj, ale rozdroben trval ještě dál. Skončil až v roce 1978 smrtí posledního osamoceného bojovníka -jmenoval se August Sabe a utopil se, když pronásledován chtěl přeplavat jezero. Sabe se stal estonskou národní legendou, postavou uctívanou, ve srovnání s čímž dost trapně vyznívá česká rozpačitost vůči té hrstce statečných, kteří se u nás pokusili o totéž po roce 1948. * * * Smutné jezero Peipus - tragický výsledek vojenského blejskání - doporučeni hledačům bukolické idyly - Dosti uondán jsem dosáhl břehu největšího estonského jezera Peipus. Udělal se mi toho dne hrozný protivítr, jaký dovede vyčerpat cyklistovy síly i všechnu chuť se prodírat tím povětřím kupředu. I byl jsem víc než potěšen, když jsem spatřil louku jak dělanou k táboření a za ní temnou hladinu jezera. Jeho druhý břeh již leží v Rusku, ale vidět není, Peipus je skoro jako moře. Sladkovodní moře, chtělo by se dodat, ale vzepřel bych se tomu označení. Takhle smradovodní moře, to už spíš. To jen v slunečním svitu a na dálku může jeho hladina vypadat modře a lákavě; kdo přijde k břehu, spatří úděsnou, tmavě hně- dočervenou břečku, šedavé oslizlé balvany, hlenovité chomáče, plápolající vodou. Peipus se svými plážemi by mohl být hlavní turistickou atrakcí jinak skromně vybaveného Estonska, ale stěží bude, protože i kdyby si Estonci dali samou péčí o životní prostředí nohu za krk, naproti v Rusku se bude vesele znečišťovat dál. Kupodivu jsem viděl místní obyvatelstvo do té hrůzy lézt - inu, sovětská vláda naučila lid otužilosti. S vodičkou je vůbec potíž na březích Baltu. Peipus je sice šeredná výjimka, rád povím, že jsem většinou nacházel jezera čistá, dokonce průzračná, ale řeky jsou znečištěné vesměs všechny. Pro Lotyše je Gauja něčím jako pro nás Vltava, řekou národní, mnohými básníky vzývanou. A opravdu, protéká pěknou, romantickou krajinou. Dokonce jsem se do ní ponořil a tři tempa udělal. Ale jen se sebezapřením a protože jsem byl po celodenní jízdě tak hrozně zpocený. Radost to žádná není. Jako v jiných rozvojových zemích na celém světě by se i zde chtělo zvolat - ano, ano, je třeba hospodářských i politických reforem, je třeba osvěty, ale nejdřív si proboha postavte čističku odpadních vod. Protože, víme, i kdyby nám nebylo líto moře, které tu spoušť musí pojmout - nečistota řekou neodplyne, aspoň zdaleka ne všechna. Velký díl jí prosákne, zvlášť v končinách tak písčitých, a zamoří spodní vodu. Pocestného na kole postihne to nadělení hned: aby nahradil všechnu vypocenou tekutinu, musí pít jako velbloud, pět litrů denně vyzunkne jako nic, a tu nezbývá nic než voda. Tak zvanými osvěžujícími nápoji by si zalepil vnitřnosti a po pivu by spadl s kola. S měchem na vodu v ruce obcházím usedlosti: pažalsta, vadu... 32 [pageend34]zpravodaj 6 / 2000 Ze sjezdu Svazu spolků Sjezd Svazu spolků 20.5 2000 v hotelu Kreuz v Bernu Sjezdu se zúčastnili delegáti 16 spolků z 18 členských spolků, celkem se účastnilo sjezdu 47 delegátů, členů předsednictva a hostí. Předseda Svazu J. Dvořáček přivítal také delegaci Senátu ČR ve složení: senátorka paní Věra Vašínková, senátoři pánové MUDr. Karel Barták, Ing. Vladimír Opit, Ing. Jaroslav Šula a tajemník Stálé komise Senátu pro krajany v zahraničí Michal Valenta. Ze ZÚ ČR byl na zahájení přítomen 1. tajemník Vítězslav Pur, druhé části jednání se účastnil velvyslanec Dr. Jaroslav Šedivý, ze ZÚ SR se dostavili velvyslanec pan Prof. Juraj Hraško a 1. tajemnice paní Dr. Marta Dubayová. Po zvolení pracovního předsednictva (J. Kraus, R. Němeček a E. Novotný) se ujal dalšího řízení schůze R. Němeček. Za předsednictvo Svazu podal zprávu předseda J. Dvořáček: Úvodem charakterizoval současnou situaci z našeho pohledu. Kde jsme po deseti letech od listopadu 1989. Po celou dobu našeho exilu, u větší části z nás od srpna 68, jsme se snažili udržovat tradice první ČSR a svůj postoj vyjadřovat každý rok řadou akcí. Měli jsme za to, že na tyto tradice naváže i polistopadové Československo. Nedocenili jsme však zejména rozkladný vliv posrpnové normalizace na značnou část obyvatel v českých zemích a na Slovensku. V polistopadových letech se postupně ukazovalo, že jsme žili ve dvou rozdílných hodnotových světech. V zemích bývalého východního bloku převažovaly více vlivy negativní. Československo netvořilo výjimku, ačkoliv se z počátku zdálo, že tradice první republiky mohla další vývoj ovlivnit pozitivněji, než tomu bylo ve státech, kde taková tradice vůbec chyběla. Naopak, došlo ještě k rozdělení státu, které si většina obyvatel nepřála. Ani exil nebyl ušetřen rozvratných zásahů komunistického režimu. Co z toho plyne? Svým jednáním všude, kde máme možnosti, trpělivě a vytrvale usilovat o návrat hodnot, které dávají životu smysl, které poskytují občanům určité jistoty, pocit bezpečí a spravedlnosti. Jako občané České republiky či Slovenska máme také možnost jednat, ve smyslu oné drobné masarykovské práce. Není to úkol na několik let, ale na generace, aby se dosáhlo určité úrovně vztahů mezi lidmi i v celé společnosti. K tomu chceme i my v rámci Svazu spolků podle svých možností přispívat. Naši spoluobčané ať již žijící v České či Slovenské republice anebo v zahraničí jsou stále více znepokojeni nad skutečností, že bývalí protagonisté komunistického režimu, vysocí funkcionáři KSČ po té, co často dosáhli vedoucí úlohy v ekonomice, průmyslu bankách atd., se nyní dostávají znovu do aktivního politického života a významných funkcí. 27. června budeme vzpomínat padesátého smutného výročí politické vraždy Dr. Milady Horákové a v září bude vzpomenuta poprava generála Heliodora Piky. Sem se máme opět vracet? Je téměř neuvěřitelné, jak rychle mnozí občané zapomínají na zločiny na nespočetném množství bývalých politických vězňů a na nekonečném řetězci nešťastných rodin. K vlastní činnosti Svazu se vyjádřil kriticky: nestačí někdy převzít některou funkci, ale je třeba ji také naplňovat pečlivým plněním převzatých úkolů, slíbených termínů a pod. Sjezdu byl předložen soupis činnosti spolků a Svazu za r. 1999. (Částečný přehled činnosti spolků, Svazu a dalších organizací přineseme v dalším čísle.) V ještě neúplném soupisu je zachyceno na 70 různých akcí. 33 [pageend35]zpravodaj 6 / 2000 K činnosti členů předsednictva: Mimořádná situace nastala během uplynulého roku tím, že zvolený jednatel M. Rostek se vzdal ze zdravotních důvodů funkce, po něm nastoupil dosavadní náhradník předsednictva J. Olšanský, který byl po několika měsících rovněž nucen ze zdravotních důvodů se funkce vzdát, dočasně převzala funkci jednatelky další náhradnice předsednictva M. Nenadálová. (Ukázalo se, jak bylo účelné mít v předsednictvu zvolené náhradníky, oba se mohli uplatnit). Od 1.července je ochotna tuto funkci vykonávat Helena Springisfeld ze Sokola Winterthur, sjezd s touto změnou souhlasí. Místopředseda Svazu pro styk s ČR Dr. Oldřich Černý jednal během svých častých návštěv s řadou představitelů úřadů a institucí o problémech zahraničních Čechů: s členy Stálé komise Senátu pro krajany v zahraničí, s členy podvýboru poslanecké sněmovny pro krajany, s členy odboru kulturních a krajanských styku MZV, dále to byly Univerzita Karlova, Státní ústřední archiv, Libri prohibiti, Český dialog. Místopředseda Zväzu pre styk zo SR Dr. Miloš Kelemen: Ako podpredseda Zväzu spolkov pre styk zo Slovenskom som sa snažil v prvom rade nadviazať priamy kontakt s novým slovenským veľvyslancom pánom prof. Jurajem Hráškom, u neho aj u jeho prvej tajomníčky pani Dr. Dubayovej sme našli veľké porozumenie, na rozdiel od predchádzajúcich dvoch veľvyslancov, čo sa odrazilo aj na spoločnom stretnutí predsedníctva Zväzu spolkov a zástupcu Sovenského klubu na veľvyslanectve v Bernu 19. novembra 1999. Pri príležitosti pietnej spomienky na M. R. Štefánika dňa 5. mája tr. predniesol pán veľvyslanec slávnostný prejav a prislúbil aj do budúcnosti podporovať naše aktivity vo Švajčiarsku resp. na Slovensku. Pokladní Věra Bäumeltová podala zprávu o hospodaření Svazu, stavy kont jsou proti minulému roku o něco vyšší, vydání je udržováno zhruba na stejné výši.. Kulturní referent Dr. Dušan Šimko zpracoval seznam akcí spolků, Svazu a dalších organizací, jednal v Praze s Libri prohibiti, se šéfredaktorem Přítomnosti a účastnil se diskuse o čs. exile na FF KU. V dalším sdělil předseda Svazu, že ukončil činnost spolek Masaryk Solothurn pro přestárlost členů, bylo jim poděkováno za jejich činnost. Spolek Comunio Nova Bohemica ze Svazu spolků za neobvyklých podmínek vystoupil. Za Masarykův fond podala zprávu jednatelka Blanka Vávrová: Za minulý rok bylo uděleno 23 podpor potřebným krajanům. Výzva ke sbírce byla rozeslána na 3000 adres, na výzvu reagovalo darem 455 dárců, t. je asi 15% oslovených, celkový příjem za uplynulý rok převyšoval výši poskytnutých podpor. Za Zpravodaj podal zprávu Rudolf Němeček: Stav odběratelů se k 1. 1. 1995 až 2000 pohyboval mezi 1405 až 1457, hospodaření v bylo letech 1996 až 1999 vcelku vyrovnané s malým přebytkem. Cílem je udržovat počet předplatitelů a příjmy i tomu odpovídající vydání alespoň na dosavadní úrovni, což je postupně obtížnější vzhledem k přibývajícím létům mnohých předplatitelů. Vítána je pomoc krajanů při získávání nových předplatitelů a také inzerentů. Zprávy o revizi hospodaření Svazu, Masarykova fondu a Zpravodaje přednesl Eduard Novotný, hospodaření bylo shledáno v pořádku a bylo navrženo udělení absolutoria. Předseda Svazu J. Dvořáček informoval o akci velkoplošného video promítacího zařízení pro spolky. Jeho hodnota je cca 5000 Fr., Odbor pro kulturní a krajanské styky MZV přidělil jako příspěvek cca 10%, spolky projednají, kolik mohou přispět. Spolek Domov Basilej nabídnul, že se bude starat o uskladnění a zapůjčování zařízení jiným spolkům. 34 [pageend36]zpravodaj 6 / 2000 U příjmu České televize mimo hranice republiky je naděje, že od listopadu bude možno sledovat nekódovaný příjem (viz také sdělení senátorů). Po skončení jednání sjezdu přednesl referát velvyslanec Slovenské republiky a po něm velvyslanec České republiky (referáty uvádíme v rubrice z velvyslanectví). Po nich promluvili členové delegace Senátu, jejich sdělení dále shrnujeme. Informace ze Senátu Na závěr jednání sjezdu podali členové delegace Senátu informace ze své činnosti (psáno podle poznámek, neautorizováno). O vzniku Stálé komise Senátu pro krajany: Komise byla ustavena v r. 1997, má 11 členů (4 ODS, 3 ČSSD, 2 KDU-ČSL, 2 ODA); jmenovala konzultativní radu z řad krajanů, která má 30 členů. Podle potřeby komise konzultuje s některými jejími členy rady problémy, kterými se zabývá. Komise má svoji internetovou stránku. Iniciovala zákon o zahraničních Češích, který prošel právní expertizou a nyní se připravuje paragrafové znění (o zákonu o zahraničních Slovácích informoval velvyslanec SR, jeho referát najdete v rubrice Z velvyslanectví). Od listopadu by mělo být možné přijímat programy české televize ČTI, ČT2, Prima nekódované prostřednictvím satelitu Kopernikus. Česká televize připravuje pořady o zahraničních krajanech z jednotlivých zemí, v úvahu přichází 20 až 25 zemí, pořady budou finančně i časově náročné. Jedná se o prodloužení platnosti zákona o protiprávnosti komunistického režimu. Úřad pro dokumentaci vyšetřování zločinů komunismu ÚDV pokračuje ve své práci. Realizace Azylového domu v Praze, o kterou se intenzivně zasazoval krajan Nápravník, je oddálena, předpokládané náklady byly asi 200 miliónů korun. Sdružení Češi Čechům, které nabízí domy a byty pro krajany, pracuje čistě na obchodní bázi. Nový volební zákon má umožnit českým občanům, kteří se zdržují v zahraničí, volit na zastupitelských úřadech nebo korespondenční cestou. Zastupitelské úřady pořídí zvláštní voličské seznamy, přihlášeným bude vydán voličský průkaz, zapsání do seznamu je třeba provést nejpozději 40 dnů před volbami. Při volbách do poslanecké sněmovny půjdou všechny hlasy do volebního kraje Praha 1, při volbách do Senátu budou země rozděleny do volebních obvodů, Švýcarsko má připadnout do volebního obvodu 58 (Brno), první volby přicházejí v úvahu v r. 2002. V posouzení polické situace v ČR vyjadřovali senátoři různé názory, dané rozdílným politickým zaměřením. Předseda Svazu předal v upomínku členům delegace Senátu pamětní odznaky, které byly vydány ve Švýcarsku u příležitosti akcí k 20. výročí sovětské okupace Československa vr. 1988. Nová jednatelka Svazu spolků. Na sjezdu delegátů Svazu spolků byla do předsednictva Svazu spolků kooptována na funkci jednatelky Helea Springisfeld, členka Sokola Winterthur. Předsednictvo děkuje sestře Marii Nenadálové za ochotu, s níž za onemocnělého MUDr. J. Olšanského převzala na tři měsíce jednatelství do konce června tr. Adresa jednatelky od 1.7.00: Helena Springisfeld, Brunnenwiesenstr. 35, 8305 Dietlikon. Tel. 01 - 833 35 12, fax 01 - 833 59 04, e-mail: Helena@Springisfeld.com. 35 [pageend37]36 zpravodaj 6 / 2000 Z činnosti Svazu spolků a ostatních organizací Spomienkový večer na M. R. Štefánika V piatok 5. mája sa v Zürichu uskutočnil spomienkový večer pri príležitosti 81. výročia tragickej smrti M. R. Štefánika, ktorý usporiadal Slovenský klub pod záštitou Zväzu spolkov Čechov a Slovákov vo Švajčiarsku. Večera sa zúčastnili delegácie oboch zastupiteľských úradov na čele s veľvyslancami ČR a SR dr. Jaroslavom Šedivým a prof. Jurajom Hráškom. Pán veľvyslanec Hraško vo svojom slávnostnom prejave zdôraznil dôležitosť udržania tradičných dobrých vzťahov medzi oboma našimi národmi a štátmi. Spomienkový krajanský večer už tradične obohatila svojim hodnotným umeleckým vystúpením výborná klaviristka Daniela von Limburg Stie- rum-Rajmonová. V druhej časti večera nám diskusiu o aktuálnej situácii životného prostredia na Slovensku i v Čechách uviedol svojou prednáškou milý hosť zo Slovenska, predseda Spoločnosti pre trvalo udržateľný život RNDr. Mikuláš Huba CSc. Pán Huba patrí k tým nemnohým skutočným ochranárom, ktorí už v rokoch hlbokej „normalizácie“ v poloilegálnych a samizdatových publikáciách odvážne pranierovali bezohľadné praktiky komunistických „vládcov prírody“, ktorí neberúc do úvahy zdravie obyvateľstva i škodlivý účinok megalomanských projektov na životné prostredie ďalej chceli porúčať „větru i dešti“. Ľudia ako dr. Huba žiaľ i dnes narážajú na nepochopenie zo strany kapitánov priemyslu, ktorí bagatelizujú signály vysielané smerom k nám poškodenou a trpiacou prírodou, akými sú napríklad nezvykle rýchle klimatické zmeny a výkyvy, či očividne zvýšený počet a intenzita prírodných katastrof. Pán Huba vyjadril presvedčenie, že bez zásadnej zmeny etického nazerania na krehký vzťah človek - príroda nemôžeme v dohľadnom čase očakávať odklon od súčasného ľahkomyseľného prístupu k životnému prostrediu. Skrátený záznam jeho prednášky a následnej diskusie prinesieme v júlovom čísle Zpravodaja. (mk) Volejbalový turnaj smíšených družstev v Basileji 2000 V neděli, dne ló.dubna 2000 byl v tělocvičně Spiegelfeld v Binningenu uspořádán již tradiční volejbalový turnaj smíšených družstev sokolské župy švýcarské. Tento turnaj se těší stále oblibě švýcarských sokolských jednot, protože bere ohled na reálné podmínky hraní volejbalu v sokolských jednotách (hrají společně muži i ženy). Tentokrát se turnaj vyznačoval velkou vyrovnaností družstev, takže si všichni dobře zahráli a byli s turnajem velmi spokojeni. Pro menší počet účastníků (přihlásilo se tentokrát pouze 7 družstev) byl turnaj uspořádán v jedné skupině - hrálo se na dva sety do deseti bodů (celkový rozdíl v jednom setu musel být dva body), takže i nerozhodný výsledek zápasu byl možný. O vyrovnanosti celého turnaje svědčí i to, že o závěrečném pořadí rozhodovalo skoré a ne počet vyhraných setů. Turnaj skončil těmito výsledky: 1. Sokol Basilej 2. Oberengstringen 3. Sokol St.Gallen 4. Sokol Lucem III 5. Sokol Lucem II 6. Sokol Curych 7. Sokol Lucem I [pageend38]zpravodaj 6 / 2000 Jak je z tabulky vidět, zachránila tento turnaj jednota Lucem, která dokázala postavit 3 družstva. Budiž jim za to vysloven vřelý dík - bez jejich účasti bychom měli opravdu potíže, letos celý turnaj vůbec uspořádat. Jako již obvykle, poseděli účastníci turnaje po jeho skončení a zotavovali se z namáhavých zápasů při dobrém jídle a pití za zpěvu sokolských, národních a trampských písní. Takže se již dnes všichni těšíme na ten příští volejbalový turnaj smíšených družstev v Basileji - Binningenu. Rezervujte si již dnes termín - turnaj bude uspořádán v neděli, 8. dubna 2001. Z. Bidlo K XIII. všesokolskému sletu v Praze Na poslední společné přípravě sokolské župy švýcarské na XIII. všesokolský slet v Praze, konané 28. května ve Windischi, jsme měli možnost shlédnout alespoň malou část z připravovaných vystoupení. Mezi cvičenci a cvičenkami byli mnozí, kteří cvičili na všech sletech v zahraničí, dvakrát ve Vídni, dvakrát v Curychu, jednou v Paříži a také na minulém sletu v Praze. A jistě by se našli i ti, kteří cvičili na posledním v duchu Tyršově pořádaném XI. všesokolském sletu v r. 1948 v Praze. Mezi přihlížejícími diváky byla řada těch, kteří hlavně ze zdravotních důvodů již nemohou pravidelně docházet do cvičení. Vzpomínali jsme také na ty sestry a bratry, kteří již tu nejsou mezi námi. Naše prořídlé řady byly jen z malé části doplněny mladší generací. Nelze opomenout příkladný ukázněný přístup k nácviku některých sester a bratří, jejichž věk již dávno překročil sedmdesátku. Dle vyjádření vedoucího nácviku sletových prostných Ing. Václava Miky byla celoroční příprava postižena naší typickou „chorobou“, do vlastí českých se jezdilo tak často, že se ani jednou nesešli všichni cvičenci v tělocvičně k nácviku. Nebyli-li „doma“, tak byli u moře, na lyžích či jinde na dovolené. Touto epidemií od devadesátých let trpí veškerá spolková činnost zde ve Švýcarsku a mnohdy bere chuť i těm činovníkům, kteří se opravdu snaží pracovat v krajanské komunitě na úkor své rodiny a svého volného času. I neodbomíkům neušlo, jak obtížná musela být pro náčelnický sbor příprava celé řady sestav, obrazců a přechodů, vhodných spíše pro velké sokolské jednoty. Švýcarských jednot s malým počtem cvičenců je většina, proto tím větší obdiv Vám všem, sestry a bratři, kteří jste svojí trpělivostí a nesmírnou vůlí připravili cvičence natolik, že se můžeme těšit na vystoupení v Praze na sletovém cvičišti. Milé sestry a bratři, dovoluji si i jménem předsednictva Svazu spolků Čechů a Slováků ve Švýcarsku poděkovat náčelnickému sboru za nácvik a veškerou přípravu švýcarských sokolů na sletové vystoupení v Praze. Všem cvičícím a účastníkům tradičního sletového průvodu přejeme radostné zážitky ve sletovém duchu a pozdravujeme také Sokolstvo z celého světa, vždyť ... byť i cesta daleká, ta sokolíky neleká ... „ NAZDAR! Josef Dvořáček P.S.: XIII. Všesokolský slet v Praze ještě nezačal a již se myslí na XIV. Slet. Nestálo by za uvážení pozvat cvičence švýcarských tělocvičných spolků k nácviku na slet? Mám na mysli hlavně starší ročníky, se kterými by bylo možno držet krok. Pak by měli z nácviku větší radost i cvičitelé ... a neřekli by, že toto je poslední slet, který připravují. „S kým jsi mluvila celé tři hodiny přede dveřmi, Marie?“ ptá se manžel. „Ale, jen se sousedkou. Strašně spěchala, takže nemohla jít ani na chvíli dál!“ 37 [pageend39]zpravodaj 6 / 2000 Masarykův fond - poděkování Výbor Masarykova fondu projednal na svém zasedání dne 27. 5. v Lausanne návrhy doporučené členskými spolky a členy výboru a většinu z nich pozitivně vyřídil. Výbor neposkytuje finanční půjčky jakéhokoliv druhu, žádosti o ně byly zamítnuty. Všem dárcům, kteří svými dary přispěli ke sbírce při příležitosti 150. výročí narození prvního prezidenta T. G. Masaryka výbor srdečně děkuje za projevenou sounáležitost s potřebnými krajany. Čtenáře Zpravodaje prosíme, aby toto poděkování sdělili na krajanských setkáních, aby se to dozvěděli i ti, kteří Zpravodaj neodbírají. Panu dr. Vladislavu Svobodovi z Riehen, který ze zdravotních důvodů ukončil svoji dlouholetou nezištnou činnost ve výboru MF vyjadřuje předsedkynně paní Dr. Eliška Bosley společně s členy výboru přání hodně zdraví do dalších let a poděkování za sociální činnost ku prospěchu našich krajanů. Příští zasedání výboru MF bude v září. J. D. Oznámení Tělocvičná jednota SOKOL St. Gallen uspořádá dne 26. srpna 2000 8. ročník orientačního pochodu Po stopách Dr. Miroslava Tyrše. Sraz bude jako obvykle na parkovišti před Minigolfem u lázní Familienbad Dreiweiher v St. Gallenu, odkud bude odchod v 15.00 hod. s cílem na vrcholu kopce Freudenberg, kde bude táborák. Jídlo a pití, pohodlné boty a pro jistotu i teplou bundu a ochranu proti dešti sebou. Srdečně zveme nejen příslušníky sokolských jednot z celého Švýcarska, ale také krajany a jejich švýcarské přátele z blízkého i vzdálenějšího okolí. Informace: L. Král, tel. 071 / 298 31 78, V. Šťastná, 071 / 278 32 65, J. Kalivodová, 071 / 244 69 80. XIII. všesokolský slet, vrcholná akce národních dnů sportu a kultury 2000 Program sletových dnů Opakujeme hlavní údaje o sletu (více informací v č. 5/00) Slavnostní představení ke sletu 30. 6. 19.00 hod. Národní divadlo. I. Sletový program 1. 7. 15.00 hod, stadion E. Rošického Strahov. II. Sletový program 1. 7. 21.00 hod. - Národní sletový večer, stadion E. Rošického Strahov. Sletový průvod 2. 7. 10.00 hod. (Václ. nám.- Národní tř. - Smetanovo nábř. - ul. 17. listopadu- Pařížská ul. - Staroměstské nám.) III. Sletový program - závěr sletu 2. 7. 15.00 hod, stadion E. Rošického Strahov. Výhradní předprodej vstupenek: Ticketpro, Salvátorská 10,110 00 Praha 1, telefonické objednávky č. 1051, objednávky přes internet: www.ticketpro.cz. Ceny vstupenek na tribuny v Kč: A krytá 500.-, nekrytá 200.-, B, C, D krytá 200.-, C nekrytá 150.-, B nekrytá 50.- pro důchodce a studenty. Ke všem cenám připočítat 10% servisní příplatek. 38 [pageend40]zpravodaj 6 / 2000 Pojďte s námi na Říp! 5. července 2000 Mezinárodní český klub a město Roudnice na Labem zve všechny Čechy jménem Čech, ale i jménem Novák, Nováček, Dvořák, Dvořáček, Novotný, Kovařík, Kováříček, Jirásek, Holásek, Dub, Doubek, Čermák, Čermáček, Žalud, Žaloudek, Rakušan, Němec, Polák, Slováček, Stránský, Seveldy, Matema, Šulák, Srp a nositele dalších tisíc druhů nápaditých českých a moravských jmen. Stejně srdečně však budou vítáni i nositelé jmen, které neznějí typicky česky, jako Lobkowicz, Schwarzenberk, Kolowrat, Neuberk, Schulz, Volf, Forest, Lovas, Góméz aj. Mezinárodní účast je již ohlášena z Německa, Rakouska, Švýcarska, USA, Kanady a to především díky XIII. sokolskému sletu, na jehož skončení navazuje náš výstup na památnou českou horu. Uskuteční se na svátek věrozvěstů Cyrila a Metoděje, na něž vzpomeneme v kapli na vrcholu Řípu v 15 hodin odpoledne. Mši bude celebrovat páter Miloš Szabo, který bude k dispozici již od 14 hodin. Ale již od 10 hodin začne zábavný program na úpatí hory: Country zahrají Taxmen i, blues, flamenco aj. Trio Pěkný Hudec Hrášek, vystoupí i duo Slávek Glaser (klávesy), Petra Banýrová (zpěv) a další program je v jednání. Pod horou i na jejím vrcholu bude možnost občerstvení. Pivo bude nabízet firma Lobkowicz, českou kuchyni připraví restaurace Chata Říp. Po akci bud vydána památeční brožura se jmény účastníků a fotografiemi z výstupu. Eva Střížovská Český dialog, Národní třída 11, 110 00 Praha 1. Tel. 02 22 07 56 07, fax 02 22 07 56 05 Důležité! 1. Pro zájemce, kteří nepojedou autem (možnost parkování je dobrá), bude vypraven autobus či dva tři z Prahy, potřebujeme však znát včas počet těchto účastníků. Prosím ozvěte se. 2. Dále od vás žádáme souhlas k otištění jména v brožuře, což by mělo vypadat asi takto: Anežka Nováková, Nový Zéland, Jan Čech, Praha 9 apod. 3. Kdo má zájem o ubytování a chce více poznat České středohoří, může se obrátit na paní Šafaříkovou, tel. Praha 02 / 688 12 74. Mezinárodní koordinační výbor Karlovy univerzity zve ve spolupráci se Stálou komisí Senátu pro krajany žijící v zahraničí, Podvýborem Poslanecké sněmovny pro styky s krajany a Odborem kulturních a krajanských vztahů MZV ČR k účasti na Konferenci zahraničních Cechů v Praze ve dnech 30. září - 5. října 2000 Předběžný program: Sobota 30. 9. Registrace Neděle 1.10. registrace a seznamovací zájezd pro účastníky konference Pondělí 2. 10. Slavnostní zahájení ve Velké aule Karolina. Emigrace a exil jako způsob života (Sympozium a panelová diskuse) Úterý 2. 10. Praha město kultury a historie. Přednáška a diskuse Čeští lékaři v zahraničí. Panel 3. -5. 10. Pracovní jednání zástupců českých spolků a organizací v zahraničí (projevy přestavitelů parlamentu ČR a příslušných ministerstev, kulturní a organizační aspekty spolkové činnosti, oživení činnosti a možnosti českých komunit v zahraničí, shromažďování a archivování materiálů, české památky v zahraničí) Čtvrtek 5. 10. Závěrečné zasedání 39 [pageend41]zpravodaj 6 / 2000 Konference bude doplněna kulturním a společenským programem, navazuje na Týden zahraničních Čechů, který se konal v Praze v r. 1998. Žádáme představitele organizací a spolků, aby o Konferenci informovali své členy a aby zaslali předběžnou přihlášku nejpozději do 26. 6. 2000 na adresu sekretariátu'. PP Production, Švédská 21,150 00 Praha 5, Czech Republik, tel. +420 2 57 32 50 41-3, fax +420 2 57 32 50 40, e-mail pp.production@volny.cz, kontaktní osoba: Kateřina Riley. Za mezin. koordinační výbor Dr. Oldřich Černý, Prof. Karel Kánský, Prof. Severin Daum. Vážení přátelé, vzhledem ke XIII. všesokolskému sletu v Praze se koná letošní tradiční Pouť do Kostnice v neděli 25. června 2000 v 1030 hod. U Husova a Jeronýmova kamene promluví farářka Mgr. Hana Vojancová z Prahy. Srdečně Vás všechny zveme. Výbor Husova sboru a Besedy Sv. Čech v Curychu Předplatné 2000 Dosud nezaplatili někteří odběratelé předplatné na rok 2000, žádáme je, aby tak učinili co nejdříve. Upomínání nás stojí čas a peníze. Na naše konto v České spořitelně došly v únoru 2000 platby z České pošty, u nichž nebylo uvedeno kdo je plátce. Č. spořitelna nebyla dosud schopna nám tato plátce zjistit. Prosíme předplatitele z České republiky, kteří platili v únoru na poště složenkami na konto Č. spořitelny předplatné, aby nám sdělili, datum, částku a jméno, abychom je zbytečně neupomínali. Děkujeme. administrace Prázdninové dvojčíslo vyjde v druhé polovině července. Redaktor Zpravodaje nemá dosud svého zástupce. Prosíme zájemce o tuto práci, aby se spojil s redakcí. Inzeráty ČEDOK Reisebüro AG, Zürich, přijme k doplnění nového pracovního týmu mladou, příjemnou, česky (slovensky) hovořící dívku na přepážku. S hlubší znalostí České a Slovenské republiky, ovládající francouzštimu, němčinu, počítač (Word, Excel) a praxi v oboru nebo v kanceláři (ve Švýcarsku). Povolení k pobytu B / C nutné. Kontaktujte prosím: paní Kohler, 01 / 221 31 31 Chcete prožít levný a bezpečný pobyt v Praze? To Vám a Vašemu autu garantuje náš renovovaný pension 8 minut od Metra N. Butovice Privat IVANA, v Roháčích 68,158 00 Praha 58 Tel.+Fax 00420 2 / 51 61 38 58 Nabízím pomoc při: depresivních stavech, v těžkých životních krizích, při výchovných problémech, mobbingu apod. Psychologická praxe v Zürichu, česky a německy, možnost platby přes Krankenkassu. Volejte : 079 / 695 00 12, paní s Gregor. 40 [pageend42]zpravodaj 6 / 2000 Ubytování v Praze, byt 3x dvoulůžkový pokoj, tel. / fax, 2 x WC, koupelna, balkon, kuchyně, 20 - 25 CHF za 1 osobu / 1 noc, vč. snídaně. Kontakt: ++420/ 602 - 287 181, ++420 / 2 -302 35 66 K pronajmutí v Brné luxusní byt 1+1, balkon, komora, šatna. Kč 6900.- + inkaso. Zn. „Král, pole 6/00“ do red Zpr. AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026 / 402 74 10 Pronájem: Mělník - Hořín, 10 km Říp, 30 km Praha, typický český statek, po renovaci (9 lůžek). Paušální cena pro 4 osoby Fr. 40.-/den + 5 Fr./den každá další osoba + Fr. 40 úklid. Ideální dovolená u Labe a Vltavy + Kokořínské údolí. Tel 01 / 935 44 48. ŠPANĚLSKO - COSTA BLANCA INDIVIDUÁLNÍ PORADENSKÉ A ADMINISTRATIVNÍ SLUŽBY zaměřené na soukromé vlastnictví ve Španělsku, Vám pomohou ušetřit čas, hledáni, čekáni, zařizováni či případná překvapení, vyplývající z neznalosti jazyka, kraje, zvyklostí, práv a povinností. Konzultace Věra Divoká-Plassová 8 +34-619 41 31 56 • Tel. / fax 0034-965 785 836 E-03700 Dénia (Alicante) E-mail: veraplassova(a)ctv.es Kdo může prodat knihu od Petra Lotara „Eine Krähe war mit mir a „Das Land, das ich Dir zeige“. Velice důležité! Tel. 052 / 720 71 73. Tábor - jižní Čechy - hezké ubytování v blízkosti středu města. Tel. 00420 361 25 64 39 Pronajmu podzemní garáž u stanice metra Luka pod dvojím zajištěním - vrata do podzemí a vrata do garáže. Cena 1000 Fr. / rok. Tel. 056 - 49 63 969. 41 Prodám 4 % Eigentumswohnung ve Stet- tlen, 6 km od Bernu s výhledem na Alpy. Snadná údržba, světlý, v nejvýš, patře 2patr. domu. Velký slunný balkon, postav. 1993. Vlastní pračka a sušička, 2 místa ve spol. garáži, etc. Tel. 078 656 84 44, něm., franc., angl. (Oprava inz. z č. 5/00). Česká televize na satelitu Kopernikus II: ČT1, ČT2, kabel, TV Prima, Rádio Vltava, Radiožurnál, Rádio Svobodná Evropa. Informace o možnosti příjmu včetně montáže: tel. 052 - 366 02 00, mobil 078 ■ 600 02 02. Slovenka 23 hľadá prácu: opatrovanie detí, starých ľudí, v domácnosti a iné práce. Tel. 00421 94 664 902 71. Penzion Metro Flora, Praha-Vinohrady, nabízí ubytování na úrovni. Sleva pro krajany. Tel/Fax: 00420 - 2 - 72 74 24 33 Tel/Fax: 00420 - 2 - 994 23 95 Prodám nový rod. dům Plzeň (dostavěný r. 93) 2-3 byty korní, ústř. top., garáž, volný Zn.:“Cena dohodou 10/99“ do red. Zpr. Čechošvýcarská rodina žijící v Bernu hledá od 1. srpna dívku k dětem (12 a 14 roků) a do domácnosti. Tel. 034 / 423 05 22 do 28. června; v červenci nabídky písemné pod zn. „Bern 6/00“ do red. Zpr. Nový penzion Praha 4, pěkné ubytování, snídané, garáž. Tel.: 00420 2 44 91 01 72 www.geocities.com/praha999/ Prodám rodinný domek na Sázavě, 50 km od Prahy, velký pozemek, SFr. 75.000.-. Tel. 031 / 301 96 89. PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. Markéta KARASOVÁ Höfliweg 7, 8055 Zürich telefon 01 1463 96 10 Malý oznamovatel [pageend43]Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň Ceny inserátů: celá strana SFr. 380.- 1/2 strany SFr. 190.- 1/3 strany SFr. 130.- 1/4strany SFr. 100.- 1/ 6 strany SFr. 70.- 1/8 strany SFr. 55.- Malý oznamovatel 1 řádek SFr. 7.- zpravodaj AZB 8048 ZÜRICH PP / Journal CH-8048 ZÜRICH Postretouren an: ZPRAVODAJ. Postfach 12, CH-5233 STILLI, Switzerland Zeitschrift der Tschechen und Slowaken in der Schweiz. Monatszeitschrift. Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. placem z ciziny příbuzným, známým v CR, SR. Objednávky přímo z ČR a SR: Možnost placení v Kč, výše předplatného v dohodě s administrací Ceny inserátů: Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce, inzeráty : Adresa: Zpravodaj, Postfach 12, CH-5233 Stilli E-mail: zpravodaj@pop.agri.ch Redaktor: Rudolf Němeček Telefon: 056/284 25 15 Administrace: Adresa: Zpravodaj, Parkstr.2, CH 5313 Klingnau Administrátorka: Jarmila Schifferle Telefon: 056 / 245 11 48 (od 16 hod.) Tiskárna: Druckerei Milan Cimburek Badenerstrasse 698, CH - 8048 Zürich Telefon / fax 01 / 431 68 78 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8070 Zürich - Rathausplatz, Zpravodaj, 634699 - 71. Texty inzerátů zašlete do 20. v měsíci redakci. Slevy při opakování. Objednávky Zpravodaje zasílejte na adresu: Zpravodaj, Parkstr. 2, CH 5313 Klingnau Podepsané články nemusí vyjadřovat názor redakce. Nevyžádané rukopisy se nevracejí. Naše firma je Vám denně k dispozici již po dvě desetiletí na adrese: Kreuzplatz 20? 8008 Zürich, Schweiz. © 01 - 932 32 22. Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]