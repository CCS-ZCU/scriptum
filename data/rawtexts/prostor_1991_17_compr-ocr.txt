PROSTOR NEZÁVISLÁ REVUE ROČNÍK V. ZÁŘÍ 1991 CENA 29 90 KCs poznámky stati a úvahy myšlenkové proudy XX. století excerpta náš rozhovor reportáž anketa kultura dopisy, názory, polemiky slovník politického myšlení 17 literatura [pageend1]PROSTOR, kulturně politická revue vychází v Praze čtyřikrát ročně ňidí redakční kruh: Aleš Lederer, Rudolf Starý, Milan Hanuš Cena tohoto čísla: Kčs 2990, předplatné na rok 1991: Kčs 11960, poštovné zdarma. Pro zájemce ze zahraničí cena: US$5, roční předplatné US$ 20 (poštovné zahrnuto v cené). Veškeré objednávky revue a knižní produkce nakladatelství Prostor zasílejte na adresu: ROVINA, P.O.BOX 76, 38311 Prachatice, telefon + fax: (0338) 22380 V Praze vše z Prostoru k dostání vždy v knihkupectví Fišer, Kaprova 10, Praha 1 (metro C, stanice Staroměstská) Návštěvní den v redakci: středa 14-17 hodin Uzávěrka tohoto čísla 18. listopadu 1991 Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 telefon: 232 8205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje PNS a svépomocná distribuce ISSN 0862-7045 [pageend2]Září 1991 nezávislý časopis ročník V. číslo 17 Metronom naší politiky 3POZNÁMKY 5 STATI A ÚVAHY Heideggeriánství Václava Havla 27 Aviezer Tucker Zhrouceni sovětského systému 39 George Soros Náš otrávený jazyk 45 Friedrich August von Hayek Strom poznání dobrého a zlého aneb sny pro amatéry 55 Jana Heffernanová AIDS - AIDES - HÁDÉS 67 Peter Orban Na současné téma VII. 81 Rudolf Starý „Záplavy“ 93 Vilém MYŠLENKOVÉ PROUDY XX. St Ol et í O existenciální úzkosti a odvaze k životu 95 Paul Tillich EXCERPTA Nejistota a odhodlání 105 Peter Wust NÁŠ ROZHOVOR Konservativec věří ve věčné a absolutní hodnoty 111 (rozhovor s Alenou Hromádkovou) REPORTÁŽ Maďarsko z bazénu 123 Maita Arnautová ANKETA Anketa na téma „úzkosti a starosti doby“ 131 PROSTOR [pageend3]KULTURA 139 (divadlo, film, literatura, výtvarné umění, hudba) DOPISY, NÁZORY, POLEMIKY 167 SLOVNÍK POLITICKÉHO MYŠLENÍ Konzervativismus Henning Ottmann LITERATURA Samí dobří sousedé Bratršovská, František Hrdlička Básně Jaroslava Švadleny 171 177 192 ÚVODEM Tentokrát nezbývá než se hned v úvodu všem čtenářům co ncjupřímnčji omluvit. V minulém čísle revue PROSTOR (č. 16) došlo k nepříjemné chybě. Omylem byla zařazena první, nezkorigovaná verze ankety, čímž se uvnitř textu objevila rubrika plná nepochopitelných a za normálních okolností neomluvitelných chyb. Velice se Vám za toto nedopatření omlouváme a ujišťujeme Vás, že uděláme vše pro to, aby se napříště něco podobného již neopakovalo. * ♦ * Naším hlavním záměrem je vytvářet a předkládat čtenářům co nejkvalitnější časopis. Marná sláva, takováto revue se bez svých stálých čtenářů neobejde. Vč římc, že PROSTOR si svůj pravidelný čtenářský okruh vytvořil. Přesto však hledáme stále nové a nové cesty, jak se k co nejširšímu okruhu čitatelů dostat. Jednou z cest, jak zabezpečit existenci časopisu, je zajistit si co největší síť předplatitelů. Tímto jednoduchým řešením získávají obě strany: čtenář má jistotu, že při dnešní problematické distribuci dostane svůj časopis až domů, redakce naopak přehled a alespoň rámcovou představu o početnosti čtenářské obce. Pokud je nám známo, většina takovýchto revue na Západě funguje prakticky výhradně přes abonmá. Abychom tedy získali nové čtenáře a nové předplatitele, prosíme Vás o toto: Vítc-li v dosahu svých přátel a známých o někom, kdo by se mohl stát pravidelným čtenářem časopisu PROSTOR, napište nám do redakce na korespondenčním lístku adresu případného zájemce a my mu na ukázku zašleme některé z loňských čísel naší revue zdarma. Zároveň rádi přijmeme Vaše postřehy týkající se naší práce. Jediné, co Vám za Vaši ochotu a pomoc můžeme nabídnout, je naděje, že revue bude nadále nejen existovat, ale i prosperovat a žít plným životem. K tomu je třeba živých reakcí a stále nových čtenářských ohlasů. Z naší strany můžeme přislíbit, že se vynasnažíme udržet stávající úroveň revue, co se týče pak knih, že nabídneme četbu, která odpovídá dobrému vkusu nejen čtenářů, ale i nakladatelství Prostor. Mnohokrát Vám děkujeme za pochopení a pomoc a ještě jednou se omlouváme za tiskové chyby v minulém čísle. srpen I99l redakce [pageend4]Metronom naší politiky Dívám se z okna redakce a na obzoru vidím obrysy Letenských sadů s rozkývaným metronomem. Tohle jednoduché monstrum, které se na místě Stalinova pomníku objevilo v loňském roce, jako by symbolizovalo tuto dobu: politicky rozháranou, ekonomicky nepředvídatelnou, obecně plnou nejistot. Nové poměry na sebe nechaly vskutku dlouho čekat. Po půl století existcnciálních trampot našeho národa se nyní dostavily s takovou intenzitou a náporem, kterému mnozí z nás dokáží jen s obtížemi čelit. Léta fádně nalajnovaných životů, politické disciplíny, direktivního hospodářství a všech dalších možných forem nesvobody vystřídala doba podnikatelské invence soukromníků, stranického zápolení o hlasy voličů na otevřené politické scéně, v osobní rovině pak každodenní nutnosti umět se samostatně a rychle rozhodovat. Najednou, jakoby přes noc, držíme vlastní osud pouze a jen ve svých rukách, a stát, který ze své ochranářské role rychle couvá, nás ponechává napospas nevyzpytatelným silám trhu, takže jen naše vůle a odvaha postavit se odpovědně a tváří v tvář náhlé změně poměrů může z jednotlivce udělat svobodného občana. Že se na této cestě potýkáme s nesnázemi, je nabíledni. Naivní představy o zázračném všeléku v podobě svobodného trhu, který za nás vyřeší naráz všechny nahromaděné problémy, zavánějí stejnou utopič- ností kdesi zakopaného ideálu jako všechny předchozí i budoucí pokusy vytvořit ráj na zemi zde a nyní. Všechny tyto ideologické prefabrikáty totiž vedou neúprosně do nové nesvobody. Nakonec jak jsme se snad už mnohokrát přesvědčili - vše rozhodne život, a o jeho kvalitě a náplni zase jen každý sám za sebe. Úzkost z nové situace, kterou v dnešní době prožíváme, je vyvážena kýženou svobodou, jež nás - jak již bylo řečeno - přepadla uprostřed noci; nepřipravené na nové úkoly, které v důsledku toho zvládáme jen s velkými problémy. Ovšem upřímně řečeno, co nám dnes nedělá problémy a kdo z nás nemá své starosti? Tak například docent Krejza má v tenise vážné problémy s podáním a hrou na síti, redaktorka Doskočilová naopak se získáním vysněného bytu, neboť roky běží a vidina vlastního „hnízda“ zůstává stále v nedohlednu (obojí viz anketa v tomto čísle). Na první pohled možná same banality, avšak při pozornějším vnímání lze zahlédnout sám život v překvapivé mnohotvarosti, nahodilosti, konečně i plný kouzla jeho neopakovatelné originálnosti. Jsou samozřejmě i jiné starosti: v Gabčíkovu na Slovensku brání ekologové z celé Evropy dostavbě betonové ohavnosti; slovenská vláda však převzala štafetu a hodlá projekt komunistické megalomanie dokončit za každou cenu. Jinde zase vyšetřovatel Alexej Žák má starosti s mafián3 [pageend5]skými metodami slušovického agrokombinátu, až nakonec prchá před vojenským prokurátorem do švýcarského exilu. Slušovice mají pro změnu starosti s registrací svého družstva, zároveň ale i s ministrem zemědělství Kubátem, který jim neustále šlape „na paty“. Pan ministr má zase starosti se zemědělskou politikou, současně však se svým šéfem, předsedou vlády Petrem Pithartem. Konečně i premiér Pithart má své starosti - namátkou třeba s ministrem Kubátem, jakož i - jak se po celé řadě skandálů zdá s celou vládou, neboť v ní stále něco neklape, navíc však jak se z posledních premiérových výkonů ukazuje zcela určitě - především sám se sebou. Jak tedy patrno, politický metronom na československé scéně je plný neočekávaných a nepředvídaných výkyvů. S přibývajícím časem narůstá stále větší nervozita. Jako by volby byly za dveřmi. Vzniká řada nepřehledných situací a tahů, v nichž se člověk věcně neorientuje, takže ztrácí nejen přehled, ale znovu i chuť cokoli nadále registrovat či ovlivňovat. Není tedy divu, že řadový občan je rok po svobodných volbách politikou opět znechucen a hledá východisko pro svou novými nároky zatíženou existenci v jednoduchém receptu, jenž je však stínem toho, který ještě před několika měsíci tolik nenáviděl. Útěkem do náruče politického extremismu si vytváří příslib nové „naděje“, která mu - jak se domnívá bezbolestně vyřeší všechny jeho neduhy a problémy, jimž nedokáže svou samostatnou existencí účinně vzdorovat. Je to však skok do téže nesvobody, ve které se narodil, v níž vyrostl a dozrál a kterou tak důvěrně zná. Svou šanci a perspektivu nehledá v časovém horizontu jedné generace, nýbrž v rázném vykročení do politického vakua. Svůj díl odpovědnosti za tento stav nesou zejména demokratičtí politici. Nikdo z nich toto břemeno odpovědnosti nesejme. Záleží pouze na nich, jak se svého úkolu v příštích měsících zhostí. Jedno je jisté: své naděje i prohry nosíme v sobě. Budiž však řečeno s ohledem do budoucna: obojí nechť má důstojný průběh. srpen 1991 A. L. Skutečný problém není v tom, jak vyjít se svým sousedem nebo jak přispět k rozvoji své země, nýbrž v tom, jak objevit své vlastní určení, jak uvést svůj život do souladu s hluboce zakořeněným rytmem vesmíru. Henry Miller 4 [pageend6]po zn ámKY Realismus naruby (Nad Manifestem českého realismu Petra Pitharta) Po zmčně režimu v listopadu 1989 se dosud pusté československé politické úhory, obhospodařované jedinou vládnoucí stranou, v jejímž blahosklonném stínu živořily neduživé výhonky jejích souputníků z Národní fronty, rozbujely živou vegetací. Vzduch svobody umožnil vznik a růst politických proudů, hnutí a stran nejrůznějšího zabarvení. Za dobu své polistopadové existence se včtšinč z nich podařilo zaujmout na politické scéně víceméně stabilní místo a tak či onak se vymezit vůči ostatním politickým subjektům. Nyní se soustřeďují především na zpřesňování svých programů a formulaci postojů ke konkrétním politickým problémům, na budování organizačních struktur, získávání členské základny, vytváření vlastního image ve veřejnosti a v neposlední řadě na eliminaci či oslabení politických protivníků - to vše prostředky často neseriózními a nevybíravými, v očekávání boje o výsluní voličské přízně. Pro občany však politika již ztratila onu dráždivou přitažlivost prvních po- přcvratových měsíců. Její každodenní prezentace v masmédiích ji učinila všudypřítomnou a tím ji ztrivializovala. Nesplnila mnohé naděje, jež sytily dnes téměř zapomenutou cuforickou atmosféru zaplněných náměstí (bezbolestná transformace ekonomiky, definitivní odstranění komunistické moci, hladký vstup mezi vyspělé evropské státy...). K pocitu lhostejnosti či zklamání přispívá mínění sdílené značnou částí veřejnosti, že politikové se mnohdy zabývají záležitostmi pro život občana nepodstatnými (lustrace, spory o personální obsazení politických funkcí atd.). Na české občany, ale i nezanedbatelnou část Slováků pak působí depresivně skutečnost, že současné změny se odehrávají v rámci celkového provizória, jehož trvání je podmíněno kalkulacemi slovenských politiků o nejpříhodnějším okamžiku vstupu samostatného Slovenska do integrované Evropy. Za tohoto stavu společenské únavy a poklesu zájmu o věci veřejné ani nepřekvapuje, že se s výraznější odezvou veřejnosti nesetkalo vynoření se nového politického proudu, jenž proklamuje neskromné ambice - svou životodárnou vláhou chce napájet malátnčjící organismus ostatních politických stran a sil. Na schůzi předsednictva Občanského hnutí 4. června přednesl Petr Pithart text nazvaný Manifest českého realismu a oznámil ustavení Klubu českého realismu. Manifest byl publikován v denním tisku a posléze v červnovém čísle Přítomnosti jako součást tematického bloku, který kromě něj přinesl esej P. Pitharta Český realismus, poskytující širší, především historické zdůvodnění realistického manifestu, komentující stať Jana Horálka a politicky aktualizující poznámky Petra Příhody. V politických kruzích vyvolal Manifest českého realismu ohlasy rozpačité (OH) až odmítavé (ODS, ODA D. Kroupa jej charakterizoval jako příklad iniciativy původně sice dobře míněné, avšak politickou prezentací zne5 [pageend7]hodnocené). Reakce v tisku pak byly vesměs vysloveně nepříznivé. Článek v Sobotním telegrafu č. 7 obvinil P. Pit- harta z demagogického útoku proti nově konstituovaným pravicovým stranám, z obhajoby mýtu o nenahraditelnosti intelektuálů v české politice a z „inženýrství lidských duší“, aby uzavřel konstatováním, že Manifest je „...příkladem malého českého stranictví par excellence“. Jízlivý komentář se objevil ve Studentských listech č. 13. V Lidových novinách z 1. srpna poukázal F. Pillmann na některé problematické aspekty stanoviska politického středu, jak bylo v Manifestu deklarováno. Čím vlastně je, resp. chce být Manifest českého realismu? Kratší text, spíše escjistického stylu, se označuje za manifest. Zároveň v nčm však můžeme číst: „Chceme být realisty každodenním postojem, ale i programem.“ J. Ho- rálek ve svém komentáři hovoří dokonce o „obnoveném realistickém programu“ a upřesňuje: „Program chápeme v politice jednak jako cíl, k nčmuž se má určitou činností dospět, jednak jako souhrn prostředků, jak toho cíle (nebo dílčích cílů) dosáhnout.“ Vezměme tato slova vážně a podívejme se, jaké cíle si Manifest klade a jaké prostředky volí k jejich uskutečnění. V explicitní podobě se nám zde předkládá pouze vize budoucí Evropy jako „obce obcí“ a ideál blahobytu. Blahobyt není chápán pouze jako ekonomické nasycení potřeb, je rovněž stavem sociálního míru a zahrnuje hodnoty kulturní a ekologické; trh jako tvůrce blahobytu musí tyto hodnoty respektovat. O Evropě je řečeno, že v ní nebude mít místo nacionalismus a jejím předobrazem je jedinečný prostor Střední Evropy. Cesty k těmto dvěma zářícím majákům jsou jinak ovšem zahaleny temnotou. Dále v textu nalezneme přihlášení se k tradičním evropským hodnotám, právnímu státu a parlamentní demokracii, výzvu k dc- mytologizaci novodobých českých dějin při zachování úcty k tradici a odhodlání zaujímat pozici politického středu. Základním výměrem Manifestu je realismus výslovně odkazující k realismu T. G. Masaryka, definovaný jako věcnost, střízlivost a kritičnost politického myšlení. Je zřejmé, že takto načrtnutý program nelze srovnávat s obvyklými programy politických stran, vlád, jejich resortů apod. V Manifestu českého realismu můžeme spatřovat spíše zásadní proklamaci, obecnou směrnici či metodické vodítko, jímž by se mělo řídit Občanské hnutí (případně nějaká jemu blízká politická síla), a především česká politika. V úsilí Petra Pitharta vytvořit zřetelnou a přesvědčivou koncepci české politiky lze rozeznat dvojí pohnutku. V prvé řadě jsou to osobní motivy. Politická činnost českého premiéra vyrůstá z jeho konzervativního přesvědčení, jež pozoruhodným způsobem formuloval ve svých esejích. Jeho osobitým rysem je, že nezdůrazňuje ani tak univerzálně platné principy a absolutní hodnoty, ale vyzdvihuje význam jedinečných, a tedy v zásadě nepřenosných tradic a jejich plurality; tradic, jež ukotvují lidskou existenci v určitém konkrétním regionu, kultuře, etniku atd. a tvoří prostor samozřejmě sdílených významů, z nichž vyrůstá tkanivo pravidel, norem a hodnot vlastních danému společenství. Tyto tradice jsou zároveň otevřené širším kontextům, takže umožňují nenásilný, „přirozený“ přechod do jiných, složitějších sfér společenského života. Univerzální hodnoty a principy a jejich přijetí jsou pak chápány spíše jako výsledek složitě strukturovaného procesu než jako prvotní směrnice lidského konání. P. Pithart je fascinován českou minulostí, českou tradicí. Přes všechny své peripetie, úpadky a zlomy, znamenající 6 [pageend8]popření a diskontinuitu, vyzařují minule děje do přítomnosti signály smyslu a je možno je vnímat jako živoucí poselství nám dnešním (s tímto emotivním zaujetím je psána i většina Pithartových historických esejů). Česká minulost, „český úděl“ je zkrátka Pithartovi jediným možným východiskem pro současnost, což v politickém ohledu znamená hledání historických kořenů, o něž by se mohla opřít svébytná česká politika. Druhá pohnutka má charakter víceméně pragmatický a lze ji vyvodit z povahy polistopadového politického vývoje v Československu. Konfrontace s narůstajícím tlakem slovenské politické reprezentace odhalila, že česká politika postrádá své vlastní rovnocenné politické těžiště. Doposud přirozeně pociťovaná identifikace české politiky s politickými záměry federace byla náhle zproblcmatizována, neboť neumožňovala vytvořit účinnou protiváhu odstředivým tendencím. Zatímco základní společná orientace slovenské politiky v jejích převažujících proudech je jakoby samodaná a její jednotlivé kroky se liší pouze co do způsobů artikulace a míry sebereflexe, jako podstatný handicap české politiky se jeví její nesamozřejmost (na nacionálním principu v dnešní době být založena nemůže, protože Češi se vnímají jako národ ve všech podstatných ohledech zkonstituovaný). Prvním Pithartovým pokusem postavit českou politiku na pevné základy a vtisknout jí vlastní smysluplných byla koncepce české státnosti. Ukázalo se však, že slovenská strana považuje tuto snahu o jistou rehabilitaci historického státoprávního uspořádání českých zemí za signál k dalšímu rozvolňování federativního svazku, a tak musela být opuštěna. Bczkonccpčnost české politiky se pak zvláště markantním způsobem projevila při jednání republikových premiérů o rozdělení kompetencí. Další ideové vakuum v české politice se již stalo neúnosným. Manifest českého realismu lze chápat jako výraz krize české politiky a zároveň jako pokus o její překlenutí. Nyní se nabízí otázka, zda „český realismus“ může být oním programovým východiskem české politiky, jak jeho autor zamýšlel. Uvažujme o něm z hlediska toho, jaké předpoklady poskytuje pro řešení problému v mnoha ohledech pro existenci českého národa zásadního, totiž problému československého soužití a budoucího státoprávního uspořádání. Na první pohled je patrné, že Manifest česko-slovenský vztah nctemati- zuje (jedinou zmínkou je poukaz na če- choslovakismus jako mýtus vyžadující kritickou revizi). Rýsuje se před námi však jiná perspektiva: „Naším tématem je česká politika, český úděl. Znovu proklamujeme realismus v českém prostoru, vědomi si jeho duchovní jedinečnosti. Tady nalézáme průsečík vlivů a napětí, která ve svém souhrnu vytvářejí neméně jedinečný prostor Střední Evropy. A takto pojatou Střední Evropu chápeme jako předobraz Evropy vůbec. Evropa byla Evropou národů, dnes je Evropou států. Naše vize Evropy regionů předpokládá renesanci obcí a jejich přirozených svazků. V tomto smyslu vnímáme budoucí Evropu jako obec obcí a na jakýkoliv nacionalismus, včetně českého, hledíme s kritickou skepsí.“ Ponechme stranou věcnou problematičnost předpokladu rozpuštění staletých státních útvarů ve struktuře nové Evropy stejně jako podivně vágní charakteristiku Evropy coby souhrnu napětí a vlivů a zastavme se u „českého údčlu“. Není snad nejméně zhruba sedmdesát let jeho součástí slovenský osud, neudělili jsme si založením československého státu cosi společného, co nás podstatně formuje v našem vnitřním ustrojení stejně tak jako činy, touhy a selhání toho druhého? Zde je 7 [pageend9]však položen důraz na jedinečnost; vyvolává to ovšem asociace s akcentováním „národních specifik“ slovenských. Podobným dojmem působí poukaz na nadcházející soumrak evropských států. Aniž by musilo být ve svých intencích původně takto míněno, v aktuálně politických kontextech takové uvažování vychází vstříc postojům jistých slovenských politiků a směřuje proti československé státnosti. (Tuto domněnku jen potvrzuje Horálkova obrana Manifestu před případnými kritiky jeho „českosti“: při výstavbě složitějších celků je prý nezbytná solidnost každého článku. Tato argumentace připomíná neslavně proslulou tezi P. Pitharta, že jedině silné republiky mohou vytvořit silnou federaci.) Vyzdvižení významu obcí je jistě sympatické a záslužné. Ale Pithart ve svém zaujetí pro „konzervativní utopii“ Evropy jako by přehlížel politický terén, ve kterém se stále ještě pohybuje. Slovensko přichází zkrátka i v průvodním Pithartově eseji o českém realismu, který je postaven na myšlence hnutí intelektuální elity, prorůstající různé politické struktury, jež by svým nadhledem, schopností zpochybňovat samozřejmé pravdy a zdůrazňováním nadstranických, obecných hodnot tvořila protiváhu úzce partikulárním doktrínám a zájmům sobeckých politických stran. Výlučně český charakter uzavírá takto pojatou realistickou politiku (či spíše nepolitiku) všem Slovákům - byť by to byli lidé „kritičtí, tázaví, mysliví“, jak požaduje P. Pithart. Přitom zde zůstal nezhodnocen určitý potenciál obsažený v Masarykově realistickém hnutí. V devadesátých letech minulého stolci i si získalo přízeň významné části sloxenské inteligence žijící v Praze (jmenujme alespoň dr. Vávro Šrobára) a i v pozdějších letech se k němu hlásily osobnosti reprezentující první československou republiku, jež byla také dílem Slováků. Mělo tedy jistou integrační funkci, i když její význam není možné přeceňovat. Naši političtí komentátoři socialistické éry s oblibou používali výraz „realistický“ či „realisticky smýšlející“ politik. Označovali jím ty západní politiky, kteří nezavírali oči před „fakty“ a brali na vědomí „neustále rostoucí vliv světového socialistického tábora“. Často sice špatně skrývali svou nechuť, ale pod tíhou skutečnosti byli nakloněni dohodám a kompromisům s vůdci světového prolctariátu. Za v tomto smyslu realistického politika by mohli slovenští žurnalisté z řad příznivců Vladimíra Mcčiara označit českého premiéra. Ve světové politice se na Západě naštěstí dostali k moci politici, kteří k východoevropským komunistickým režimům zaujali zcela odlišný přístup, jehož výsledkem byl pád totalitních režimů a posílení stability ve světě. Ve vztahu české politiky ke slovenským národov- cům jsme se bohužel podobného obratu nedočkali. (Tuto paralelu samozřejmě nelze brát doslovně.) Když Petr Pithart prohlédl, že jeho kompromisy a ústupky v jednání se slovenskou politickou reprezentací si protější strana vykládá jen jako odrazový můstek k předkládání dalších požadavků, a přitom třeba nechtěl svým případně neústupným stanoviskem zhatit dosažení kýženého konsensu, stále ještě existovalo schůdné východisko, které by jej zbavilo břemene přímé politické odpovědnosti za vývoj československých vztahů, aniž by přitom musel ztratit svou tvář. Měl přiznat politickou chybu a slovenskou stranu v dalších kompetenčních vyjednáváních odkázat • na federální orgány. Z ústavnčpráv- ního hlediska by to byl postup naprosto korektní, i když by se asi setkal s nevolí slovenské strany. Avšak nestalo se tak. Nyní se nelze vyvázat z odpovědnosti tím, že se slovenská strana nebude brát na vědomí nebo se o ní přestane mluvit. 8 [pageend10]To platí nejen o textu Manifestu. Naposled český premiér zaujal pozici „mrtvého brouka“, když komentoval výroky Jána Čarnogurského, že Slovensko se musí připravovat na samostatný vstup do Evropy už k roku 2000, bezstarostnými slovy, že jde o pouhou úlitbu náladám slovenské veřejnosti, ačkoli sám slovenský premiér připustil, že bude muset ještč většinu národa o výhodnosti takového kroku přesvědčit. Petr Pithart v eseji o českém realismu vyjadřuje naději, že „ ...české není jen československé mínus slovenské“. Politika se nedá redukovat na aritmetické vzorce, proto berme takové tvrzení s rezervou. Ale lze si položit otázku, jaké ideje by zbyly českému národu po rozdělení státu kromě znovuzrozeného českého nacionalismu, proti němuž přece P. Pithart tak vášnivě brojí. Není tomu spíše tak, že to navíc - ony pozitivní hodnoty češství - nevystupuje na povrchu a viditelně, ale spíše je skrytým tmelem, díky němuž drží pohromadě náročná stavba? Češi snad mohou považovat za svou zásluhu, že přes všechny historické omyly a tragédie hlavně jejich přičiněním (ale také přičiněním mnoha Slováků, Moravanů atd.) se podařilo urazit velký kus na cestě k vytvoření politického národa a v míře tomu odpovídající překonat neblahé dědictví z počátků novodobého češství, totiž jeho národnostní určení a z něho plynoucí doscbczahle- děnost a zakomplexovanost. Dostáváme se k druhé otázce, zda a případně v jakém smyslu může být český realismus programovým konceptem určitého politického hnutí nebo strany. V eseji Český realismus varuje Pithart před nebezpečím politického stranictví, jež se vyznačuje preferencí egoistických, utilitárních zájmů jednotlivých stran na úkor obecných, celospolečenských idejí a hodnot, což se projevuje mimo jiné tím, že se strany orientují na voliče z pouze určitých vrstev společnosti. Politické stranictví rozkládá a tříští politický život a v jeho důsledku téměř nelze ustavit společenský konsensus. Tato choroba je v české politické tradici hluboce zakořeněna, sužovala první republiku a dnes sejí podle Pitharta začíná znovu dařit v našich nezralých a nestabilních poměrech. Pithart se dovolává Masarykovy skepse vůči omezenému stranictví a v jeho celoživotním úsilí o vytvoření „neviditelné“ strany slušných a myslících lidí nachází inspiraci pro současnost: „ ...potřebujeme korektury zaslepeného stranictví. Potřebujeme realistické hnutí prorůstající neviditelně co možná všechny strany, odvolávající se k jiným hodnotám, než je podíl na moci. (...) Od nového realistického hnutí třeba žádat relativi- zaci všeho toho, co politické stranictví ze své přirozenosti absolutizuje, a to rclativi- zaci už uvnitř jedné každé strany, ne až vzájemným potýkáním stran.“ Tento záměr vyvolává dvě námitky. Předně Pithart příliš schematicky a zaujatě hodnotí současnou politickou scénu. Typicky stavovsky orientované strany na ní nehrají příliš významnou roli a jejím dominantním rysem není ani český nacionalismus. Z jisté inklinacc k takto pokleslému pojetí role politických stran, která se projevuje u většiny z nich, ještě není nutno vyvozovat tak dalekosáhlé a dramatické závěry, jako to činí Pithart. Druhá námitka je závažnější, neboť zasahuje samy předpoklady Pilhartovy kritiky. Realistické hnutí, které vzniklo na přelomu osmdesátých a devadesátých let 19. století z bojů o pravost Rukopisů, bylo jakýmsi volným sdružením intelektuálů spojených podobnými politickými názory a postoji. Jejich kritika vycházela vždy v podstatě z mimo- stranických pozic (pokus etablovat se jako pevnější politická struktura byl víceméně neúspěšnou epizodou). Celková situovanost Masarykových realistů byla tedy úplně jiná, než je tomu 9 [pageend11]u jejich dnešních následovníků; proto i samotná politická iniciativa obou hnutí je prakticky nesouměřitelná. Slova a činy čelného představitele vládnoucího politického hnutí jsou posuzovány úplně jinak a implikují docela jinou odpovědnost, než kdyby byl jejich autorem nezávislý žurnalista. Tuto skutečnost jako by P. Pithart nebral na vědomí. Zatimqo ostatním adresuje obvinění z idcologičnosti a stranictví, vystavuje si tím v jejich očích a vlastně i objektivně - stejnou vizitku. Nelze se ani příliš divit podrážděné reakci „naší sotva opeřené, náramně sebevědomé pravice“ (Petr Příhoda), že jí projekt „realistické očisty“ připadá jako trik politického protivníka pokoušejícího se z bezradnosti nad poklesem popularity na sebc strhnout pozornost, jako útok na vlastní politiku a patetické kázání samozvaného soudce morálky. V takto koncipovaném projektu realistického hnutí si nelze nepovšimnout jednoho motivu. Petr Pithart dnes velmi obtížně hledá místo na politické scéně, jež by odpovídalo jeho politickému smýšlení a představě o politice. Občanské hnutí mu na jedné straně vyhovuje svou nevy- hraněností, „neideologičností“, na druhé straně stále zřejmější liberálně levicová orientace hnutí se nesnáší nejlépe s jeho konzervatismem. Tyto „problémy s identitou“ pramení v Pithartově ideální představě politiky jako proměnlivé, nikdy neuzavřené sféry rozličných, třeba i vzájemně protikladných sil a mínění, která však může fungovat jen potud, pokud je ovládána jakýmsi primárním konsensem, zajišťujícím, že žádné z nich nebudou zcela popřeny a vyloučeny ze hry ve jménu definitivního prosazení jiných sil a mínění. P. Pithart se snaží v politice postupovat tak, jako by nebyl jednou z oněch sil, působících v rámci jistého všeobecného řádu, ale měl být reprezentantem přímo tohoto řádu samého. Tato tendence je patrná v deklarovaném odhodlání vyhledávat politickou pozici reálného středu, tj. vyvažovat, sjednocovat pozice jiné, a tím konstituovat pozici svou. Promítá se ovšem i do rozporů přítomných v samotném Pithartovi: intelektuál - politik, nadstranictví - stranictví, konsensus - radikální kritik a bořitcl mýtů atd. Prvním postulátem politika řídícího se zásadami realismu by mělo být, že dokáže s kritickým odstupem nahlédnout svou vlastní situaci a na tomto základě zhodnotit své možnosti; že dokáže vypracovat strategii jednání mající na zřeteli nejen kýžené cíle, ale též jeho případné nežádoucí důsledky. Petr Pithart v tomto podstatném ohledu nárokům „realistického programu“ - či apelu nedostál. Svědčí o tom i nekritická očekávání, jež do své politické iniciativy vkládá a jež jí propůjčují nepřiměřený patos. Manifest českého realismu je příkladem špatně pochopené tradice. Člověk, který je konzervativně založen a současný vkus mu připadá poněkud výstřední, má dvě možnosti. Buďto vytáhne ze šatníku a opráší starý, kdysi elegantní oblek, anebo si nechá ušít nový, který si ponechá třeba tradiční fazónu, ale nebude už mít dávno z módy vyšlé šosy. V prvním případě se ovšem vystavuje riziku zesměšnění. Je zde však ještě třetí možnost: přestane vycházet na ulici. Přeloženo do jazyka politiky: přestane se vystavovat kritickým pohledům a opustí veřejnou scénu. - Třeba se pak dočkáme brilantní reflexe jednoho politického nezdaru, jak to Petr Pithart ve svých esejích tak dobře umí. 12. 8. 1991 Milan Drápala Komunismus a komunisté - kam s nimi? Od převratu až po dnešek lze slýchávat neutuchající hlasy volající po zákazu KSČ, potrestání bývalých komu10 [pageend12]nistických mocipánů, vyloučení tzv. nomenklaturních kádrů z politického i ekonomického života atd. Pomineme- -li v podstatě komický tah levicových stran (ČSSD, ČSS) v předvolební kampani minulého roku, kdy požadovaly rozpuštění KSČ, jsou tyto postoje spjaty s formující se pravicí. V této souvislosti si můžeme položit zhruba dvě důležité otázky: Je realizace těchto požadavků pro společnost žádoucí z politických, morálních či jiných důvodů? Je nutné a rozumné pro pravicově, případně konzervativně orientované myšlení a politiku, aby vystupovaly s těmito požadavky? Výše uvedené požadavky jsou často obsaženy v pojmu debolševizace společnosti, který razí různé pravicové strany a skupiny a který se zřetelně inspiruje procesem denacifikace v Německu. Debolševizace má vést k očištění veřejného života od komunistů, často včetně tzv. kryptokomunistů. Existují zhruba dva, na první pohled dosti závažné typy argumentace pro důsledné provedení tzv. debolševizace. Podle prvního z nich je třeba nastolit historickou spravedlnost, tj. odčinit minulou nespravedlnost, potrestat viníky, nedopustit, aby na tom byli lépe než jejich oběti, aby unikli odpovědnosti a beztrestně opět určovali osudy této zemč. Není sporu o tom, že dnešek přináší velké množství případů právě takové nespravedlnosti: V parlamentu spokojeně zasedá několik bývalých komunistických vůdců a před tímtéž parlamentem se musí hájit muž, který po komunistickém převratu prožil čtrnáct let v nejhorších kriminálech, před obviněním, že podepsal závazek spolupráce s StB. Komunisté, kteří si v Čechách ani nezměnili název, vehementně a bez uzardění vystupují na obranu sociálních jistot a lidských práv, a zatím rehabilitační soudy ukládají aktivnějším odpůrcům komunistické diktatury z řad rehabilitovaných tzv. zbytkové tresty. Ti, kdo za minulého režimu měli nejméně skrupulí, „uměli v tom chodit“, získávali politické pozice, vliv a majetek, dnes obratně využívají nových možností, uplatňují své dřívější výhody, např. v ekonomice, a získávají tak novou moc a další majetek, přičemž na jejich předchozí nezodpovědnost dnes doplácejí právě ti, kteří byli slušnější a poctivější. Morální znepokoji- vost těchto a celé řady dalších příkladů a motivů spočívá v tom, jako by nový režim a nový společenský pořádek nebyly schopny zamezit tomu, že zlo vzniklé v minulosti se i dnes jeho původcům vyplácí. Uvedené příklady lze samozřejmě vidět v mnohostranných souvislostech a lze je nahlížet i z jiných úhlů než jen z hlediska morálního rozhořčení, nicméně potřeba spravedlnosti, nápravy zločinů a křivd, potřeba odčinit zlo je společností oprávněně pociťována. Tento pocit také vytváří podhoubí, z něhož vyrůstá politická vůle, jež vedena přirozeně také čistě politickými a zájmovými motivy, vyústila v restituční zákony, rehabilitace s odškodněním, v zabavení majetku KSČ apod. Právem pociťujeme z těchto aktů satisfakci. Argumentace morálního rozhořčení, jež požaduje postavit KSČ mimo zákon a eliminovat komunisty z veřejného života, sice také vyrůstá z oné pociťované potřeby spravedlnosti, avšak je zásadně pochybená. Často můžeme dobře porozumět její motivaci. Vychází buď z o- třesných osobních zážitků s komunistickou diktaturou, jako je tomu u některých skupin bývalých politických vězňů či aktivních bojovníků proti komunismu, neboje dána příliš zjednodušenými morálně politickými úvahami, případně pohledem zvnějšku - nejno- včji např. u J. Škvoreckého v Literárních novinách. (Pominout můžeme čistě účelový politikářský a žurnalistický pokřik na toto téma.) Tváří v tvář svědectvím o komunistických zločinech 11 [pageend13]a utrpení jejich občtí nemůžeme zůstat lidsky neotřeseni, stejně tak dnes nás nenechávají zcela lhostejnými absurdní dozvuky minulých nepravostí. Přesto bychom však neměli přijímat jednoznačnou optiku některých skupin z těchto obětí či se nechat unést mravním pobouřením. Uvažujemc-li o vině, trestu či spravedlnosti, jež se týkají ideologií, skupin obyvatelstva, organizací či národů v rozmezí desítek let, ocitáme se na velmi tenkém ledě, obzvláště pokud bychom chtěli výsledky svých úvah či pocitů prosazovat v reálné politice. Především je nebezpečné podléhat jednoduchým vývodům, které operují s širokými a abstraktními pojmy. Komunismus jako reálně existující nebo existovavší systém, založený na známé a zhoubné ideologii, ovládaný jednou, tj. komunistickou stranou lze jednoznačně označit za systém plodící v různé míře nesvobodu, bezpráví, zlo a jako takový za zavrženíhodný. Odtud ovšem neexistuje žádná přímá spojnice ke slovu komunista, tj. k tomu, kdo je nebo byl členem takové strany. Nelze se tedy pohybovat v oblasti abstrakt, vždy musíme uvažovat o komunismu a komunistech konkrétně, tj. o té které zemi, za těch a těch podmínek, v určitém čase, s určitými lidmi apod. Hovoříme-li o KSČ, pak zjistíme, že vlastně každé desetiletí své sedmdesátileté trudné existence procházela významnou proměnou, vstupovali do ní - a byli vylučováni vždy jiní lidé, a to z nejrůznějších a proměnlivých důvodů, v každém období byla také jinak vnímána a přijímána ostatními a sehrávala trochu odlišnou roli. Čtyřicet let komunismu u nás - to byla nepochybně obrovská pohroma. Ten, kdo však nachází jednoznačného viníka ve straně, a to i té dnešní, se dopouští nepřípustného zjednodušení. Dělení celé společnosti na komunisty a jejich oběti odporují historická fakta i osobní a každodenní zkušenost mnohých z nás. Celé poválečné období naší historie lze pravdivěji pochopit jako selhání celé společnosti, celého národa. Selhala elita, politikové i „lid“. Navíc náš komunismus nebyl jen importovaným zlem, ale i dílkem části našich domácích duchovních a politických tradic. Důsledky tohoto selhání nese a ještě dlouho ponese celá společnost. Jako celek bude platit za to, že jsme se téměř všichni podíleli na systému, který otrávil naše duše, promrhal velkou část národního bohatství a zničil naši přírodu. Hranice mezi viníky a oběťmi nevedla po linii mezi komunisty a neko- munisty. Nejde jen o to, že 99 % lidí poskytovalo každých pět let existujícímu systému vlastně politickou legitimitu, ale také o to, že se široké vrstvy obyvatelstva, zejména v posledních dvaceti letech, poměrně pohodlně zabydlely a v podstatě parazitovaly na všeobecném šlendriánu, neschopnosti a mizerných poměrech. Být nestraníkem zdaleka neznamenalo, že by se dotyčný nepodílel na tomto systému, a ani se s tím nepojila nějaká zvláštní obecně lidská přednost. Že důsledky této dějinné epizody ponese celá společnost, ovšem neznamená, že je ponesou všichni stejně. Nespravedlivý a všeobecně korumpující systém se nemůže změnit v opak mávnutím proutku, v opak, který by zúročil to, že se někdo mravně kompromitoval méně než druhý. Proces ekonomické transformace zásadně nemůže rozlišovat mezi „poctivými“ a „špinavými“ penězi, stejně tak demokratické volby nelze korigovat míněním o tom, kdo má či nemá „právo“ být poslancem. S tím je možné se pouze vyrovnat jako s jedním z důsledků předchozí doby, za níž nesou odpovědnost svým způsobem všichni. Chápat komunistickou stranu jako zločineckou organizaci - a podle toho s ní také nakládat - je problematické už proto, že po válce vždy měla a dosud 12 [pageend14]má velmi rozsáhlé členstvo. Stranou prošly milióny lidí současné populace - považovat je za zločince či příslušníky zločinecké organizace by vyžadovalo poněkud nadlidskou dávku mravní sebejistoty. Nelze přehlédnout, že komunistická éra tvořila s předchozí dobou stav formální právní kontinuity. Únor 1948 byl sice komunistickým převratem, ale formálně se odehrál, respektive byl potvrzen, na ústavně právní půdě. Způsob uchopení moci byl formálně legální včetně jejího dalšího držení a kromě toho byl „legitimován“ poměrně velkou podporou obyvatelstva a potvrzován v „demokratických“ volbách. Princip právní kontinuity se uplatnil i po listopadu 1989, který byl též faktickým převratem, ale formálně potvrzeným „legitimními“ institucemi. (Např. vedoucí úlohu zrušil ještě starý „parlament“.) Útlak, teror a justiční vraždy, které KSČ po převzetí moci rozpoutala proti svým - často domnělým - politickým a třídním oponentům, jsou bezesporu odsouzeníhodné. Z těchto skutečností ovšem nelze vyvozovat závěry, že by většina komunistů byli zločinci, ani to, že dnešní komunistická strana je zločinec- kou organizací. Dnešní komunisté za ně nenesou odpovědnost, a jak se s tím vyrovnávají, je otázkou jejich svědomí. Ostatně většina nekomunistů se až donedávna stavěla k otřesným událostem padesátých let stejně jako většina komunistů: buď o nich nevěděla nebo nechtěla vědět nebo dělala jako by nevěděla. Strana v rámci tzv. socialistické zákonnosti odsoudila „přehmaty“ a koncem šedesátých let přistoupila k rozsáhlejším, i když polovičatým rehabilitacím. Celé období komunistické vlády lze z hlediska dosažených obecně platných kulturních, civilizačních a politických norem označit za období popření lidské svobody a útlaku. Zároveň to, co se dělo, bylo většinou „legální“ a do jisté míry - vzhledem k názorům, cítění a jednání značné části národa i „legitimní“. Toto období nelze vymazet a touhu odčinit ho nelze dnes jednoduše realizovat tím, že ukážeme na „pravé“ viníky - současné i minulé komunisty. Důrazné hlasy po dcbolševizaci naší společnosti vycházejí také z politické argumentace - komunistická strana a staré struktury představují trvalou hrozbu návratu k minulým poměrům, nebo alespoň účinně brání přechodu k demokratické společnosti s tržní ekonomikou. Tyto obavy určitým způsobem vyjadřují všeobecnou nejistotu ohledně dalšího vývoje. Nebezpečí hrozící od komunistů může zdánlivě potvrzovat paralela s obdobím 1945-1948. Při bližším pohledu nahlédneme povrchnost takových úvah. Především komunismus ztratil svou vnitřní ideologickou sílu a přitažlivost. Také mezinárodní podmínky jsou dnes značně odlišné a daleko méně nakloněné restauraci komunismu. Nekomunističtí politikové s ním mají podstatnou zkušenost, a to jak historickou, tak důvěrně osobní. To vše spolu s dalšími okolnostmi téměř vylučuje opakování poválečného scénáře. Domněnka o reálné komunistické hrozbě vychází zřejmě z přesvědčení, že komunisté jsou nepoučitelní a že máme stále co činit s „lidmi zvláštního ražení“. Tento předpoklad je ovšem mylný. Existují možná skalní a nepoučitelní stalinisté, ale ti odejdou v dohledné době ze scény definitivně. Komunismus u moci je sice nereformo- vatclný, ale dnešní komunisté jsou lidé jako ostatní - podléhají vlivu poměrů a proudění doby a většina z nich už není tažena jedinou silnou ideou vybudování nové, spravedlivé a beztřídní společnosti, nýbrž chce se mít dobře, vydělávat peníze atd. Předpoklad, že horečnatě kují pikle, čekají na novou příležitost, jak obšťastnit všechny ostatní, že všude, kde se nacházejí, vědomě sabotují nové poměry, neodpovídá realitě. Je známo, že členskou základnu až 13 [pageend15]donedávna tvořili lidé, jež byli ke členství motivováni různými důvody - bezpáteřní a moeiehtiví kariéristé, ti, kdo viděli v členství jedinou možnost, jak ovlivnit poměry, morální a političtí oportunisté a zejména ti, kteří v členství spatřovali mírné doprovodné zlo nebo ho vnímali zcela indiferentně, např. jako něco patřícího k danému pracovnímu místu. Proto mnozí, kteří po listopadu vrátili své legitimace, tak učinili s ulehčením nebo z podobných pohnutek, se kterými do strany vstupovali, ale nikoli se záměrem škodit, brzdit a infiltrovat nové demokratické struktury za účelem jejich paralyzace. Nejde o to tvrdit, že jsou to zosobnění andělé, ale podkládat jim jednoznačné záměry tohoto typu a vlastně i značný stupeň osobního nasazení při jejich realizaci by znamenalo nerealisticky je přeceňovat. Takto nelze pohlížet ani na ty, kteří ve straně zůstali. Zdá se, že otázka, zda ve straně setrvat, či nikoliv, je pro mnohé závažnou otázkou zachování vlastní identity, otázkou morální a psychologickou. Ať se rozhodnou vystoupit či zůstat, vždy budou vystaveni většímu pocitu ohrožení než ostatní a tento pocit může být stupňován v závislosti na tom, jak se k nim bude chovat nckomunistická část společnosti. Všeobecně je žádoucí, aby se komunistická strana, pokud se sama nerozpadne, stala slušnou a vůči demokratickým pořádkům loajální levicovou stranou. V tom mohou sehrát kladnou roli rozumní lide, kteří ve straně zůstali. (A že tam i takoví zůstali, to dokazují někteří komunističtí poslanci v parlamentu.) Nckomunisté by jim v této ne příliš vděčné práci neměli zabránit. Jc zřejmé, že strana není jen neškodným spolkem lidí, kteří mají zvláštní psychické problémy. Tvoří útočiště svým členům i voličům, kteří mají konkrétní zájem na tom, aby se aspoň částečně zachovalo něco z poměrů, které jim umožňovaly vyhovující a pohodlný život. Osobní obavy z nových podmínek, z toho, aby v nich člověk obstál, tvoří obecný rys našeho společenského života a v té či oné míře se týkají téměř všech. V tomto smyslu brzdí ekonomickou transformaci nejen komunisté, ale i široké vrstvy obyvatelstva. Není vyloučeno, že v případě velkých chyb současných vládních sil či v případě výraznější desta- bilizacc současného politického establishment se tyto reálné zájmy prosadí politicky. Ani tento problém ovšem nelze interpretovat jako spor zavilých komunistů (a kryptokomunistů) s demokraty a nelze se ho zbavit tím, že tyto lidi vykážeme z veřejného a politického života. Dnešní komunistická strana sama o sobě nepředstavuje reálné ohrožení demokratického vývoje. Pokud by však byla radikálními přístupy ostatních zahnána do kouta a komunisté včetně bývalých by byli vytlačeni na okraj společnosti, znamenalo by to pravděpodobně velký nárůst napětí a silný zdroj politické a celospolečenské dcstabilizace. Radikalismus tzv. dcbolšcvizace, jehož záměrem by bylo odstranit komunistického nebezpečí a uvolnit překážky na cestě k prosperující demokracii, by ve své realizaci vedl ncjpravdčpodobnčji k pravému opaku. Všechny dosavadní vývody se týkají jen extrémních a víceméně celoplošných návrhů očisty a dcbolševizace. Jc pochopitelné, že v každodenní praktické politice jc třeba svádět konkrétní nekompromisní boje a zápasy s neformálními zájmovými společenstvími a strukturami starého režimu a místními komunistickými mafiemi. Pokud ovšem debolševizovat, tak především vlastní myšlení a jednání. Už byla zmínka o tom, že radikální požadavky ohledně eliminace komunistů jsou většinou spjaty s pravicovými postoji a pravicovou žurnalistikou. Předchozí úvahy nebyly vedeny z hlediska levicové obhajoby komunistů, ale byly psány s přesvědčením, že se slučují 14 [pageend16]s realistickým pravicově-konzervativ- ním cítěním. Po padesátiletém přerušení normálního politického života stojí dnes pravice před problémem nalezení vlastní identity a profilu. V této souvislosti je pochopitelná snaha definovat se prostřednictvím negativních vymezení a distancí od komunistických a vůbec levicových názorů a postojů. Kromě toho hlavní bod pravicové profilace u nás tvoří důsledná podpora ekonomické transformace směrem k liberální ekonomice. Poněkud stranou zatím stojí navázání na prvorepublikové tradice pravicové politiky, jakož i takové oblasti možné profilace, jako je bezpečnostní a branná politika, zahraniční politika apod. Zejména u menších pravicových stran a pravicově zaměřené žurnalistiky se setkáváme s antikomunistickým radikalismem a abstraktně moralistic- kým přístupem. Je chvályhodné, že díky pravicově se vymezujícím silám a politikům se podařilo prosadit restituční a transformační zákony a že některé z nich aktivně vystupují na obhajobu zájmů obětí komunismu a iniciují očistu státních struktur od zkompromitovaných osob a spolupracovníků StB. Nicméně úskalí v příliš radikálních a morálně abstraktních postojích jsou mnohá. Radikalismus ohledně očisty od komunismu může snížit důvěryhodnost pravice, neboť sám o sobě přitahuje demagogy, kverulanty, moralistní horlivce a vůbec lidi, kteří by jinak neměli co říct. Zanedbat nelze ani skutečnost, že by tyto postoje mohly pravici připravit o nemalý díl volebních hlasů vzhledem k tomu, jak velká část populace prošla členstvím v komunistické straně. Radikalismus v této oblasti také může, jak už o tom byla řeč, ohrozit proces etablování demokratického politického establishment^ přičemž pevnost a stabilita politické sféry je prvním předpokladem k tomu, aby bylo možno dělat potřebnou nepopulární politiku a dovést tak proces transformace do konce, aby bylo možno účinně čelit projevům sociální demagogie a nespokojenosti, krátkozrakého vydírání odborových předáků apod. Ani militant- nč antilevicový postoj, který v každém nikoli pravicově se deklamujícím názoru nachází kryptokomunismus nebo zakuklené vyznavače socialismu s lidskou tváří, není v naší situaci z praktických důvodů příliš rozumný. I v zájmu pravice totiž je, aby se vytvořila důvěryhodná a umírněná levice, neboť jinak, vzhledem ke struktuře a skutečným zájmovým postojům naší populace, by mohly tuto část politického spektra ovládnout síly vyloženě nekonstruktivní a populistické. Roger Scruton, anglický konzervativní myslitel, který ještě v dobách starého režimu vykonal mnoho dobrého a záslužného pro rozvoj konzervativního myšlení v Čechách, nám dnes doporučuje, abychom komunistickou stranu postavili mimo zákon, neboť to „byla, je a bude zločinecká organizace“. České konzervativní myšlení a politická pravice by však tentokrát měly jeho a podobné názory odmítnout. 11. 8. 1991 Richard Štencl Boj o minulost (K článku Jiřího Hanáka Zcela nelegitimní?) „Celý aparát státu, tak jako my, je přesty- kovaný. Dříve než tě napadne, že jsi nespokojený, že se chceš vzbouřit, je po tobě.“ (D. Tatarka: Sám proti noci) V polistopadovém Československu začal probíhat informační boj o zhodnocení komunistické éry. (Poznamenejme na okraj, že jeho průběh je obdivuhodně zpomalený.) Jedna část společnosti chce toto období odmít15 [pageend17]nout v celku jako zločinné; druhá část má velký zájem na tom, aby se tak nestalo; nazvěme tyto části zjednodušeně pravice a levice. Jedna fáze tohoto souboje skončila ve chvíli, kdy Federální shromáždění schválilo usnesení, kterým se zhodnotila komunistická éra u nás jako nelegitimní a hodná zavržení. Nejde pouze o teoretickou otázku viny, nejde jenom o to, jaká je historická pravda, jde o věc daleko pragmatičtější -akt vyhlášení období 1948-1989 za nezákonné by s sebou měl nést těžko odhadnutelné politicko-sociální důsledky. Jednoduše řečeno, všichni, kdo se v těch letech angažovali pro KSČ, na to mohou doplatit politickou kariérou. Samozřejmě není ohrožena jenom politická špice od Dubčeka po Čalfu, ale celá politická scéna, a navíc celá společnost pravděpodobně zažije celkový posun doprava (s výjimkou Slovenska). Pravice začne v České republice vytlačovat levici. Demokratické myšlení začne překrývat a vytlačovat myšlení komunistů. Tento „informační boj“ je naprosto určující pro budoucnost země. Boj o minulost může způsobit rozpad federace anebo mu zabránit, může vést k začlenění ČSFR do různých mocenských uskupení, a tak zásadně předurčit osud země. Z tohoto hlediska má i článek Jiřího Hanáka v Lidových novinách ze dne 29. května jiný význam než běžné komentátorovy glosy. Oč panu Hanákovi v článku jde? Souhlasí sice s odsouzením komunistického režimu, ale zároveň přesouvá morální i politickou spoluodpovědnost za něj na celou společnost. Přichází s názorem, jako by mezi komunisty a většinou společnosti šlo - v normalizačních letech - o nepsanou dohodu, výhodnou pro obě strany. Usnesením Federálního shromáždění se společnost podílu na fungování komunistického státu nezbavila, končí článek. V případě, že přijmeme takový názor, jako bychom akceptovali tento postoj k minulosti: komunisté sice nastolili nezákonný a zločinný režim, uzurpovali moc, ale ponechali většině společnosti rozumí se po roce 1970 - možnost, aby jej odmítla, a protože tak neučinila, je za tento režim spoluodpovědná. Je-li spoluodpovčdná, je spoluviníkem na zločinech systému. Levice může logicky vyvodit: protože jsme si vlastně morálně všichni téměř rovni (od Gustáva Husáka po Josefa Nováka), odpusťme si, co jsme si, a budujme spolu demokracii. Tento závěr má jednu bytostnou vadu. (Nota bene polistopadový politický vývoj se mu dosti podobá.) Nerozlišuje dostatečně mezi tak základními kategoriemi, jako jsou dobro a zlo, opomíjí lehkomyslně etické hledisko a prodlužuje tak mravní chaos. Jde o svérázné navázání na schizoidní amoralitu, kterou jako étos svého režimu vytvářejí komunisté. Jcjas- né, že prodlužování chaosu by mělo nedozírné následky. Přibrzdilo by dlouhodobě vývoj společnosti ve všech sférách a rozměrech. Jde tedy o budoucí tvář země. Budoucnost se dnes už nejeví tak lákavě jako v listopadu 1989, může být naopak velmi tvrdá, může na nás klást vysoké mravní nároky. Nebudcmc-li na tuto tvrdou budoucnost připraveni duchovně, dopadneme tak, jak je v tradicích české politiky. Už proto je hodnocení naší minulosti podstatným rozhodnutím o naší budoucnosti. A nyní ke způsobu argumentace pana Hanáka, něco z ní bylo již slyšet od slovenských separatistů a politika sociálně demokratického ražení. Autor nejprve vsugerovává dojem, že čtyřicetiprocentní vítězství KSČ po válce poúnorový režim jaksi legitimovalo. Při tomto argumentuje třeba zavřít obě oči nad tím, že šedesát procent obyvatel Čech a Moravy bylo proti KSČ anebo se s její politikou neztotožňovalo. Je třeba zavřít oči nad tím, že volební politika KSČ byla demagogická, lživá 16 [pageend18]a podvodná. Je nutné zavřít oči nad tím, že málokdo z těch čtyřiceti procent tušil, jakým nezákonným a spikleneckým způsobem se chystají komunisté uzurpo- vat moc, málokdo tušil, že chystají budoucnost koncentráků, vraždění, vydírání, proměnu celé republiky v sovětskou gubernii a v jeden velký kriminál; musí se zavřít oči nad tím, že KSČ by sotva nastolila diktaturu, kdyby za ní nestál SSSR a hrozba invaze. Komunisté spojili demagogii, hrozbu násilím i násilí, gangsterské metody osvědčené při leninsko-stalinské genocidě a využili své naprosté převahy k tomu, aby převratu dali zdání legitimity. Dále Jiří Hanák argumentuje proti nckomunistické většině tím, že do dubna 1948 vstoupilo do KSČ sto dvacet tisíc úředníků a intelektuálů a další desetitisíce jinostraníků. Nemluví však o tom, kolik lidí po odkrytí komunistických praktik bylo zhnuseno, vystoupilo z KSČ anebo čekalo, až bude moci vystoupit bez obav z perzekuce. K myšlence „konsensu“ z let normalizačních tolik: zatímco v padesátých letech vládl skutečný teror, po roce 1970 vládla hrozba terorem, vládl potenciální teror, pravda, většinou nekrvavý, ale o nic méně morálně zvrhlý. O tom všem Jiří Hanák mlčí, mlčí i o tom, že generace Čechoslováků žily v patologické atmosféře sociální schizofrenie, která z nich dělala do jisté míry duševně a mravně nemocné lidi. Ztratila se vazba na „normální“, zdravý, přirozený lidský svět. Patologické se stalo normou, nesvobodu jsme nakonec vnímali jako zvláštní druh svobody. To byl „dar“ uzurpátora, ne naše volba. Ano, společnost fungovala prací všech, ale většina těchto lidí si uchovala v zásadě nezničenou přirozenost, a ta potom v listopadu explodovala. Ano, byl to konsensus, ale mezi rukojmím a gangsterem, který mířil revolverem. To, že některá rukojmí poodsu- nula hlaveň a stala se komplici nebo slouhy, to, že davy dalších byly paralyzovány pudem sebezáchovy, na podstatě věcí nic nemění. Příklad Pavla Wonky ukazuje, že ani hrozba normalizačních let nebyla jenom platonická. Teroristický systém, který byl zakódován do mentality mocenských struktur, byl připraven senilit a pozřít kohokoli, kdo mu byl předhozen jako příliš vzpurné rukojmí. A to se nezmiňujeme o neuvěřitelném destruktivním potenciálu, kterým stále ještě je - jak se můžeme denně přesvědčovat vybaven východní protektor. Snaha klást rovnítko mezi gangstery a rukojmí se může jevit jako péče o naše svčdomí, může se tak tvářit, snad může tak být i vážně míněna, ale může být právě tak nebezpečnou demagogií, podezřelou falzifikací dějin a patologickým produktem znormalizovaného myšlení. /. 6. 1991 Jiří Sirotek Československá Science Fiction Republika Jestliže budeme hledat přirovnání, nelze než říci, že pro většinu lidí této země bylo minulých čtyřicet tři let čekáním na Godota. Režim, ve kterém žili, ncmčli rádi. Nebyli ovšem na druhé straně schopní a vlastně ani ochotní udělat něco pro to, aby nebyl. Doufali, že přijde bcckettovský spasitel a rozhodne za ně. Život je ovšem složitější než absurdní drama, a proto se v něm může přihodit leccos, co vypadá ještě nemožněji. Godot přišel. * * * „Pro mne je bílá velryba takovou zábrannou zdí. Někdy si myslím, že za ni nic není. Ale je tam dosti. Volá mě, zastrašuje mě, vidím v ni rozpínavou sílu, 17 [pageend19]kterou umocňuje nevyzpytatelná zášť. Nenávidím hlavně to nevyzpytatelné. “ „Já jsem toho mínění, že je vždycky nejlepšise přiznat, být votevřenej, a když už něco provedu, přijít a říct: ,Poslušně hlásím, že jsem proved tohle a tohle.' A co se týká tý poctivosti, je to vždy moc hezká věc, poněvadž s ní člověk vždycky nejdál dojde. Jako když jsou ty závody v chůzi. Jak začne běžet afixlovat, už je distancovaný. To se stalo mýmu bratranci. Poctívej člověk je všude váženej, ctěnej, spoko- jenej sám se sebou a cítí se jako znovuzrozenej, když jde ležet a může říct: ,Dneska jsem byl zase poctívej.' " Po příchodu Godota se situace občana ČSFR stala poněkud nezvládnutelnou. Výše uvedené citáty jsou jakousi ilustrací stavu, v němž se většina z nás nachází. Na jedné straně se chováme jako uražení Titáni (viz první citát - kapitán Achab z Melvilleho Bílé velryby), abychom v obtížných situacích, které doba přináší, vytvořili důstojný obličej a stali se Josefy Švejky (viz citát číslo dvě). Byť se zdá spojení těchto dvou postav stejně absurdní jako Beckettovo drama, je ťukání Achabovy protézy na palubě lodi Pcquod a Švejkův rázný krok při budějovické anabazi pochodem miliónů ještě nedávno směřujících k prvo- májové tribuně a nyní do Evropy, ba do světa. Divoká touha po neznámém a současně nenávist k němu se přičinlivě přivinula k dubisku cynické ironie, bez níž nejde v krizových situacích občas přežít. A v krizové situaci se bezesporu nacházíme. Když dav lidí procházel Václavským náměstím a skandoval: „Už je to tady!“, nevěděl vlastně nikdo, co je tu. Neznali jsme svého Godota, zatemněni jediným poznáním reformního komunismu. Ti, kteří prožili něco jiného, jsou kromě jedcnačtyřicetileté výuky marxismu-lcninismu zatíženi ještě bc- ncšovsko-gottwaldovskou pseudolibc- rálností poválečných tří let, šesti roky okupace, osmatřicátým rokem okleštěného státu, a provcdcme-li jednoduchý součet: 41 4-34-6+1 =51, také prostým faktem stáří. Nevíme, co chceme, ale chceme to velmi zavile. Je otázka, zda toho dosáhneme. Tato manipulace s Wildovým bonmotem se nabízí, sledujcmc-li současnou situaci. Není nám totiž vůbec jasno. Rádi bychom sice vypadali před světem jako dobyvatelé, ale pořád se kudysi vkrádá červí- ček nejistoty, který vyrůstá v obrovské nezvládnutelné zvíře. * * * „Vy chcete jit na záchod?" laskavě řekl strážmistr, „není v tom něco jiného?" A upřel svůj zrak ve Švejk ovu tvář. „Je v tom opravdu jen velká strana, pane vachmajstr," odpověděl Švejk. Konečně Achab skončil žádoucí pozorováni a na své kostěné noze brzy tužkou vypočítal, na jaké šířce jsou právě v této chvíli. Potom se na chvíli zasnil, znovu vzhlédl ke slunci a šeptal si: „Ty mořské znamení! Ty vznešený a mocný lodivode! Říkáš mi neklamně, kde jsem - ale můžeš mi alespoň maličko naznačit, kde být mám?“ Rádi bychom, aby v tom byla jenom „velká strana“ a aby nám někdo řekl, kde máme být. Jenomže pořád podezříváme jako putimský strážmistr Flan- derka a nikdo nám nechce sdělit místo, kam dojdeme. Všechno zůstává na nás. Proto sice, jak bylo řečeno, chceme velmi dramaticky něco, o čem nic nevíme, ale současně nám na parketu našich duší elegantně kroksumkrokuje valčíček reminiscencí na staré jistoty. Je sice krásné, že pan prezident vidí jako ideál naší budoucnosti zemi typu malých Spojených států amerických, které ho fascinovaly už jako mladého „páska“, ale občas zapomíná, že se pouští do martyria, kterým chtěl oslnit svět Mičurin - roubuje meruňky na sibiř18 [pageend20]ské jablůňky. To se dá vyřešit jenom drobnou lží. Pokud ovšem víme, zvítězila tady pravda nad lží. Havlův a vlastně i náš „pokus o Ameriku“ je totéž, jako bychom chtěli srovnávat americkou kampaň z minulého století, kterou charakterizuje slogan: „Jdi na západ, mladý muži!“, a tram- pingové vyjížxfky pražských „traperů“ na kempy v sázavských lesích. Naše směřování je krásné, ale zatím ještě nemáme ani bod, kterého bychom se lidsky zachytili. Mnozí vědí, ale neumějí to sdělit. Většina neví, tak sděluje jako o život. Vzniká potom nezvládnutelný tyátr, ve kterém všichni tvrdí, že mají pravdu a ostatní jsou lháři, aby vzápětí chytali ve vzduchu rukavici, kterou jim někdo vmetl do tváře. Chytit ji včas je nutné, protože důstojné souboje nejsou „módou sezóny“. Ostatně i ten, kdo ji hodil, celou svou bytostí doufá, že rukavice nedoletí na líčko vyzvaného. Lépe to řešit místo dvaceti kroky a pistolí lstivým úkrokem a kyblíkem špíny. Pokud ovšem víme, zvítězila tady láska nad nenávistí. Nepřehlednost politické scény nahrává nejrůznějším politikářům a umožňuje i politikářskéČiny těm, od nichž bychom je nečekali. Jak jinak nazval požadavek českého premiéra na odstoupení ministra Kubáta? Petr Pithart udělal tento závažný čin, na který má jinak samozřejmě právo, v době, kdy už se rozešel orgán, který je pro řešení těchto problémů klíčový. ČNR, a zejména její předsednictvo tak byly „diplomatickým“ tahem předsedy české vlády postaveny do kouta. Na druhé straně je ovšem absurdní, aby u nás i nadále fungoval systém, v němž je premiér v podstatě bezmocný při řešení personálních otázek vlády. Vznikla tak kuriózní, ba fantaskní situace - ministr odmítne premiérův požadavek a všechno jde dál, jako by se vlastně nic nestalo. Možná, že oba pánové spolu ve vládních kuloárech nemluví, a když se ten druhý nedívá, vyplazují na sobe jazyky. * * * Nezdálo se to však nesmyslné Acha- hov i, který znal soustavu všech mořských pohybů a proudů, a vypočítávaje si podle nich, kudy je unášena potrava vorvaňů, a připomínaje si také pravidelné, zjištěné zóny lovu na v or vaně v určitých zeměpisných šířkách, mohl dojít k rozumným dohadům, ha skoro s jistotou určit nej vhodnější čas, kdy má v kterém lovišti pátrat po své kořisti. „Nemějme žádnej vo nic starost, “ řekl Švejk, „všechno se urovná, hlavní věcí je u soudu vždycky mluvit nepravdu. “ Naše touhy a snahy jsou narušovány mnohým. Nejvíce ovšem čcsko-slovcn- ským problémem. Málokdo se vyzná v tazích na politické šachovnici východní republiky zatím společného státu. Ti, kdo to umějí, mají obrovskou výhodu nejen v lovu vorvaňů, tedy politických poct. Dostává se jim příležitosti manipulovat s celým národem. Jestliže průzkumy veřejného mínění tvrdí, že sedmdesát procent Slováků chce setrvat ve společném státě, jsou to čísla zavádějící. Nikdo z dotazovaných Slováků totiž neměl příležitost uvést, jak by měl podle jeho názoru tento společný stát vypadat. Je možné, že názory na fungování takové země budou na Slovensku a v Čechách rozdílné. Nebylo by na škodu vzít už konečně na vědomí také názory českých občanů. Nezájem slovenských politiků o referendum není způsoben pouze rozpory v tom, jak bychom se případně dělili o majetek. Odmítání referenda na slovenské straně má jednoduchý důvod: jeho výsledek by byl závazný a alespoň do jisté míry by z pódia slovenské politiky vykázal kličkování, vydírání a lži. V jiném ohledu se na Slovensku ještě zhoršila situace. Způsobil to Alexander Dubček. Jeho vystoupení z VPN a příklon k HZDS, který zpočátku otevřeně přiznal s odkazem na pozdravnou ódu, kterou tomuto hnutí zaslal při jeho vzniku, a pak popřel s monumentálním apelem na nadstranictví, slovenské 19 [pageend21]váhy dozajista naklonily na stranu na- cionálnč socialistického hnutí. Bude-li Dubčck za HZDS kandidovat, je naprosté vítězství tohoto uskupení na Slovensku jistou věcí. Bude-li i nadále fungovat tiché spojenectví HZDS s bývalými slovenskými komunisty a SNS, je na levém břehu řeky Moravy dobojováno. Postkomunistický blok s prvky „roduverného“ slovenství, v čele s člověkem, kterému nejspíše pouze politická prozíravost a touha po moci zabránily, aby žádal o rehabilitaci a vrácení stranické legitimace, bude definitivní platformou masivního útoku na podstatu státu, vznikající demokracie, a zejména ekonomické reformy. Budc- -li i nadále fungovat mechanismus parity českých a slovenských hlasů ve společném parlamentu a bude-li tento parlament i nadále dvoukomorový, nebu- dc přijat jediný zákon, který by nevyhovoval levicově nacionalistické slovenské koalici. KDH má v tomto rozložení sil pocit osamocenosti. Zvlášť budou-li se uvnitř tohoto hnutí prohlubovat rozpory, které tam existují. Upřímně řečeno, pro českou stranu už by to neměly být rozpory až tak závažné. Kde hledat to lepší, je-li na výběr program osamostatnění Slovenska do roku 2000, jak ho deklaruje Ján Čarnogurský, a zakládání domobrany, po níž zatoužil jeho „křesťansko-demokratický“ protivník Klcpáč? Podaří-li se v KDH zvítězit „reminiscentním maturantům“, jak část sentimentálně vzpomínající na Slovenský štát nazývá ministr Bakšay, může dojít k vytvoření jakési slovenské Národní fronty, která bude slučovat na první pohled neslučitelné, ale na základě „roduvernosti“ a odporu k zásadním ekonomickým transformacím přesto se slučující prvky. Proti takovému kvádru by byla česká strana při své svárlivosti zcela bezmocná. * * * „Vidíš Achaba, jak tam stojí a se strany se dívá přes zád? Nejlepší, co můžeš udělat, Fiasku, je nechat starého na pokoji. Nikdy mu neodmlouvej, ať říká, co chce!" „Jaké urážky císaře pána se dělají ve vožralství?“ opakoval Švejk, „všelijaké. Vopijte se, dejte si zahrát rakouskou hymnu a uvidíte, co začnete mluvit. “ Českou politickou scénu charakterizuje vzájemná nesnášenlivost, která se ovšem v případě potřeby dokáže změnit až v servilnost. Václav Havel ví, že vztah Čechy - Slovensko je podobný stavu přemraženého masa. Rozmrzne- -li, rozdělí se na jedné straně na „dřevo“ a na straně druhé na „šťávu“. Obojí je k něčemu, z obojího lze udělat něco k jídlu, ale není to ono. Proto používá způsobů, které někdy vadí jedné, jindy druhé části republiky. Někdy oběma. Prezidentova politika není založena na politické profesionalitě, ale na jeho charismatu. Zásluhou tohoto „vyzařování“ se mu mnohé podařilo zvládnout, získal pro nás hodně v zahraničí. Na druhé straně ale svému charismatu podléhá občas i on sám a v tu chvíli začne realizovat politiku nebezpečnou sobě i okolí. Je ovšem nesporné, že Václav Havel je v tuto chvíli jedinou integrující osobností v Československu. Nemáme tím na mysli pouze integritu národní a národnostní, ale i integritu občanskou a to, že integruje také politické strany. Představí-li si soudný člověk, že by prezidentem této sci-fi země byl Dubčck, jak bylo zpočátku po revoluci plánováno, má tendence jít k autu a začít startovat směrem na Rozvadov. Dubčc- kova obliba na Západě, plynoucí z mýtu, že on byl Jánošíkem prvního pokusu o rozbití komunistické diktatury v roce 1968, je pohádka pro kapitalistické dětičky. Tuto roli si totiž ne- vybojoval on sám, byla mu přisouzena rodnou stranou, stejnč tak jako místo předsedy Federálního shromáždění 20 [pageend22]o rok později, ve kteréžto funkci pode- psal „zákonná opatření“, jež dodatečně legalizovala skutečnost, že lidé s nadšením skandující jeho jméno byli biti a ubíjeni policajty, armádou a milicí. Stejně tak mu bolševický mechanismus přidělil post velvyslance v Turecku, kam odjel bez jediného pokusu o zachování důstojnosti. Jen aby ještě chvíli setrval na šikmé stěně kariéry komunistického funkcionáře. Západ si tohoto muže mytizuje. Nelze to nikomu brát, ale parafrázujme pověstný „jánošíkov- ský“ výrok pod šibenicí: „Keďste si ho upiekli, tak si ho aj zjezte!“ A možno dodat: „Dobrou chuť, pánové...“ Václav Klaus je muž pracovitý a jdoucí neochvějně za svým cílem. Bohužel, občas se zdá, že by šel i přes mrtvoly. Možná i z toho plyne občasný výbuch „neposlušnosti“ v jeho straně. Jeho sebevědomí totiž občas přerůstá v samolásku, od níž není daleko k samohaně. Nemá kolem sebe rád osobnosti, které by mohly ohrozit jeho prioritu. Pokud se někomu povede alespoň na okamžik zazářit vedle jeho novy, pak je to samozřejmě „velké, velké nedorozumění“. Vedení OH je stejné jako samo toto hnutí. Nečitelné. Zdá se, že se tu formují dva proudy. Pravicovější představuje zejména Petr Pithart, který se stal členem OH jakýmsi „nedopatřením“ či díky vlastní představě, že právě v tomto uskupení se nejjednodušeji politicky prosadí. Svou roli jistě sehrála i příchylnost ke starým kamarádům z disentu. Levicové křídlo představuje pak nejspíše profesor Jičínský a Petr Kučera. Skupina, kterou reprezentují, má dost sociálně demokratických rysů. Může dojít dokonce i k tomu, že OH převezme kromě řady jiných nectností od OF ještě další - tendenci ke štěpení, zprvu názorovému, později faktickému. Sociálně demokratická strana má kromě strýčka zpoza velké louže na místě předsedy ještě poslance v parlamentu, ke kterým přišla jako nevidomý k hudebnímu nástroji. Vyhlásili se za její členy a zůstali i nadále parlamentními muži. Inteligence Ivana Fišery poněkud koliduje s populismem Waltera Komárka, který na své cestě za mocí a slávou došel až na stránky Špíglu, kterému poskytl rozsáhlý exkluzivní rozhovor, plný podlézání „obyčejnému člověku“. Čeští komunisté sotva vsadí na národní kartu jako jejich slovenští soudruzi. Jejich předáci totiž vědí, že zatímco na Slovensku se s takovým „listem“ dá hrát „durch“, v zemích koruny české by vyšel nejvýš na „utíkaného betla“. Reforma této strany tedy ztrácí jakoukoliv kvalitu. Jak ušít nový kabát, není-li látka? Proto zůstávají čeští a moravští komunisté českými a moravskými komunisty, jaké známe z let společného soužití. Moravská strana se svým programem, připomínajícím tvrzení, že na Bílé hoře skutečně padli Moravané, nebude stranou dlouhodechou. Moravští chlapci, ogaři a chachaři nemají pro na- cionální vášně tolik pochopení jako jejich sousedé na východě. Samosprávná Morava je hezký cíl. Je ale potřeba najít lidi, kteří ji budou „samospravovat“. Takových osobností Brno, které je základnou moravských „identifikátorů“, příliš mnoho nemá. Prakticky všichni, kdo jsou na Moravě individualitami, na koně v barvách „pseudomoravskosti“ nesázejí. V této louži statečně plave pan Sládek. Komentovat způsob jeho politiky jc zcela zbytečné. Jenom působilo poněkud tragikomicky, když v přihlouplém seriálu, v němž nám televize nabízí jednotlivé politické strany, vystoupil tiskový mluvčí republikánů Jan Vik a základem jeho projevu byla výzva k okupaci právě té televize, v níž mluvil. Trochu to vypadalo, jako by někdo poskytl svůj dvorek na to, aby na něm [pageend23]k zástupům hovořil člověk, jenž vyzývá k vypálení přilehlé majitelovy chalupy. Vedení československé televize na své cestě k demokracii kotrmelcuje. Všichni říkají, že nepůjdou do koalice s komunisty a se sládkovci. Jenomže v politice nejvíc platí úsloví, že řeč se mluví, a pivo teče. Mohlo by ale dojít k absurdní situaci. O vztazích HZDS a sociálních demokratů v Čechách hovořil už i Vladimír Mečiar. Dokonce v témže rozhovoru nakousl problém, o kterém se mluví již několik týdnů. Vyjádřil se, že sice současné vedení OH nevyjadřuje k jeho hnutí příliš sympatií, ale že doufá v generaci dalších politiků. Nebudou to právě Jičínský a Kučera, kteří přijmou podanou ruku, na níž bude ležet fotografie usměvavého Dub- čeka? Při možnosti silné slovenské koalice, charakterizované právě doleva inklinujícím HZDS a prvky nacionalismu, pak spojení s českou sociální demokracií a případně se „zesociálně-demokratizo- vaným“ Ol I, „tichými společníky“ - federálními komunisty a SNS dává předpoklad návratu k vytouženému ideálu „socialismu s lidskou tváří“. Pravice tváří v tvář takovému nebezpečí musí zapomenout na to, že se pan Klaus nemá rád s panem Bratinkou, pánové Benda a Mandler budou muset ovládnout své sklony k exhibicím, za- tvrzclosti a neústupnosti. Jenom tak bude dostatečně silná, aby udržela alespoň rovnováhu. Sotva se může ODS samolibě utěšovat tím, že je zatím českou nejsilnější stranou. Volby budou probíhat ještě nejspíš federálně. Celé politické spektrum a procesy, které v něm probíhají, vyvolávají v člověku pocit jakéhosi neskutečna, pozoruhodné vize, která nemusí končit šťastným proroctvím. Jako by se nám podařilo prolomit stěnu Orwellovy Farmy zvířat a zjistili jsme, že jsme v prasečím chlívku. * * * „Kapitán Achab tě kopl, vid?“ „Ano, kopl a právě semhle.“ „Dobře,“ povídá, „kostěnou nohou, ano?“ „Ano, tak to bylo,“ přisvědčím. „Nu, moudrý Stubbe, nač si chceš stěžovat? Cože tě nekopl z dobré vůle? Přece tě nekopl obyčejnou dřevěnou nohou! Ne, tys byl kopnut velkým mužem a krásnou nohou z bílé kosti, Stubbe. To je pocta; považuji to za čest. “ „U nás před lety v Budějovicích probodli na trhu v nějaké takové malé hádce jednoho obchodníka s dobytkem, nějakého Břetislava Ludvíka. Ten měl syna Bohuslava, a kam přišel prodávat prasata, nikdo od něj nic nekoupil a každý říkal: ,To je syn toho probodnutýho, to bude asi také pěknej lump.' “ Jsme zaskočeni, že jsme tam, kde jsme chtěli být, a najednou si nejsme jisti, zda to je právě to ono. Cítíme, že v tom může být ještě něco jiného než poctivá Švcjkova „velká strana“. Spojujeme nespojí tel né a rozdělujeme nc- rozdělitelné. Pochlebujeme a nadáváme, obého přespříliš. Neumíme si ani pořádně umýt ruce, natož s nima pracovat. Čekání na Godota je záležitost v podstatě velmi nenáročná. To se jednoduše čeká. A čekání se zpestřuje občasným půllitrem piva. Čekali jsme na Godota a on, darebák, přišel. 8. srpna 1991 Vladimír Kučera Přechod k demokracii a radikální ekonomická reforma Období, které prožíváme, bývá ve vědecké literatuře označováno jako přechod od autoritativního (případně posttotalitního) režimu k demokracii. Je však nesnadné předvídat a při podrobném rozboru současné politické situace určit, zda vývoj krystalizuje skutečně směrem k demokracii, nebo zda je tato orientace ohrožena nenápadným 22 [pageend24]přechodem k jinému typu autoritativního systému. Je totiž skutečností, že obdobné procesy v novodobých dějinách, zejména v zemích Latinské Ameriky, málokdy končily vytvořením stabilní demokracie (vezměme např. vývoj v posledních padesáti letech v takových zemích, jako je Argentina, Brazílie či Bolívie), často ovšem výsledkem bylo nastolení nového typu autoritářství. Výzkumy uskutečněných transformací, ať již to bylo vytvoření stabilní demokracie (jako např. ve Španělsku) či znovunastolení represí, dokáží již mnohem lépe analyzovat příčiny, určit momenty zvratu a klíčové okamžiky, které vedly k tomu či onomu výsledku. Intenzivní politologická bádání zejména v osmdesátých letech dokázala shromáždit mnoho empirického materiálu a také na jeho základě provést i určitá zobecnění. Ta, i s vědomím specifik vývoje každé jednotlivé země, pro nás mohou být určitým vodítkem při analýze soudobého vývoje Československa z hlediska perspektiv vývoje směrem k demokracii i z hlediska rizik, která mohou tuto cestu ohrozit. Jednou z velmi diskutovaných otázek je vztah mezi politickými aspekty přechodu k demokracii a radikální ekonomickou reformou. Nechci zde však rozebírat ekonomické aspekty našeho hospodářství, to poncchme ekonomům. Soustředím se jen na otázku, jaké důsledky může mít tato reforma v politické oblasti, tj. zda napomáhá stabilizaci demokracie, či ji naopak ohrožuje. V současné době je u nás velmi populární odvolávat se na tzv. španělskou cestu přechodu k demokracii. Ta spočívala v tom, že proces přeměny byl postupný jak v politické, tak v ekonomické rovině (první větší zásahy do ekonomiky týkající se privatizace a zejména restrukturalizace hospodářství prováděla až vláda Gonzálezova - sedm let po zahájení demokratizačního procesu). V období přechodu se tak podařilo do značné míry společnost integrovat, tj. zabránit jejímu rozdělení na nové a staré struktury a vyhnout se takovému jitření politických nálad, jako jsou lustrace. Na otázku, zda bylo možné se touto cestou vydat i v našich podmínkách, můžeme odpovědět kladně. Bylo to možné, ale... Ve Španělsku, na rozdíl od nás, započali demokratizaci představitelé bývalé vládní garnitury. U nás se předání moci uskutečnilo na základě úplného kolapsu starého režimu. Rychlé a naprosté vítězství se někdy může stát Pyrr- hovým. Většina politologů, kteří se zabývají teorií přechodu k demokracii, se domnívá, že první varianta, tzv. sjednaná demokratizace, je optimální, protože v kritickém období vytváření demokracie napomáhá stabilizaci a integraci společnosti, nutí staré i nové struktury k jednání a kompromisům, ncdčlí společnost na vítěze a poražené, postupně demontuje starý politický systém a brání radikálním změnám v ekonomické oblasti, které by mohly narušit křehkou demokracii a vytváření demokratických forem vlády. Preferování tohoto postupu, jenž do značné míry vyvolává asociace s konzervatismem, zejména svým důrazem na postupné kroky a pomalou změnu s ohledem na mentalitu a zvyky dané společnosti, se stalo terčem kritiky spíše levicových radikálů, kteří dávají přednost druhé variantě, kolapsu starého režimu, protože se domnívají, že jen v tomto případě je možné prosadit výrazné změny ve vlastnických vztazích, v nespravedlivém rozdělování apod, a tak vyřešit problémy zaostalosti a závislosti v kapitalistickém systému. Jak absurdní ve srovnání s tím se nám musí zdát rozdělení naší politické scény na levici a pravici! Jádro tohoto sporu prakticky napovídá odpověď nejen na otázku, proč se u nás prosadila varianta radikální ekonomické reformy, ale také jaký může mít 23 [pageend25]tato reforma dopad na demokratizaci společnosti bez ohledu na to, zda je z ekonomického hlediska bezchybná. Jestliže alfou i omegou demokratizačního procesuje maximální snaha o dosažení všeobecného konsensu (což nemusí být souhlas všech se vším, ale schopnost dosáhnout přijatelného kompromisu), pak to nezbytně v sobě zahrnuje i dosažení určitého stupně sociálního smíru. Odhady politologů, kolikaproccntní snížení životní úrovně je obyvatelstvo schopné snést, aniž by došlo k sociálnímu výbuchu, se pohybují kolem 20-30%, ale nejde jen o aritmetiku. Mnohem podstatnější je to, zdaje obyvatelstvo schopné přizpůsobit se rychle se měnícím podmínkám, najít vlastní alternativy řešení, a zejména zda nadále věří v perspektivu své sociální mobility. V okamžiku, kdy značná část obyvatelstva není schopná adaptace, objevují se syndromy šoku, tj. i relativně zdravý organismus je ohrožen ve své existenci. Každý moment revolučního zvratu přináší obyvatelstvu značné naděje, které lidé se změnou spojují, vždy ale také poměrně rychle následuje rozčarování a zklamání. Jedním z úskalí naší cesty k demokracii je zjednodušená představa značné části populace o totožnosti pojmu demokracie a prosperity. (Opět zkušenosti z vývoje v zahraničí dokazují, že v mnohých autoritativních režimech se prosperity dosahuje, zato ne každá demokratická společnost je v tomto úspěšná.) Riziko je o to větší, že demokratizační proces byl od samého počátku spjat s radikální ekonomickou reformou. Výrazné spojení politické a ekonomické sféry znamená, že úspěch či neúspěch ekonomické reformy (respektive tak, jak budou výsledky přijímány značnou částí obyvatelstva) může být pojímán i jako úspěch či neúspěch demokracie. Zatímco při výzkumech veřejného mínění ve stabilizovaných demokratických státech se ukazuje, že i ostrá kritika vládní politiky prakticky neovlivňuje názory občanů ve vztahu k demokracii (to znamená, že demokracii jako jediný možný typ vlády uznává většina kritiků konkrétní vládní politiky), u nás existuje riziko, že i značná část občanů bude ochotna přistoupit na názor, že demokracie, třeba jen prozatím, nedokáže vyřešit problémy této společnosti. Hrozba se objevuje ze dvou stran. První je určena náklonností řady lidí, zejména v okamžiku ztráty vlastní perspektivy, věřit v jednoduchá a efektivní řešení. Otevírá se obrovský prostor pro sociální demagogii, populis- tická až fašistická východiska, která mohou v této situaci nabýt na síle. Zavedení pořádku, označení nepřítele (ať již rasově, národnostně, nábožensky či politicky definovaného), vlající prapor nacionalismu, to vše může vzbuzovat naděje na řešení bezvýchodných situací a také otevírá prostor sociální mobility, který je jinak omezen. Druhá hrozba je jiného druhu. Je dána relativně krátkým časem, který je vymezen pro uskutečnění radikální ekonomické reformy. Dvouleté funkční období, během něhož v zásadě nemůže být demokratickou cestou zpochybněna legitimita vlády, ale po jehož uplynutí je riziko, že dosavadní vládnoucí garnitura bude nahrazena jinou se zcela odlišným ekonomickým programem, nutí tvůrce reformy ke skutečně velmi radikálním a rychlým postupům, s cílem dosáhnout maximálních výsledků a určité nezvratnosti celého transformačního procesu. Rostoucí sociální napětí, jež by v zájmu dokončení ekonomické reformy byli její zastánci ochotni podstoupit, pak může vyústit až v pokusy omezit participaci části společnosti, tj. eliminovat vliv odborů i některých opozičních politických stran, posílit vliv státní byrokracie, či v pokusy prodloužit svůj volební mandát na další období. Období přechodu od autoritativních systémů je obdobím velmi křehké a tak24 [pageend26]řka bezbranné demokracie. Výchozí pozice zemí, které se o tuto cestu pokusily, byly často velmi rozdílné, ale takřka vždy se ukázalo, že úspěch či neúspěch byl do značné míry dán schopností politiků dokázat integrovat společnost v rámci její plurality a zejména schopností s ní komunikovat. Nejen ji přesvědčovat o správnosti své cesty, ale také jí naslouchat a vnímat její tep. Z politického hlediska ekonomická reforma, pokud nemá ohrozit samotné základy budování demokratické společnosti, může tedy být natolik radikální, nakolik je obyvatelstvo schopné ji přijmout a adaptovat se v nových podmínkách. Gabriela Štechová Tlustá čára Vracející se exulanti mne pravidelně udivují. Nedávno se to podařilo významnému publicistovi, který strávil budování socialismu na Západě. Do pěti let na tom bude Československo velmi dobře, pokud to nezkazí politici, prohlásil na jednom soukromém večírku. K vyrovnání se s minulostí nabídl příklad Španělska: tam se udělala tlustá čára a jelo se dál bez vyřizování účtů, krevní msty; protože bylo všechno příliš propleteno. Do té doby jsem měl dojem, že malíři tlustých čar jsou buď velcí idealisté, nositelé másla na hlavč anebo ti, kterým je všechno jedno. Ukázalo se, že malovat tlustou čáru mají v úmyslu také pragmatici vybavení velkým nadhledem a odstupem. Vnitřní účtování by podle nich mohlo ztížit společenskou proměnu, prodloužit společenskou krizi, a to právě v době, kdy je nejdůležitější pracovat. Spor vypukne, když pragmatik narazí na lidi, kteří nemají jeho odstup, protože byli příliš v tom a při tom. Jsou proto jiní, mají jiné zkušenosti, jiná měřítka a hodnoty. Většina lidí na Západě může sotva chápat, proč tak nesympatický, nepraktický, nesmyslný a zločinný systém jako marxistický socialismus nevyvolal větší odpor občanů. A podobně u nás se budou další generace ptát, proč jsme se víc nebouřili, jako se ptáme my, proč naši otcové přijali komunistický nesmysl. * * * V Rupnikově filmovém dokumentu Jiná Evropa říká polský disident, že normalizace byla způsobena také značnou měrou zklamáním, beznadějí a od- cizcností. Právě v těch nápadně emotivních pojmech jsou patrné příčiny, proč byla a je obrana obyvatel totalitárních států tak nepatrná. Za Husáka nastalo v zemi zmrtvení, které prostupovalo jako sněť celou zemi. Zasahovalo především duchovní rozměr člověka. Jeho součástí byly strach a nedůvěra. Společnost zko- mírala, rozpadla se na skupinky, které si uvnitř důvěřovaly, ale nemohly navázat širokou, integrovanou komunikaci. Atomizovaná společnost byla navíc izolovaná od světa. Sovětští komunisté vytvořili zdánlivě bezchybný způsob, jak jakoukoli společnost zastrašit, zmást, rozložit, jak zničit nebo zásadně oslabit její smysly, její sebeanalýzu a sebereflexi, a především jak narušovat pozitivní hodnoty v člověku, pozitivní atmosféru ve společnosti. Tak se umrtvuje schopnost lidí organizovaně se bránit. Bývalý maďarský nomenklaturista v Rupnikově dokumentu vysvětluje moderní socialismus: již žádné masové čistky jako za Stalina, stačí už jenom připomínat: jsme tady. V té snadnosti vládnutí spočívá nebezpečí totalitárního socialismu. Lidé 25 [pageend27]volající po vyúčtování mohou být (i když nemusí) ti, kteří si společenskou nemoc totalitarismu uvědomují důkladněji než ostatní. Cítí, že je nutné přísně a přesně odlišovat hodnoty, najít kořeny zla, nositele nemoci a zvolit léčbu. Člověk, který nežil v nemocné společnosti, volá samozřejmě po zapomnění a rychlém startu k prosperitě. Ale ti druzí nevěří, protože vědí příliš mnoho o nebezpečné nemoci a příliš málo o její léčbě. Na jedné straně cesty je propast nenávistné nctolcrance a na druhé morálního otupění, je třeba projít středem. Nejde o krevní mstu, jde o vyléčení země. 21. 6. 1991 Jiří Sirotek Zajistěte si PŘEDPLATNÉ na revue PROSTOR I při zdražení zůstává cena stále stejná Objednávky zasílejte na adresu: ROVINA P.O.BOX 76 383 11 Prachatice, tel. (0338) 223 80 26 [pageend28]HEIDEGGERIÁNSTVÍ VÁCLAVA HAVLA * * Václav Havel’s Heideggerianism, TELOS, Fall 1990, Number 85, s. 63-78. Aviezer Tucker Od vydání Havlových spisů na Západě uplynula již dostatečně dlouhá doba, abychom se nyní mohli seznámit s jejich odezvou nejen u jeho stoupenců, ale i u konzervativně zaměřených kritiků. V jejich kritických analýzách se objevují zejména poukazy na ty rysy Havlova myšlení, které se v našem prostředí nesetkaly se zásadnějšími námitkami, ale které mají pro celkové zhodnocení Havlova světonázorového stanoviska klíčový význam. Stěží mohly uniknout jejich pozornosti výrazné utopicko-idealistické rysy Havlovy filosofie a jejich poplatnost těm koncepcím Heideggerovy filosofie, jejichž problematičnost vyniká zvláště v konfrontaci s vyhraněným konzervativním stanoviskem. Tak Barry Cooper z Calgarské university ve svém referátě (pro konferenci o politických ideálech budoucnosti) z února letošního roku píše: „Že Heideggerovy spekulace o Parusii (autor míní Heideggerův výrok ve známém interview z časopisu Spiegel v roce 1966, ,že jen nějaký nový bůh nás může spasiť) jsou stále ještě živé, dosvědčuje fakt, že president Havel očekává příchod existenciální revoluce, která přinese, jak naznačuje název souboru jeho esejů, ,život v pravdě4. Havel zřejmě očekává Parusii nového ducha, který se stane skutečností díky rozhodné ,antipolitické politice' neznající sebemenší ústupky vůči ,lži‘. Politologům to může připomínat Nietzscheovy války ducha. Ti, kdož nejsou politology a nezajímají se ani dost málo o politické filosofie nebo je nenávidí, shledají možná zajímavým alespoň to, že tento středoevropský,Königsphilosoph', prorok ,antipolitické politiky' je tak obeznámeným čtenářem díla bývalého rektora Freiburské university.“ Tento hlas upozorňující na spornost eschatologických a levicových rysů Havlova myšlení není zdaleka ojedinělý. Aviezer Tucker se ve svém článku, jehož podstatnou část (zkrácenou o některé odkazy pod čarou) přinášíme, se zevrubněji zaobírá heideggerovskými kořeny Havlova filosofického stanoviska. Domníváme se, že Tuckerova kritika, jakkoli místy prozrazuje nedostatečné 27 STATI A ÚVAHY [pageend29]pochopení specifičnosti středoevropské problematiky, se může stát podnětem pro ostřejší názorové tříbení, jehož potřeba stoupá s tím, jak se vyvíjí současná politická situace. Zvlášť důležité je vědomí toho, že oč hlubší je celkový společenský úpadek, o to vypjatější jsou morální stanoviska, k nimž mnozí lidé, jimž jde o nápravu, tíhnou, a o to náročnější jsou cíle, které si při tom stanovují. Vypjaté ideály vedou obvykle k podceňování osvědčených praktik „obyčejné“ politiky, což může vyústit ve snahách o vytvoření institucí ,nadpolitické politiky“. Tak je v samém pokusu o překonání krize obsaženo vždy nebezpečí upadnutí do nové. I v tomto případě platí tedy zásada, že méně je někdy více. Je na čtenáři samém, aby posoudil, do jaké míry je kritika Havlova světonázorového stanoviska oprávněná a do jaké míry je pro A. Tuckera obtížné pochopit naléhavou potřebu obnovy duchovních hodnot v devastovaném prostředí společenského života východoevropských zemí. * * * Filosofii československého presidenta Václava Havla věnoval Západ malou pozornost. Většina lidí předpokládá, že „nepřítel našich (bývalých) nepřátel musí být jako my“, to znamená, že Havel musí být něco jako liberální demokrat západního stylu. Když Havel promluvil na společném zasedání Kongresu ve Washingtonu a citoval Hegelův výrok, že „vědomí předchází bytí“ (s heideg- geriánským, anti-modernistickým akcentem), jen málokdo, jestli vůbec kdo z jásajících delegátů měl nejasné tušení, čemu vlastně tleská. The Washington Post sledoval příští den v sardonickém komentáři Havlovy ideje zpět k Hegelovi a vysmíval se členům Kongresu pro jejich filosofickou nevzdělanost. Nezpochybňoval však důležitější heideggeriánský výklad Havlova projevu. Havel vysvětlil tento výrok tím, že řekl: „Stále jsme ještě poplatní zhoubnému a veskrze pyšnému dojmu, že člověk je vrcholem stvoření a nikoli jen jeho součástí, a že tudíž smí cokoli... Čas od času říkáme, že anonymní megamašinérie, které jsme si vytvořili, nám neslouží, ale naopak nás zotročují, stále ale nic neděláme pro to, aby tomu tak nebylo... Stále ještě nejsme schopni pochopit, že jedinou skutečnou páteří všeho našeho konání - má-li být mravné - je odpovědnost. Odpovědnost k něčemu vyššímu, než je má rodina, má země, můj podnik, můj prospěch. Odpovědnost k řádu bytí, do něhož se všechno naše konání nesmazatelně zapisuje a kde se teprve a jen spravedlivé zhodnocuje. Tlumočníkem mezi námi a touto vyšší autoritou je to, co se tradičně nazývá lidské svědomí.“ Přestože Havel sám sebe nazývá filosoficky orientovaným literátem s nedůsledným filosofickým vzděláním (Rozhovor s Karlem Hvížďalou, Dopisy Olze), vypracoval filosofii, která je v souladu s jeho prohlášeními. Tato filosofie může být nejlépe analyzována studiem jeho esejů Moc bezmocných, Politika a svědomí, Rušení veřejného pořádku a filosofických Dopisů Olze, psaných z vězení. 28 [pageend30]Havlovu filosofii nejpodstatnéji ovlivnil Jan Patočka a Martin Heidegger. Patočka (1907-1977), který zemřel na následky policejního vyšetřování, organizoval spolu s Havlem Chartu 77 a byl nejvlivnéjší osobností poválečné československé filosofie. Jeho názory syntetizují osvícenou racionalitu jeho učitele Edmunda Husserla s romantismem jeho spolužáka z Freiburgu Martina Hei- deggera. Havlovo vlastní myšlení směřuje nicméně k heideggeriánskému pólu Patočkovy filosofie, částečně také proto, že po Patočkově smrti ovlivnila Havla filosofie jiného Patočkova studenta, emigranta Václava Bělohradského, jehož myšlení je více heideggeriánské než Patočkovo. Pod tímto vlivem Havel dospěl k závěru, že základním problémem věcí je „krize soudobé technické civilizace jako celku, krize, kterou Heidegger popisuje jako bezradnost člověka tváří v tvář planetární moci techniky. Technika - toto dítě moderní vědy, která je zase dítětem moderní metafyziky - se vymkla člověku z rukou, přestala mu sloužit, zotročila ho a donutila, aby jí asistoval při přípravě své vlastní zkázy. A člověk nezná východisko: nedisponuje myšlenkou, vírou, a tím méně nějakou politickou koncepcí, která by vrátila situaci pod jeho kontrolu; bezmocně přihlíží, jak onen chladně fungující stroj, který vytvořil, ho nezadržitelně pohlcuje a vytrhuje ze všech jeho přirozených vazeb ... jak ho vzdaluje zkušenosti bytí a uvrhuje do ,světa jsoucen *. “ (Moc bezmocných) Havlovy názory a politiku nelze zasadit do západního politického spektra, sahajícího od konservatismu k liberalismu. Staví se proti pluralitní parlamentní demokracii stejně jako proti totalitnímu komunismu. Od nejranějšího filosofického díla, otevřeného Dopisu Gustávu Husákovi z roku 1975, se domníval, že je konfrontován s všeobecnou krizí identity v technické společnosti. Stejně jako Heidegger a Patočka vidí v moderní metafyzice, vědě, a především technice jádro základních existenciálních problémů lidstva. Skutečné problémy nespočívají v žádném konkrétním současném politickém režimu, ale v technice a modernosti. Havel staví moderní metafyziku, techniku, vědu a racionalismus do protikladu k idealizované „autentické“ romantické minulosti, kdy věci byly pod kontrolou a lidská existence byla ryzí a v souladu s „bytím“ a přírodou. Rád by odvrátil „vzpouru davů“ Ortegy y Gasseta a znovu ustavil de facto idealizovaný středověk. Tragédii Československa a ostatního lidstva datuje až k Macchiavellimu a Gallileovi, tj. k racionalismu v politice a vědě (Politika a svědomí). Havlův esej Moc bezmocných z roku 1978 začíná stejně jako jeho novoroční presidentský projev adresovaný československému lidu v roce 1990 heideg- gerovskou rozpravou o „každodennosti“ (Bytí a čas) jako aplikovatelnou na každodenní život v komunistickém Československu. Podle něho žádný Čechoslovák nebyl pouhou obětí totalitního systému, protože každý přispěl k jeho vytvoření. Každý je morálně zodpovědný za totalitní systém, neboť každý s ním spolupracoval a patřil k němu, přičemž v něm zároveň i trpěl. Všichni Čechoslováci jsou pachatelé i oběti, protože v totalitním systému nikdo na sebe nebere odpovědnost. Morální závěr je takový, že nikdo nemůže být jmenovitě obviněn (včetně představitelů předchozího československého totalitního reži29 [pageend31]mu, kteří nebudou perzekvováni). Nicméně každý musí prozkoumat svou duši a postavit se tváří v tvář těm aspektům svého charakteru, které ho vedly ke spolupráci se systémem, jenž jej diskriminoval, nutil „žít ve lži“ a popírat autentickou morální identitu. Rozřešení krize z neodpovědnosti spočívá v tom, že všichni občané na sebe vezmou odpovědnost za své vlastní činy. V Bytí a času, ve svém rozboru „každodennosti“, „světskosti“ a „neosobního ,se“‘ Heidegger analyzuje moderní společnost stejným způsobem. Při setkání s „druhými“ je Havlovo autentické Já odcizeno a stává se neosobním „se“. Protože se však tento proces vztahuje na každého, je každý odcizen Bytí a stává se „druhým“, zatímco pro ostatní je současně tímto odcizujícím „druhým“. Výsledkem je ztráta morální dimenze jako důsledek ztráty odpovědnosti. Jestliže podle Heideggera platí, že „jsem“ nikoli Já ve smyslu vlastního „svébytí“, nýbrž „jsem“ druhými na způsob neosobního „se", pak každý je odcizen a zároveň odcizuje ostatní, přičemž jakákoli osobní odpovědnost mizí. Podle Havla je to problém každé masové společnosti. Podle Havla v lidských bytostech existuje něco, co způsobuje neautentický odcizující systém, toleruje ho a odráží se v něm. Heidegger tvrdí, že společenská stránka člověka jej vede k tomu, aby naslouchal nicotným řečem „druhých“. Heideggerův termín pro tento rys mezilidských vztahů je „propadnutí pohybu“. Jinými slovy, „propadnutí“ a Havlova krize neautenticity nejsou lidstvu vnuceny zvnějšku, ale odpovídají tomu aspektu lidské existence, který tíhne ke skrývání lidské autenticity, anebo v Havlově terminologii, který tíhne k „životu ve lži“. (Martin Heidegger, Bytí a čas) Podle Havla má komunistická ideologie „hypnotickou přitažlivost“, která odpovídá tomuto sklonu žít neau- tenticky ve lži. Pomocí této ideologie se post-totalitní systémy (Havlův termín pro po-stalinskou komunistickou východní Evropu) pokoušejí překlenout propast mezi „intencemi života“ a „intencemi systému“. Alternativou „života ve lži“ je podle Havla „život v pravdě“. Tato koncepce je přejata od Patočky, který ji pokládal za základ filosofie: odpověď na volání po odpovědné myšlence a racionalitě podle našeho chápání světa. Jak to popisuje Husserl v Krizi evropských věd, věda a technika, oddělené od svého původního „telos“, způsobují krizi modernosti. Patočka popsal „život v pravdě“ také ve spojení s jedním ze tří fundamentálních pohybů lidského života, odpovídajících Aristotelovým třem duším: vegetativní, živočišné a racionální. Třetí, výrazně lidský pohyb, bytí v pravdě, začíná svobodou: svobodným propůjčením nesobeckého smyslu - „životem v pravdě“ - řídícím se myšlenkou péče o duši (Kacířské eseje). Havel rozeznává čtyři komponenty „života v pravdě“: rovinu existenciální - svobodný výraz lidského bytí; noetický prvek odhalující realitu; morální dimenzi - život v souladu s absolutními a autentickými morálními hodnotami; rozměr politický. Doufá, že existenciální revoluce povede rovněž k revolucím na jiných úrovních, nakonec až k politické revoluci v komunistickém Československu. Ve svém proslovu na společném zasedání kongresu Havel, stejně 30 [pageend32]jako Heidegger, přiděluje hlavní úlohu při návratu lidstva k autentickému Bytí svědomí. Lidstvo je schopno autentického Bytí, avšak potom, co samo sebe ztratilo, musí být k této autenticitě znovu přivedeno. Stane se tak prostřednictvím „výzvy svědomí“, výzvy k návratu k pravému Já. Na rozdíl od Havla se Heidegger ovšem domnívá, že svědomí nemá žádné morální implikace. Havel touží po návratu k autenticky zakořeněné existenci, k přirozenému řádu věcí. Postrádá zakořeněnost venkovana nebo chlapce v „přirozeném světě“. Děti, venkované a středověké lidstvo ještě nebyli odcizeni své osobní zkušenosti a přirozenému řádu věcí ve světě. Moderní věk v záchvatu „hybris“ usiluje o překročení hranic přirozeného světa zkušenosti, ale draze platí za tento akt pýchy. Historickou podobou přirozeného zakořenění člověka v řádu věcí je rodinné hospodářství (česky grunt, což pochází z německého „Grund“, tj. půda, základ nebo podstata). Rodinné hospodářství bylo organicky včleněno do přírody a bylo jak ekonomicky, tak ekologicky zdravé. S nástupem moderního podnikání agronomové a byrokrati přivodili pohromu ve jménu vědy a racionality. (Zakořeněnost byla důležitá rovněž pro Heideggera, který ve svém slavném posledním interview pro časopis Der Spiegel vyjádřil zděšení nad obrazy planety Země pořízenými z Měsíce: „Vůbec nepotřebujeme atomové bomby, aby nás vyhladily - vyhlazování člověka už nastalo... Není to země, na níž dnešní člověk žije.“) Srovnejme Havlovu zakořeněnost s jejím protikladem - „vykořeněností“, jak ji charakterizoval Steiner: „Stromy mají kořeny, muži a ženy nohy. Možnosti, které se tím nabízejí, připomínají podle mého soudu postavení Židů ve světě: učí se novým jazykům, přecházejí hranice, jsou užiteční všude, kde je nechají žít, žijí duchovním životem ve světě morálních hodnot. My všichni jsme ohroženými hosty na této zjizvené, zneužívané planetě. Nacionalismus, příslušnost ke kmenu či klanu fanatických ideologií nám způsobí kolektivní smrt, jestliže se nenaučíme žít jako host jeden druhého. Zvládnutí tohoto procesu je obtížné; v jeho mezích má pronásledovaný, ale nesmírně tvořivý intelekt a duševní schopnosti Žida svou privilegovanou funkci. Mesianistická vize byla přesně tím, čím bylo možné překonat sebevražedný druh kmenového sektářství, sídlícího v člověku. Odsouzen k putování na této zemi, Žid je vnitřně neklidný a vyvinul se u něj pocit odpovědnosti, díky němuž přežívá. Národní stát nepředstavuje pro Žida splnění cíle, ale smrtelnou past.“ Steiner popisuje judaismus jako předvoj modernosti, ale v jiné době a na jiném místě mohl stejně dobře hovořit o kosmopolitismu, svobodném zednářství, trockismu a všeobecném duchu kapitalismu. Lidé s kořeny se cítí ohroženi lidmi s nohama, mentalita vesničanů se cítí ohrožena mentalitou města, zpátečnické myšlení moderností. Názory podobné Havlovým formuluje Solženicyn, který vidí příčiny slabosti Západu v renesanci a osvícenství. Západní světonázor nazývá Solženicyn „ra- cionalisticko-humanistickým“, „humanistickou autonomií“, „antropomorfismem“. Západní myšlení uctívá člověka a jeho materiální potřeby: „Člověka učinilo měřítkem všech věcí na zemi - toho nedokonalého člověka, který se nikdy neoprostí od pýchy, osobních zájmů, závisti, ješitnosti a tuctu dalších 31 [pageend33]nedostatků... Na cestě od renesance do současnosti jsme obohatili naši zkušenost, ale ztratili jsme představu Nejvyšší Dokonalé Bytosti, která ukázňovala naše vášně a naši neodpovědnost“ (předneseno na Harvardské universitě 8. června 1978). Havel přitakává tomuto postoji k vědě a racionalitě, když tvrdí, že objektivizovaná věda zabila přirozený svět a Boha. Věda a racionalismus „opustily, popřely, zhanobily a zkolonizovaly přirozený řád“. Pro Havla je největší iluzí modernosti objektivita, která vedla lidstvo k racionálnímu pochopení kosmu a k pojetí historické nezbytnosti. Stejně jako Solženicyn i Havel přijímá marxistické přesvědčení, že socialismus je vědecký, a dospívá k závěru, že jestliže „vědecký socialismus“ selhává, příčina spočívá ve vědě, racionalitě a technice. Alternativní závěr, že marxismus má pramálo společného s vědeckou metodou, které používal jako fíkového listu, se nebere v úvahu. Havel pokládá velký komunistický experiment, spočívající v uskutečnění vědecké utopie obětováním miliónů lidí „pro budoucí blaho miliard lidí", za vyústění západní vědecko-technické civilizace. Podobně Solženicyn spojuje humanismus a racionalismus s marxismem: „Tak jak se humanismus ve svém vývoji stával čím dál materialističtějším, stále více připouštěl, aby jeho pojmy používal nejprve socialismus a potom i komunismus. Tak mohl Karel Marx v roce 1844 říci, že .komunismus je naturalizovaný humanismus *. Rozumný materialismus, nespoutaný přesudky, osvobození od náboženství a náboženské odpovědnosti; soustředění na společenské struktury se zdánlivým vědeckým přístupem; není náhoda, že všechny komunistické rétorické přísliby se točí kolem Člověka.“ Havel rovněž klade počátky vědeckého racionalismu ke Gallileovi ve vědě a k Macchiavellimu v politice. Pro Solženicyna i Havla jsou renesance a osvícenství předělem. Havel touží po předtechnickém středověku, po prvotní prostotě, pocitu čistoty a absolutna, který „zákládá, definuje, oživuje a řídí" svět přírody. V duchu okultního filosofa Agrippy z Nettesheimu nazírá ztrátu mýtů jako rezultát karteziánského objektivismu: „S tradičním mýtem byl pohřben i ,řád‘ v temné oblasti našeho bytí. A to, čím se novodobý rozum pokouší tento řád nahradit..., se ukazuje stále znovu jako zhoubné, protože je to vždy nějakým způsobem umělé, bez ontologie i bez morálky." (Thriller) Havel vzhlíží ke středověku také pro jeho religiozitu. Téměř agnostický Havel vyslovuje lítost nad tím, že žijeme v první ateistické civilizaci, a obviňuje ji z „arogantního antropomorfismu moderního člověka". Povzbuzuje ho však oživení náboženského cítění v komunistickém Československu, které se projevilo na masovém katolickém shromáždění na Velehradě. Spatřuje v tom projev odporu vůči „socialistické konzumní společnosti" a „duchovní a intelektuální prázdnotě" ve prospěch něčeho příštího a vyššího. Místo Bělohradského „eschatologie neosobního" nastolilo toto náboženské probuzení křesťanskou eschatologii. Ztráta absolutní dimenze přírody vede k lidské lhostejnosti vůči přirozenému řádu věcí: „Je to důsledek ,hybris *, za nějž museli lidé zaplatit vysokou cenu, jako platili Don Juan a Faust." Pro Havla problém techniky není pouze záležitostí vedlejších účinků technického vývoje, jako je zničené ovzduší nebo „skleníkový efekt“: problémem je technika jako taková. V jeho vztahu k technice 32 [pageend34]a jeho odkazech na Fausta zaznívají Spenglerovy názory. Západní véda je v područí techniky a její prométheovská myšlenka, „perpetuum mobile“, nabyla převahy. Podle Spenglera přestává technický rozvoj ve své poslední fázi sloužit lidstvu a stává se jeho tyranem. „Faustovský člověk se stal otrokem svého výtvoru... Stroje uplatňují svou ďábelskou moc a zotročují podnikatele, techniky i tovární dělníky.“ Tuto démonizaci techniky lze nalézt také v Havlových literárních dílech. Když popisuje, jak jako dítě cítil ošklivost při pohledu na tovární budovu, dodává: „Kdyby byl středověký člověk uviděl něco takového náhle na obzoru..., považoval by to nejspíše za dílo Ďábla, padl by na kolena a modlil by se, aby on a jeho rodina byli zachráněni.“ Jeho reakce na techniku není příliš odlišná od cítění tohoto pomyslného středověkého člověka. Věda a technika pro něj představují hříchy arogance: člověk si chce hrát na Boha. Přestože véda zvyšuje produktivitu práce a snižuje dřinu, lidé „musí zaplatit za svůj pokus zmocnit se přírody... zesměšnit její mystérium; musí platit za pokus zabít Boha a předstírat, že jsou Bohem“. Havel popisuje vědeckou racionalizaci zemědělské produkce a zvětšování výrobních jednotek jako „arogantní megalomanickou a brutální invazi neosobní objektivní vědy...“. Je zřejmé, že za Havlovým názorem lze vidět násilnou kolektivizaci zemědělství v Československu a v bývalém sovětském bloku všeobecně. Havel nicméně přijímá tvrzení komunistů, že jejich politická linie byla „vědecká“, přičemž zobecňuje krutosti, jichž se dopustil totalitní režim ve jménu vědy, na všechny formy průmyslové velkovýroby. Zimmerman upozorňuje na to, že Heidegger ve svých přednáškách v roce 1935 a 1953 hovořil o „amerikanismu“ a „komunismu“ v těchže pojmech: „Bol- ševismus je jen obměnou amerikanismu. Amerikanismus je opravdu nebezpečnou formou bezmeznosti, protože se vyskytuje ve formě buržoazní demokracie a ve spojení s křesťanstvím, a to vše v atmosféře naprosté ne- historičnosti.“ Podle Heideggera moderní technika už neslouží lidstvu, ale zotročuje je. Má svůj vlastní autonomní vývoj, nezávislý na vlivu člověka, a slouží výhradně sama sobě. Technika kontroluje člověka, ať už v komunistické nebo v kapitalistické společnosti. Ve svém posledním interview, uveřejněném v časopise Der Spiegel, to Heidegger vyjádřil pregnantné: Po prohlášení, že „roli, kterou hrála v minulosti filosofie, převzala v současnosti věda... psychologie, logika a politické vědy,“ se Spiegel táže: „A co dnes zaujímá místo filosofie?“ - Heidegger odpovídá jedním slovem: „Kybernetika.“ Havel popisuje moderní techniku podobným způsobem: „Technika, dítě moderní vědy, která je zase dítětem moderní metafyziky, je mimo kontrolu lidí, přestala nám sloužit, zotročila nás a donutila nás k účasti na přípravě naší vlastní destrukce.“ Automatismus a autonomie technického věku sahá od strojů ke vztahům mezi sociálně-byrokratickým systémem a lidstvem. Moderní stát je kybernetická entita ovládaná anonymními, bezejmennými byrokraty, kteří vládnou masám ato- mizovaných a odcizených jedinců, vedoucích neautentickou existenci. Tito bezejmenní, odosobnění byrokraté nicméně nekontrolují systém, k jehož přežití přispívají, protože systém je schopen „samopohybu“. Havel romantizuje minu- 33 [pageend35]lost, jejíž vládci byli idiosynkratické osoby, na rozdíl od anonymních aparátčíkú. Totalitní systém chápe jako moderní civilizaci, viděnou ve vypouklém zrcadle. Proto varuje Západ, aby začal sám sebe poznávat skrze svůj odraz v komunistickém světě. Havlův protest proti československé totalitě je jenom jedním aspektem jeho širšího nesouhlasu s moderností, technikou a racionalismem. Zde se naskýtá otázka, v čem spočíval rozdíl mezi dvěma stranami železné opony: zda to byla otázka míry, nebo rozdílné formy. Za všeobecnou morální dezintegraci moderní civilizace je podle Havla odpovědné konzumenství, které láká současného člověka, aby dával přednost spotřebnímu zboží před morálními hodnotami. Tento materialismus převažuje na obou stranách železné opony. Krize moderního technického věku je dokonce akutnější na Západě, neboť je lépe skryta než na Východě tím, že je manipulována profesionálně vedenými politickými stranami, skrytými a rafinovanými metodami kapitalistické akumulace, spotřební produkce a reklamy. Metody západní manipulace jsou daleko obratnější a rafinovanější, a proto daleko nebezpečnější než jejich východních protějšků. Havel se ironicky zmiňuje o revoluci v informatice, o celé té „záplavě informací“ jako o dalším způsobu jak manipulovat občany v parlamentních demokraciích. V duchu Solženicynovy přednášky na Harvardu z roku 1978 Havel kritizuje nedostatek odpovědnosti v západních společnostech, jehož důsledkem je neschopnost napravovat negativní vlivy technického rozvoje, spotřební společnosti a masové kultury. Havel souhlasí se Solženicynem, také pokud jde o morálně nepříznivé účinky racionalismu na lidské uvědomování fenoménu zla. Solženicyn tvrdí, že humanismus nerozeznal existenci zla ve světě, a proto je nechal působit, aniž by si jej všiml nebo proti němu něco podnikl. Podobně zní Havlova analýza lidské přirozenosti: „Zdá se mi, že člověk má to, čemu říkáme lidské srdce, ale že má v sobě i cosi z paviána. Moderní doba... ze srdce dělá pumpu a přítomnost paviána v nás prostě popírá. A tak se znovu a znovu stává, že tento oficiálně neexistující pavián řádí nepozorován.“ Proti dvojímu zlu - morální neodpovědnosti a neschopnosti uvědomit si zlo - Havel staví etiku pramenící přímo z principu Charty 77 (formulovanou hlavně Patočkou). Jeden z dokumentů Charty 77 začíná analýzou mravní krize v moderních společnostech, která pochází z neschopnosti techniky vytvořit mravnost. Doporučovaným řešením je postulování absolutních etických principů. Lidstvo nevynalezlo mravnost, která by definovala, co je člověk. Moderní společnost, tvrdí se tu, potřebuje absolutní morální základy, platící pro každého a za všech okolností, bezpodmínečně a nezávisle na okolnostech: ne-technickou etiku. Posvátné, transcendentní a absolutní mravní principy jsou lidským právem. Podle Havla chápání mravních principů jako lidských produktů má za následek „produktivistickou metafyziku“ a pochybný lidský antropomorfismus. Morální principy musí být bezpodmínečné, protože jinak by musely být určovány vztahem k něčemu relativnímu, nejspíše k lidským proměnným veličinám. Tuto transcendentní a absolutní etiku klade do kontrastu k utilitarismu. Pozadí jeho antiutilitářské pozice tvoří zkušenosti českých disidentů. Člověk může 34 [pageend36]téméř slyšet vyšetřovatele, jak tvrdí, že mravní postoje disidentů jsou bezvýznamné, nepovedou k lepšímu, a proto jsou morálně zbytečné; nebo jak se snaží za Havlovým nekonformismem vidět nějaké osobní důvody: „zvýšit svou popularitu a prodejnost svých her na Západě“. Víra v absolutní neutilitární mravnost pomohla Havlovi čelit těmto obviněním. Havel ani nepřijal „třetí cestu“ mezi kapitalismem a komunismem, protože sociální demokracie je z filosofického hlediska státní Utilitarismus založený na konzumenství. Havel opakovaně zdůrazňuje to, co pokládá za cíl života nebo za autentické hodnoty: je to touha po důstojnosti, svoboda vyjadřování a vědomí transcendence nad světem existence. Může to být vůle prožít svůj život důstojně nebo vyjádřit individuální, skupinové nebo duchovní zájmy. Mezi životní cíle rovněž patří žít v harmonii sám se sebou, vyhýbat se ponižování, právo na soukromí, svoboda projevu a právní jistoty. Stručně řečeno, Havlovy hodnoty jsou návratem k odpovědnosti, to znamená k tomu, co dává význam slovům spravedlnost, čest, zrada, přátelství, nevěra a odvaha jako skrytým zdrojům všech pravidel, zvyků, zákazů a norem, které jsou v nás. Jeho vnitřní hodnoty jsou podobné Solženicynovým: křesťanské milosrdenství a obětování, odpovědnost Bohu a společnosti. Havel dospívá k závěru, že Západ stejně jako Východ potřebují existenciální mravní revoluci. Demokracie může být pro východoevropské země v nejlepšim případě přechodem mezi totalitou a existenciální revolucí - obnovením autentického vztahu k „lidskému řádu“ a k hodnotám, jako je „důvěra, otevřenost, odpovědnost, solidarita a láska“. Havlova filosofie odhaluje většinu charakteristických rysů zpátečnického vědomí: „Čerpá z minulosti, ale nesleduje progresivní kontinuitu, která vede staletími k žádoucímu stavu nebo k současnému bytí. Evokuje spíše zmizelé charakteristické rysy lidské zkušenosti, které jsou kolektivistické, rituální a prvobytné... Zpátečnické vědomí je stanovisko, které se bouří proti ztrátě pospolitosti, ztrátě identity a ztrátě smyslu pro transcendenci. Zpátečnické vědomí se bouří proti osamělosti a neuznání přijatých společenských hodnot, proti racionalismu a materialismu a proti výsledkům lidského pokroku a technického rozvoje.“ (Paul Monaco, Moderní evropská kultura a vědomí) Je však důležité odlišit jeho zpátečnický názor od ještě horších variant. Havel je morální člověk, který respektuje lidská práva. Jeho zpátečnické myšlení postrádá touhu po autoritativní vládě. Na rozdíl od většiny zpátečníků není nacionalista. Své češství popisuje jako cosi daného, s čím nemůže nic dělat. Jeho zájmy jsou univerzální, existenciální a mravní. Pokud se zmiňuje o regionálních zvláštnostech, hovoří o duchovním, kulturním a intelektuálním skepticismu střední Evropy, výsledku historické zkušenosti, převládajícím v kolektivním nevědomí. Havel charakterizuje tento středoevropský skepticismus jako „dost podivný, trochu tajemný, trochu nostalgický, často tragický a někdy až heroický, občas trochu nesrozumitelný ve své mírné těžkopádnosti, ve své něžné krutosti...“ (Anatomie jedné zdrženlivosti) Je identický s evropským romantismem 19. století. Havel chce uskutečnit Heideggerovu existenciální revoluci: nový způsob myšlení, nový způsob odkrývání Bytí. Stejně jako Heidegger ani on nemá před35 [pageend37]stavu, jak by tento nový svět mél vypadat. Říká, že je schopen pouze připravit naše vnímání pro tento nový, autentický post-technický svět. Řešení nebude technické, protože technika nemůže sama sebe napravit, nebude ani politické, ale existenciální, zasahující základní a hlubinné dimenze lidského védomí. Také Solženicyn předjímá takový obrat ve vývoji civilizace: „duchovní vzplanutí... nová vize... příští antropologické stadium.“ Při návratu ke středověké spiritualitě by však rád zachoval materiální výhody modernismu. Stejně jako Patočka i Solženicyn předpovídá, že východoevropské národy půjdou v čele této spirituální regenerace, neboť díky svému utrpení dosáhly větší duchovní zralosti. Havel připomíná minulá řešení krize modernosti, taková, jako bylo orientální myšlení nebo zemědělské komuny, ale odmítá je, protože nejsou univerzální. Jedinou naději vidí v ekologickém hnutí. Nesouhlasí však se západoevropskými hnutími zelených, protože nejsou dost radikální. Už v roce 1978 pohlížel na obnovení parlamentních demokracií podle západního vzoru pouze jako na přiměřené přechodné řešení k obnovení pocitu občanského vědomí, oživení demokratických diskusí, zavedení politické plurality a formulování základních cílů života. Tvrdí však také, že lpění na vyzkoušené a ověřené parlamentní demokracii je „krátkozraké“. Chce jít dále. Ohlašuje existenciální revoluci a znovuobnovení vztahu mezi lidskými bytostmi a „řádem Bytí“ - požadavek, který opakoval ve svém projevu na společném zasedání Kongresu. Politický význam této „existenciální revoluce“ bude spočívat v restrukturalizaci společnosti. Nové společenské struktury budou spojeny spíše pocitem pospolitosti než rozpínavostí. Nové struktury mohou a musí být „otevřené, dynamické a malé“, takže jejich členové si zachovají hledisko osobní odpovědnosti. Nové struktury se budou utvářet ne ve smyslu organizací či institucí, ale ve smyslu nové pospolitosti. Autorita těchto nových struktur nebude založena na tradici nebo moci, ale na jejich významu pro řešení určitých problémů. Havel by si přál, aby společenské organizace vznikaly a zanikaly spontánně, podle okamžité potřeby. Tyto organizace by měly být založeny na vzájemné důvěře, nikoli na podezřívavosti „kolektivní nezodpovědnosti“, která charakterizuje „klasickou nemohoucnost“ tradičních demokratických organizací. Organizací nejvíce hodnou zatracení je podle Havla parlamentní politická strana. Před politickými stranami dává přednost jednotlivcům, neorganizovaným v žádné straně. Strany by se neměly přímo účastnit politiky, protože se nevyhnutelně stávají byrokratickými, zkorumpovanými a nedemokratickými. Místo stran by raději viděl nezávislé kluby nebo sdružení nezávislých jedinců se specifickými programy, jako jsou například disidenti. Jeho námitky vůči politickým stranám se nezměnily ani potom, co se stal presidentem. S. B. Cohen uvádí, že Havel dává přednost „nepolitické politice“. Chce, aby občané volili přímo jednotlivé kandidáty. Petr Pithart, hlavní politický teoretik Občanského fóra, s tím nesouhlasí a dává přednost politickým stranám. Parlament je nucen usilovat o složitý kompromis, aby sloučil tato protichůdná stanoviska. Ve své odpovědi Cohenovi tato stanoviska shrnula Jana Petrová, poslankyně za Občanské fórum: „Když se Západ dověděl, že jsme svrhli komunisty, oče36 [pageend38]kával, že přijmeme americký systém. My však nechceme ani komunismus, ani americký kapitalismus, ale chceme třetí cestu. Sociální spravedlnost, tržní ekonomiku a nepolitické strany. Až nám Západ konečné porozumí, bude překvapený a možná se námi nechá inspirovat.“ Otázkou pro Havla ovšem zůstává, co se stane, až parlamentní demokracie splní své poslání a nastane čas udělat velký skok dopředu. Stejné jako Marx i Havel ponechává ve své analýze stranou většinu detailů porevoluční budoucnosti, protože „podstata takové ,post-demokracie * je taková, že se může vyvinout ,via facti *, jako proces vyvěrající přímo ze života, z nové atmosféry a ,nového ducha“*. Vzhledem k tomu, že formování politických stran je univerzální fenomén, společný všem svobodným společnostem, lze předpokládat, že takové strany vzniknou i v Československu. V této situaci Havel a jeho stoupenci budou muset volit mezi tím, že se buď vzdají své vize existenciální revoluce v politice, nebo zruší právo na svobodné sdružování. Možná že poté, co se Havel a jeho stoupenci blíže seznámí se západním stylem parlamentní demokracie, zjistí, že ačkoli politické strany nejsou zdaleka ideální, nezbavují své vůdce osobní odpovědnosti, jako když komunistická strana chránila své aparátčíky - zvláště v podmínkách existence svobodného tisku a jiných způsobů kontroly a udržování politické rovnováhy. Havlovy námitky vůči velkým odosobněným organizacím se vztahují i na ekonomickou sféru: staví se proti industrializaci, centralizaci, specializaci, monopolizaci, automatizaci a „computerizaci“, protože postrádají lidskou dimenzi, odcizují, odosobňují a ohrožují smysluplný život. IBM je podle něj nebezpečnější než socialistický státní průmysl, protože je efektivnější. Za ideální považuje takový ekonomický systém, který je směsí malého soukromého obchodu, zvláště v zemědělství, družstev, akciových společností, společného a státního vlastnictví. Tento názor je ústupem od předchozí preference „selfmanagementu“, založeného na sebekontrole a sebedisciplíně. Cohen rovněž uvádí, že nová vláda opatrně postupuje ve směru volného trhu, podporuje privatizaci, ale vyhýbá se zahraničním uchazečům o levný československý průmysl. Oficiální místa informovala Cohena, že mají v úmyslu sledovat švédský model, který kombinuje volné podnikání se sociální politikou. Nejtvrdší aspekty švédského tržního hospodářství jsou zmírňovány progresivním zdaněním. Švédsko je však konzumní společností, jejíž sociální politika je založena na utilitární etice a spravedlivém rozdělování - a to vše je pro Havla nepřijatelné. Aby zabránila vzniku konzumní společnosti a velkých neosobních korporací, československá vláda bude muset přímo zasahovat do tržního hospodářství, a tím zvyšovat státní moc. Jinými slovy, bude muset více podporovat neosobní a nezodpovědnou státní byrokracii, aby neumožnila vznik soukromé byrokracie. Navíc aby zabránil zničení svého oblíbeného „gruntu“, českého rodinného hospodářství, Havel bude muset buď podpořit tato hospodářství ze státních fondů, nebo provádět protekcionistickou politiku. Dosavadní trend směřoval k protekcionismu. A tak československá vláda dnes brání zahraničním investorům nakupovat privatizovaný průmysl a místo toho rozděluje občanům kupóny jako podíl na vlastnictví národního průmyslu. 37 [pageend39]Havlovo tvrzení, že totalitní systém v Československu byl podporován jeho obětmi, je chybné. Většina obyvatel samozřejmě spolupracovala s loutkovou vládou. Jako Pétainova Francie bylo i Československo vlastně okupovanou zemí. Jakmile však okupační síly přestaly národu vnucovat režim, který si nepřál, spolupráce skončila a režim padl bez násilností. Kdo udržoval komunistický režim v Československu u moci, přinejmenším od roku 1968, byli Rusové, nikoli Čechoslováci. Revoluce v roce 1989 byla hlavně dílem konzumenství. Havel správně viděl postupnou infiltraci konzumenství do východní Evropy. Nepředvídal však její politické a ekonomické důsledky. Jedním z hlavních důvodů zániku komunismu ve východní Evropě byla jeho neschopnost zajistit trh spotřebním zbožím. Jestliže si Havel konzumenství nevšímá, anebo je dokonce odmítá, je možné, že ztratí podporu těch, kdo očekávají, že nové Československo jim opatří německý životní standard, a to by vedlo k potížím, kterým dnes čelí Gorbačov. Havlův největší omyl se týká revoluce v oblasti informační techniky. Jeho „nebezpečný“ IBM se svou počítačovou technikou je mnohem větším nebezpečím pro totalitu než celá Heideggerova filosofie. Svobodný éter a svobodná vydavatelská politika udělaly z Havla, čím dnes je, a zničily ducha totality, přestože jeho tělo dosud funguje. Zdá se, že v současné době existují tři možnosti. Za prvé, Havel se může přizpůsobit době, změnit svoji filosofii a pokusit se vést svou zemi tak, aby se z ní stal moderní evropský stát. Za druhé, Havlova strana - Občanské fórum - je složena z křesťanských demokratů, sociálních demokratů a zelených. Jestliže se Havel pokusí realizovat svou zpátečnickou politiku, konzervativci a liberálové mohou rozdělit Občanské fórum na několik politických stran. V takovém případě mohou Havla buď ponechat jako pouhou figuru bez skutečné moci, anebo ho opustit jako vůdce malé strany zelených. Nejméně pravděpodobný scénář je, že Havel uspěje, uskuteční svou zpátečnickou politiku, omezí trh a postaví mimo zákon politické strany. Nemít Havla rád je těžké. Přes heideggeriánský vliv je stále prostou, mravní osobností. Kdyby došlo v důsledku jeho zpátečnické politiky k ohrožení lidských práv, pak by se jí s největší pravděpodobností vzdal. Havlova kritika a jeho úvahy, týkající se negativních aspektů moderní společnosti, jsou pronikavé. S vědeckým a technickým pokrokem a růstem životní úrovně ztratila moderní civilizace své svědomí. Athény potřebovaly Sokrata, aby zpochybnil jejich předsudky; Rusové potřebovali Solženicyna, aby jim pověděl o souostroví Gulag; Československo potřebovalo Patočku, aby prorazil cestu k pravdě; a Západ potřebuje ekologické hnutí, aby začal věnovat pozornost negativním vlivům politického rozvoje. Ale byla Platónova filosofie nadřízena athénské demokracii? Mohl by Solženicyn nahradit Gorbačova a Jelcina? Měli by se zelení ujmout moci na Západě? Je filosofie disidenta Havla vhodná pro presidenta Havla? (Přeložila Boča Abrhámová) 38 [pageend40]ZHROUCENÍ SOVĚTSKÉHO SYSTÉMU George Soros Autor, narozený v roce 1930, je Žid maďarského původu. V roce 1947 odešel do Velké Británie, kde vystudoval London School of Economics. Záhy se stal velice úspěšným americkým podnikatelem na finančních trzích a zároveň jedním z nejbohatších mužů světa. Díky svému přesvědčení o přednostech demokratické otevřené společnosti věnoval svůj volný čas, energii a především obrovský přebytek finančních prostředků na podporu zárodku vznikající občanské společnosti v zemích bývalého sovětského bloku. Kniha Směnka na demokracii s podtitulem Vzestup a pád sovětského systému, z níž přinášíme ukázku a která právě vychází v nakladatelství PROSTOR, nám dává nahlédnout do zákulisí politicko-ekonomických jednání na nejvyšší státnické úrovni uvnitř komunistických zemí v době dramatických změn po pádu Berlínské zdi na podzim roku 1989. Ukázka je z 2. kapitoly I. části knihy. * * * Vyvstává otázka: předvídají reformátoři důsledky svých kroků? Odpověď je trochu složitější. Reformátoři byli nepochybně zprvu motivováni touhou změnit systém a byli ochotni stavět se za polovičatá opatření, dobře vědouce, že později bude třeba dalších. Současně však plně nepředvídali negativní důsledky anebo nemohli účinně prosazovat svou politiku. Jistě, podniknuté kroky v mnoha ohledech zaostávaly za vyhlašovanou linií a reformátoři se mohli vždy bránit tím, že jejich recepty se nikdo neřídil. Přesto však všechny reformní proces zaujal, ať vládu podporovali anebo byli vzhledem k ní v opozici, protože pochopili, že každý problém má řešení, byť toto řešení plodí nový problém. Jinak řečeno: stali se účastníky a tímto způsobem se angažovali na reformním procesu. I když měli výhrady, nemohli je říkat nahlas; jejich jedinou alternativou bylo být zticha. Diskusím o reformě tedy vládla nevyslovená víra v účinnost nepřetržitého reformního postupu, třebaže je tato víra-viděno z dnešní perspektivy-naprosto mylná. Reformu je třeba klást na roven rozkladu strnulého, uzavřeného, neměnného systému a čím dále reforma postupuje, tím rozsáhlejší je tento rozklad. Nepřetržitý vývoj nutně vede k neomezenému rozpadu. Tento trend lze zvrátit pouze tehdy, přeruší-li se nějak tento nepřetržitý proces a vznikne nový systém. Jak ukáži později, vlastními silami se tento proces nemůže zvrátit. Proces rozkladu musí přejít v postupnou integraci do západní společnosti a tento proces nelze realizovat bez západní podpory. Pokud tato podpora chybí, proces rozkladu bude pokračovat a univerzální uzavřená společnost Sovětského svazu se rozloží na své složky, aniž by byla s to vytvořit a upevnit instituce, či dokonce duchovní atmosféru otevřené společnosti. 39 [pageend41]Zde chci pouze podat první krok důkazu tohoto tvrzení: chci ukázat, že ekonomická a politická reforma je spojena reflexivně s rozpadem systému: rozpad povzbuzuje reformu a reforma urychluje rozpad. To je zřejmé, podíváme-li se na reformu z perspektivy systému: oslabování centra představuje smrtelnou hrozbu. Tento bod však ani zdaleka není všeobecně uznáván, tím spíše, že prozatím stěží kdy vyšel najevo. Snad jediní, kdo si uvědomují jeho plný význam, jsou zastánci tvrdé linie, kteří se staví proti reformě v jakékoli podobě či formě - a kteří bojují ztracený boj. Reformátoři jej vidí méně jasné. Není to nic překvapivého. Až donedávna by bylo nežádoucí či přímo nebezpečné tento fakt zdůrazňovat. Položit rovnítko mezi reformu a rozklad by odsoudilo reformu k nezdaru; dokonce i dnes může tento bod dávat intelektuální munici do rukou zastánců tvrdé linie v Sovětském svazu, nemluvě o Číně. Dnes však již tento vývoj nabyl takové rychlosti, že nás tento problém nemusí tížit. Právě proto, že reforma se spojuje s rozkladem, nelze již tento proces zvrátit. Mohou se vyskytnout represe, jako bylo potlačení demonstrací na náměstí Tchien-an- -men, ale status quo již nelze obnovit. Monopol dogmatu byl prostě prolomen a netřeba se k němu hlásit ani na oko. Reformátorům, kteří se chtějí přizpůsobit měnícím se podmínkám, nastaly těžké časy. Až donedávna musely být všechny diskuse formulovány marxisticky a dokonce ještě i dnes je v Sovětském svazu fakticky nepřijatelné kritizovat Lenina. Naštěstí se však i Lenin vyvíjel - a jednou z fází tohoto vývoje byl i NEP, nový ekonomický plán, který podporoval soukromé podniky a který se dnes stal příhodným ideologickým základem ekonomických diskusí. Slova jako soukromé vlastnictví jsou podezřelá: ještě nedávno, v roce 1990, bylo moudřejší mluvit o „individuálním vlastnictví“, jak tomu bylo ve velkém návrhu předloženém Nejvyššímu sovětu. To už dnes není pravda. Chod událostí se nesmírně zrychlil a kdo s ním chce udržet krok, musí si dávat pozor na slova. Je však velmi obtížné rozrušit myšlenkové modely, jež se utvářely po celý život; jsou-li reformátoři nuceni vzdát se dogmatu, které se pokoušeli reformovat, vnáší to do jejich zkušenosti nemalý zmatek. Jejich osud je vlastně zpečetěn: na jedné straně je nahradí ti, kdo usilují o radikální transformaci, a na druhé zastánci tvrdé linie. Přijde mladší generace, která už nebude zatížena intelektuálním břemenem minulých bojů. Z osobní zkušenosti vím, jak obtížné je přizpůsobit vlastní rétoriku měnícím se podmínkám. Když jsem v roce 1984 založil svou nadaci v Maďarsku, zdálo se nevhodně provokativní nazvat ji Nadací pro otevřenou společnost: v druhé polovině roku 1988 by to již pravděpodobně neplatilo. Když jsem v roce 1986 vybudoval Nadaci pro reformu a otevřenou společnost v Číně, snažil jsem se zdůraznit souvislost mezi svou koncepcí reflexivity a marxistickým pojetím dialektiky; dnes to již nikoho nezajímá. V Sovětském svazu jsem se mohl důvěryhodně prezentovat jako horlivý stoupenec Gorbačovova nového myšlení, ale nemohl jsem říci mnoho z toho, co říkám v této knize - dokonce i dnes by se ze mne po jejím vydání mohla stát persona non grata. Události se v různých zemích vyvíjejí různým tempem a pokud měly mé nadace fungovat, cítil jsem, 40 [pageend42]že je lépe, nechám-li si své názory pro sebe jako pozorovatel. Teprve zhruba v posledním roce jsem začal mluvit volné a až po zhroucení sovětské říše ve Východní Evropě mne již tolik nezajímá osud mých nadací, protože se snažím vyslovovat své názory veřejně a ovlivňovat západní politiku. Jakmile se reformátoři zradikalizují, musí revidovat a změnit svůj postoj k mocenskému centru. Jakožto reformátorům se jim vše, co oslabovalo centrum a distribuovalo moc, mohlo jevit jako krok správným směrem. K radikální reformě je však zapotřebí fungující výkonné moci. Nestačí rozbít mocenské centrum uzavřené společnosti; je třeba zformovat novou autoritu, která má dostatek sil k tomu, aby dala vzniknout otevřené společnosti. To je hlavní překážka transformace komunismu, která dosud nebyla překonána. Jak lze jedno centrum rozbít a spolu s tím vytvořit jiné? A jak mohou lidé přejít od rozkladného jednání ke konstruktivnímu anebo - což je ještě obtížnější - chovat se oběma způsoby současně? * * * Dostáváme se teď k nejzajímavějšímu problému našeho zkoumání: jaké místo tu zaujímá Gorbačov? Není pochyb o tom, že při vytváření dnešní situace sehrál klíčovou úlohu. Události ve východní Evropě by se bez něj nevyvíjely takovým tempem, jakým postupovaly. Gorbačov se záměrně začal zbavovat určitých rysů sovětského systému. Chtěl zničit celý systém, a pokud ano, proč? A co chtěl postavit na jeho místo? Chtěl změnit pouze určité součásti systému, a pokud ano, které a proč? Věděl, co dělá? Do jaké míry odpovídají výsledky tomu, co očekával? Chceme-li pochopit, co se odehrálo v Sovětském svazu a čeho se lze nadít, je třeba znát odpovědi na tyto otázky. Pravdu se patrně nedozvíme nikdy. Historické bádání jistě zjistí mnohá fakta, avšak tato fakta budou rozmanitě interpretována. Účastníci jednají na základě nedokonalého poznání. Jejich pohledy jsou v daném časovém okamžiku rozporné a mohou se v čase měnit. V Gorbačovově případě tuto situaci ještě komplikuje skutečnost, že nemůže vždy říkat to, co si myslí. Jeho rétorika se časem značně proměnila. Změnilo se jeho myšlení, anebo se změnily okolnosti a ovlivnily způsob jeho vyjadřování? Nedávno (v prosinci 1989) např. tvrdil, že je oddaným komunistou. Tento výrok je fakt. Co znamená? Toho se lze pouze domýšlet. Tuto domněnku lze pak ověřovat konfrontací s jinými fakty, která buď známe nebo která musíme teprve konstatovat. V tomto duchu se bude nést i moje interpretace. Stejně jako bůh stvořil člověka ke svému obrazu, stejně tak budu postupovat i s Gorbačovem. Soudím, že Gorbačovúv pohled na svět se příliš neliší od mého. Rovněž Gorbačov pokládá rozdíl mezi otevřenou a uzavřenou společností za klíčový, a proto má v jeho duchu transformace sovětské společnosti v otevřenou společnost přednost před všemi ostatními cíli. V tomto ústředním bodě je mezi námi shoda. V mnoha jiných bodech se lišíme. Gorbačov za prvé nerozumí ekonomice, za druhé je Rus a je prosycen ruskou kulturou, do níž 41 [pageend43]patří jak sovětské období, tak i epocha, která tomuto období předcházela. Pravděpodobně je hluboce oddán komunismu jako ideálu sociální spravedlnosti a není si vědom osudového nedostatku v jeho stavbě. Ve všech těchto ohledech se lišíme: myslím si však, že přinejmenším instinktivně chápe reflexivitu jako teorii dějin, neboť jinak by nemohl postupovat s takovou odvahou. Gorbačov je rovněž příkladem účastníka s nedokonalým chápáním: jinak by se totiž vůbec nemohl do svého riskantního podniku pustit. Neuvědomoval si zejména to, že k vytvoření svobodné společnosti nestačí demontáž stalinistického systému. ByLveden touhou odstranit všechna pouta, ale jeho vize nedohlédla dostatečně daleko, aby byl s to zahlédnout problémy, které jej zde čekají. To nepřekvapuje. Kdo by si byl pomyslel, že destrukce dosavadního způsobu vlády pod jeho vedením postoupí tak daleko? Uvědomuji si, že tuto mou interpretaci lze jen obtížně smířit s určitými předsudky, které jsou značně rozšířené zejména ve Spojených státech. Máme sklon věřit, že hlavním cílem vůdce je získat a udržet moc. Gorbačovovo skvělé manévrování, jímž si upevňuje své postavení, jakoby této šabloně odpovídalo. Přesto si však nemyslím, že Gorbačov chce moc za každou cenu, čehož důkazem může být jeho chování v arménské otázce, jakmile se poprvé objevila. Po pravdě řečeno má Gorbačov stejně záporný vztah k prolévání krve jako prezident Carter. Dejme tomu, že je horkokrevný-jak o tom svědčí zadržení výboru pro Horní Karabach, jakmile jeho členové urazili jeho manželku - a nechá se snadno vyvést z rovnováhy. Nedokáži si však představit, že by se změnil v despotu po způsobu Petra Velikého. Zejména si nedovedu představit, že by řídil vojenskou akci v Pobaltí. Máme také sklon se domnívat, že hlavní starostí vůdce je starost o národní zájmy jeho země. Silně nás ovlivnila geopolitická doktrína, podle níž jsou národní zájmy do značné míry determinovány objektivními faktory, ovlivňujícími všechny vlády, které jsou právě u moci. Tato doktrína však nemůže obstát, jestliže jedna supervelmoc své národní zájmy radikálně přehodnotí. Nicméně hotové myšlenkové modely se stále udržují, a proto je stále rozšířená víra, že Gorbačov se snaží změnit systém proto, aby opět získal moc, kterou by Sovětský svaz jinak ztratil. Nedávné události prokazují lživost tohoto tvrzení: ani s vypětím veškeré představivosti nelze říci, že zvraty ve Východní Evropě posilují geopolitické postavení Sovětského svazu - a byl to právě Gorbačov, který způsobil pád těchto satelitů. Události tedy stále víc podepírají moji interpretaci. Gorbačovovým primárním cílem je vnitřní přeměna Sovětského svazu. Jeho receptem na její realizaci je prolomit izolaci, do níž se Sovětský svaz dostal za Stalinovy vlády, a začlenit jej do společenství národů. Gorbačovova zahraniční politika se tedy řídí zřetelem k vnitřním problémům, a nikoli naopak. To je však cosi, co západní odborníci na zahraniční politiku, kteří vycházejí z geo- politiky, mohou jen stěží pochopit. Gorbačovovy pohledy na mezinárodní vztahy jsou mnohem lépe rozvinuté než zbývající části jeho programu. Výraz „nové myšlení“ je ostatně určen pouze pro tuto oblast. A rovněž v této oblasti se též může opírat o nejkompetentnější profesionální podporu. Nepřeháníme, řekneme-li, že ministerstvo za42 [pageend44]hraničí je jediná byrokracie v Sovětském svazu, která je bezvýhradně oddána Gorbačovově politice. Byl jsem šokován, když mi někdy v roce 1987 jeden úředník ministerstva zahraničí hrdě sdělil, že „vše, co se ve věci lidských práv vykonalo, pocházelo z našeho oddělení“. Měl jsem pocit, že by to měla být práce ministerstva vnitra. A v létě 1989 založilo ministerstvo zahraničí ekonomický odbor, protože si uvědomilo, že vládní úředníci pověření zahraničními ekonomickými vztahy vlastně nepracují. Gorbačovovo chápání světa může být inspirací pro nás všechny. Je založeno na koncepci otevřené společnosti. Mluvil o příslušnosti k „evropskému domu“. Jeho poznámky byly záhy dezinterpretovány. Kde jsou hranice Evropy, chtěli lidé vědět, na Urale anebo ve Vladivostoku? Zdálo se vhodnější vést tuto linii na západních hranicích Sovětského svazu. Něco takového však Gorbačov neměl na mysli: chápal Evropu jako otevřenou společnost, v níž hranice ztrácejí na významu. To je myšlenka, která si zaslouží podpory. Předvídá Evropu jako síť vztahů, nikoli jako geografické místo. Tyto vztahy jsou otevřené a rozmanité. Zahrnují každý aspekt myšlení, informace, komunikace a směny, a nikoli jen vztahy mezi státy. Protože jsou otevřené, jejich rozsah přesahuje evropský kontinent: zahrnují Spojené státy stejně jako Sovětský svaz, nemluvě o nejnovéjších členech západní civilizace, jako je např. Japonsko. Tato koncepce mění Evropu v ideál západní civilizace, v ideál lidstva jako otevřené společnosti. V rámci této koncepce není zapotřebí těsnějších vztahů mezi státy: státy neurčují a neřídí aktivitu lidí. Tato koncepce je protikladem koncepce Evropy jako pevnosti. Je rozvinutím konceptu občanské společnosti v mezinárodním měřítku. To vše může znít západnímu sluchu nadmíru idealisticky, avšak takové pojetí je s to oslovit lidi, kteří byli zbaveni předností otevřené společnosti. Budoucí podoba světa značně závisí na tom, zda tomuto pojetí budou s to odpovědět i lidé na Západě. Již dříve tu byly pokusy převést podobné myšlenky do skutečnosti, zejména v Lize Národů a v OSN. Obě tyto instituce se však setkaly s neúspěchem, protože nedokázaly ochránit před totalitními režimy: před Mussolinim a Hitlerem v prvním případě a před Stalinem v druhém. Je proto pozoruhodné, že prvním Gorbačovo- vým gestem bylo zaplacení nedoplatků Sovětského svazu Spojeným národům. Snad právě proto, že Gorbačov nejvíce nadějí vložil do zahraniční politiky, mnohem méně zřetelně definoval cíle vnitřní politiky a ekonomie. Chtěl dát lidem příležitost k vyjádření jejich vůle a nástroj pro tento účel byl již zde: shromáždění zástupců lidu, zvaná sověty, z nichž Sovětský svaz odvozuje své jméno. Nepodařilo se mu však vyřešit otázku vztahu mezi sověty a komunistickou stranou a když potom na stranickém sjezdu, který oživil sověty, tento problém vyvstal, byl nucen improvizovat a hledat nějaké nouzové řešení. Ve svých ekonomických plánech byl pak ještě neurčitější. Téměř od samého počátku musel Gorbačov čelit dvěma nepřekonatelným problémům: ukázalo se, že ekonomiku nelze reformovat a že touhu různých národností po větší autonomii není možno ničím utišit. K tomu bychom mohli 43 [pageend45]přidat i třetí problém - neschopnost Sovětského svazu udržet si svou hegemonii ve Východní Evropé. Avšak tuto otázku Gorbačov nechápal jako problém, a proto nevyvstal. Prvních dvou se však tak snadno zbavit nemohl. Gorbačov se značně spoléhal na své vůdcovské schopnosti; necítil proto potřebu propracovaných strategických plánů. Nevadí - kdyby totiž předem zvážil všechny obtíže, možná by pak neměl tolik odvahy vydat se směrem, který zvolil. Před necelými třemi roky přesvědčoval Severyn Bialer, sovětolog z Kolumbijské univerzity, že Sovětský svaz se nikdy nemůže vydat na cestu hospodářské a politické reformy jako Čína, protože Čína je homogenní, zatímco Sovětský svaz je ve vnitřním i vnějším ohledu říše, která k tomu, aby držela pohromadě, potřebuje represivní systém vlády. Jeho analýza byla bezchybná, avšak Gorbačov byl natolik odhodlán změnit tento systém vlády, že jej to neodstrašovalo. Mnoho se od té doby změnilo. Můj názor na Gorbačova obsahuje méně obdivu, než tomu bylo před rokem; ale moje kritika se vztahuje na jeho nedávné kroky, nikoli na jeho historické zásluhy. Gorbačov dosáhl meze, za níž už není s to držet krok s revolucí, kterou roznítil. Kritický okamžik nastal, když o vlas minul příležitost využít váhy své osobnosti na podporu Satalinova plánu. Do té doby byl vždy schopen získat ztracenou iniciativu tím, že udělal radikální krok kupředu, čímž jednak překvapil progresivisty, kteří začali ztrácet naději, jednak vyvedl z rovnováhy aparátčiky, právě když se ho chystali potopit. Ale Gorbačov byl příliš hluboko zakořeněn ve své vlastní minulosti, než aby udělal tak radikální krok, jaký od něho žádal Šatalinúv plán. Měl zábrany, pokud jde o zavádění soukromého vlastnictví, obzvláště vlastnictví půdy, a nebyl s to vzdát se územní celistvosti Sovětského svazu. V mnoha svých projevech naznačil, že je schopen vrátit se k ideologickému Leninovi, ale nikoli dále. Nejdůležitější však je, že nemohl uniknout aparátu, který se snažil zrušit, protože se mu nepodařilo vyvinout novou metodu správy, která by se hodila pro období změn. Selhání nebylo osobní, nýbrž generační. To platí prakticky o všech progre- sivistech, ať už Gorbačova podporují, či nikoli. Například Jelcin je daleko méně schopen překročit meze prostředí, z něhož pochází, než Gorbačov. Je příznačné, že Šatalinúv plán byl dílem lidí mladších než čtyřicet. Je tragedií této revoluce, že neposkytuje dost času, aby se lidé této věkové skupiny mohli dostat do čela. Naproti tomu Čao C’jang v Číně, jehož ekonomické reformy byly daleko úspěšnější, se v daleko větší míře spoléhal na mladé lidi. Je to Gorbačovúv historický úspěch, že tak dlouho vydržel v čele revoluce, kterou zahájil. Gorbačov ztratil svoji vizi; uvázl na mrtvém bodě. Je možno argumentovat, že nikdy žádnou vizi neměl, že mu šlo prostě o moc, stejně jako na ní lpí dnes. Podle mého názoru by to byla chyba, protože to by znamenalo, že jeho vidění světa zůstalo beze změny, zatímco svět okolo něho se změnil nad všechna očekávání. Já chápu dějiny jako vzájemnou souhru událostí a jejich nazírání a tomuto pohledu mnohem více odpovídá připustit, že Gorbačovovo myšlení se v průběhu událostí měnilo. (Přeložil Miroslav Petříček a Ivan Chvatik) 44 [pageend46]NÁŠ OTRÁVENÝ JAZYK Friedrich August von Hayek Ukázka z nejnovější knihy F. A. von Hayeka, The Fatal Conceit. The Errors of Socialism, vydané v The University of Chicago Press v roce 1989. Přeložený text tvoří sedmou kapitolu knihy. Když slova ztratí svůj význam, ztrácejí lidé svou svobodu. Konfucius Slova vedoucí k činu Obchod, stěhování a zvěstování nebo míšení populace lidem nejen otevíraly oči, ale uvolnily také jejich jazyky. Nebylo to jen tím, že obchodníci se nutně střetávali na svých cestách s cizími jazyky a také je někdy zvládali, ale byli také nuceni uvažovat nad různými významy důležitých slov (třeba jen proto, aby neurazili své hostitele nebo aby pochopili podmínky smluvního jednání), a tak se seznamovat s novými a různorodými názory na většinu základních záležitostí. Tak bych se rád zamyslel nad některými jazykovými problémy, které provázejí konflikt mezi primitivní skupinou a otevřeným společenstvím. Všichni lidé, ať primitivní nebo civilizovaní, organizují to, co vnímají, částečně pomocí atributů, které je jazyk naučil přiřazovat skupinám smyslových charakteristik. Jazyk nám umožňuje nejen označovat objekty poskytované našim smyslům jako rozdílné entity, ale také klasifikovat nekonečné množství kombinací rozlišovacích znaků podle toho, co od nich očekáváme, a také podle toho, co s nimi chceme dělat. Takové označování, klasifikace a rozlišování jsou ovšem často dost nejasné. Ještě důležitější je, že užívání jazyka je zatíženo interpretacemi nebo teoriemi o tom, co nás obklopuje. Jak zjistil Goethe, všechno, co nám připadá být faktem, je už teorie: co „víme“ o tom, co nás obklopuje, je naše interpretace okolí. Následkem toho při analyzování a kritice našich vlastních názorů vznikají různé těžkosti. Například mnohé široce rozšířené názory žijí jen náznakově ve slovech nebo větách, které na ně poukazují, a nikdy nemusí být vysloveny explicitně: tak se nikdy nevystavují možnosti kritiky, takže jazyk pak vyjadřuje nejen moudrost, ale také hloupost, která se těžko vyvrací. Je také těžké vysvětlit v daném slovníku - pro jeho vlastní omezení a pro konotace, které obsahuje - něco, co se liší od obsahů, které je zvyklý odedávna vyjadřovat. Nejenže je těžké vysvětlit, nebo aspoň popsat něco nového v da45 [pageend47]ných termínech, může být také téžké pochopit, co předtím jazyk zařadil určitým způsobem - obzvláště způsobem založeným na vrozených rozlišeních našich smyslů. Takové obtíže vedly některé vědce k tomu, že vynalézali pro své obory nové jazyky. Totéž znepokojovalo reformátory, obzvláště socialisty, a někteří z nich proto navrhli reformu jazyka, aby tak mohli lépe přesvědčit lidi o svých názorech (viz Bloch, 1954:59). Vzhledem k těmto potížím má náš slovník a teorie v něm obsažené základní význam: Tak dlouho, jak mluvíme jazykem založeným na mylné teorii, sami tvoříme a opakujeme omyl. Nicméně tradiční slovník, který pořád silně ovlivňuje naše vnímání světa a lidské zasahování do něho, a teorie a interpretace obsažené v tomto slovníku jsou pořád v mnoha směrech velmi primitivní. Mnoho z toho bylo utvořeno v minulých staletích, v nichž naše mysli vysvětlovaly oproti dnešku velmi odlišně to, co vnímaly naše smysly. A tak třebaže se učíme mnoho z toho, co známe, skrze jazyk, významy jednotlivých slov nás zavádějí: pořád ještě užíváme slov ve starodávném významu, přičemž se snažíme vyjádřit naše nové a lepší pochopení jevů, k nimž se vztahují. Vhodným příkladem je způsob, kterým přechodná slovesa připisuji neživým předmětům jakousi duševní činnost. Stejně jako naivní nebo nepoučená mysl tíhne k tomu, aby viděla přítomnost života tam, kde vidí pohyb, stejně tak předpokládá činnost mysli nebo ducha tam, kde si představuje účel. Situace se zhoršuje tím, že vývoj lidského rodu se do jisté míry opakuje v raném stadiu vývoje mysli každého jednotlivce. Jean Piaget píše ve svém díle Dětské vnímání světa (1929:359): „Dítě ze začátku vidí účel všude.“ Až později začne lidská mysl rozlišovat mezi účelem věcí samotných (animismus) a účelem stvořitelů věcí (artificialismus). Animistické konotace lpějí na mnoha základních slovech, a zejména na těch, která popisují tvoření řádu. Nejen sám „fakt“, ale také „způsobit“, „přinutit“, „rozdělit“, „dávat přednost“ a „organizovat“, což jsou termíny nezbytné k popsání neosobních procesů, pořád ještě v mnoha myslích vzbuzují představu osobního původce. Samo slovo „řád“ je jasným příkladem výrazu, který by byl před Darwinem skoro všeobecně chápán jako výsledek činnosti osobního původce. Na začátku minulého století dokonce i myslitel velikosti Jeremyho Benthama tvrdil, že „řád předpokládá účel“ (1789/1887, Works //, 399). Skutečně se dá říci, že až do „subjektivní revoluce“ v ekonomické teorii v sedmdesátých letech minulého století bylo chápání lidského tvoření ovládáno animismem - koncepcí, z níž i „neviditelná ruka“ Adama Smithe poskytovala únik jen částečný, teprve až v sedmdesátých letech začala být chápána vůdčí role tržních cen, ovlivněných soutěží. Nicméně ještě teď, mimo vědecké zkoumání práva, jazyka a trhu, jsou stále zkoumání lidských záležitostí ovládána slovníkem odvozeným z animis- tického myšlení. Jeden z nejdúležitějších příkladů pochází od socialistických myslitelů. Čím více studujete jejich díla, tím více pozorujete, že přispěli daleko víc k zachování než k odstranění animistického myšlení a jazyka. Vezměte si například zosob- 46 [pageend48]néní „společnosti“ v tradicích historismu Hegela, Comta a Marxe. Socialismus se svou „společností“ je vskutku poslední formou animistické interpretace řádu, jak je představují v historii různé církve (s jejich „bohy“). Fakt, že socialismus je často zaměřen proti církvi, tuto pravdu nikterak neoslabuje. Představujíce si, že všechen řád je výsledkem záměru, socialisté vyvozují, že lepší řád se dá docílit působením lepšího myšlení. Proto si socialismus zaslouží místo v nějakém autoritativním seznamu různých forem animismu, jaký například pokusně sestavil E. E. Evans-Pritchard ve svých Teoriích primitivního náboženství (1965). Vzhledem k pokračujícímu vlivu takového animismu se zdá ještě dnes předčasné souhlasit s W. K. Cliffordem, hlubokým myslitelem, který už za Darwinova života tvrdil, že „účel přestal vzdělaným lidem navozovat myšlenku úmyslu, až na případ, kdy je lidský zásah nezávisle pravděpodobný“ (1879:117). Pokračující vliv socialismu na jazyk intelektuálů a vědců je evidentní také v deskriptivních zkoumáních dějin a antropologie. Braudel se ptá: „Kdo mezi námi už nemluvil o třídním boji, způsobech výroby, pracovní síle, nadhodnotě, relativním zbídačování, praxi, odcizení, základně, nadstavbě, užitné hodnotě, směnné hodnotě, prvotní akumulaci, dialektice, diktatuře proletariátu...?“ (Podle něho všechny tyto termíny jsou odvozeny z Karla Marxe nebo jím popularizovány, viz Braudel, 1982 b.) Ve většině případů tento způsob řeči je podložen nikoli prostým konstatováním faktu, ale interpretacemi nebo teoriemi o důsledcích nebo příčinách daných faktů. Zejména Marxovi vděčíme za to, že nahradil obsah termínu „společnost“ státním nebo nuceným společenstvím, o němž fakticky mluví, přičemž termín „společnost“ se stal opisem, který sugeruje, že můžeme úmyslně regulovat akce individuí nějakou jemnější a příjemnější metodou řízení, než je prosté donucení. Samozřejmě rozšířený, spontánní řád, který byl hlavním předmětem tohoto díla (tj. této Hayekovy knihy, pozn. překl.), by byl stejně málo schopný „jednat“ nebo „zacházet“ s jednotlivými osobami stejně jako s lidem nebo obyvatelstvem. Na druhé straně „stát“, nebo lépe „vláda“, což bylo před Hegelem obecným (a poctivějším) slovem, zřejmě vyjadřovaly Marxovi příliš otevřeně ideu autority, zatímco neurčitý termín „společnost“ mu dovoloval naznačovat, že vládnutí dovolí jistý stupeň svobody. Takto je často ve smyslu slov skryta jak moudrost, tak omyl. Naivní interpretace, o nichž ted1 víme, že jsou falešné stejně jako hluboce užitečnou, třebaže často neoceňovanou pomocí, přežívají a určují naše rozhodnutí skrze slova, jichž užíváme. Obzvláště důležitý pro naši úvahu je neblahý fakt, že mnohá slova, která používáme pro různé aspekty rozšířeného řádu lidské spolupráce, nesou matoucí konotace z dávnějšího druhu komunity. Skutečně mnohá slova obsažená v našem jazyce jsou takového charakteru, že pokud je člověk běžné užívá, je veden k závěrům, k nimž nedošel střízlivým uvažováním o daném předmětu, k závěrům, které se také rozcházejí s vědeckými důkazy. Z toho důvodu jsem si zakázal při psaní této knihy slova „společnost“ nebo „společenský“, třebaže se nevyhnutelně vyskytují v názvech knih a v ci47 [pageend49]tátech, které jsem čerpal od druhých; a ponechal jsem také občas výrazy „společenské vědy“ a „společenské studie“. Nicméně zatímco jsem tyto termíny zatím nepoužíval, v této kapitole chci o nich diskutovat - stejně jako o podobných slovech, která fungují podobně abych poněkud odhalil jed obsažený v našem jazyce, obzvláště v tom jazyce, který se zabývá řády a strukturami lidské interakce a vzájemných vztahů. Terminologická dvojznačnost a rozdíly mezi systémy koordinace Jinde jsme se snažili rozplést některé zmatky způsobené dvojznačností takových termínů jako „přirozený“ a „umělý“ (viz Dodatek A), „vrozený" a „kulturní“ apod., a jak si čtenář asi povšiml, dávám přednost méně obvyklému, ale přesnějšímu termínu „oddělené vlastnictví“ před obvyklejším termínem „soukromé vlastnictví“. Existuje samozřejmě mnoho dalších dvojznačností a nepřesností, z nich některé jsou důležitější. Například byl tu úmyslný klam, prováděný americkými socialisty, když si přivlastňovali termín „liberalismus“. Jak řekl správně Joseph A. Schumpeter (1954:394): „Je nejvyšší, třebaže nezamýšlenou pochvalou, když si nepřátelé systému soukromého podnikání přisvojili jeho název.“ Totéž se týká ještě více evropských politických stran středu, které se, jako v Anglii, jmenují liberální, nebo, jako v západním Německu, se prohlašují za liberální, ale neváhaly vstupovat do koalice se stranami otevřeně socialistickými. Jak jsem si stěžoval už před pětadvaceti lety (1960, Postscript), je dnes nemožné pro gladstonov- ského liberála nazvat se liberálem, aniž by budil zdání, že věří v socialismus. A tento vývoj není nový: už v roce 1911 vydal L. T. Hobhouse knihu nazvanou Liberalismus, která by se správněji mohla jmenovat Socialismus a která byla okamžitě následována knihou nazvanou Prvky sociální spravedlnosti. Třebaže je právě tato změna důležitá - už se možná ani nedá napravit - musíme se tady soustředit v souladu s hlavním tématem této knihy na dvojznačnosti a mlhavosti způsobené jmény dávanými obecně projevům mezilidských vztahů. Neadekvátnost názvů, které používáme pro různé druhy lidské interakce, je jen dalším symptomem, další manifestací převažujícího nedokonalého pochopení procesů, jimiž jsou koordinovány lidské snahy. Tyto názvy jsou opravdu tak neadekvátní, že jimi při jejich užívání ani nedokážeme přesně označit, o čem vlastně mluvíme. Můžeme například začít termíny běžně užívanými k rozlišení dvou protiklad- ných principů řádu lidské spolupráce, kapitalismu a socialismu, z nichž oba jsou zavádějící a politicky ovlivněné. Jsou sice určeny k tomu, aby tyto systémy osvětlily, ale neříkají nám o jejich charakteru nic relevantního. Zejména slovo „kapitalismus“ (ještě v roce 1867 neznámé Marxovi a nikdy jím neužívané) „se vrhlo do politické debaty jako přirozený protějšek socialismu“ až s výbušnou knihou Wernera Sombarta Der modeme Kapitalismus v roce 1902. Jelikož tento termín sugeruje systém sloužící speciálním zájmům vlastníků kapitálu, 48 [pageend50]přirozené vzbudil odpor téch, kteří, jak jsme viděli, na něm nejvíce vydělávali, to jest členil proletariátu. Proletariátu umožňovala činnost vlastníků kapitálu přežít a množit se, vlastně jej vyvolali v život. Je pravda, že vlastníci kapitálu umožnili rozšířený řád mezilidských vztahů, a to je možná přimělo, že někteří z nich přijali hrdě označení kapitalista. Nicméně bylo nešťastné sugerovat boj zájmů, který vlastně neexistuje. Poněkud uspokojivější termín pro rozšířený ekonomický řád spolupráce je „tržní ekonomie“, termín dovezený z Německa. Ale i ten má některé vážné nevýhody. Za prvé takzvaná tržní ekonomie není ekonomií v pravém smyslu slova, ale souborem mnoha vzájemně působících individuálních ekonomií, s nimiž sdílí mnohé, ale zdaleka ne všechny definující charakteristiky (zde má Hayek na mysli svůj pojem ekonomie, pozn. překl.). Jestliže dáme komplexu struktur pocházejících ze vzájemného působení individuálních ekonomií jméno, které naznačuje, že to jsou úmyslně vytvořené konstrukce, způsobí to zosobnění nebo animismus, z něhož pochází tolik nepochopení procesů lidské interakce a jemuž chceme uniknout. Musíme si stále uvědomovat, že ekonomie, kterou trh tvoří, není ve skutečnosti stejná jako výsledky úmyslné lidské činnosti, ale že je to struktura, která sice v některých ohledech připomíná ekonomii, ale v jiných, zejména v tom, že neslouží jednotné hierarchii účelů, se zásadně od pravé ekonomie liší. Druhá nevýhoda termínu tržní ekonomie tkví v tom, že v angličtině se z něho nedá utvořit žádné vhodné přídavné jméno, a takový výraz, ukazující vhodnost jistých akcí, je opravdu potřebný. Proto jsem navrhl před nějakým časem (1967/1978:90), abychom zavedli nový technický termín, odvozený od řeckého kořene, který už byl použit velmi podobným způsobem. Roku 1838 arcibiskup Whately navrhl „katalaktika“ jako jméno pro teoretickou vědu vysvětlující tržní řád a jeho nápad byl čas od času oživován, naposledy Ludwigem vom Mises. Přídavné jméno „katalaktický“ je jednoduše odvozeno z Whatelyho slova, a už se dost široce používá. Tyto termíny jsou obzvláště lákavé, protože klasické řecké slovo, z něhož povstaly, katalattein nebo katalassein, znamená nejen „vyměnit“, ale také „přijmout do společenství“ a „obrátit z nepřítele v přítele“, což je další příklad toho, jak staří Řekové rozuměli takovým věcem (Lidel and Scott, 1940, viz též katalasso). To mě vedlo k návrhu vytvořit termín katalaxie k popsání předmětu vědy obecně zvané ekonomie, která sama, následujeme-li Whatelyho, by měla být nazvána katalaktika. Užitečnost takové inovace se potvrzuje tím, že termínu už používají někteří moji mladší kolegové, a já jsem přesvědčen, že jeho obecnější užití by přispělo k jasnosti naší diskuse. Náš animistický slovník a zmatená koncepce „společnosti“ Takové příklady ukazují až příliš dobře, že při studiu lidských záležitostí začínají potíže komunikace už u definice a pojmenování samotných předmětů, které chceme rozebírat. Hlavní terminologická bariéra porozumění, důležitější 49 [pageend51]než ostatní termíny, o nichž jsme právě mluvili, je sám termín „společnost“ - a nejen proto, že byl už od Marxe používán k zatemnění rozdílů mezi vládami a jinými „institucemi“. Už jako slovo používané k popisu množství systémů vzájemných vztahů lidských činností „společnost“ falešně naznačuje, že všechny takové systémy jsou stejné povahy. V tomto smyslu je to také jeden z nejstarších termínů, jako v latině societas, ze socius, osobně známý kamarád nebo přítel; a užíval se jednak k popsání skutečně existujícího stavu záležitostí a jednak vztahu mezi jednotlivci. Tak jak se užívá obecně, znamená nebo předpokládá společné sledování cílů, kterých se většinou dá dosáhnout jen vědomou spoluprací. Jak jsme viděli, je jednou z podmínek lidské spolupráce jdoucí za hranice jednotlivcova vědomí, že rozsah takových činností je stále více řízen ne shodnými zájmy, ale abstraktními pravidly jednání, jejichž zachovávání má za následek, že stále více sloužíme zájmům lidí, které neznáme, a že přitom také naše potřeby jsou podobně uspokojovány neznámými osobami. A tak čím více se rozsah lidské spolupráce rozrůstá, tím méně odpovídá motivace uvnitř ní mentálnímu obrazu, který mají lidé o tom, jak by to mělo ve „společnosti“ vypadat, a tím více „společenský“ přestává být klíčovým slovem v popisování faktů a stává se jádrem volání po starodávném a nyní zastaralém ideálu obecného lidského jednání. Každé reálné rozlišení rozdílu mezi tím, co na jedné straně charakterizuje individuální jednání v jednotlivé skupině, a na druhé zbožné přání, jaké by individuální jednání mělo být (podle starých zvyků), se stále více ztrácí. Nejenom že se jakákoli skupina lidí, spojená jakýmkoli způsobem, pokládá za „společnost“, ale předpokládá se navíc, že se má chovat způsobem, jakým se chovala primitivní skupina společníků. Tak se slovo „společnost“ stalo pohodlnou nálepkou pojmenovávající skoro jakoukoli skupinu lidí, skupinu, o jejíž struktuře nebo o jejímž důvodu k existenci nemusíme nic vědět - stalo se ustálenou frází, k níž se lidé utíkají, když přesně nevědí, o čem vlastně mluví. Zřejmě tak lidé, národ, obyvatelstvo, spolek, asociace, skupina, tlupa, banda, kmen, členové jedné rasy, náboženství, sportu, zábavného sdružení a obyvatelé určitého místa, všichni jsou nebo tvoří společnost. Nazývat stejným jménem takové naprosto rozdílné formace, jako je společenství lidí v neustálém osobním kontaktu a struktura tvořená milióny lidí spojených jenom signály pocházejícími z dlouhých a nesmírně rozvětvených řetězů obchodu, nejenže skutečně zavádí, ale skoro vždy obsahuje skryté přání vystavět tento rozšířený řád na intimním přátelství, po němž touží naše city. Bertrand de Juvenel dobře popsal tuto instinktivní nostalgii po malé skupině - „prostředí, v němž člověk vyrostl a které pro něj chová nepřekonatelnou přitažlivost: ale každý pokus vnutit stejné rysy velké společnosti je utopický a vede k tyranii“ (1957:136). Základní rozdíl, který se v tomto zmatku přehlíží, je, že činnost malé skupiny se dá vést k dohodnutým cílům vůlí jejich členů, zatímco rozšířený řád, který je také „společností“, se uspořádává do souhlasné struktury tím, že jeho čle- 50 [pageend52]nové následují podobná pravidla chování při sledování různých individuálních cílů. Výsledek takových různých úsilí za podobných pravidel bude skutečné vykazovat některé charakteristiky připomínající individuální organismus s mozkem nebo vůlí nebo připomínající někoho, kdo takový organismus úmyslně uspořádává, ale je zavádějící chápat takovou „společnost“ animisticky, nebo ji zosobňovat připisováním vůle, úmyslu nebo záměru. Proto je znepokojivé, když se významný současný vědec přizná, že každá užitková „společnost“ se musí jevit „ne jako pluralita osob...... (ale) jako jakási jedna velká osoba“ (Chapman, 1964). Rozplizlé slovo „sociální“ Podstatné jméno „společnost“, jakkoli je zavádějící, je relativně nevinné ve srovnání s adjektivem „společenský“ neboli „sociální“, které se stalo možná nejmlhavějším výrazem v celém našem morálním a politickém slovníku. To se stalo teprve za posledních sto let, za kteroužto dobu se jeho moderní užití a současně jeho vliv a moc rozšířily rychle z bismarckovského Německa do celého světa. Zmatek, který šíří po území, kde se nejvíce užívá, pochází částečně z toho, že popisuje nejen jevy způsobené různými druhy spolupráce mezi lidmi, tak jako to činí „společnost“, ale také druhy činnosti, které vytvářejí takové řády a slouží jim. Z tohoto pozdějšího užití se stále více obrací v heslo, v signál pro racionální morálku, určenou k tomu, aby nahradila morálku tradiční, a nyní už téměř nahrazuje slovo „dobrý“ při popisování toho, co je morálně správné. Jako výsledek tohoto „velmi rozrůzněného“ charakteru, jak to docela správně označuje Websterův nový slovník synonym, se faktický a normativní význam slova neustále zaměňují, a co se zpočátku zdálo být popisem, mění se znenáhla v předpis. (V této záležitosti ovlivnilo německé užívání americký jazyk více než anglický, neboť v osmdesátých letech devatenáctého století skupina německých vědců známá jako historická nebo etická škola ekonomického výzkumu stále více nahrazovala pojem „politická ekonomie“ pojmem „sociální politika“, aby tak popsala studium mezilidských vztahů. Leopold Wiese, jeden z mála, který se nedal strhnout touto novou módou, později poznamenal, že jen ti, kdo byli mladí v „sociálním věku“ - čili v desetiletích bezprostředně před světovou válkou - mohou ocenit, jak silná byla tehdy tendence chápat „sociální“ sféru jako náhradu za náboženství. Jednou z nejdramatičtějších manifestací tohoto jevu bylo vystoupení takzvaných sociálních pastorů. Ale „být .sociální *, “ tvrdí Wiese, „není totéž jako být dobrý nebo spravedlivý nebo .spravedlivý v božích očích“* /1917/. Některým Wiesovým studentům vděčíme za poučné historické studie o rozšíření pojmu „sociální“ /viz mé odkazy 1976:180/.) Obzvláštní mnohost užití slova „sociální“ v angličtině je názorně předvedena ve Slovníku moderního myšlení nakladatelství Fontana (1977), kde, vhodně po heslu „mýdlová opera“, stojí u hesla „sociální“ ne méně než pětatřicet kom51 [pageend53]binací tohoto slova s různými podstatnými jmény od „sociální akce“ po „sociální celek“. V podobné snaze R. Williams ve svých Klíčových slovech (1976), třebaže obvykle odkazuje čtenáře konvenčním „viz též“ k odpovídajícím záhlavím, u hesla „sociální“ se od této praxe odchýlil. Zřejmé by to pro něj bylo v tomto případě nepraktické, a tak od toho upustil. Tyto příklady mě vedly k tomu, že jsem sám sestavil seznam přes sto šedesáti užití podstatných jmen s adjektivem „sociální“ (podáváme jen začátek tohoto seznamu, který tu autor uvedl celý, pozn. překl.): Účetnictví - administrace - věk - vědomí - těleso - kruh - kompozice - koncepce - atd. Mnoho kombinací zde uvedených se užívá ještě více v negativním, kritickém smyslu: tak se ze „sociálního přizpůsobení“ stane „sociální nepřizpúsobivost“ a stejně vznikne „sociální nepořádek“, „sociální nespravedlnost“, „sociální nejistota“, „sociální nestabilita“ atd. Je těžké posoudit jen z tohoto seznamu, jestli slovo „sociální“ nabylo už tolika různých významů, že se stalo bezcenným jako nástroj komunikace. Ať je tomu jakkoli, praktický důsledek je jasný a přinejmenším trojí. Za prvé se toto slovo snaží naznačit převráceně, že co se stalo působením neosobních a spontánních sil rozšířeného řádu, je ve skutečnosti výsledek lidské činnosti. Za druhé z toho vyplývá chuť lidí přeorganizovat to, co sami nikdy nemohli zorganizovat. A za třetí slovo získalo moc zbavit podstatná jména, s nimiž se pojí, jejich smyslu. V tomto posledním účinku se stalo nejškodlivějším příkladem toho, o čem po Shakespearově „dokážu vysát melancholii z písně, jako lasička vysává vajíčka“ (Jak se vám líbí, II.5) někteří Američané mluví jako o „lasiččím slově“. Jako prý lasička dokáže vysát vejce, aniž zanechá viditelnou stopu, tak dokážou taková slova zbavit smyslu jakýkoli termín, se kterým se spojí, přičemž jej zdánlivě nechají nedotčený. Lasiččí slovo se užívá, aby vyrazilo zuby termínu, který je člověk nucen užít, ale z něhož chce odstranit všechny implikace, které ohrožují jeho ideologické premisy. (O současném americkém užívání tohoto výrazu viz zemřelý Mario Pei, Lasiččí slova: Umění říkat, co si nemyslíte /1978/, kde se tvrdí, že slovo poprvé užil Theodore Roosevelt roku 1918, což ukazuje, že před sedmdesáti lety byli američtí politici pozoruhodně vzdělaní. Nicméně čtenář nenajde v knize lasiččí slovo „sociální“.) Třebaže se slova „sociální“ zneužívá mezinárodně, nejhorší je to asi v západním Německu, kde ústava z roku 1949 užila výraz sozialer Rechtsstaat a odkud pochází koncepce „sociálně tržní ekonomie“ - ve smyslu, který popularizátor této koncepce Ludwig Erhard jistě nikdy nezamýšlel. (Jednou mě v rozmluvě ujistil, že tržní ekonomie se nemusí měnit na sociální, protože taková od původu je.) Ale zatímco vláda práva a trh jsou ze začátku docela jasné představy, atribut „sociální" je zbavuje všeho obsahu. Na základě tohoto užití slova „sociální“ došli němečtí vědci k závěru, že jejich vláda je ústavně podřízena Sozialstaatsprincipu, což znamená téměř, že vláda práva byla vy52 [pageend54]loučena. Stejné tak tito němečtí vědci vidí konflikt mezi Rechtsstaat a Sozialstaat a vsadí do své ústavy sozialer Rechtsstaat - mimochodem do ústavy, která byla napsána fabiánskými poplety inspirovanými vynálezcem „nacionál- ního socialismu“ v devatenáctém století Friedrichem Naumannem (H. Maier, 1972:8). Podobně termín „demokracie“ míval docela jasný význam; jenže „sociální demokracie“ nejenže sloužila jako jméno pro radikální austromarxismus mezi dvěma válkami, ale nyní si ji vybrali v Anglii jako nálepku pro politickou stranu věnující se jakémusi fabiánskému socialismu. Ale tradiční termín pro to, co je nyní nazýváno „sociální stát“ zněl „blahovolný despotismus“, a velmi skutečný problém, jak dosáhnout takového despotismu demokraticky, to jest při zachování osobních svobod, je prostě smeten směskou „sociální demokracie“. „Sociální spravedlnost“ a „sociální práva“ Vůbec nejhorší užití slova „sociální“, které úplně zničí význam každého slova, k němuž se přiřadí, je ve všeobecně užívaném sousloví „sociální spravedlnost“. Třebaže jsem o tom dosti dlouze pojednal, obzvláště v druhém díle Klamu sociální spravedlnosti v mém Právu, zákonodárství a svobodě, musím se problému aspoň stručné dotknout i tady, protože je tak důležitý v argumentech pro socialismus a proti němu. Fráze „sociální spravedlnost“ je prostě, jak to vyjádřil významný muž s větší odvahou než já už dávno, „významový podvod ze stejné stáje jako lidová demokracie“ (Curran, 1958:8). Znepokojivý rozsah, v jakém už termín poškodil myšlení mladší generace, ukazuje současná doktorská práce z Oxfordu o „Sociální spravedlnosti1' (Miller, 1976), v níž se mluví o tradičním pojetí spravedlnosti v podivné poznámce, že „vypadá to, že existuje kategorie soukromé spravedlnosti“. Už jsem viděl napsáno, že „sociální“ je všechno, co zmenšuje nebo odstraňuje rozdíly příjmu. Ale proč nazývat takovou akci „sociální“? Asi proto, že je to metoda, jak si zajistit většinu, to jest další hlasy k těm, které chce člověk získat z jiných důvodů? Vypadá to tak, ale to také ovšem znamená, že každé zapřísahání, abychom byli „sociální“, nás vede dále na cestě k „sociální spravedlnosti“ socialismu. Takto se užití pojmu „sociální“ stává prakticky tímtéž, jako je volání po „spravedlnosti pro každého“. To se však neslučuje se soutěživým tržním řádem a s růstem, nebo aspoň udržováním populace a bohatství. Přes takové omyly se lidé dostali k tomu, že nazývají „sociální“ to, co je pravou překážkou k pouhému udržení společnosti. „Sociální" by se správně mělo jmenovat „protisociální“. Je možná pravda, že by byli lidé spokojenější se svými ekonomickými podmínkami, kdyby cítili, že relativní pozice lidí jsou spravedlivé. Jenomže celá „spravedlnost pro každého“ - totiž že by každá osoba měla dostat to, co si morálně zaslouží - je beze smyslu v rozšířeném řádu lidské spolupráce (neboli katalaxie), protože dosažitelný produkt (jeho velikost, a dokonce i jeho exis53 [pageend55]tence) záleží na tom, co v jistém smyslu je morálně lhostejné umístění jednotlivých částí. Z důvodů, které tu už byly vyloženy, se morální zásluha nedá určit objektivně a v každém případě přizpůsobení většího celku faktům, které teprve budou objeveny, vyžaduje, abychom uznali, že „úspěch je založen na výsledcích, ne na motivaci“ (Alchian, 1950:213). Každý rozšířený systém spolupráce se musí neustále přizpůsobovat změnám ve svém přirozeném okolí (což zahrnuje život, zdraví a sílu jeho členů); požadavek, aby se děly jen změny se spravedlivým výsledkem, je směšný. Je to skoro tak směšné jako víra, že úmyslná organizace odpovědí na takové změny může být spravedlivá. Lidstvo by nikdy nedosáhlo ani by nemohlo udržet své současné množství bez nerovnosti, která nemá co dělat s nějakými morálními soudy ani se jimi nedá odstranit. Úsilí ovšem zlepší jednotlivcovy šance, ale jen ono výsledků nedosáhne. Závist těch, kteří se snažili zrovna tak, je sice naprosto vysvětlitelná, ale pracuje proti společnému zájmu. Takže jestli společný zájem je opravdu naším zájmem, nesmíme podlehnout tomuto velmi lidskému instinktivnímu rysu, ale musíme místo toho ponechat na trhu, aby sám určil odměnu. Nikdo kromě trhu nemůže určit velikost jednotlivcova příspěvku ke společnému produktu, ani se nedá určit jinak, jak velkou odměnu musí kdo dostat, aby se věnoval činnosti, která přispěje nejvíce proudění zboží a služeb, které se nabízejí. Ovšemže jestli se tento výsledek pokládá za morálně dobrý, pak se ukáže, že trh produkuje výtečný morální výsledek. Lidstvo je rozděleno do dvou nepřátelských skupin sliby, které se nedají realizovat. Prameny tohoto konfliktu se nedají smířit kompromisem, protože každý ústupek faktickému omylu jen tvoří nové nereálné očekávání. Ale anti- kapitalistická etika se nadále rozvíjí na základě omylů lidí, kteří odsuzují instituce tvořící bohatství, jemuž sami vděčí za svou existenci. Předstírajíce, že milují svobodu, odsuzují jednotlivé bohatství, smlouvu, soutěž, reklamu, zisk, a dokonce i samotné peníze. Představujíce si, že jejich rozum jim sám řekne lépe, jak uspořádat lidské úsilí, aby sloužilo jejich přáním, znamenají sami vážnou hrozbu civilizaci. (Přeložil V. Cepl) Každý člověk má své vlastní určení: jediným příkazem je následovat je, přijmout je, a to bez ohledu na to, kam ho zavede. Henry Miller 54 [pageend56]STROM POZNÁNÍ DOBRÉHO A ZLÉHO ANEB SNY PRO AMATÉRY Jana Heffernanová Sen je přirozený projev a výraz naší psychiky, kterým části naší duše, kterých si nejsme védomi, hovoří k té části, které si momentálně vědomi jsme. V jednom článku není možné zabývat se celou problematikou snů. Soustředila jsem se zde jen na určitý aspekt a chtěla jsem poukázat na širší souvislosti fenoménu snu, a proto mnoho asi zůstane nevysvětleno. Doufám však vzbudit o sny zájem. Mnoho se dnes hovoří o ekologii, ale stále ne dost lidí si uvědomuje rozsah a dosah postupného ničení naší planety a sebevražedně ignorantní a zlovolný postoj člověka k přírodě i jednoho k druhému. Ještě méně lidí ovšem je ochotno něco udělat pro to, aby se tento vývoj alespoň zmírnil. Tento vnější obraz je jen vnějším výrazem poměru v naší duši, kde též je příroda, naše přirozená duše, devastována, utlačována, ubíjena a podceňována s nadřazeností nám vlastní, totiž vlastní té malé části naší psychiky, které se říká ego a se kterou se jedině ztotožňujeme. Klíč ke vnějším změnám leží uvnitř nás: dokud se nebudeme vážně zabývat ekologií vnitřní, nedojde v nás k takovým změnám chování, které by umožnily provést úspěšně změny vnější. Lidé, kteří se zabývají studiem a pozorováním přírody, nás stále překvapují novými poznatky o netušené inteligenci zvířat a ptáků, o jejich řeči, složitých způsobech chování a dorozumívání, o jejich dokonalém přizpůsobení a účelně a citlivě organizovaném životě v mnoha nejrúznějších formách. Teprve v poslední době však moderní psychologie objevuje, že i v nás je podobná „netušená inteligence“, která je schopna nás řídit a úspěšně vést životem, a to i bez přímé účasti našeho vědomí. Nemůžeme říci také bez naši vůle, protože naše vůle buď může s touto mimo-vědomou inteligencí spolupracovat, nebo může její funkci mařit, a ze zkušenosti vidíme, že dělá spíš to druhé. Tento vnitřní konflikt je způsoben tím, že se z naší psychiky na určitém stupni vývoje oddělilo reflexivní vědomí a že toto vědomí „já“ se ztotožnilo s určitou malou oblastí, která mu byla přístupná a kde začalo shromažďovat své jednoduché poznatky o vnějším světě, zatímco zbývající část psychiky zůstala v temnotách, neosvětlená vědomím. Později byl učiněn další krok k rozštěpení naší psychiky - specializace práce v prvních městech si vyžádala zaměření pozornosti na určitou malou oblast, zmizela i potřeba ustavičné všestranné bdělosti, které je třeba v životě v přírodě, a tak došlo k jednostrannému rozvoji jen určitých schopností a určitých mozkových center. Od té doby tento jednostranný nepříznivý vývoj u civilizovaného člověka pokračuje. (Tento model je ovšem strašlivě zjednodušený, ale na podrobnější výklad zde není místa.) Toto rozpolcení člověka na oblasti, kterým se zjednodušeně říká vědomí 55 [pageend57]a nevědomí (já používám termínu „mimo-védomí“), našlo své spontánní vyjádření v nejstarší mytologii. Ve výtvarném projevu se objevuje kruh, poprvé v Summeru, jako symbol úplnosti a v asociaci s představou slunce se nadále stává jedním z nejvyšších lidských symbolů, symbolem nejvyššího principu dokonalosti, centra a vnitřního řádu. Dodnes lidé, u nichž se vědomé „já“ příliš vzdálilo od ostatních částí duše, spontánně produkují kruh, buď že ho mimoděk kreslí nebo se jim zjevuje ve snu. V projevu slovesném je toto rozštěpení vyjádřeno např. v příbězích o stvoření člověka nebo v častém a všeobecně rozšířeném tématu dvou bratrů, v naší křesťanské kultuře známém např. z biblických příběhů o Kainu a Ábelovi, Jakubu a Ezauovi, v moderní době je to třeba Stevensonův dr. Jekyll a p. Hyde nebo bratři ve Steinbeckově románu Na východ od ráje. Jindy je tato rozpolcenost člověka vyjádřena dvojicí muže a ženy, bratra a sestry, z nichž jeden hledá druhého a musí podstoupit těžké zkoušky, aby se rozdělené opět spojilo. Na prvních stránkách Bible čteme příběh o stvoření člověka, totiž jednu z verzí příběhu známého i u jiných národů. Podle kapitoly 2 knihy Genesis Bůh stvořil Adama a pak „vysadil zahradu v Edenu na východě a postavil tam člověka, kterého vytvořil“. Dále čteme, že Bůh zakázal Adamovi pod trestem smrti jíst ovoce ze stromu poznání dobrého a zlého. Následné stvořil Evu z Adamova žebra a ta později na doporučení hadovo Adamovi nabídla zakázané plody stromu poznání. Za tento přečin byli oba vyhoštěni z ráje. Tento příběh není rozhodně jednoduchý, mísí se v něm prvky z několika různých kultur a tradicí a obsahuje mnohá poučení a poznatky. Co nám ve stručnosti tento příběh říká, když se nad ním zamyslíme jako nad jakýmkoli jiným metaforickým a mytologickým textem? Bůh stvořil původně jednoho člověka, pak ho rozdělil na dva, načež se jedna část rozhodne, že ví lépe než Bůh, co je pro člověka dobré a co zlé (a svede k podobné úvaze i tu druhou, čímž zde dojde k určitému opětnému sjednocení). První čin „osvíceného páru“, tj. k vědomí probuzeného člověka, je, že si zakryje vlastní přirozenost, kterou začne považovat za nepatřičnou, i když Bůh přece stvořil člověka „k obrazu svému“; tím zavrhuje „obraz Boží“ v sobě a začne se opravovat podle svého právě nově nabytého názoru o slušnosti a správnosti. S tímto pochopením souvisí i islámská představa Satana, který byl zavržen proto, že se odmítl poklonit člověku jako obrazu Božímu. A tak se již v nejstarších literárních výtvorech setkáváme s obrazným vyjádřením naší psychické situace a obtíží z ní plynoucích: jedna část naší duše se oddělí od svých kořenů a podstaty, prohlašuje se za samostatnou a nezávislou a domnívá se, že si sama ve všem nejlíp poradí, zavrhne „obraz Boží v sobě“, tj. duši (i tělo) v její celistvosti, a odmítá uznat síly a inteligenci vyšší a rozsáhlejší, než má k dispozici sama. A to je právě ta chyba, které se neustále dopouštíme. Je pravda, že vědomí „já“ je ve vývoji člověka velkým pokrokem, ale, řečeno obrazně, proto, že na stromě vyroste kvét, nemůžeme přece strom zavrhnout a domnívat se, že se květ obejde bez něj. Jaký je to ten „obraz Boží“, ke kterému se nehlásíme? Kde je ten strom, na němž vyrůstáme, ale o nějž nedbáme? Objev skryté, samostatné inteligence, 56 [pageend58]která na nás působí z mimo-védomé oblasti naší psychiky (ze „stromu“, ze kterého vyrůstá naše vědomé ego) a která z největší míry rozhoduje o našem životě, poprvé v moderní psychologii formuloval Carl G. Jung. Myšlenka takového řídícího principu je prastará, ale dnes těžko přijatelná zvláště pro lidi, jejichž vědomí se pohybuje pouze v rozsahu ega, které obstarává náš každodenní styk s vnějším světem, a kteří si nedovedou představit, že může být něco vyššího, než je jejich inteligence. Jung nazval činnost tohoto řídícího principu v nás „procesem individuace“. Tento proces individuace má tendenci proběhnout v každém z nás, nemůže se však naplnit, klademe-li mu odpor. Cílem přirozeného procesu individuace je rovnoměrný rozvoj všech složek naší psychiky, jejich - alespoň částečné - zvědomění a vyváženost jejich postavení kolem středu, kolem zdroje tohoto řídícího principu, kterému se v jun- govské a post-jungovské psychologii říká „Šelf“, tj. „pravé Já“, skutečný střed naší osobnosti, našeho vědomí a bytí. Vnímání přítomnosti a činnosti tohoto řídícího centra a sil, které v nás zprostředkovávají styk mezi naším vědomým egem a tímto centrem, bylo vždy zdrojem náboženských představ. Jungúv žák Gerhard Adler napsal: „...můžeme říci, že náboženství je základní činností lidské mysli a že existuje archetypální obraz Boha, jenž je hluboce a nezničitelně vrytý do naší duše. Psychologie nemůže dokázat nebo vyvrátit existenci Boha, může však dokázat existenci archetypálního obrazu Božího, existenci .vyššího vědomí * (Self).“1 John A. Sanford, kněz, psycholog a uznávaný autor mnoha knih, říká přímo: „Obraz Boží v duši je živoucí skutečnost nabitá energií. Můžeme říci, že ,vyšší vědomí * (Self) generuje psychickou energii, je centrem duše a dává směr psychickému vývoji.“2 Jak tento řídící princip v sobě objevíme? Jak poznáme, co nám říká, kam nás vede, co nám radí? Jak využijeme jeho energii? Nejkonkrétněji k nám toto vyšší vědomí hovoří ve snech, protože tehdy je naše hlučné a stále běžící operativní vědomí „vypnuto“ a nemůže svým „šumem“ přehlušit „hlas“ tohoto řídícího centra. Chceme-li tedy získat jeho cenné rady, chceme-li poznat sami sebe a své možnosti, musíme rozšířit pole své pozornosti a obrátit se k oblasti neznámé, mimo-vědomé, která se nám otevírá ve snu, ale nejen ve snu. Jaká je ta nám neznámá oblast? Ve snu se nám jeví jako krajina, město, obydlí a podobně. Jeví se nám tedy jako složená z obrazů známého vnějšího světa. Jednotlivé obrazy a motivy však nejsou pouhým odrazem vnějšího světa, nýbrž symbolizují, representují určité významy a citové i mentální obsahy naší mysli, které tyto obrazy na sebe vážou. Přírodní krajina tedy representuje naši přirozenou, přírodní duševní oblast, město zas naopak něco, co jsme si vystavěli sami ze stavebního materiálu názorů, poučení, poznatků atd. Je-li krajina svěží a zelená, je i náš život - obrazně řečeno - takový, ocitneme-li se ve snu na poušti, sen nám praví, že náš život je pustý a neživý jako poušť, že mu něco chybí, něco tak podstatného, jako je pro rostliny voda. Sen, režírovaný oním vyšším centrem v nás, pracuje jako divadlo, a v takto pečlivě vybraných kulisách nám přehrává scény z našeho života, všední i nevšední, a jimi nám sděluje své poselství. Náš vnitřní prostor není prázdný, je obydlen lidmi, zvířaty, 57 [pageend59]i různými nevídanými bytostmi - některé z nich známe z pohádek a bájí které v téchto dramatech vystupují. Jung je rozdělil na několik základních typů, které pojmenoval „stín“, „anima“, „animus“. Pro praktickou práci se sny tato klasifikace není však nutná. Důležité a nutné je navázat s těmito postavami vztahy, kontakt, začít je brát vážně, snažit se pochopit, co nám chtějí říci. Tak rozšíříme pole svého vědomí, své schopnosti i své síly o oblasti dosud nám neznámé a nepřístupné a budeme spolupracovat na procesu vlastní integrace. Čím více žijeme svůj život ve shodě a porozumění s těmito svými autonomními vnitřními silami, které se nám ve snu jeví jako postavy nebo i předměty, tím méně máme problémů a náš život plyne vyrovnaně a harmonicky, dokonce i když jsou nám vnější okolnosti nepříznivé. Z hlediska staré lidské představy antropomorfního nejvyššího Boha, jak ho vídáme na náboženských obrazech křesťanských i jiných, je zajímavé, že „režisér“ sám ve snech nikdy nevystupuje jako člověk. Přítomnost tohoto nejvyššího principu je signalizována obyčejně koulí, kruhem (kolem, prstenem, kulatým stolem apod.), obrazem nejvnitřnějšího centrálního prostoru (chrám, svatyně) nebo zářícím drahokamem. Řekli jsme si, že nejdúležitější je navázat styk s těmito vnitřními postavami -silami, částmi naší psychiky nadanými velkými energiemi a nechat je vstoupit do vědomí a účastnit se aktivně našeho života. Tyto postavy, tyto síly, jsou totiž v mnohém jako skuteční lidé: rostou, mají svoje potřeby, schopnosti, a hlavně velkou energii. Neuděláme-li jim ve svém životě místo a nezabýváme- -li se jimi vědomě, obejdou naše vědomí, zákazy a příkazy a zmocní se vlády nad námi, aniž my to tušíme. Pak ovšem již nerozhodujeme svobodně o svém životě, ale jsme ve vleku svých vášní, neusměrněných citů, zdeformovaných schopností, špatných zvyků, kterých se nemůžeme zbavit, a podobně. V krajních případech se takový člověk ztotožní nevědomky zcela s jednou takovou zdeformovanou svou silou a stane se psychopatickým diktátorem (třeba i v menším měřítku) nebo fanatikem bez vlastní vůle a názoru. Člověk, který se nezná, promítá své vlastní chyby do druhých, u nichž je pak rozhořčené pronásleduje. Styk s těmito užitečnými, ale při zanedbání nebezpečnými silami se dá navázat několika způsoby. Tyto postavy a celá ta oblast, kde žijí, se s námi snaží komunikovat za dne i za noci. Vynořují se v nás různé nápady, pocity, přání, potřeby, dokonce i o myšlenkách se říká, že nás napadnou, což znamená, že přicházejí z oblasti mimo-védomé, kde se samovolně registruje a zpracovává spousta informací, které vědomě i nevědomky naše smysly a mysl přijímají. První způsob je tedy prostě dávat si pozor na nápady a pocity, které se v nás vynořují, uvědomovat si je, dávat si je do souvislostí a klást si otázky, např. proč mé nějaká maličkost tak neúměrně rozčílila - objevit skutečné kořeny a příčiny svého hněvu bývá velmi poučné. Tato metoda je sice zdánlivě jednoduchá, ale velice těžká, protože naše ego se velice brání objektivnímu pohledu na sebe a raději se obelhává, jen aby si udrželo zdání vlády a moci. Proto se potřebujeme z omezení našeho ega poněkud vyprostit. 58 [pageend60]Daleko spolehlivější a účinnější metodu sebepoznání a vnitřní integrace popisují např. Erika J. Chopich a Margaret Paul ve své knize Léčení samoty. Tato metoda vychází z jednoduchého modelu naší psychiky jako dvou částí, z nichž jedna, označená jako Dospělý, představuje naučené postoje a názory a je víceméně vědomá, druhá, označená jako Dítě, je v podstatě souhrnem všech těch oblastí naší psychiky, které zůstaly od raného dětství nevyvinuté, neuvědomělé, potlačené. Komunikace a integrace těchto dvou částí se dosahuje dialogy a vytvářením citového vztahu mezi oběma oblastmi.3 Význačný americký psycholog Ira Progoff vytvořil zajímavou metodu deníku, ve kterém člověk, který se rozhodne tuto metodu použít, rekonstruuje hlavní období a události svého života, dospívá k pochopení vlastních vnitřních hybných sil a hodnot ve svém životě a prostřednictvím dialogu s osobami a personifikovanými oblastmi svého života naváže kontakt se svými odcizenými částmi. Italský psycholog Roberto Assagioli vypracoval rovněž zajímavou metodu rozhovoru s našimi „pod-osobnostmi“, jak je nazval. V této metodě jsou nám partnery v rozhovorech personifikované vzorce našeho chování a role, které v životě splňujeme. Všechny tyto metody jsou v podstatě metody aktivní imaginace. Metoda práce se sny má oproti všem těmto dobrým způsobům ještě tu výhodu, že ve snu se se všemi těmito „pod-osobnostmi“ a personifikovanými vzorci chování i oblastmi našeho života skutečně setkáváme, že je vidíme, slyšíme, můžeme pozorovat jejich jednání, hovořit a jednat s nimi. Aktivní imaginace se pak používá pro rozvíjení témat, scén a dějů viděných ve snu a v dialozích se snovými postavami. Dnešní člověk si obvykle snů nevšímá, a jeho pozornost upoutá až nějaký hrozný sen, někdy zvaný noční můra. Někteří američtí psychologové nazývají tyto hrozné sny „vidění energie“ nebo setkání s energií, a právem, protože tyto nebezpečně vypadající postavy a tvorové jsou nositeli velké energie. Noční můra je obvykle zoufalý poslední pokus naší duše, jak k sobě přivábit naši pozornost. Věnujeme-li však snům soustavnou pozornost, pochopíme jejich každodenní úlohu v našem životě. Tak jako se vyvíjí a roste lidské tělo podle předem připraveného plánu, vyvíjí se i naše duše. Stadia vývoje tělesného jsou doprovázena změnami duševními a tyto se dají pozorovat ve snech. Všechny mezníky našeho vývoje, jako narození, učení se být ve světě, pohlavní dospívání, učení se žít ve společnosti, manželství a rodičovství, odchod dospělých dětí do života a nakonec smrt, jsou doprovázeny určitými typickými sny, které nás na nové situace připravují a pomáhají nám se přes obtížná údobí přenést. Nemohou-li se sny dovolat naší pozornosti, plní alespoň svou funkci vyrovnávací. Tato funkce je nejlépe patrná z psychologických studií vojáků za války. Vojákům se zdálo nejčastěji o domově, příbuzných, šťastném dětství a podobně, protože jejich sny se snažily vyrovnat hrůzy války, a tak udržovaly jejich relativní psychickou rovnováhu. Jakmile se však vojákovi začalo zdát o válce, znamenalo to, že jeho psychická odolnost poklesla pod kritickou hranici, že se nadále nebude schopen vyrovnat se situací a plnit svůj úkol, a musí být 59 [pageend61]poslán co nejdříve domů. Tuto svou funkci vyrovnávací plní sny i v normálním životě a pomáhají nám se adaptovat na změny, i když o tom vůbec nevíme. Nyní uvedu několik příkladů snů tzv. iniciačních neboli zasvěcovacích, které se typicky zdají dospívajícím dětem a uvádějí je do života dospělých. Jisté třináctileté dívce se opakovaně zdálo, že je sama ve svém pokojíčku, rodiče se baví v kuchyni a ona se bojí, že někdo vnikne do domu a do jejího pokojíka. V dalším snu za stejné situace se domovní dveře skutečně otevřely a jimi vnikla do domu temná mužská, blíže nespecifikovaná postava a vyvleče dítě ven. Dítě se bojí, ale temná postava je přivede jen do sadu se spoustou stromů a ozářeného sluncem. Podobný sen cituje také např. Wilhelm Stekel ve své Řeči snů, napsané už v roce 1911: „Byla jsem v kvetoucí zahradě,... najednou se přede mnou objevil vznešený černý rytíř a pravil mi vážným, hlubokým hlasem: Půjdeš se mnou? Nečekaje na odpověď, vzal mě za ruku a vedl mě pryč.“4 Chceme-li pochopit nějaký sen, jedna z možností je „přeložit" ho z jazyka obrazného, metaforického, který je vlastní pravé hemisféře našeho mozku, do jazyka naší levé, verbálně logicky orientované a prozaické hemisféry, nejlépe tak, že jednotlivé symboly-obrazy nahradíme verbálními definicemi a popisy. Zeptáme se snícího, nebo sami sebe, co je to sad. Sad je místo, odpoví snící, kde rostou stromy, kvetou a nesou plody. Sen dítěti tedy říká, že brzy nadejde čas, kdy bude muset odejít z domova, z ochrany a péče rodičů, do „sadu“, tj. musí rúst, kvést a vydat plody, tedy přijmout muže, mít děti atd. Sen ukazuje, že dítě neodchází z vlastního rozhodnutí, ale je vytaženo do světa temnou (tj. neznámou) silou - instinktem, který v nás působí, aniž o něm víme. Ani rodiče v tom nemohou nic dělat; sen říká, že dítě ani nevyslali do světa, ani neopustili, nýbrž žijí dále svůj vlastní život. Lidé tzv. primitivních, přírodních kultur měli rituály, které doprovázely všechny jejich životní mezníky a základní situace a které byly vlastně vnějším zobrazením a dramatizací vnitřních psychických dějů. Rituály spojené s dospíváním jsou jistě čtenářům dostatečně známy. Jedním z nich byla obřízka. Joseph Campbell, jeden z nejvýznačnějších učenců z oboru antropologie a srovnávací mytologie, popisuje ve své knize Hrdina s tisícem tváří rituál australských domorodců kmene Murngin. Obřízka je u tohoto kmene spjatá s legendou o Velkém Otci Hadovi. Chlapec je odňat matce a zasvěcován do světa mužů. Než je chlapec obřezán, muži kmene mu řeknou: „Velký otec Had si žádá tvou předkožku.“ Chlapec tomu věří a velice se bojí. Matka symbolicky chlapce chrání, ale muži se ho zmocní a odvlečou ho na území mužů, kde přebývá Velký Had.5 Carl G. Jung v Symbolech transformace píše, že jednomu mladému muži se zdálo, že se z jeskyně vymrštil had a kousl ho do genitální oblasti. Tento sen se mu zdál právě v době, kdy se konečně vyprostil ze závislosti na své matce, ne ve věku třinácti let, jak je tomu u přírodních národů, ale mnohem později.6 Z mnohých podobných příkladů poznáváme, že rituály a náboženství vůbec nebyly lidmi vynalezeny, ale že jsou to příklady instinktivního chování, jsou vnějším vyjádřením našich vnitřních psychických procesů. 60 [pageend62]Joseph Campbell (jako i mnozí jiní autoři) ve svém díle dovozuje, že absence živého mýtu a z néj vyplývajícího rituálu v moderních společnostech působí, že mnozí lidé nikdy opravdu psychicky nevyspéjí, zůstanou v mnohých směrech infantilní, závislí, neschopní převzít plnou odpovědnost za svůj život. Mládež instinktivně cítí nedostatek takového rituálu a zavádí si rituály svoje, jako je kouření, jezdění na motorkách, řízení auta nebo různé „hrdinské“, často ná- silnické činy. Zvláště chlapci potřebují totiž nějaký významný akt, mezník, který by postavil viditelný předěl mezi jejich dětstvím a dospělostí. Podobně jako mýty i pohádky jsou spontánním zobrazením duševních procesů při naší cestě životem a stejně jako mýty bývají nazývány „kolektivní sny". Pohádky bývají jednodušší než mýty a jsou určeny zejména dětem, kterým ukazují cestu, jak být ve světě a jak si vybudovat pevnou individualitu. Americký psycholog Bruno Bettelheim, autor významné psychologické studie o pohádkách, nazvané Užiti okouzlení (The Uses of Enchantment), po desetiletí úspěšně léčil pohádkami děti hluboce citové narušené. Jak už jsme viděli v případě snu doprovázejícího pohlavní dospívání, ono řídící centrum a zdroj energie v nás je stále činné a produkuje po tisíciletí stejné příběhy k našemu poučení. Příběh následující nezapsala ani Božena Němcová, ani Karel Jaromír Erben v minulém století, nýbrž se spontánně vynořil ve snu jedné mé osmnáctileté studentky. „Jsem v tmavém, mlhavém, sněhem pokrytém údolí. Mám s sebou malé dítě. Vím, že musím najít Krále. Jdu vzhůru do kopce a vcházím do lesa. Vidím chaloupku, ve které přebývá stará babička se synem. Pozve mě dovnitř, pohostí mě a ptá se mě, kam jdu. Když jí řeknu, že jdu hledat Krále, prosí mě, abych se ho zeptala, proč je v údolí stále tma a mlha. Slíbím to babičce i jejímu synovi a jdu dál. V lese potkávám skupinu lidí, sníh roztál, vidím zelenou trávu. Poznávám mezi lidmi laskavého muže, to je jistě Král! Muž mi však vysvětlí, že on není Král. Musím jít dál. Opět po sněhu. Dojdu do zámku - nebo to může být škola či nějaký ústav nebo klášter (mladé ženy tam nosí uniformy). Hledám tam Krále, ale zase marně. Jdu dále do lesa. Uvědomím si, že mám s sebou malé dítě, musí být unavené, žíznivé a hladové. Usedáme k odpočinku do trávy. Za mnou je dutý strom, sáhnu do něj, objevím váček se zlatými penězi, které se z něj sypou vždy, když s ním zatřepu, a v červené krabici kouzelný plášť.“ Snadno zde rozeznáme obvyklé pohádkové motivy: jako každý pohádkový hrdina i naše hrdinka vešla nejprve do lesa, našla chaloupku s babičkou, hledala Krále - Děda Vševěda apod. Jsou to universální mytologické motivy a představují Cestu Hrdiny, která je známá i z náboženství. Les, divočina, případně poušť (na kterou odešel na počátku své cesty Ježíš) představují přírodu a neprozkoumané, tajemné, „divoké“ oblasti v naší duši, kde žijí různé bytosti, se kterými se často musíme utkat, a nemusí to být vždy fyzicky: Ježíš se tam sešel s ďáblem a zvítězil nad ním v disputaci. V této „divočině“ však také leží zdroj našeho poznání a naší síly. Hrdina, jako tato studentka, hledá nejen za sebe, ale i za druhé; když dosáhne hrdina cíle, vykoná určitý čin 61 [pageend63]a dosáhne poznání, vrací se se svým pokladem domů a podělí se o něj s lidmi (Prométheus a oheň, Mojžíš a Desatero ap.). Hrdinka hledá Krále-muže, Otce. Typický mytologický hrdina nemá nebo nezná svého otce (Ježíš, Mojžíš, král Artuš apod., a dokonce i Luke Skywalker z amerického moderněmytologického filmu Star Wars). Hledání otce v hrdinských příbězích znamená hledání své vlastní cesty životem, svého osudu, úkolu, sebe sama. Proto muž dívku ve snu posílá hledat dál. Dalším krokem se dívka ve svém hledání obrací ke kolektivním autoritám a hodnotám (škola, ústav, klášter), uniformitě, ale ani tam nenalézá odpověď. Rozhodující obrat v ději nastává poté, co dívka obrátí pozornost k dítěti: pak najde nevyčerpatelný poklad a schopnost transformace (plášť umožňoval pohybovat se ve dvou světech). O pokladu zakopaném na poli nebo perle na dně moře jako symbolech Království Božího hovořil už Ježíš. V pohádkách bývá tento poklad často ve stromě nebo v podzemí pod ním - nejvyšší poznání téměř vždy souvisí se stromem života a poklad se nalézá v našich nejnižších, základních vrstvách, na dně. Pozoruhodné je, že dívka našla sebe sama, svou nevyčerpatelnou sílu, svůj zdroj poté, co obrátila svou pozornost k dítěti. Dítě ve snech i v mytologii je také jeden z nejvyšších symbolů, symbolů integrace, proto je např. obraz malého Ježíška jako Boha tak účinný. O nesmírně praktické účinnosti Dítěte jako symbolu naší zanedbané duše se podrobně dočítáme např. ve výše již jmenované knize Léčení samoty (Chopich & Paul): nepoznáme- -li své Dítě v nás, neutvoříme-li si k němu milující a chápající vztah, velká část naší osobnosti nikdy nedospěje, může sabotovat veškeré naše vědomé počínání, a my i ono budeme trpět. Obrátíme-li však k němu svou pozornost, jako ona dívka ve svém snu, najdeme v sobě nevyčerpatelný poklad a schopnost transformace. V době dospívání a pak vždy, kdy přijde čas přehodnotit své názory a učinit určitou změnu v životě, zjevují se nám ve snech temné, nebezpečné postavy a vyzývají nás na cestu hledání. Obvykle jsou to lidé, se kterými nechceme nic mít, špinaví, zanedbaní, nebezpeční. Také Buddha se vydal na cestu za poznáním poté, co uviděl žebráka, nemocného a nakonec mrtvého. Mnozí z nás však tuto výzvu nepřijmeme, bezpečí a pohodlí domova nikdy neopustíme, a své poznání a vědomí nerozšíříme. Tato situace je názorně ilustrována např. v pohádce Divoké husy, citované V. Proppem v jeho knize Morfologie pohádky. Hrdinka se vydává hledat svého ztraceného bratra (mužský element symbolizuje poznání zaměřené na naši činnost v životě - dívka opět hledá svou vlastní cestu). Její pouť vyžaduje, aby splnila určité úkoly, které však jsou pro ni nové, neznámé, a dívka je odmítá se slovy: „To se v domě mého otce nedělalo.“7 Odmítá tak vlastní zkušenost, přejímá nekriticky a bez vlastního pochopení pravidla otcovského domu, nepřijímá svou novou roli dospělé a samostatné ženy. Dokud svůj postoj nezmění, nenalezne ztraceného bratra - chybějící část své duše. Stává se, že sny vybízející k dospívání se objevují až do pozdních let, dokud nepřijde třeba nějaká velká krize, nějaká rána osudu, která nás na naší cestě postrčí drastickým způsobem a přivede k poznání 62 [pageend64]našich omylů a z které se pak těžko dostáváme - nebo vůbec nedostaneme. Říká se, že je lépe se na cestu do hlubin vydat dobrovolné a připraveni než do ní spadnout po hlavě nenadále. Pohádky, životní zkušenost i psychologická praxe nám ukazují, že je bohužel možné i svůj život prohrát a utopit se v nahromaděných problémech, depresích a utrpení, které nezménéné postoje a neřešené problémy s sebou přinášejí. První sny, které mi začátečníci v zájmu o sny a sebepoznání předkládají, jsou tedy většinou setkání s temnými, hrozícími, nebezpečnými postavami. Tyto postavy nám přicházejí říci, že v nás a v naší životní situaci dozrál nějaký problém, který potřebuje naléhavé řešení, že jsme se dostali do bodu, kdy máme o určitý stupeň dospět, a energie k tomuto úkolu připravená a nashromážděná už buší na dveře našeho vědomí a honí nás po ulicích našich dosavadních názorů a postojů, které jsme si vybudovali. Hrozící a temné postavy mohou však representovat i jiné zanedbané části naší duše, jako nadání a schopnosti, které máme, ale nerozvíjíme, nepoužíváme, neuděláme jim v našem životě místo. Lidé se většinou domnívají, že jim takový sen ohlašuje nějaké vnější nebezpečí, a jsou na sebe pošetile pyšní, že mu utekli nebo že se prali. Sny nás však učí, že ani útěk, ani násilí nejsou řešení, že nejsou cestou k duševní dospělosti a poznání. Sny nás učí podívat se našim strachům tváří v tvář, prozkoumat je, vyslechnout jejich poselství, pochopit, co nám chybí a co máme udělat, učí nás zvážit, popřípadě přijmout jejich radu. Člověk, který stojí před nutností vyrovnat se s nějakou zásadní změnou ve svém životě a otálí s jejím rozpoznáním a provedením (takových je nás většina), obyčejně vypráví takovýto sen: „Jsem ve svém bytě. Někdo buší na dveře. Dobývají se na mne nebezpeční muži. Držím dveře ze všech sil. Rodiče (dokonce i když už zemřeli) a jiní starší příbuzní mi pomáhají. Obrátím se a vidím, že jeden z mužů se dostal dovnitř protějšími dveřmi, které jsme nedrželi.“ Takovýto sen přesně ilustruje situaci snícího: problémy spojené se změněnou životní situací „vlezou oknem, když je vyhodíme dveřmi“; nemůžeme je zahnat ani se jim ubránit, je nutné je přijmout a vyslechnout. Rodiče a příbuzní pomáhají držet dveře: přes pokročilý věk (někdy kolem čtyřiceti let i více) se snící ještě stále ztotožňuje s názory a příkazy, které získal jako dítě, kdy jeho pozice v rodině i společnosti byla zásadně jiná, neutvořil si vlastní životní názor, nežije svůj život, naopak se mu brání. Vědomé ego je malé, slabé a omezené, často tím tvrdohlavější a panovačnější, protože se cítí ohroženo a bojí se. Podobná situace je v následujícím typu snu: „Jdu do domu, kde bydlím, nahoře na schodech číhá temná postava. Strašně se bojím, vběhnu do svého bytu, zabouchnu za sebou dveře, běžím k telefonu, volám policii.“ Nebo: „Ve městě se pohybuje nebezpečný zločinec. Musím zavolat policii. Běžím po ulici, hledám telefon, zločinec běží za mnou, utíkám, ale vím, že je to marné, že mě zločinec dostihne.“ Tato žena měla pravdu: před životní situací, ve které se ocitáme, není úniku, naše problémy nás vždycky dostihnou, musíme je řešit, a ne před nimi utíkat. Ještě nikdy mi nikdo nevyprávěl, že se ve snu skutečně pomoci dovolal, ať už policie či jiné společenské autority. Sen nám 63 [pageend65]tím správné říká, že svou situaci musíme řešit samostatné, jiné pomoci není. Snící se dovolávají kolektivní autority, ale sen vždy říká, že se člověk musí takovému problému postavit sám, tj. najít si vlastní řešení a utvořit si vlastní názor. Co se stane, když se obrátíme a na pronásledovatele si počkáme? Typicky se usměje, přestane nás ohrožovat, odhodí zbraň, mél-li nějakou, a buď zmizí, nebo nám néco zajímavého a nečekaného sdělí, nebo nás vyzve, abychom ho následovali apod. První krok je tedy překonat strach a podívat se domnělému nebezpečí tváří v tvář. Ostatní se dozvíme. Jiná verze tohoto typu snu je, že se člověk snaží svůj „stín“, který ho pronásleduje, zabít. Zabít, rozsekat a pohřbít, nejlépe ve sklepě nebo v jiných hlubinách své osobnosti. To se ovšem nepodaří. Temná neurčitá postava přijde zase k životu, buď v tomtéž nebo v dalším snu. Člověk se zase na ni vrhne a škrtí, seká, střílí, a ráno se probudí zcela vyčerpán, přijde za mnou a prosí o „pilulky proti snům, jestli jsou nějaké“. Tento postoj k neznámému vidíme nejen ve snech, ale i např. v dnešních filmech, kde jediný způsob, jak jednat s neznámými zvířaty, silami a jinými bytostmi, na které člověk připadne, je násilí; za každou cenu udržet svou hloupost a směšně arogantní omezenost zabitím všeho, z čeho bychom se mohli poučit, vyhubením jiných ras, návštěvníků naší planety a podobně. Tento postoj se dnes dále vštěpuje do dětí pomocí videoher, které neučí nic jiného, než že upevňují v chlapcích primitivní a nebezpečný postoj: co neznáme, je nám nepřátelské, a je nutno to zničit. Tak se člověk chová i k sobě, a často bezohledně a pošetile osekává větve ze svého vlastního stromu života a ponechává si jen ubohé zmrzačené torzo, které prohlašuje za vševědoucí a hlavně vševládné JÁ. Kromě temných postav bývá někdy naším „protivníkem“ had. Neznám člověka, který jen trochu sleduje své sny a nezdálo by se mu někdy o hadech. Dokonce i Mistr Jan Hus se svěřuje v jednom ze svých dopisů přátelům v Kostnici (dopis č. 29), že se mu zdálo o hadech.8 Jeden mladý muž mi vyprávěl následující sen. „Ocitl jsem se na neurčitém místě, na prázdném prostranství, v dálce vidím keře a stromy. Proti mně had, silný a asi tři až čtyři metry dlouhý, krásně a neobyčejně barevný. Pociťoval jsem strach, úzkost, nechuť a věděl jsem, že ho musím zkrotit, zneškodnit. Vzal jsem na něj dlouhou tyč, která měla na konci drátěné oko a pokoušel jsem se ho chytit. Had se bránil, a tak jsme oba spolu bojovali, avšak bezvýsledně. Nemohl jsem ho přemoci.“ Takový sen se nedá vysvětlit naší každodenní zkušeností. Pro dnešního člověka žijícího ve městě nepředstavuje had příliš reálné nebezpečí a ohrožení. Pro vysvětlení přítomnosti obrazu věci nebo bytosti, se kterou se v životě často nebo vůbec nesetkáváme, se musíme obrátit ke zkušenostem celého lidstva, které jsou uloženy ve starých výtvarných i slovesných výtvorech, ale které jsou kupodivu stále živé v nejhlubších vrstvách naší duše. Na začátku jsem se zmínila o hadovi v biblické zahradě rajské; odtud známe hada jako strážce stromu poznání dobrého a zlého a příčinu tzv. pádu člověka neboli prvotního hříchu. (I v tomto snu se had objevil v přítomnosti stromu, 64 [pageend66]i když v pozadí.) Symbol hada je však starší než Bible a byl uctíván v biblické zeměpisné oblasti již nejméně sedm tisíc let před napsáním knih Genesis. V Summeru byl had uctíván např. jako Ningizzida, Pán Stromu Pravdy, který vládl v Zahradě Nesmrtelnosti. Ze zachovaných summerských mýtů a obrázků na pečetích se dovídáme, že v Zahradě Nesmrtelnosti roste Strom Pravdy, pramení voda života a vládne tam Had, bůh androgenní, zahrnující v sobě muže i ženu, to znamená ucelený, kompletní, ne poloviční. Ze zobrazených příběhů se dále dovídáme, že člověk, který splní správně všechny podmínky (je oddaný hledání pravdy, překoná strach, vstupuje s náležitou úctou a čistými úmysly), může bez obav a beze škody pojíst ovoce poznání ze Stromu a dosáhne „nesmrtelnosti“. „Není zde známky božského hněvu nebo nebezpečí,“ píše Joseph Campbell ve třetím svazku svého díla Masky Boha. „Žádná vina není spojována se Zahradou.“9 Naproti tomu staroegyptská povídka zapsaná v 8. století před Kristem, ale pravděpodobně mnohem starší, vypráví o Setnovi, synu faraóna Ramesse, který hledal poznání v podobě knihy moudrosti boha Thoth. Aby knihu dostal, Setna napadl hada, který ji střežil. Zabít ho nemohl, tak jako ani my nemůžeme hada ve snu zabít, ale podařilo se mu oddělit mu hlavu od těla zvláštním trikem. Kniha poznání, kterou tak získal, mu však nebyla k dobrému a přinesla mu jen neštěstí a zkázu.10 Z toho vidíme, že chyba není ani v hadovi, ani v člověkově touze po poznání pravdy, ale ve způsobu, jak člověk pravdu hledá, jak přistupuje k „vyšším“ silám, k přírodě, ke světu, k lidem, ke své vlastní duši i tělu. Nepřátelství, násilí a strach plodí jen zkázu. Mladík, který mi o svém střetnutí s hadem vyprávěl, se naštěstí nepokoušel hada zabít, ani před ním neutekl, chtěl ho jen „ovládnout, zneškodnit“. Uvědomíme-li si, že had je obrazem zdroje naší vlastní vitální síly, je i toto pokus pošetilý. Každá věc ve snu, v pohádce, v mýtu má svůj význam, nic není náhodné nebo bezúčelné, tak jako třeba v divadle. Říká se: je-li na jevišti ve zdi skoba, někdo se na ní během hry určitě oběsí. Všimněme si, čím se mladý muž pokoušel přemoci hada. Dlouhou tyčí. Freudisté už jistě mají svůj výklad pohotově, ale nedáme se omezit vyhledáváním jednostranných teorií ve snech, a podíváme se na věc ze širší perspektivy. Nejen části našeho těla mají schopnost někam dosáhnout a něco proniknout; nemají snad muži také pronikavý intelekt, kterým dosáhnou daleko od sebe a kterým si případně mohou držet jaksi věci od těla?11 Když jsem se zeptala mladého muže, jaké podobnosti a naopak protiklady vidí ve snu, odpověděl bez váhání, že had a tyč jsou si značně podobné, ale tyč je neohebná, neměnná, nepružná, zatímco had byl ohebný a pružný. Mohli bychom také říci, že tyč je neživá, kdežto had je živý, tyč je náš nástroj, kdežto had je samostatná bytost. Jedno z poučení, které nám tedy sen nabízí k úvaze, je obraz marného a zbytečného souboje našich nepružných, rigidních názorů s živou skutečností, se silami, které daleko převyšují síly naše, se skutečností v nás, se samotným Bohem. I biblický Jakub zápasil s Bohem (nebo andělem) celou noc. A ráno 65 [pageend67]šel a vrátil se po mnoha letech domů a usmířil se konečné se svým bratrem Ezauem, který, jak nám říká Bible v kapitole 25 knihy Genesis, byl „celý čer- venohnédý (jako zem) a chlupatý jako kožíšek“: to jest, s tou částí vlastní duše, která je blízká přírodě a slyší její i „Boží hlas“ ještě zřetelně. A naše cesta dnes není jiná než Jakubova: nesnažit se svou přirozenou, ale nám neznámou a odcizenou duši ani zabít, ani ji jinak zneškodnit, ani před ní utíkat, ale smířit se s ní, přiznat jí její právo prvorozeného (jako Jakub Ezauovi), naslouchat jí s úctou, která jí náleží, a poučit se z jejích moudrých rad. Poznámky: 1 G. Adler, Studies in Analytical Psychology, Routledge & Kegan Paul, Ltd., London 1948, s. 162, 163. 2 John A. Sanford, Dreams, God’s Forgotten Language (Sny, zapomenutý jazyk Boží), Harper & Row Publishers, 1968, s. 173. 3 E. J. Chopich and M. Paul, Healing Your Aloneness, Harper, San Francisco 1990. 4 Wilhelm Stekel, Die Sprache des Traumes, 1911. 5 Joseph Campbell, The Hero with a Thousand Faces, Bollingen Series XVII, Princeton University Press, 1949, s. 10, 11. 6 Carl G. Jung, Symbols of Transformation, translated by R. F. C. Hull, Collected Works Vol. 5, New York & London 1967. 7 V. Propp, Morphology of the Folktale, translated by Laurence Scott, University of Texas Press, Austin & London 1979, s. 97. 8 Tento dopis je zajímavý tím, že je jednou z mnoha výpovědí lidí o tom, že v extrémních situacích je sen s to nám opatřovat informace normálně zcela nedostupné a předvídat události. 9 Joseph Campbell, The Masks of God, Vol. 3, Occidental Mythology, Pinguin Books, 1976, s. 11. 10 Roger Lancelyn Green, Tales of Ancient Egypt, Puffin Books, 1967. 11 Významy symbolů nástrojů a zbraní jako kopí, meče apod. jsou dobře zpracovány v knize Emmy Jung a Marie-Louise von Franz, Legenda o Sv. Grálu (The Grail Legend, Sigo Press, 1980). Možná se nám podaří změnit tvářnost světa tak, že ji ani její Tvůrce nepozná, ale jestliže se nezměníme my sami, pak k čemu to všecko? Henry Miller 66 [pageend68]AIDS - AIDES - HÁDÉS Peter Orban Mistrovskou ukázkou moderní astrologie je knížka německého astrologa Petera Orbana nazvaná Pluto *, a v ní pak zejména kapitola věnovaná problematice onemocnění AIDS. Orbanův astrologický výklad má všechny náležitosti moderní astropsychologie: přísný hermetismus, jasnozřivý analogický pohled, živé korespondence astrologického symbolického jazyka s vnějšími manifestacemi v nejrůznějších oblastech individuálního a sociálního života a v neposlední řadě i zjevné potěšení z otevírajících se pohledů na tuto problematiku. Přinášíme nepatrně zkrácený výtah ze zmíněné kapitoly, v níž P. Orban podává svůj výklad příčin vzniku nemoci AIDS. Souvislosti, jež přitom objevuje, zaujmou jistě i ty, kteří si jinak o astrologii - zvláště pod dojmem té její podoby, jaká se dnes u nás nabízí - uchovají své rezervované mínění. * * * Od počátku osmdesátých let obchází svět nové strašidlo - strašidlo AIDS. Uplynula dosud příliš krátká doba, říká na začátku kapitoly P. Orban, abychom mohli vědět, co všechno se pod vlivem této nemoci odehrává v lidské duši, ale jedno je jisté: na lidské sexuální vztahy to vrhlo vážné PODEZŘENÍ. Nikdo si dnes v tomto ohledu nemůže být jist. Sexuální revoluce sedmdesátých let dostává dost hořkou příchuť a svět si klade stále naléhavěji otázku, co je příčinou této strašlivé nemoci. P. Orban nás vyzývá, abychom v duchu klasické hermetické tradice věnovali svou pozornost „signaturae rerum“, jež se v této oblasti nabízí našemu pohledu. Představme si, že virus vyvolávající toto onemocnění je osobou, nepatrnou malou osůbkou jménem AIDS, a položme si otázku, co jsme se o ní dosud stačili dozvědět: 1) Tato osúbka je NEVIDITELNÁ, tzn. že nemohu vědět, zda se ve mně již neusídlila, ani zda si již nezískala přístup do nitra mého partnera. Abych její přítomnost mohl vůbec zaznamenat, potřebuji k tomu složitý diagnostický test s krásným jménem ELISA. Na tomto místě je třeba si připomenout, že podle K. Kerényiho je nejpravděpodobnější význam řeckého AIS, AIDES „neviditelný“ nebo „činící neviditelným“, jako protiklad k Helios - "viditelnému“. Staří Řekové z obav před vyslovením jména tohoto strašného boha jej nazývali také Pluton - Boháč. Odtud i pozdější římský Pluto. 2) Osúbka pronikne do lidského nitra otvorem v kůži vzniklým v důsledku poranění nebo píchnutí jehlou apod. Podle našich dnešních znalostí se musí Peter Orban, Pluto, Rowohlt 1989, s. 182-208. 67 [pageend69]dostat do krevního oběhu. Protože však lidské tělo tvoří uzavřený systém, musí vzniknout nějaký průchod - otvor, jímž by bylo možné do těla vstoupit. A to jak u toho, kdo tuto osůbku - tento virus - v sobě nosí, tak i u toho, k němuž chce proniknout. Víme, že jsou tři skupiny, které tyto podmínky nejsnadněji splňují: - Homosexuálové (při jejichž sexuálních praktikách dochází velmi často k drobným poraněním) - cca 76 %. - Lidé náchylní ke krvácení - cca 6 %. - Narkomani (používání stejné jehly spolu s ostatními) - 6 %. Tak se krev, tato „životní šťáva“, stává nositelem viru. V ní nachází vir svůj příbytek. 3) Jméno osúbky pochází ze zkratky slov „Acquired Immune Deficiency Syndrom“ -získaný syndrom nedostatečné imunity - a poukazuje tak ke schopnosti tohoto viru vyřazovat z činnosti vlastní obranné systémy, jimiž je naše tělo vybaveno právě pro případ napadení zhoubnými viry. Osůbka nenapadá totiž všechny buňky, nýbrž převážně buňky bílých krvinek (T-4 pomocné buňky), jejichž úkolem je zjistit místo ohrožení, varovat ostatní bílé krvinky a dát podnět k vytváření protilátek. Tak umírá člověk zpravidla ne na sám virus AIDS, ale proto, že v důsledku tohoto viru pozbyl obranyschopnosti svého organismu. Člověk se stává bezbranným vůči jakémukoli nebezpečí. Bez pomocných buněk T-4 se každý obranný mechanismus dříve či později zhroutí. 4) Při dnešním stavu vědomostí o AIDS nelze předvídat, zda, a hlavně kdy „napadení“ virem povede k propuknutí nemoci. Vnucuje se obraz časované bomby, o níž nevíme, zda je odjištěna a na kdy je nastavena. To vše vyvolává pocit úzkosti. Pokusme se nyní o transpozici těchto fakt do astrologické symboliky. Cílem útoku je imunita, schopnost bránit se před škodlivými vlivy zvenčí. Tuto schopnost je třeba zlomit. Moje obrana závisí na tom, zda se mi podaří vybudovat kolem sebe ochranný val, jakýsi kruhový „cordon sanitaire“. Dokonalou paralelou takové kruhové obrany je středověký hrad, hermeticky uzavřený vůči okolí pomocí silných zdí, vodních příkopů a padacích mostů. Lidské tělo je kolem dokola jakoby „obehnáno“ kůží, která je má chránit před vniknutím čehokoli nežádoucího a nevítaného. Zemi dnes ve vesmíru obklopuje systém družic, jejichž úkolem je odhalit a zničit vetřelce přicházející směrem od potenciálního nepřítele. (Je to jen náhoda, ptá se P. Orban, že zkratka pro označení tohoto vesmírného obranného systému je SDI-A /Amerika/, což je zrcadlový kalambúr AIDS?) I lidská krev si kolem sebe vytváří takový pomyslný ochranný pás, a to v podobě bílých krvinek a pomocných buněk T-4. Na této obranářské mentalitě není samo o sobě nic patologického. Všechna tato a podobná zařízení a imunitní organické systémy mají své plné funkční oprávnění. Z astrologického hlediska se tato ochranná a zajišťovací funkce vztahuje ke znamení Býka, jehož vládkyní je Venuše. K základním atributům znamení Býka patří „jistota“, a proto si Býk kolem sebe vytváří „ochranný val“. Je to něco podobného, jako když si kouzelník udělá kolem sebe magický kruh, aby ho při díle nerušily žádné cizí síly. Strážkyní tohoto ochranného válu je Venuše, stejně jako strážkyněmi krevního 68 [pageend70]obéhu jsou buňky T-4 a strážci amerického vzdušného prostoru družice SDI-A. Potřeba jistoty, kterou ztělesňuje Venuše, není problémem „per se“, ale nezbytnou podmínkou přežití. Je přirozeným zákonem života, že každý systém se zajišťuje proti nepříznivým vlivům ze svého okolí, že chráním „svůj dům -svůj hrad“ před nevítanými návštěvníky tím, že zamykám dveře nebo zvedám padací most. Problematickým se takové chování stává v okamžiku, kdy má zabránit, aby ke mně již nikdy nic nemohlo zvenčí proniknout. Každý systém vyžaduje komunikaci a vzájemné styky s ostatními systémy - ledaže by se pokládal za dokonalý. Moje Venuše, můj ochranný val, má vždy své přirozené otvory (ústa, nos, uši, anus, penis, vaginu), skrze něž mohu jakoby vycházet do okolního světa a nechat jej naopak vstupovat do sebe. Každý hrad spouštěl každoročně svůj padací most, aby se i cizí rytíři mohli zúčastnit turnajového klání. Jestliže zůstávám otevřený vůči světu, nehrozí mi nebezpečí, že by můj „systém“ ustrnul. Může se však stát, že jednoho dne se z nějakého důvodu rozhodnu, že svůj systém uzavřu tak, aby do něj již nikdy nemohlo zvenčí nic proniknout. Prohlásím jej za dovršený nebo dokonalý. Styky s okolním světem tím budou přerušeny. Můj přirozený obranný val je tu nyní k tomu, aby chránil mou dokonalost a ke mně již nic zvnějšku nemohlo vstoupit. Kruhová obrana je dokonalá, systém je hermeticky uzavřen. Tak jsme se astrologicky dostali ke konstelaci Saturna s Venuší, neboť k Saturnovi patří vše, co souvisí s omezením, opevněním, ustrnutím, upjatostí a zkostnatělostí. Konstelace Saturna s Venuší doslova znamená: Ochranný val je neproniknutelný, obrana je nyní dokonalá. Tato konstelace samozřejmě sama o sobě nestačí, aby vysvětlila téma AIDS, protože je poměrně neškodná a vyskytuje se zhruba asi u 20 % obyvatelstva. Poskytuje nanejvýš obraz pro tento fenomén: normální otvory jsou uzavřeny. Nelze skrze ně projít. Podívejme se nyní na horoskop, který nám tyto souvislosti názorně ukáže. Je to horoskop ženy, která v Americe získala velkou proslulost, (viz s. 70) Ascendent (který P. Orban chápe jako jakousi „primam materiam“ zrozence) je ve znamení Kozoroha (Saturn) a vládce tohoto znamení stojí ve Venušiných Vahách. Obě uvedené signatury jsou zde tedy splněny. Normální otvory jsou uzavřeny, téma „smyslovost“ (Venuše) je ztvrdlé (Saturn). Její ženskost (Měsíc) se kromě toho ocitá v těsné blízkosti Marta (téma násilí). Měsíc a Mars tvoří konjunkci v opozici s Plutém. Tím je tu zastoupena tematika Měsíc - Pluto: žena'v devatenácti nechtěně otěhotní a své dítě nabídne rok poté (jako dobrovolnou oběť) k adopci. Velmi rychle se ocitne v prostředí organizované prostituce a pornoprůmyslu, dostává se tedy do „podsvětí“ (Pluto), a stane se náhle slavnou díky roli ve filmu Deep Throat (Hluboké hrdlo), který vypráví stupidní příběh o ženě, která má klitoris na místě, kde ostatní mají mandle, a může proto provozovat orální sex, a to až do hloubky svého hrdla. (U normálního člověka by to vyvolalo nutkání ke zvracení, kdežto zde je to zdrojem požitku.) 69 [pageend71]Ti, kteří jsou seznámeni se základní astrologickou symbolikou, tu snadno rozpoznají významové souvislosti: Konjunkce Marta (agresivně pronikající sila, mj. symbol penisu) a Měsíce (pasivní, přijímající ženské dutiny) se nachází ve 2. domě (Býk, Venuše), což somaticky odpovídá krku a hrdlu (podobně jako Beranu odpovídá hlava, Blížencům horní cesty dýchací a ruce, Lvu srdce atd.). Čili Mars (mužnost) proniká do Měsíce (hrdlo), přičemž vládce podsvětí Pluto v opozici k Martovi a Měsíci jako by ze zákulisí měl vše ve své režii. Na tomto příkladě nás nezajímá ani tolik jevová forma jako spíš něco zcela jiného: v okamžiku, kdy se uzavírají všechny normální přístupové cesty (Venuše, Saturn), dochází z podnětu Pluta k pokusu prorazit si cestu jiným způsobem, přičemž přirozený obranný mechanismus (v tomto případě nutkání ke zvracení) je překonán, resp. nepůsobí. Tím jsme se však našemu tématu dosud jen přiblížili. Jako základní hypotézu dostáváme konstelace Venuše a Saturna ve všech relevantních aspektech: Venuše v 10. domě Venuše v Kozorohu (vládce Saturn) Saturn v Býku (vládce Venuše) Saturn ve Vahách (vládce Venuše) Saturn ve 2. domě (vládce Venuše) Saturn v 7. domě (vládce Venuše) Nyní se zřetelně ukazuji dva aspekty našeho tématu přístupnosti, resp. ne- přístupnosti: jednak symbol smyslovosti (Venuše), jednak symbol ženskosti (Měsíc). Konstelace Venuše/Pluto ve svých krajních případech ukazuje na mož70 [pageend72]nost bulimaxerie (vyměšování ústy). Krajním případem konstelace Měsíc/Pluto je potrat. Obě signatury, Venuše i Měsíc, se vztahují k tématu „otevírání dveří“. Teprve tam, kde existuje dokonale uzavřený systém, můžeme usuzovat na výskyt viru, který nebyl s to vniknout do systému normálními cestami, resp. otvory. Podívejme se nyní na náhodně vybraný horoskop pacienta onemocnělého AIDS: Ascendent je v Kozorohu (stejně jako u zmíněné americké herečky), vládce 1. domu (Saturn) je v 8. domě (říše Pluta). Saturn a Venuše tvoří konjunkci. Tím je naše podmínka splněna, dokonce hned dvakrát. Hrad je uzavřen. Měsíc (jako druhý aspekt ženskosti) je v opozici k Neptunovi (hlavními tématy Neptuna jsou: rozplynutí, rozpustilost, všeobsáhlost, agape, nirvána). Ani druhý aspekt ženskosti tedy neumožňuje otevřít se vůči transosobním dějům. Fakt, že všechny rozhodující planety stojí v tomto horoskopu v 8. domě a že to ukazuje na Pluta a jeho dominantní postavení, nás tu nemusí zajímat, protože k vlastnímu tématu AIDS jsme dosud nedospěli. Musíme nejprve odstranit překážky pro vznik možných nedorozumění. Obraz hermeticky uzavřeného hradu by mohl vzbudit dojem, že tato výchozí situace se týká roviny lidského těla, že se tedy vztahuje k 1. kvadrátu horoskopu, a pak by to skutečně znamenalo: Odmítám k sobě kohokoli pustit nebo mu dovolit vstoupit. V případě onemocnění AIDS je tomu však právě naopak. Zvláště o homosexuálech je známo, že jejich promiskuita je značná. Náš obraz hradu se tedy nemůže vztahovat k tělesné, nýbrž psychické rovině problému. 71 [pageend73]Jde tedy o téma „duše jako hermeticky uzavřený hrad“. Psychicky jsem se uzavřel. Psychicky ke mně již nic nepronikne. Zkusme sáhnout ještě k jiné analogii. Představme si, že zdi hradu tvoří hranice našeho těla. Uvnitř těla sídlí hradní pán, naše duše - entita skládající se z ženské (Měsíc), mužské (Slunce) a rozumové (Merkur) složky. Za normálních okolností se obklopuji hradbami proto, abych chránil svou duši. Tyto hradby označují terapeuti termínem „zapouzdření“. Bráním se tomu, aby mi někdo způsobil zranění nebo aby mně rozdíral staré rány. To je obraz normálního neurotika, jak se vyskytuje v odborné literatuře od počátku osmdesátých let. Duše se „naježí“, chrání se před okolními vlivy. Chtěla by se uchránit bolesti a má se na pozoru, aby se k ní nepřiblížil někdo, kdo by jí mohl ublížit. Každá terapie si klade za cíl proniknout skrze toto obranné zapouzdření a dozvědět se něco víc o duši, která se za ním skrývá. „Duše“ znamená v této souvislosti energetický fenomén, který svá kvanta energie směřuje na předměty vnějšího světa. Každá duše žije díky tomu, že je připoutána k vnějšímu světu, ať už se to týká vztahů mezi dospělými lidmi (láska či nenávist), neurotických vztahů k nejrůznějším objektům z doby dětství nebo k předmětům z nich odvozeným (k mamince, tatínkovi, počítači, knihám, sbírkám, starožitnostem, sbírce známek atd.). Duše tedy přenáší svou energii (označme ji zde na rozdíl od materiálních kvant energie - atomů - jako „psy- chony“) na předměty 3. kvadrátu horoskopu (lidé nebo věci), a tím tyto předměty jaksi „okupuje“ (buď je to láska nebo koníček). Takový vztah k vnějším předmětům vede ke vzniku „citů“ různé hloubky a intenzity, což umožňuje celou škálu citových prožitků: smích, pláč, bolest atd. Tak se v duši člověka střídají pocity radosti a pocity smutku a duše se v tomto ohledu zdá bezbřehá, jak ji ostatně charakterizoval již Hérakleitos. Co nás na této metafoře zajímá především, je jeden zvláštní případ, totiž případ, kdy Pán hradu (duše) není v hradě přítomen. Buď se spolčil s duchy podsvětí (s 8. domem a Plutém), a pobývá proto kdesi v hloubi hradu (v podzemních komnatách), nebo se v pocitu vlastní dokonalosti uchýlil do věže - do výšin své soběstačnosti. V obou případech zní jeho „credo“ takto: Nepotřebuji nikoho, vystačím si sám, nikdo mě nemůže do mých sfér sledovat. Nejsem již - takový je význam této věty - psychicky k zastižení. Tento syndrom se vyskytuje zvláště u narkomanů. Narkomana vnější svět nezajímá. Kromě své denní dávky drogy (která ho znovu pozvedne) se ho již nic nedotýká. Nežije již v normálním světě, nýbrž je neustále na útěku před světem. Pro homosexuála (v jeho mužské formě) se nepřítomnost ženského prvku (a tím i psychického, měsíčního) stala sexuálním cílem. Nachází svou plnost jen v mužském elementu, který již beztak ztělesňuje. Žádná žena nesmí ke mně proniknout skrze mé zdi. Že v tématu homosexuality (mužské) je již obsažena obrana před ženami (a tím i před vším psychickým), se rozumí samo sebou. Zvlášť ohrožena virem AIDS je tedy ta pospolitost homosexuálů, která jako „scéna“ má na větších místech svou „community“ s častým střídáním 72 [pageend74]partnerů. Tato okolnost sama o sobé ještě nevede ke vzniku choroby, nýbrž svědčí o neschopnosti duše vázat se, tzn. připoutat své „psychony“ trvale k objektu své volby. Toho je duše schopna jen tehdy, jestliže je - jako Pán hradu - skutečně přítomna. Velká část homosexuálů přiznává, že s trvalejšími vztahy vůbec nepočítá; co je jedině zajímá, je jejich nejbližší sexuální zážitek. Chtějí vstoupit k partnerovi ne proto, aby setrvali v jeho duši, cílem se stává toto proniknutí samo. Jestliže se partner otevře, jestliže spustí padací most, mohou dojít uspokojení. Abychom dál pokročili směrem k našemu problému, přibereme si k našemu obrazu „pronikání“ ještě jeden obraz, a to z oblasti, která na první pohled nemá s naším tématem nic společného. Existuje skupina lidí, kteří si z pronikání do cizích systémů udělali sport. Je to skupina takzvaných počítačových pirátů. Tvoří je většinou muži (ženy se mezi nimi nevyskytují), kteří již od raného mládí holdují počítačům. Počítač se jim stal nejdůležitější věcí na světě a jsou schopni u něj denně trávit dlouhé hodiny. Tito lidé pocítí jednoho dne neodolatelné nutkání proniknout do nějakého cizího systému. Z těchto sklonů se časem vyvinulo celé zvláštní hnutí (kluby počítačových pirátů s vlastními časopisy a kódy), jehož cílem je překonat zabezpečovací systém počítače a vynutit si tak přístup k jeho programům. Je zřejmé, že analogický obraz počítačového piráta se rovněž dotýká tematiky „pronikání“, přičemž v okamžiku, kdy se „vetřelec“ ocitne uvnitř systému, ztrácí náhle na celé věci zájem. Úspěšnost takového pokusu a uspokojení z něj spočívají pouze v proniknutí samém. Ocitne-li se „vetřelec“ uvnitř, často si neví rady, co si dál počít. Co například pohledával sedmnáctiletý mladík v supertajném systému NASA? Sám nevěděl. Šlo mu o to, aby si „škrtnul“. V roce 1983 (kdy planeta Pluto vstoupila do svého znamení, tj. do Štíra) se v odborné literatuře objevil termín „počítačový virus“ a rázem na sebe upoutal pozornost celého počítačového světa. Jde (slovy L. Ademanna) o tento jev: „Jako počítačový virus se označuje program, který je s to infikovat ostatní programy. Jakmile se infikovaný program zapojí, přenáší se virus do dosud nezasažených programů. Každý infikovaný program způsobuje nákazu dalších programů. Infekce se může lavinovitě šířit.“ Některé popisy počítačového viru působí dojmem, jako by pocházely z cho- robopisu AIDS: „Virus sám přitom neznamená ještě nebezpečí. Vlastní ohrožení plyne z manipulačních příkazů, které programátor někdy dodatečně zabuduje do systému.“ Nebo: „Vyskytují se i .mutující viry'. Pracuje-li se s programem, mění tyto viry svou formu.“ Korespondující úryvek z chorobopisu AIDS zní: „LAV/HTLV-III (virus AIDS) nepřestává záludně měnit svou formu. Stává se, že vyvinutá očkovací látka chrání proti viru, který mezitím již zmizel.“ O počítačových virech se dále říká: 73 [pageend75]„Jednou z nejnebezpečnějších forem (ohrožujících mikropočítače) jsou viry, které vzdorují uložení v paměti počítače. »Ukryji se‘ v nepoužívaných oblastech pracovní paměti a čekají tam na vkládané údaje nebo na systémové pokyny. Vloží-li se disketa (sic!), je provozním systémem identifikována a virus se okopíruje do některého z programů, jež tato disketa obsahuje...“ Nyní je i tato disketa infikována a při vložení do jiného počítače jej rovněž (nepozorovaně a neviditelně) infikuje. Poslední vývoj (P. Orban píše svou knihu na počátku roku 1988) přinesl objev nového druhu počítačového viru, který dostal název „trojský kůň“. Metafora hermeticky uzavřeného hradu, kterou jsme použili, tu nabývá bližších obrysů: Trója, jak víme, byla opevněné město, které oblehli Řekové, až se jim nakonec podařilo pomocí Odysseovy lsti dostat se dovnitř a Tróju dobýt. Podobným způsobem jako kdysi dřevěný kůň, v jehož útrobách se skryli nejlepší řečtí bojovníci, působí i nový druh počítačového viru. Časopis Chip, z něhož jsme tu již několikrát citovali, jej charakterizuje takto: „Trojský kůň - jednoduše řečeno - je program, který provádí víc operací, než by provádět měl... Příklad: Počítačová hra, sloužící k zábavě uživatele, ale současně měnící vložená data. Tak je možné vnést pomocí trojského koně do počítače viry. Trojský kůň je tu k tomu, aby uživatele oklamal a vnesl viry dovnitř systému.“ Tak se například vyvine nový herní program a v něm je ukryt - zcela nepozorované - jiný program. Pomocí telefonu nebo jiným způsobem je nyní tento program přístupný všem uživatelům daného systému. Virus se vyskytuje nejprve v podobě „larvy“, tzn. kopíruje se a šíří do všech nových počítačů, ale jinak se zatím neprojevuje. Dostane-li se do určitého typu počítače, opouští stadium „larvy“ a začne být aktivní. Jinými slovy, může předtím projít tisíci počítači, aniž by se cokoli stalo. Narazí-li však na systém, který je mu zvláštním způsobem přiměřený, pak jako by se náhle probudil k životu a začne pracovat. Pokusme se o stručné shrnutí: Trojský kůň v sobě skrývá nebezpečný virus. Předstírá, že mu jde o zábavu, ale přitom jeho úkolem je infikovat systém, který byl předtím neprodyšně uzavřen, aby bylo nyní možné do něj bez potíží vstoupit. „Častější výměna disket mezi střídajícími se partnery,“ konstatují sami počítačoví piráti, „v sobě skrývá riziko nakažení počítačovým virem.“ Poznamenejme si ještě, že v Homérově íliadě (ílion je jen jiný název pro Tróju) se bůh podsvětí, Hádés, vyskytuje pod jménem Aidés. Shrňme nyní systematicky všechny relevantní body: 1. Máme před sebou obraz člověka, který se psychicky stáhl do svého nitra a nepodílí se již na dění tohoto světa. Cítí se povznesen (například do světa drogového opojení) nebo sestoupil do podsvětní říše Hádovy a svět ho přestal zajímat. 2. Protože je nyní přítomen pouze tělesně, musí dbát o to, aby potřeby jeho těla byly uspokojovány. Musí tedy nahradit psychický život životem pouze tělesným. Jestliže dříve byl schopen psychicky se otevřít a prožívat svět, nyní to dokáže jen na tělesné úrovni. 74 [pageend76]3. Hlavní náplň této tělesné činnosti jsme vystihli pomocí metafory hradu, do néjž je třeba proniknout, a to všemi možnými a dosažitelnými branami. (Nelze tu nevzpomenout Apollinaira s jeho básní Devét bran tvého těla: „Ó Madelaine jsou ještě dvě brány/ Které jsem nepoznal/ Jsou ještě na tvém těle brány/ Tajemné.“) Složité psychické děje, které mohou toto pronikání provázet, se tu víceméně redukují na pouze tělesnou mechanickou záležitost. 4. Do tohoto „pronikání“ se po určité době vmísí i skrytý program. Trojský kůň, který má sloužit k pobavení, vnáší s sebou skrytého nepřítele. To je poslední článek osudového řetězu. Podíváme-li se na tento řetěz v celku, je zřejmé, že chorobu AIDS nelze pochopit, soustředíme-li se pouze na virus, který ji způsobuje (jak to ostatně dnešní věda dělá). Pojem AIDS by tedy měl zahrnovat celý proces vzniku této choroby, počínaje okamžikem, kdy člověk přestává psychicky prožívat okolní svět. Z tohoto hlediska není nijak přehnané tvrzení, že všichni trpíme chorobou AIDS, přičemž není důležité, zda příslušný virus se již zabydlel v našem těle či nikoli - skrytý v dutině trojského koně nebo ve zlatém teleti. Samozřejmě je velmi obtížné stanovit, kdy se člověk psychicky stáhne, protože navenek se často vůbec nic nepozná. Ve vnějším světě funguje člověk stejně jako předtím, i nadále se stýká s lidmi, ale vnitřně k nim ztrácí psychický vztah. Jako ilustraci tohoto procesu uvádí P. Orban americký film Osudová přitažlivost (který se před časem promítal i u nás) a cituje z německé obdoby našeho Filmového přehledu: „Advokát z Wall Streetu (tento název hovoří sám za sebe!) Dan Calagher vede šťastný manželský život. Je starostlivým otcem rodiny a miluje svou ženu Beth. Až jednoho dne potká novinářku Alex Forrestovou (hraje ji Glenn Clo- seová: „close" znamená anglicky uzavřený, nepřístupný!). Když Calagherova žena odjede s dcerkou na venkov, využije Alex příležitosti a Dana svede. Pro Dana je to jen epizoda a nedělá si s tím hlavu. Ale pro neprovdanou Alex znamená toto setkání mnohem víc. A co je nejhorší, za vnějším zdáním sebejisté, profesionálně zdatné třicátnice se skrývá psychopatka, která Calag- herovi a jeho ženě systematicky rozvrací život.“ Novinářka - pokládaná advokátem za pouhé chvilkové dobrodružství - zahájí, jakmile pronikne do jeho vnitřního života, zničující útok. V americkém tisku se o filmu výslovně hovořilo v souvislosti s AIDS, přičemž se z něj vyvozovalo mravní naučení pro americké muže, aby zůstávali věrní svým ženám. Film však nechtěl varovat proti nemoci AIDS, nýbrž pouze popisoval její vznik a průběh. K doplnění našeho výkladu si uveďme ještě alespoň jeden horoskop člověka nakaženého AIDS (včetně solárního horoskopu pro rok, v němž choroba propukla): Horoskop A (muž): Ascendent ve Štíru (tzn. Pluto je exponovaná planeta). Hradní opevnění je velmi zřetelně viditelné: kvadrát Měsíce a Neptuna, zrcadlový bod Venuše/Saturn. 75 [pageend77]Solární horoskop A: Vládce horoskopu je v 8. domě (v říši PIuta/Háda), Slunce je rovněž v tomto domě, stejně jako vládce 10. domu (Medium Coeli). Pluto se nachází v konjunkci s Venuší a Měsícem, a má tak možnost uplatnit na nich plně svůj vliv. 76 [pageend78]Poznámky k horoskopům nejsou samozřejmě úplné. Je docela dobře možné, že ve hře jsou i jiné faktory, které jsem přehlédl, říká sebekriticky P. Orban. O to však nejde. V tomto textu se nikde netvrdí, že problém nemoci AIDS je tím vyřešen. Něco takového by bylo třeba posuzovat s krajní nedůvěrou. Co text přináší, jsou nápadné fenomény. A tyto do očí bijící fenomény je nyní třeba jaksi završit otázkou, kterou si musí každý položit sám za sebe: Jak dalece u mě tato nemoc pokročila a jak se projevuje? Jinak řečeno: Jak daleko se ode mě vzdálilo mé vlastní ženství (tedy Měsíc a Venuše, jungovsky: Anima) a jakou mám možnost si je znovu osvojit? Že virus AIDS je třeba dát do významové souvislosti s vládcem podsvětí Hádem-Plutem, je zřejmé (a důvody pro toto tvrzení přináší celá Orbanova kniha). Každý, kdo se zapojí do boje proti této ďábelské chorobě, musí počítat s tím, že tohoto protivníka vyvolává na scénu ve své vlastní duši. Boj proti tomuto modernímu démonu se vede na mnoha frontách, přičemž dvě z nich připadají P. Orbanovi zvlášť pozoruhodné. Lékaři se pokoušejí tohoto démona (virus) zničit. Jako se dříve církev pokoušela ďábla vyhánět z lidského těla, pokouší se dnešní medicína objevit lék, který by démona přiměl, aby tělo opustil. Dovede si však někdo představit, jak by muselo vypadat po lékařském zákroku tělo, z nějž by i sám ďábel prchal, protože by v něm nemohl vydržet? K tomuto cíli však směřuje veškeré úsilí lékařské vědy. Vzniká oprávněná obava, že se tu chce čert vyhánět ďáblem. Proti jedné entitě (tématu AIDS) se postaví jiná, dosud neznámého původu. Lze se o ní pouze domýšlet, že ženský element bude u ní v ještě větší nemilosti, než je tomu dosud. Ukazuje se, čeho je již dnes ďábel při panující hrůze z AIDS schopen. V jednom americkém časopise se píše o vizi světa, ....v němž hygiena se stala nejvyšším příkazem a v němž lidé žijí osaměle v technicky dokonale vybavených hradních pevnostech, bez jakýchkoli kontaktů s ostatními lidmi. Podíváme- -li se na dnešní americkou realitu, nezdá se tato vize nijak přehnaná. Kultura výrobků pro jedno použití se v Americe začíná právě z hygienických důvodů stále víc prosazovat. Vše, co jen lze zabalit, se neprodyšně uzavírá do celofánu. Ať už se tomu muži jakkoli vzpírají - všemu, co se nemůže bránit, se nasazuje kondom.“ Tak se lidé uzavírají stále víc do sebe. Je v tom zvláštní paradox: Čím víc jsem se uzavřel, čím větší mám strach z AIDS, tím víc se musím uzavírat. Možná že právě v tom je účel této nemoci, uzavírá P. Orban. Je však ještě jedna skupina lidí, kteří se rozhodli čelit této nemoci, totiž psychoterapeuti. Terapeut je dnes jediným legitimním nástupcem někdejší kněžské kasty - se všemi problémy, které z toho vyplývají. Nemůžeme se jimi zde zabývat v plné šíři, proto ve vší stručnosti alespoň toto: Stejně tak jako medicína postrádá filosofii lidství, a tím i obraz člověka, chybí dnešnímu terapeutovi obraz cíle jeho činnosti. Herbert Fritsche se k tomuto problému vyslovil již před čtyřiceti lety, aniž by se mu dostalo odpovědi. Řekl tehdy: „Otázkou není, jak se má člověk vyléčit, nýbrž kam se má vyléčit.“ 77 [pageend79]Práce terapeuta je prací na tom, co bylo zapomenuto, a v tomto smyslu provozuje „religio“ (od lat. „re-ligere“ -znovunavázat). Spojuje člověka, který zapomněl, znovu s místem zapomnění. Pečuje („therapeo“) o to, co duše ztratila, a právě proto je „pečovatelem o duši“, tj. psychoterapeutem. Symbolem této činnosti je ve zvěrokruhu obraz Střelce (9. dům, vládce Jupiter); proto se také odedávna přisuzuje 9. domu téma náboženství. Tento úvod byl nutný, abychom porozuměli horoskopu jednoho terapeuta a současně kněze, který se věnuje péči o pacienty onemocnělé AIDS. V tomto horoskopu můžeme vidět obojí. Jednak nemoc, a to ve zvlášť výrazné konstelaci: Ascendent ve Štíru, konjunkce Pluta, Saturna a Venuše a kvadrát Měsíce a Neptuna. Jednak terapeutické dispozice související s „religio“ 9. domu: všechny rozhodující planety se nacházejí v 9. domě a na ascendentu je Jupiter, vládce 9. domu. Démonu nemoci tu čelí „religio“ 9. domu. Někteří exorcisté používají zaříkadla: „Nečistý duchu, ve jménu Ježíše Krista ti poroučíme, abys opustil toto tělo!“ Jméno Pána stavěli na první místo a sami se pokládali za služebníky. Dnešní terapeuti tato slova již neznají; spoléhají se na účinnost svého (teoretického) systému (např. Ego, Superego, Id atd.), čímž si zatarasili přístup k vyšším dimenzím vesmírného řádu. Nemají kořeny, neboť kořeny psychoanalýzy sahají zhruba jen asi 90 let nazpět, a u tak křehké květinky se dá těžko hovořit o kořenech. Naše hledisko, podle nějž téma AIDS zasahuje do oblasti „religio“, potvrzuje fakt, že zkratka AIDS je symbolicky příbuzná s „ AIDOS“, což je pojem pocházející z náboženského světa starých Řeků. Podle K. Kerényiho lze ze širokého významového pásma tohoto pojmu vyzvednout zvláště tyto významy: AIDOS znamená 78 [pageend80]- stydět se; - pocit studu; - smysl pro čest; - neviditelná norma; - (u Homéra) pohlavní orgány; - nad AIDOS stojí řád náboženského zákona (Themis); - za prohřešek proti AIDOS se pokládalo, jestliže například Teiresiás spatřil nahou bohyni Athénu, a tak uviděl, co uvidět neměl, tj. co nebylo „themis“; byl potrestán tím, že pozbyl zraku; -s AIDOS byla spojována prastará bohyně Nemesis; kdykoli došlo k porušení božského zákona, přicházela Nemesis se svou pomstou. Pokud si tedy někdo hned na začátku této kapitoly kladl otázku, co opravňovalo autora k tak odvážné parabole mezi moderní lékařskou zkratkou nemoci - AIDS - a antickým pojmem, starým 2500 let, pak je třeba říci, že žádné takové oprávnění neexistuje. Tato parabola je umělá. Autor se nicméně domnívá, že se může odvolat na jednoho slavného předchůdce. Když Faust poprvé stane tváří v tvář Mefistovi, ptá se ho na jméno a dodává při tom: „U vás, vy páni, zvukem jména též tvářnost duše bývá vyjádřena.“ Zpracoval R. Starý PIŠTE NÁM! • NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11629 79 [pageend81]Teofil B. Kulka Odchlípená podešev a jiné prózy román Připravuje: PROSTOR v roce 1991 U Prašné brány 3, Praha 1, 116 29 [pageend82]NA SOUČASNÉ TÉMA VII. (pokračování rozhovoru s doc. Karlem Krejzou, CSc., z Ústavu pro astrosofii a společenský výzkum v Praze) R. S.: Integraci Stínu, o níž jsme minule hovořili, pokládá Jung za první nezbytný krok na cestě individuace, to je procesu zrání osobnosti, kdy se každý člověk, který je po fyziologické stránce už od počátku jedincem - ponecháme-li stranou siamská dvojčata -, stává i psychicky jedinečnou individualitou. Individuace je tak proces, který je v přímém protikladu s rekolektivizačními tendencemi totalitní společnosti, stavící na davovém, kolektivistickém člověku. Myslíte si, že dnes má individuace nadějnější vyhlídky, než tomu bylo v nedávné minulosti? K. K.: Snad ano, ale je třeba hned dodat, že každá nová možnost, která se před námi otevře, s sebou přináší i nové, dosud nepoznané problémy. Pokud jde o význam individuace v současné společenské situaci, stéží jej lze přecenit. Jsem přesvědčen, že je to přímo klíčový problém. Právní stát předpokládá existenci občana, tedy člověka vyznačujícího se jistou nezbytnou mírou samostatnosti, odpovědnosti a pocitu osobní důstojnosti. Davový člověk, který se tu násilným způsobem „pěstoval“ po dobu celého půlstoletí a který je svého druhu psychickým siamským sourozencem všech ostatních lidí, je s právním státem v rozporu. Už svou pouhou existencí si vynucuje přiměřenou formu kolektivistického a autoritativního uspořádání společnosti. R. S.: Pak tedy mají pravdu ti, kteří tvrdí, že pokud vůbec dospějeme ke spolehlivě fungujícímu a organicky uspořádanému právnímu státu, nevyhneme se tomu, abychom prošli určitým obdobím, kdy totalitarismus neproduktivního typu nahradí nejprve nějaká nová forma autoritářského zřízení, které se bude muset rozhodující měrou opírat o mínění a životní cíle davového člověka. Protože ten je sice schopen se přizpůsobit změněným podmínkám, ale jeho navyklé vzory chování a základní hodnoty se utvářely příliš dlouho, než aby se dokázaly změnit ze dne na den. K. K.: Tady asi platí stará pravda, že na hrubou díru patří hrubá záplata. Patologickou situaci této společnosti nebude patrně možné překonat bez jistých - rovněž patologických - křečí. Jde jen o to, aby to nebyla „nemoc k smrti“, ale spíš k životu, aby se nemoc sama stala příležitostí vytvořit novou rovnováhu mezi individuálními a společenskými cíli. Ocitneme se možná v situaci, kdy budeme muset volit mezi dvěma zly. Ale jako vždy bude přitom záležet jedině na tom, co udělá každý sám za sebe, a to v podstatě závisí na dosaženém stupni individuace. 81 [pageend83]R. S.: Hlubinná psychologie svým pojetím kolektivního nevědomí neobyčejně zvýraznila onu „siamskou“ příbuznost všech lidí. K. K.: Hlubinná psychologie položila důraz na oba póly: na jedné strané individuální védomí a na druhé hlubší vrstvy kolektivního nevědomí. Každý krok na cesté k plnějšímu vědomí vyvolává nutně reakci na opačném pólu. „Více světla" védomí znamená, že úměrně tomu narůstá i Stín. Každé pokročilosti v jednom ohledu, například technickém, lze dosáhnout jen za cenu momentální zaostalosti v jiném ohledu, například za cenu omezenějšího vnímání světa nebo nevědomé, potlačené agresivity. Lidská individualita může vzniknout a rozvíjet se jen v prostoru rozevírajícím se mezi uvedenými dvěma póly, mezi nimiž existuje napětí. Proto musí mít jedinec zajištěna určitá práva v konfrontaci se státem a společností. Individuální vědomí a individuální existence jsou příliš křehká rostlinka ve srovnání s mohutnými strukturami byrokratické moci státu a s mocí davů. Proto je nutné jedince v právním státě všemi prostředky podporovat. V okamžiku, kdy jedinec pocítí svou bezmoc, kdy začne mít pocit, že svými silami nestačí na svébytnou existenci a že se mu nedostává podpory ze strany práva a od ostatních lidí, hrozí mu, že poklesne - s jistou úlevou provázenou pocitem viny-zpétdo bezrozdílné masy, kde panuje „participation mystique", jak to nazval Lévy Bruhl, a kde se může zbavit nepříjemného civilizačního napětí, a to za cenu ztráty své individuální existence. Je zásluhou hlubinné psychologie, že ostře vymezila oba tyto opačné póly - individuální a kolektivní - a že jim přisoudila specifickou důležitost a váhu. Kolektivita, například národ, je vždy osudově tíživější realitou, zatímco individualita je mnohem spíš programovým cílem, který je výsledkem jak především individuálního úsilí - vůle, touhy po svébytné existenci, hrdosti apod. -, tak i dějinného procesu celé pospolitosti. Všichni víme, že směrem na východ individuality ubývá ve prospěch kolektivity. My se nacházíme někde uprostřed, proto je zápas o individualitu v našich podmínkách tak náročný, tak často neúspěšný, proto jsme jako pospolitost neustále jen na poloviční cestě do Evropy. O to víc bychom měli tuto situaci reflektovat a být si jasně vědomi toho, kde jsou skutečné civilizační a kulturní předěly, kde se podporuje individualita a kde se naopak živí tendence ke kolektivistické regresi. Jung na jedné straně zdůrazňuje absolutní hodnotu lidské individuality: jedinec je podle něho jediným skutečným nositelem kultury, na něm závisí, kterým směrem se budou ubírat dějinné události. I pro Junga, tak jako kdysi pro Goetha, je lidská osobnost „největším štěstím lidských dětí". Na druhé straně to byl právě Jung, kdo se odvážil poukázat na mohutnost a zároveň obludnost kolektivního nevědomí. Metafora moře, z nějž vystupuje nepatrný ostrůvek lidského vědomí, je prostá, ale dramaticky výstižná. V tomto moři, představujícím jistý druh „objektivní psýchy", je zdroj všeho života, tady jsou naše kořeny, které by bylo osudné jakkoli podceňovat. Právě to se však neustále děje, například tím, že se celá tato oblast označuje za cosi pouze iracionálního, co je chaotické a destruktivní, a co by proto mělo raději nebýt. Je to pak hrozný 82 [pageend84]pohled, když vidíte, jak lidé, kteří neustále vybízejí k racionalisticko-pozitivis- tickým postojům, zbaveným vší škodlivé emocionality, jsou ve skutečnosti ve vleku nejrůznějších předpojatostí a nezralých emocí, o jejichž zhoubné iracionalitě nemají tušení. Odmítají-li nevědomí jako údajný zdroj vší iracionality, pak jako by tím už byli prosti jejích projevů. Zapomínají však na to, že nevědomí je také zároveň zdrojem vší racionality a že iracionalita sama není vždy životu nepřátelská. Takovou se stává teprve v okamžiku, kdy začne kompenzovat jednostranně pozitivistický přístup k realitě. R. S.: Odhlédneme-li od empirické stránky věci, pak existenci kolektivního nevědomí by bylo možné logicky přijmout jako přirozený důsledek toho, že naše vnímání světa se opírá, přesněji řečeno, je nuceno se výhradně opírat o princip polarity: světlo - stín, muž - žena, racionální - iracionální, vědomí - nevědomí atd. K. K.: Tyto rovnocenné entity lze však velmi snadno deformovat. Například místo „neracionální“ ve smyslu „mimoracionální“ nebo „ne pouze racionální“ se dosadí slovo „iracionální“. A podobné lze postupovat i v ostatních případech: muž - ženská, vědomí - podvědomí, člověk - podčlověk atd. Pro jednostranně racionalistické myšlení vyznávající dialektickou logiku jsou takové nekriticky předpojaté, avšak přísně logické operace hračkou. Je vůbec s podivem, jak málo lidí je s to nahlédnout anihilující vliv dialektiky, s níž měl co dělat každý, kdo v minulých desetiletích absolvoval oficiální vzdělávací proces. Dialektika nestaví proti sobě onticky plnohodnotné reality, jako je tomu v případě polarity nebo dialogu, nýbrž se samozřejmostí sobě vlastní konstatuje nebo „ruší“ hned tu hned onu entitu, a to v zájmu nějaké údajně vyšší logické figury. Dialekticky vzato, vědomí „ruší“ nevědomí. Alespoň si to může myslet. Tak lze dialekticky i v dějinném procesu překonávat a rušit jednotlivé fáze vývoje, až nakonec dospějete do vrcholného stadia, kdy zrušíte úplně vše, co bylo pracně budováno po věky, a úplně nakonec zrušíte i sám sebe, a budete pak marně vyhlížet okamžik, kdy by měla nastat nějaká vyšší syntéza toho, co však mezitím bylo úspěšně zrušeno, a tudíž není. Vůbec je třeba říct, že velké dějinné otřesy 20; století závisely mnohem více na našem praktikovaném způsobu myšlení, než bychom byli ochotni si připustit. Z hlediska principu polarity nebo dialogického principu každé „ano“ vyslovuje zároveň své plnohodnotné „ne“, i když jeho zjevnost nedosahuje úrovně prvního. Může být zcela skryté, neviditelné, nikoli fyzické povahy, a tudíž podle materialistického hlediska nereálné. A tak jsme stále znovu svědky toho, jak takové nereálné, avšak neobyčejně účinné představy, například o tom, jak co nejrychleji vybudovat blahobytnou společnost, uvádějí do pohybu masy lidí, otevírají netušené zdroje energie a převracejí svět vzhůru nohama. Proto je tak důležité si uvědomit, že každý krok v rámci protikladně uspořádaného světa má za následek určitý stav, který si od toho okamžiku neseme s sebou, ať už jej naše vědomí registruje či nikoli. 83 [pageend85]Známý mnichovský psycholog a hermeneutik Thorwald Dethlefsen v jedné ze svých prací velmi působivě ukazuje, jak už pouhý vstup do světa polarity, v němž je člověku dáno žít, má trvalé důsledky, které dávají konkrétní podobu lidské existenci. Mýtické vyhnání z ráje lze podle Dethlefsena interpretovat jako přechod z původní nerozlišené jednoty prenatální existence do reálného světa, který, ať už je sám o sobě jakýkoli, jsme schopni vnímat a poznávat jen jako svět protikladných entit. Had sliboval Evě, že když okusí ze stromu poznání, bude znát dobré i zlé. A tento slib také splnil. Jak Eva, tak i svedený Adam od toho okamžiku dokázali rozpoznat dobré a zlé-jinými slovy, vstoupili do světa mimorajské, tj. pozemské polarity. Poznali, že jsou muž a žena, že je pravda a lež, vítězství a porážka, svoboda a otroctví. V německém slově „Absonderung“ - oddělení, odloučení - lze podle Dethlefsena zřetelně rozpoznat zárodek slova „Sünde" - hřích. V tomto smyslu je tedy vyhnání z ráje vskutku spojeno se stavem tzv. dědičného hříchu. Vydělit se z původní jednoty a poznat rozdíl mezi tím, co je dobré a co zlé, co je pravda a co lež - to samo o sobě je už stavem hříchu v existenciálním slova smyslu. Cistě morální výklad této biblické události podle Dethlefsena nepostačuje. Tento dědičný hřích oddělenosti a rozpolcenosti si člověk nese s sebou jako břímě, a proto by se jej tak rád zbavil. Tak rád by zrušil - dialekticky či jakkoli jinak - svou oddělenost, svou odcizenost od všeobjímajícího celku bytí, v němž dobro a zlo, pravda a lež atd. by splynuly do bezrozdílné jednoty, a bylo by pak „jedno“, co by se na světě dělo, jen kdyby už nebylo nutné nést toto břemeno rozlišování mezi různými póly skutečnosti. Mimochodem, obdobně by bylo možné slyšet v českém slově „hřích“ stav „pohřešování“. Teologický pojem dědičného hříchu tedy vystihuje existenciální stav člověka, který pohřešuje původní jednotu někdejšího ráje, z nějž byl pro svou neposlušnost vypuzen. A sám je pohřešován, je vyhnancem bloudícím světem. Proto se jeho toužebným přáním stává návrat. Záleží jen na tom, jak se tento návrat uskuteční. Buď jako návrat ztraceného syna, z něhož má Otec tak obrovskou radost, nebo jako regresivní návrat rekolektivizovaných pospolitostí do falešného lůna Velké Matky: Společnosti, Strany, Národa. R. S.: Dá se předpokládat, že existuje něco jako individuální imperativ. Kdyby součásti psychického vybavení člověka, jeho intencionality, nebyl hluboce zakořeněný sklon k individuaci, nikdy by se nedokázal vymanit z prvobytně pospolného stavu nerozlišenosti a jednoty. K. K.: Součástí naší duchovní tradice je především morální imperativ individuace. Teologové definují čtvrtý smrtelný hřích - “acediam“, lenost-jako důsledek toho, že člověk opomene udělat ze svého života to, co bylo možné z něj udělat. Pozoruhodně se v tomto názoru shodují s moderní psychologií. Americký psycholog Rollo May například napsal: „Když člověk popře své možnosti, když se mu nepodaří je naplnit, ocitá se ve stavu hříchu.“ A podobněse vyjádřil i Paul Tillich: „Po člověku se žádá, aby se stal tím, kým se stát má, aby naplnil své poslání.“ 84 [pageend86]Kdyby ovšem záleželo jenom na naší vůli a chtění, pravděpodobně by se individuace nedokázala prosadit. Všechno svědčí o tom, že v nás působí zvláštní autonomní síla, která nás nepřestává podněcovat k tomu, abychom rozvíjeli svou individualitu směrem ke svébytné a jedinečné lidské osobnosti. Existuje tedy něco na způsob jádra osobnosti, co je sice součástí nevědomí, ale paradoxně „ví“, kdo jsme a kým se máme stát, a to dávno předtím, než si to stačíme uvědomit. Stejně tak semeno stromu nebo rostliny „ví“, co z něj má vyrůst, zda bříza nebo smrk. V této souvislosti se obvykle uvádí výrok sv. Augustina, který pravil: „Je ve mně někdo větší než jsem já sám.“ Oprávněně se v tom může spatřovat paralela k Jungovu pojmu Svébytí (Selbst). Naše Já se utváří „podle obrazu“ této „větší osobnosti“, tohoto Svébytí, které se u Junga kryje vposledku s „obrazem Božím“. Proto je tak nesmírně důležité najít si ve vnějším světě takový obraz, který by co nejdokonaleji ztělesňoval archetyp Svébytí, protože podle něj se pak rozvíjí i naše vlastní jádro osobnosti. I v tom se skrývá paradox. Chceme-li být svébytní a jedineční, musíme se utvářet PODLE určitého obrazu celistvosti a plnosti, který v sobě tuto jedinečnost od počátku - archetypicky - obsahuje. Pro takového Sartra je takový paradox nepřijatelný. Buď jsme svobodní, a pak nejsme „podle obrazu“, nebo jsme nesvobodní, a pak nemá smysl o tom hovořit. Vtip je v tom, že člověk se může cítit svobodný, a přitom být tak říkajíc „pod obraz“ nebo „mimo obraz“. To ovšem není ten druh svobody, který bychom si přáli. Evropské pojetí svobody předpokládá tvarovou vyhraněnost, stejně jako politická svoboda předpokládá zákon, nebo se s ním přinejmenším nevylučuje. R. S.: A ostatní historické paralely? K. K.: Je tu především zcela zjevná paralela s Aristotelovým pojmem „ente- lechie“. Aristoteles používal tohoto pojmu k označení procesu rozvíjení toho, co každá věc v sobě od samého počátku obsahuje jako potenciální možnost. Je to tedy jakýsi prvotní niterný účel, celkové programové zaměření. Aristoteles vycházel z předpokladu, že každé jsoucno je nějakým způsobem uspořádané a rozvíjí se podle určitého inherentního zákona. Entelechií lidského těla byla podle Aristotela duše. Je to náznak pozdějšího středověkého pojetí, vyjádřeného slovy: „Anima forma corporis“ - duše je formou těla. To je ovšem způsob myšlení, který je nám dnes dokonale cizí. Duše a vůbec vše psychické je přece vedlejším produktem tělesných procesů. R. S.: A co Freudův proslulý „puď1? K. K.: Nejprve musel přijít Descartes, který prohlásil: „Nevidím žádný rozdíl mezi stroji, které sestrojili řemeslníci, a těly, které vytvořila příroda.“ Pro Des- carta byla hmota i celý vesmír mrtvým, bezduchým objektem. Pak se teprve objevil Leibniz se svou monádou, která je schopna se rozvíjet sama ze sebe, je však předem naprogramována, podle Leibnize samým Tvůrcem všehomíra, 85 [pageend87]což je záruka spolehlivosti a nejvyšší kvality. Teprve když se zhroutila představa „nejlepšího z možných světů“ - aby se samozřejmé objevila jinde a v jiné podobě -, přišel na řadu Freud, který vložil do polomrtvé lidské „loutky“ samočinný „pud“, podobně jako kdysi rabi Löw vložil oživující šém do svého Golema. Pud (Trieb) je tím pohonem (Antrieb), který člověka pudí a pohání. Ať už je tímto pudem sex, hlad nebo touha po moci, je to vždy síla, která působí jako přírodní živel, je jí cizí někdejší aristotelovská entelechie, tedy inherentní řád. Jediné, co člověku zbývá, je tento svévolný živel zkrotit, což by se podle Freudova přesvědčení přece jen nakonec mohlo člověku podařit. Ale je to zápas plný nevole (Unbehagen in der Kultur), protože kultura vzniká z potlačení. Je to tedy hořký plod odříkání a umravněného vědomí vyšší civilizační povinnosti. R. S.: A paralely z východní filosofie? K. K.:eV hinduistické filosofii je příbuzným pojmem Aristotelově entelechii „dharma“. Je to něco na způsob vnitřní identity. Přitom každému se během jeho života dostane takových zkušeností, jaké potřebuje k rozvinutí své dharmy. Dharma pavouka je, aby předl sítě a chytal do nich mouchy. Dharma rabího Susji je, aby se stal tím, kým se stát má, jak o tom svědčí jeho chasidský výrok: „Až předstoupím před trůn Nejvyššího, nebudu dotazován, proč jsem se nestal Mojžíšem, nýbrž proč jsem se nestal Susjou.“ R. S.: A moderní přírodověda, která se ke všemu dostává svou specifickou cestou? K. K.: Harold Burr z Yaleovy university údajně vyfotografoval pomocí důmyslné techniky elektromagnetické pole rostlinných semen. Toto pole - jakýsi druh rostlinné aury - mělo vždy tvar rostliny, z níž pocházelo semeno. Podobně bylo možné na fotografii elektromagnetického pole pulce rozeznat tvar dospělé žáby. R. S.: Takže každý z nás se rodí už s určitým tvarem své individuality? K. K.: Všechno nasvědčuje tomu, že je rozumné předpokládat, že každý člověk v sobě nese od samého počátku svůj vlastní příběh, který ovšem existuje nejprve jen jako soubor určitých možností, a závisí na každém jedinci zvlášť, do jaké míry, do jaké konečné podoby a v jakém pozitivním či negativním smyslu jej rozvine. Individuální příběh či scénář je stejnou daností, jako je daností naše tělesná fyziologie, ovšem s tím rozdílem, že naše niterná entelechie obsahuje i prvek osobní svobody. Tvůrce vybavil podle svého obrazu lidskou entelechii tvůrčí svobodou, a protože Tvůrce je podle nejvýstižnější definice, pocházející od Galsworthyho, gentleman držící slovo, nezbývá mu, než aby dnes trpělivě snášel, co tento bezesporu nejcennější dar z člověka udělal. A aby svou účast na dění světa omezil pouze na to, aby v každém člověku 86 [pageend88]znovu a znovu probouzel tutéž původní myšlenku o vznešenosti svobodné vůle, kterou není radno zneužívat. R. S.: Tak jako tak to ovšem staví otázku osudovosti lidského života. K. K.: Vztah osudu a lidské svobody je věčná otázka „věčné filosofie“, a je proto jen přirozené, že se klade stále znovu, bez ohledu na měnící se okolnosti. Už Epikúros namítal, že kdyby se dělo vše podle osudu, nemělo by smysl trestat zločince. Ale o tento krajní případ determinismu dnes nejde. Jde spíš o to, že je třeba vůbec připustit, že velký antický pojem osudu nezmizel ze světa a že bez něj by člověk podlehl „hybris“ - strašlivé domýšlivosti o své moci - a měl by zcela zkreslené představy o svém postavení ve světě a ve vesmíru. Začal by si třeba myslet, že „poručí větru, dešti“. Povaha, říkali staří Řekové, je osud. A já se domnívám, že tato stará pravda si podržuje svou platnost dodnes. Ať už věříme na sudičky-Moiry, předoucí nit lidského osudu, nebo na informační kód uložený v molekulách kyseliny DNK, je vždy výchozí daností určitá lidská povaha, tvořená souborem vlastností, sklonů a vloh. Začne-li se tato povaha projevovat podle svých vnitřních tendencí, dostaneme určitý příběh, rozvíjející se podle původních potencí a dispozic. Náš životní příběh je tak manifestací toho, co v něm v podobě povahy bylo už od počátku obsaženo. Proto Jung s oblibou říká, že se máme stát tím, kým od samého počátku jsme. Bez vědomé konfrontace vědomí s nevědomím to však nejde. Proto individuace zahrnuje nejen „amorfati“-moudře rezignované přijetí svého osudu -, ale i „zápas Jákoba s andělem“ jako výraz vzdoru vůči němu. R. S.: Zvítězil Jákob v onom zápase, nebo ne? K. K.: Jákob vyšel z tohoto zápasu sice značně zdeptán, ale nicméně živý, a to byl obrovský úspěch. Přežil díky postoji, jaký v tomto zápase zaujal. Nepřišlo mu na mysl, že by Anděla mohl přemoci - to skutečné nebylo v jeho silách. Jeho postoj dokonale vystihují slova, která při tom pronesl: „Nepustím tě, dokud mi nepožehnáš!“ Jákob věděl, že musí vydržet střetnutí s touto tajemnou mocností, aby si na ní mohl vymoci podporu. Protože věděl, že bez této podpory nebude schopen čelit událostem, kterým šel vstříc. Jákobův postoj v tomto zápase je archetypický. Tomu, co je větší a mocnější než my, je třeba vzdorovat. Ale bez podpory téže mocnosti nedokážeme v životě obstát. R. S.: Má z tohoto hlediska vůbec smysl hovořit o seberealizaci s důrazem na slůvko „sebe“ nebo proměně člověka v novou bytost? Minulá doba se vyznačovala zdůrazňováním obou těchto krajních poloh. Žili jsme přidušeni pod hesly o všestranném rozvoji člověka a o svlékání staré kůže a zrodu nového člověka. K. K.: Což o to, nový člověk se skutečně zrodil, o tom jsme před časem už hovořili, žijeme dnes mezi samými „novými lidmi“ - a není věru o co stát. 87 [pageend89]Dosažený výsledek se samozřejmé poněkud liší od svého původního záměru. Prastarý cíl, vyznačený v křesťanské éře slovem „metanoia“ - obrácení -, se stal pojmem pouze pro náhlou změnu světového názoru, resp. vyznání. Skutečná proměna člověka je dnes předmětem oprávněné skepse. Nikdo ji nedokázal vyjádřit lépe než Bernanosův kostelník z Deníku vesnického faráře, když řekl: „Obrátit se... obrátit někoho... Je mi třiasedmdesát let, a jaktěživ jsem to ještě neviděl. Každý se rodí takový nebo onaký, a takový i umře.“ Z hlediska individuace se člověk spíš rozvine, než by se rozvíjel nebo seberealizoval; spíš se - lidově řečeno - vybarví nebo - vulgárně řečeno - rozbalí to. To je mimochodem fenomén, s nímž máme v současné době hodně co dělat. S tím, jak povolil vnější tlak, uvolňují se v lidech sklony jak dobré, tak i zlé, v různém poměru. U mnoha lidí můžeme teprve dnes vidět, „co v nich skutečně je“ a „s kým máme to potěšení“ - a ještě toho uvidíme zřejmě hodně. Nejvýstižnějším vyjádřením individuace je obraz růže - starý rosikruciánský symbol. Člověk rozvine svou potenciální individualitu, jako růže rozvine své okvětní plátky, s tím rozdílem, že člověk má možnost ovlivnit do jisté míry výsledek. Jak, o tom leccos věděli staří alchymisté. Alchymisticky zaměřené psychologii, navazující na moudrost staré alchymie, proto nejde o dokonalost, nýbrž o dokonavost: o plné rozvinutí, celistvost, integraci osobnosti. A o co nejvyšší míru vytříbenosti. „Primam materiam“ lze vyšlechtit v ohni životních vášní, strázní a volních rozhodnutí z obyčejné látky v látku ušlechtilou. Z olova lze alchymistickou cestou „vyrobit“ zlato - ne ovšem zlato vulgární, jak zdůrazňují alchymisté, ale zlato ve smyslu vytříbené lidské povahy. Cesta individuace tak člověka přivádí k tomu, že je v jistém smyslu stále „stejnější“, tj. čím dál víc tím, kým vlastně už od počátku byl. R. S.: Ale až příliš často se tím, kým takto už na počátku BYL, nestihne STÁT. K. K.: Podle Kierkegaarda jsme nejvíc zoufalí z toho, že nejsme tím, kým doopravdy jsme. Největší zoufalství prý člověka přepadá, jestliže se rozhodne být někým jiným, než ve skutečnosti je. R. S.: Říkáte „prý“. K. K.: Protože buď to není pravda, nebo to platí jen pro lidi takového typu, jakým byl sám Kierkegaard, nebo anestézie současného člověka, pokud jde o duchovní hodnoty, dosáhla takového stupně, že už není schopen nic cítit, dokonce ani opravdové zoufalství. Přesněji řečeno, už si nemůže dovolit vůbec něco cítit, jednak na to nemá dost trpělivosti, jednak je pod vlivem moderní výchovy přesvědčen, že je to bezcenné a zbytečné. Proto jeho potřeby mají charakter propukajících živlů. Kdo jim okamžitě nevyhoví, toho smetou. Ve společnosti složené z takových lidí je pak přirozeně posledním opravným prostředkem ohlávka a bič. A pár kousků cukru v kapse. 88 [pageend90]R. S.: Předpokládejme, že se lidem, alespoň některým, přece jen daří, aby byli sami sebou spíš než jen „konfekčními produkty doby“, abychom použili pohrdavého výrazu Schopenhauerova. Mohl byste uvést některé zvlášť názorné příklady osobností, které se na této cestě dostali nejdál? K. K.: Jung sám na tuto otázku odpovídal vyhýbavé a skepticky, což některé jungovské psychology vedlo k závěru, že individuace je jakýsi nedosažitelný ideál. Ale ideály, k nimž vede jasně vymezená cesta, nejsou zcela nepraktické, i když výsledky jim nikdy zcela neodpovídají. Důležitější než výsledek sám je v tomto případě duchovní orientace, kterou lze na cestě individuace získat. Jung sám byl v tomto ohledu dost skeptický, jak o tom svědčí slova, jež napsal v dopise svému synovci: „Nakonec každý z nás někde uvázne, protože všichni jsme smrtelní a zůstáváme součástí toho, čím jsme jako celek. Celistvost, jíž jsme schopni dosáhnout, je velmi relativní.“ Prototypem individuační cesty je pro mě, tak jako ostatně v mnoha jiných ohledech, Goethe. Vandrování jeho Viléma Meistera stejně jako Goethova vlastní Italská cesta a celý Goethúv život a tvorba - to je eminentní fenomén individuace, mohu-li použítjednoho z klíčových pojmů jeho „urfenomenologie“. Zatímco 19. století se kulturně utvářelo v duchu obdivu a nápodoby této cesty, 20. století je - zejména v dílech takových autorů, jako je Kafka - fascinováno jejím ztroskotáním. Nezdar sice patří k individuaci, je dokonce podmínkou jejího zdárného průběhu, avšak nikoli TENTO nezdar - abych se vyjádřil ve stylu známého Kafkova výroku. Přesto nám naše doba podle mého názoru poskytla dva opravdu eminentní příklady individuace, a to Henry Millera a Federica Felliniho. To jsou opravdu velké, inspirující příklady, přesahující svým významem ryze uměleckou oblast, a fakt, že hodnota těchto osobností nebyla rozpoznána právě v tomto ohledu, svědčí, mírně řečeno, o spletitosti doby: ta se projevuje v tom, že se zcela nepřehledným způsobem proplétají věci závažné a nezávažné, podstatné a nepodstatné, hluboké a mělké. Jednoduše řečeno, rozplynulo se měřítko „plnosti bytí“. Bez něj ovšem lidská osobnost ztrácí smysl, protože pak už zůstává jen měřítko výkonu - technického, sportovního nebo intelektuálního - a ovšemže rozruch, který kolem sebe novodobá „osobnost“ dokáže vyvolat. Soudě podle ohlasu Chabrolova filmu Tiché dny v Clichy, zůstalo dnes z Henry Millera v obecném povědomí jen něco z pobuřující lascívnosti, která ovšem dnes už nikoho nepobuřuje, protože jsme si mezitím zvykli na jinačí věci. Jeho úchvatný zápas o sebe sama, vylíčený na stránkách jeho románů, dnes už nikoho nevzrušuje. Henry Miller se při rozvíjení svého životního příběhu řídil ryze individuační zásobou, aniž by Junga příliš znal, nebo dokonce vyznával: Jung mu připadal příliš upjatý. „Každý člověk,“ říká H. Miller, „má své vlastní určení: jediným příkazem je následovat je, přijmout je bez ohledu na to, kam ho zavede.“ Všichni velcí „individuátoři“, počínaje Sokratem a konče Henry Millerem, se shodovali v jednom: naprosto bezpodmínečně přijmout svou jedinečnou životní 89 [pageend91]cestu, svůj příběh a zůstat jim za všech okolností véren v duchu „amoris tatí“. V jednom ze svých posledních dopisů se Jung znovu vrací k této otázce a píše své sekretářce Aniele Jafféové: „... o silvestrovské noci jsem mél závažný sen o své ženě, který Vám pak budu vyprávět. Vyplývá z něj, že individuace je něčím NEÚPROSNĚ DŮLEŽITÝM, ve srovnání s tím ustupuje všechno do pozadí. Zřejmě jsem to nevěděl ještě dost jasné.“ U pozdního Henry Millera můžeme pozorovat některé charakterové rysy, < které jsou typické pro vyzrálou osobnost, včetně jistého odstupu od sebe sama, což například u Goetha se projevovalo jako zdánlivý chlad ve vztazích k ostatním, u jiných zas budilo dojem sobectví nebo lhostejnosti. H. Miller to vyjádřil takto: „Žiji zcela sám pro sebe bez nejmenšího egoismu. Žiji svůj život, a tak podporuji běh věcí." Přitom osobní vyhraněnost a svéráznost nemusí ještě vůbec znamenat, že názory takové zralé osobnosti jsou už jen díky tomu blíže pravdě než názory těch, kdo se vždy znovu dokážou pružné přizpůsobit dobovým kritériím vědeckosti, pokrokovosti apod. To jistě ne. Například právě u H. Millera můžete dost často narazit na stanoviska, která by si stěží mohla činit nárok na to, aby byla uznána za obecně pravdivá. Ale zato mají jinou vlastnost, která jim podle mého názoru dodává větší hodnotu, než může mít kterýkoli tzv. objektivně vědecký názor. Jsou totiž opravdová. A opravdovost je z hlediska onoho alternativního filosofického stanoviska, které jsme v našich rozhovorech po celou dobu zastávali, základní podmínkou pravdivosti. Podle tohoto pojetí se k pravdě můžeme dostat jen skrze osobní, chcete-li subjektivně zaujatou zkušenost a náhled. Ne tedy tak, že je ponecháte od počátku stranou. Z tohoto hlediska vám bude každý OPRAVDOVÝ názor, tj. názor založený na osobním prožitku a svébytném stanovisku, připadat jako hodnotný, přestože s ním nebudete souhlasit. Proto je mimochodem za všech okolností vždy důležitější, KDO co říká. Dnes, kdy je možné se svobodné vyjadřovat, se často setkáváte s tím, že lidé vyslovují nesporné pravdy - alespoň z našeho hlediska -, a přesto tyto pravdy nemají jaksi váhu, a to právé proto, že je říkají lidé, kteří jim nedokážou propůjčit opravdovost. Podobně jako u Henry Millera je i celá Felliniho tvorba „historií uskutečnění nevědomí", jak se o svém vlastním životním příběhu vyjádřil Jung. Každý Felliniho film představuje jednu kapitolu jeho individuačního „bildungsrománu“, jeho cesty za nalezením sebe sama, přičemž klíčové místo zaujímá v jeho tvorbě film 81/2-svědectví o jeho „krizi středního véku“, která v životě každého člověka představuje křižovatku, na níž musí přijmout nejzávažnéjší rozhodnutí o konečném cíli své životní cesty. Připomeňme si počáteční scénu tohoto filmu, kdy se hlavní postava, Marcello, ocitá v dopravní zácpě, evokující začátek Dantovy Božské komedie: „Kde v půli život náš je se svou poutí, procházet musel jsem tak temným lesem, že pravý smér jsem nemoh’ uhodnouti." Film končí tím, že složitá železná konstrukce, sestavená původně pro účely tohoto filmu, se bortí, protože už jí není zapotřebí: složitá umělá stavba Ega je odmítnuta, zrodil se nový střed osobnosti, představovaný malým chlapcem-flét- 90 [pageend92]nistou, kráčejícím v čele skupiny hudebníků a sledovaným pohyblivou man- dalou kruhového světla reflektoru. R. S.: Co je tedy největší překážkou individuačního procesu, když jeho cíl, vyjádřený prostě slovy „být sám sebou“, má pro mnoho lidí, zejména tvůrčího zaměření, tak vysokou hodnotu? K. K.: Obtížnost tohoto procesu má svou příčinu ve skrytém nelítostném zápase odehrávajícím se mezi naším Egem a tou druhou - “větší osobností“ naší duše, která se stále naléhavěji hlásí o svá legitimní vladařská práva. Už Sókratés si, jak známo, stěžoval na svého „daimona“, který mu nedovoloval, aby dělal vždy to, co by býval chtěl. Přírodní národy hovoří velmi prostě o „velkém člověku“, který je nesmrtelný a který je nám svým způsobem nadřazen. V rozhodujícím okamžiku krize spojené s porážkou či zhroucením Ega se před námi náhle vynoří postava tohoto „velkého člověka“. Jung o této krizi říká: Ten, kdo je skutečně beznadějně malý, bude mít pravděpodobně sklon snižovat zjevení této „větší osobnosti“, pro niž Jung zvolil psychologické označení „Selbst" - „Svébytí“, na úroveň své malosti. „Avšak ten,“ pokračuje Jung, „kdo je vnitřně velký, bude vědět, že dlouho očekávaný přítel jeho duše, ten, který je nesmrtelný, nyní skutečně přišel, aby ,jaté vedl vězně * (Ef 4,8), tj. aby se zmocnil toho, jenž ho dosud utlačoval a držel v zajetí, a aby nechal jeho život plynout do onoho většího života - což je okamžik smrtelného nebezpečí.“ R. S.: Největší překážka tedy zřejmě tkví v nepřijatelnosti podřízeneckého vztahu k jakési beztak pochybené vyšší duchovní autoritě. K. K.: Podíváte-li se na to z ryze praktického hlediska, vypadá to velmi prostě a jednoduše. Vaše Já se v každé životní situaci snaží zachovat tak, aby sloužilo svým zájmům a odpovídalo svým kritériím. Kdežto onen větší „přítel naší duše“, onen sokratovský daimón vás bude nutit k něčemu, co vás nakonec přivede k důslednému rozvinutí vašeho opravdovějšího Já, a tím i autentičtějšího životního příběhu; ale zároveň to bude pravděpodobně cesta, která vás přivede ke sporům s vaším okolím a může znamenat třeba ztrátu postavení nebo kariéry, a tím i všech výhod moderní civilizace. Na této cesté se budete ocitat znovu a znovu v situacích, kdy budete muset volit mezi svým bezprostředním „rozumným" zájmem a zájmem hlásícím se o slovo odkudsi zevnitř a vyciťo- vaným spíš intuitivné, na rozdíl od zjevných nároků vnějšího světa slibujícího životní úspěch podle svých měřítek. V širší dějinné perspektivě vám tato situace připomene někdejší „civitas Dei“ středověku s jeho přirozenými vztahy nadřízenosti a podřízenosti, služby a nevolnictví. „Okamžik smrtelného nebezpečí“ na cestě individuace nastává tehdy, kdy máme přijmout vedení toho „většího v nás“, tzn. kdy máme vstoupit do vazalského vztahu. Snad největší paradox individuace spočívá v tom, že plné svébytnosti můžeme dosáhnout jedině za předpokladu, že se staneme 91 [pageend93]věrnými vazaly svého lenního Pána. To je ovšem věc, kterou nechápou ani historikové raných českých dějin, natož pak moderní psychologové. R. S.: Kde ale zůstala ta nepopiratelná, i když nijak velká míra lidské svobody, jestliže naše Já se má vzdát své svrchovanosti? K. K.: Na tuto otázku nám dává odpověď Vergil, když říká: „Jsme strůjci svého osudu, v závislosti na tom, jaké si volíme bohy.“ Možnost této volby je vrcholným privilegiem lidské svobody. Teprve při této volbě můžeme plně nahlédnout, jak hrůzná je odvrácená tvář tolik ceněné, a zároveň tolik obávané lidské svobody. My sami si máme zvolit, do či služby vstoupíme a s kým budeme od tohoto okamžiku zápasit o svou svobodu a od koho budeme očekávat pomoc a přízeň. Proto také budeme moci se Samsonem, sluhou Capulettů, plným právem říct: „Můj pán je lepší pán než váš pán, pane!“ Zaznamenal R. Starý, 1991 ... stále jasněji si uvědomuji, že nemám, co bych jako řešení světu nabídl - ale že vím lepe než kdy předtím, co bych já sám měl a co chci dělat.“ * * * Musel jsem se učit myslet, cítit a vidět úplně jinak, nevzdělaně, PO SVÉM, což je to nejtěžší na světě. Henry Miller 92 [pageend94]esej „ZÁPLAVY“ Vilém Flusser (Psáno pro PROSTOR, Praha) V minulém čísle jsme uveřejnili v rubrice Dopisy, názory, polemiky příspěvek Viléma Flussera, nazvaný Návrat domů. Krátce nato došlo skutečně k tomu, že autor tohoto dopisu se po padesáti letech, tentokrát jako turista, vrátil „domů“ - do svého rodiště, Prahy. Dnes již můžeme Viléma Flussera našim čtenářům blíže představit: Narodil se v roce 1920 v Praze. Jeho otec, matematik a filosof, sedával s Franzem Kafkou v kavárně Areo, zatímco malý Vilém sedával na kolenou Maxe Broda a cucal přitom bombóny. V roce 1939 zahájil na pražské universitě studium filosofie, avšak ještě téhož roku emigroval i se svou ženou nejprve do Londýna a potom do Brazílie. Otec zahynul v Buchenwaldu, matka a sestra v Osvětimi. V. Flusser pokračoval ve studiu na universitě v Sao Paulo. Pracoval nejprve jako manažer, později se stal docentem v oboru filosofie vědy na téže universitě. V roce 1963 byl jmenován řádným profesorem filosofie komunikace, v letech 1966-1967 působil jako vyslanec brazilského ministerstva zahraničí v Severní Americe a Evropě. V roce 1972 znovu emigroval, tentokrát před vojenskou juntou, a usídlil se v jižní Francii. Vilém Flusser, při jehož návštěvě v redakci PROSTORU jsme měli potěšení naslouchat - po padesáti letech česky! - gejzíru myšlenek patřících do arzenálu posledních výbojů moderní přírodovědy, je uznávaným odborníkem ve svém oboru a je autorem četných publikací, z nichž uvádíme alespoň některé: Lingua e Realidade (1963), La Force du Quotidien (1972), Für eine Philosophie der Fotografie (1983) - kniha, jejíž překlad do češtiny se před lety připravoval -, Ins Universum der technischen Bilder (1985), Krise der Linearität (1988) a další. * * * Praha byla v průběhu posledního půlstoletí třikrát postižena záplavami: nejprve to byli Němci, potom Rusové a dnes jsou to turisté. Pojmu „záplavy“ zde používáme jako metafory. Je to pojem z oboru hydrauliky, přenesený do sociální oblasti. Z kompetence přírodních věd do kompetence sociálních věd. Metafory jsou nebezpečné, avšak nepostradatelné nástroje myšlení. V daném případě nadhazuje tato metafora nebezpečnou, avšak nevyhnutelnou otázku, do jaké míry jsou přírodní vědy kompetentní ve věci takových fenoménů, jako je trojnásobné obsazení Prahy. Tuto otázku tu hodláme prozkoumat. Dotkneme 93 [pageend95]se tak rozdílů mezi přírodními a kulturními védami. Přírodní védy se ptají po příčinách. Kulturní védy se kromě toho ptají i po intencích. Přírodní vědy se ptají „proč“, zatímco kulturní védy se musí také ptát „k čemu“. To znamená: Přírodní vědy přistupují k fenoménům bez ohledu na cíle a hodnoty („ziellos und wertfrei“). To jim umožňuje, aby kvantifikovaly. Kulturní védy se musí zabývat kvalitami, a nemohou proto doufat, že by kdy dosáhly přísnosti přírodních véd. To nás ovšem staví před problém: Není to sám způsob kladení otázky, co konstituuje rozdíl mezi přírodou a kulturou? Jestliže se například ptám, „k čemu“ prší, nepohlížím tím na déšť jako na kulturní fenomén? Jinak řečeno: Není to, co nazýváme přírodou, v podstatě onou oblastí, v níž se vzdáváme toho, abychom kladli otázku „k čemu“? Takto tedy problém stoji, a po- nechme jej v jeho spletitosti. Předpokládejme nyní, že jsme se rozhodli aplikovat přísné disciplíny, jako je hydraulika, na takové fenomény, jako je trojnásobné obsazení Prahy. Naším záměrem přitom je nahlédnout tyto politické, sociální, hospodářské katastrofy bez hodnocení („wertfrei“), tedy jako nesmyslné a absurdní. Jako by při obsazení Prahy nacisty šlo o zvláštní druh zemětřesení, při obsazení sovéty o zvláštní druh sopečného výbuchu a při obsazení turisty o zvláštní druh sesuvu půdy. Takové „odhodnocení“ („Entwertung“) má tu výhodu, že náš pohled na tento fenomén pak bude chladný, nepředpojatý a ironický. Ale naděje, že taková disciplína bude s to tento fenomén pojmout způsobem umožňujícím jej předvídat a manipulovat jím, je prozatím neoprávněná. Nedávné záplavy v Bangladéši a ve střední Číně nebylo možné navzdory existenci scénářů řízených počítači ani správně předvídat, ani zvládnout. Praha se bude muset s invazí turistů vypořádat stejné tak empiricky, neuměle a nedokonale jako s obéma předcházejícími invazemi, ať už s pomocí hydraulické metafory nebo bez ní. Přesto však je hydraulická metafora mocný nástroj. Když totiž nahlédneme vulgární proud neodpovědných a nicnetušících turistů valící se vznešenými ulicemi obtěžkanými dějinami, přes úctyhodné kamenné mosty jako přírodní katastrofu, pak se nám úkol stojící před méstem Prahou objeví ve zřetelnějším svétle, než kdybychom jej nahlíželi v kulturní perspektivě. Jde o to, kanalizovat turistický kal tak, aby pražskou půdu pohnojil a přitom ji nepodemlel, a potom, co bude zužitkován, jej opět odvést. Metafora umožňuje bez zaujatosti - sine ira et studio - čelit fenoménu turismu. Říká se, že po třicetileté válce se po pražských ulicích proháněly plenící vlčí smečky. Podobně si tu dnes počínají turisté. Vlci jsou přírodní fenomén. Za stejný přírodní fenomén je třeba pokládat i turisty. Aby potom, až se podaří jej zvládnout, bylo možné se znovu vrátit ke kulturnímu úkolu Prahy. (Přeložil R. S.) 94 [pageend96]MYŠLENKOVÉ PROUDY XX.s t o l et í O EXISTENCIÁLNÍ ÚZKOSTI A ODVAZE K ŽIVOTU Paul Tillich PAUL TILLICH (1886-1956), jeden z nejvýznamnějších protestantských teologů naší doby, se svým myšlením pohybuje „na pomezí“ tradičních disciplín, přesvědčen o nutnosti „filosofovat v kontextu teologie“; navíc mu nezůstávají cizí ani podněty moderní analytické psychologie. Příkladem takto široce orientovaného myšlení je Tillichova studie Odvaha žít (The Courage to Be, The Fontana Library, 1973), vzniklá v roce 1952 na základě přednášek proslovených na Yaleské universitě ve Spojených státech, kam ve třicátých letech natrvalo přesídlil z rodného Německa. Tato studie byla kritikou označena, ostatně dost nepřesně, jako „nejpronikavější teologická analýza americké kultury, jaká byla kdy napsána“. Následující článek je výtahem některých myšlenek této studie (opírajícím se o delší citace textu samého), zejména té její části, v níž se autor pokouší o vymezení problému existenciální úzkosti a rozebírá jej v souvislosti s odvahou existovat jako součást sociálního celku a jako jedinec. * * * 1. Typologie úzkosti Vlastní rozbor problému existenciální úzkosti zahajuje Tillich pojmovým rozlišením tří základních typů úzkosti. Vycházeje z předpokladu ontologické priority bytí před nicotou a z předpokladu, že specifických rysů může nicota nabývat jen ve vztahu k bytí, vymezuje tři základní druhy úzkosti, a to v závislosti na tom, jakým způsobem nicota ohrožuje bytí: „Nicota ohrožuje existenční (ontické) sebeuplatnéní člověka relativně v podobě osudu, absolutně v podobě smrti. Ohrožuje duchovní sebeuplatnéní člověka relativně v pocitu životní prázdnoty, absolutně v podobě ztráty smyslu 95 [pageend97]života. Ohrožuje morální sebeuplatnéní člověka relativné v pocitu viny, absolutné v podobě pocitu zatraceni.“ (49) Z vědomí této trojí hrozby se rodí úzkost, která se odpovídajícím způsobem projevuje ve třech formách: jako úzkost z osudu a ze smrti, jako úzkost z životní prázdnoty a ze ztráty smyslu života a jako úzkost z pocitu viny a zatracení. Všechny tyto tři formy úzkosti, zdůrazňuje Tillich, jsou existenciální, a to v tom smyslu, že jsou neoddělitelnou součástí lidské existence jako takové; nejsou tedy vlastní jenom abnormálnímu stavu lidské mysli, jako je tomu v případě neurotické a psychotické úzkosti. Úzkost z osudu a ze smrti je „základní, všeobecná a nelze jí uniknout“. Všechny pokusy vyvrátit ji pomocí sebedůmyslnější argumentace jsou marné. Dokonce i tzv. argumenty dokazující „nesmrtelnost duše“ postrádají přesvědčivost, neboť nejsou s to přehlušit prožitek absolutní ztráty, jež se váže na naši představu fyzické smrti. Tillich oponuje názoru, podle nějž se úzkost ze smrti zvyšuje se stupněm individuace, takže by se mohlo zdát, že lidé v kolektivistických společnostech jsou tomuto druhu úzkosti vystaveni s menší intenzitou. Připouští však, že zvláštní druh odvahy k životu, charakteristický pro tyto společnosti, může působit směrem ke zmírnění této úzkosti. „Úzkost ze smrti je trvalý horizont, v němž působí úzkost z osudu. Neboť to, co ohrožuje existenční (ontické) sebeuplatnéní člověka, je nejen absolutní hrozba smrti, ale i relativní hrozba osudu... Pojem ,osudu’, k němuž se váže celá škála úzkostných pocitů, zdůrazňuje onen prvek, který je jim všem společný: nahodilost, nepředvídatelnost, nemožnost prohlédnout smysl a účel.“ (51) Na tyto úzkosti, tvořící pozadí nejistoty a bezdomoví individuální i sociální existence, reaguje člověk tak, že pokud si je vůbec vědomě připouští, snaží se je přeměnit v pouhý strach před konkrétními věcmi, a těm se pak pokusí případně odvážné čelit. Zatímco úzkost postrádá konkrétní předmět, k němuž by se mohla upnout, takže zůstává „abstraktní" a neuchopitelná, má strach vždy svou příčinu, svůj předmět, na který je možné se soustředit, analyzovat jej, vzdorovat mu nebo jej prostě snášet. Avšak právě proto, že člověk nesnese víc než jen pouhý záblesk „nahého absolutna" (M. Luther), z něhož se rodí „čirá úzkost“, má úzkost vždy tendenci stát se pouhým strachem. Duchovní sebeuplatnéní člověka ohrožuje nicota v podobě prázdnoty a ztráty smyslu života. Člověk se duchovně udržuje a prosazuje „v každém okamžiku, v němž... žije tvořivě v různých oblastech významu“, přičemž tvořivost v tomto případě znamená žít ve spontánním a činorodém vztahu k tomu, co má kul- turotvorný význam. Aby se člověk stal tvořivou osobností, nemusí být nutně umělcem, vědcem nebo státníkem; musí však být schopen se smysluplně podílet na původních výtvorech nejrůznějších oblastí lidského ducha a čerpat z nich tvůrčí podněty pro svou vlastní činnost a pro svůj individuální život. Pak o něm lze říci, že přijímá a přetváří skutečnost tvořivým způsobem. „Taková zkušenost předpokládá, že se duchovní život přijímá s plnou váž96 [pageend98]ností, že je néčím, co má absolutní hodnotu. A to opét předpokládá, že se v ném a skrze něj musí vyjevovat absolutní skutečnost. Duchovní život, v némž se to neděje, je ohrožován nicotou v té míře, v jaké nicota ohrožuje duchovní sebeuplatnéní člověka - a to v podobě prázdnoty a v podobě ztráty smyslu života.“ (54) Úzkost ze ztráty smyslu života je úzkostí ze ztráty konečného smyslu věcí. Tato úzkost souvisí s tím, že člověk pozbývá „duchovní těžiště" a že se mu nedostává odpovědi, ať už jakkoli symbolické a nepřímé, na otázku po smyslu života. Úzkost z prázdnoty života vzniká tam, kde dochází ke znicotňování jednotlivých oblastí duchovního života, a to buď v důsledku ztráty víry v určitou věc, nebo v důsledku nemožnosti podílet se aktivním způsobem na kulturním a intelektuálním životě, nebo v důsledku selhání všech nadějí, na něž se dosud sázelo. Podle Tillichových slov to vede k tomu, že „tvořivý Erós se proměňuje ve lhostejnost nebo v odpor“. V takovém případě „se úzkostně odvracíme od všech konkrétních věcí a snažíme se nalézt jejich konečný smysl, abychom nakonec zjistili, že to byla právě ztráta duchovního těžiště, která způsobila, že jednotlivé oblasti duchovního života pozbyly svého významu. Avšak duchovní těžiště nelze vytvořit svévolně; jakýkoli takový pokus může vést ke vzniku ještě hlubší úzkosti. Úzkost z prázdnoty nás dohání na pokraj propasti nesmyslnosti života.“ (55) Hrozba znicotnění duchovního života úzce souvisí s intelektuálním pochybováním, s jeho tvořivou, a zároveň bořivou funkcí. Prvek systematického pochybování je nezbytnou podmínkou každého skutečného intelektuálního a duchovního života. To, co jej tedy ohrožuje, není pochybnost sama, nýbrž pochybnost dováděná do krajnosti a samoúčelnosti. Proto se duchovní život obvykle snaží uchovat se co nejdéle tím, že lpí na těch názorech, které dosud nebyly zpochybněny nebo vyvráceny, ať už jde o vžitou tradici nebo o krátkodobá pragmatická stanoviska. Pochybnostem se tedy v zásadě nelze vyhnout. Lze jim však více či méně úspěšně unikat. Každá pochybnost je spojena s vyčleněností jedince z pospolitosti, s jeho izolovaností a omezováním jeho účasti na okolním dění. Proto můžeme pochybnosti uniknout tak, že se rázně přimkneme k něčemu nadin- dividuálnímu, čímž se zbavíme nesnesitelné odloučenosti, do níž nás uvrhly pochybnosti. Taková participace, dosažená na úkor našeho skutečného Já, přináší sice vysvobození z tíživého tlaku pochybností, je však zároveň spojena s neblahým „sacrificium intellectus“ (obětování intelektu). A protože překonání pochybností bylo výsledkem právě takové oběti samostatného myšlení, je obnovená jistota možná jen za cenu fanatického sebeutvrzování. „Fanatismus je korelátem duchovního podřízení: úzkost, která měla být překonána, se v podobě fanatismu znovu hlásí o slovo, a to tím, že s neúměrnou krutostí útočí na ty, kteří nesouhlasí a kteří svým nesouhlasem představují ty prvky duchovního života fanatika, které on sám musí u sebe potlačovat. A protože je musí potlačovat u sebe, musí je potlačovat i u všech ostatních. Jeho 97 [pageend99]úzkost ho nutí pronásledovat odpadlíky. Slabost fanatika spočívá v tom, že ti, kteří jsou jím pronásledováni, mají nad ním tajnou převahu; a této slabosti fanatik nakonec podlehne.“ (57) Nicota však ohrožuje lidskou existenci ještě v třetím směru: ohrožuje se- beuplatnění člověka i v morální oblasti. Člověk je za svou existenci zvláštním způsobem odpovědný. Je brán v potaz, jak naložil s tím, co mu jako jedinci bylo dáno do vínku. Tím, kdo se ptá, je v první instanci on sám. Takto se stává soudcem sama sebe. Tato základní lidská situace je zdrojem úzkosti, v relativním ohledu úzkosti z pocitu viny, v absolutním ohledu úzkosti ze sebezavržení a zatracení. Všechny tři uvedené druhy úzkosti se vzájemně prolínají, přičemž jeden z nich je zpravidla určující a podmiňuje charakter individuální existence i charakter celé epochy. Tam, kde se naplňují podmínky pro vznik úzkosti a kde se úzkost prohlubuje a šíří, vznikají i podmínky pro vznik mezních situací a exis- tenciálního zoufalství. „Tíha zoufalství spočívá v tom, že lidská existence shledává svou neschopnost prosadit se v konfrontaci s nadvládou nicoty.“ (61) Z tohoto hlediska se lidský život jeví jako neutuchající úsilí vyhnout se pomocí všech dostupných prostředků mezním situacím zoufalství. 2. Psychopatologie úzkosti Soudobým psychoanalytickým teoriím Tillich vytýká, do jisté míry neprávem, nedostatek jasného rozlišování mezi existenciální úzkostí a úzkostí psycho- patologickou. Sám na toto rozlišování, jež podle jeho názoru může být výsledkem teprve důsledné ontologické analýzy, klade zásadní důraz. Existenciální úzkost, která je neodmyslitelnou součástí lidské existence, se stává patologickou teprve za zvláštních okolností. „Obecný charakter těchto okolností závisí na vztahu mezi úzkostí, sebe- uplatněním a odvahou. Viděli jsme, že úzkost má tendenci se proměňovat ve strach, aby tak získala předmět, s nímž by se mohla střetnout odvaha. Odvaha neodstraňuje úzkost. Protože úzkost je existenciální, nelze ji odstranit. Odvaha však bere úzkost z nicoty na sebe. Odvaha je sebeprosazení .navzdory *, to jest navzdory nicotě.“ (70) Ten, kdo není ochoten vzít na sebe odvážně své existenciální úzkosti, se může vyhnout krajnímu zoufalství jen tak, že se uchýlí do neurózy. V Tillichově pojetí je neuróza „způsob, jak se vyhnout nicotě tím, že se vyhneme bytí“. I v tomto neurotickém stavu je sebeuplatnění stále ještě možné. Můžeme se uskutečňovat dokonce ve velmi důrazné podobě. Ale lidská existence, která se takto snaží uchovat se a prosadit se, zužuje pole svých možností a obětuje část svého potenciálního bytí v zájmu toho, co má být jako nouzová existence uchráněno před úplným znicotněním. Rozdíl mezi neurotickou a zdravou osobností vymezuje Tillich takto: 98 [pageend100]„...neurotická osobnost má v důsledku své větší citlivosti vůči nicotě, a tedy i v důsledku svých hlouběji pociťovaných úzkostí sklon trvat na svém navyklém způsobu sebeuplatňování, přestože je omezené a nerealistické. Je to ona příslovečná věž ze slonoviny, do níž se uchyluje a kterou brání všemi prostředky psychologické obrany...“ (72) Proces sebeprosazování u průměrné lidské osobnosti je naproti tomu sice rovněž fragmentární, ale není provázen neurotickou tvrdošíjností; citlivěji se přizpůsobuje reálným podmínkám; nevyvolává v život imaginární světy idejí a představ; menší míra citlivosti vůči nicotě ji chrání před intenzivnějším prožíváním konfliktů (což ji však zároveň může zbavovat tvořivějšího přístupu ke skutečnosti). Posoudíme-li blíže, k jakým důsledkům může vést patologizace úzkosti, jež je v Tillichově pojetí jinak zcela organickou a svým způsobem normální součástí každé lidské existence, dospějeme k těmto závěrům: Úzkost z osudu a ze smrti je zdrojem přirozené touhy po životních jistotách. Velká část civilizačních vymožeností je zaměřena k tomu, aby nám tyto jistoty poskytovala. Dříve či později se však nevyhneme poznání, že žádná definitivní, absolutní jistota neexistuje, a že v zájmu svého plného sebeuplatnění musíme mít naopak odvahu se vždy znovu alespoň části svých dosavadních jistot vzdát. Přesto se neustále pokoušíme sílu osudu a hrozbu smrti do krajnosti omezovat, což může u psychopatologické úzkosti vést k vytváření jistot, které jsou ve skutečnosti „jistotami vězení“. Jejich základním rysem je, že jsou veskrze nerealistické. Ten, kdo žije v těchto falešných jistotách, „se bojí toho, čeho není třeba se bát, a cítí jistotu tam, kde žádné jistoty není“. (79) Podobně je tomu i v případě úzkosti z viny a zatracení. V mezích normality existuje snaha vyhnout se tomuto druhu úzkosti (nejčastěji v podobě špatného svědomí) tím, že se vyhneme její příčině samé, to jest vině. Toho lze však dosáhnout jen do jisté míry, neboť morální perfekcionismus je něčím nedosažitelným. Neurotická úzkost činí totéž, avšak omezeným, svévolným a nerealistickým způsobem. „Úzkost z viny a hrůzný pocit zatracení jsou natolik silné, že téměř znemožňuji odpovědné rozhodování a jakýkoli druh morálního činu. Protože se však takovému rozhodování nelze vyhnout, je nutné je alespoň omezit na nej- menší možnou míru a pokládat pak takové rozhodnutí za jedině možné. Meze, v nichž se to děje, odolávají všem snahám o rozšíření. I v tomto případě má ztráta kontaktu se skutečností za následek jistou deformaci pocitu viny. Mo- ralistická sebeobrana vyvolává u neurotika pocit viny tam, kde žádná vina nevzniká, nebo jen za velmi specifických okolností. Avšak vědomí skutečné viny a vědomí sebezatracení, jež jsou součástí existenciálního sebeodcizení člověka, zůstávají potlačeny, neboť tu chybí odvaha, která by dokázala vzít vinu na sebe.“ (80) Obdobné charakteristické rysy vykazují i patologické formy úzkosti z prázdnoty a ze ztráty smyslu života. Vyhnout se této úzkosti vyžaduje vybudovat 99 [pageend101]kolem sebe zeď pochybných jistot, které je třeba o to zarputileji bránit proti sebemenším pochybnostem. Skutečné tázání po smyslu vécí se tím stává nemožným. Jakýkoli otazník nad daným stavem vyvolává fanatickou obrannou reakci. Kontakt se skutečností se tak postupně vytrácí. Člověk začíná „pochybovat o tom, co je prakticky mimo pochybnost, a je si naopak jist tím, o čem by bylo radno naopak pochybovat“. 3. Životaschopnost a odvaha k životu Úzkost a odvaha mají psychosomatický charakter: jsou podmíněny jak fyziologickými, tak i psychologickými faktory. Z fyziologického hlediska lze říci, že úzkost a strach jsou obranné mechanismy, jejichž úkolem je varovat živé bytosti před hrozbou nicoty a vyvolávat v nich obranné reakce. V tomto smyslu by bylo možné definovat odvahu jako schopnost přijmout negativní faktory, na něž nás upozorňuje strach, a to v zájmu plnějšího života. Již prostá biologická sebezáchova proto předpokládá přijetí takových negativních faktorů jako hladu, bolesti atd. „Čím je bytost životaschopnější, tím více je schopna se prosadit navzdory nebezpečím, která jí signalizuje strach a úzkost.“ (82) Biologická sebezáchova vyžaduje rovnováhu mezi odvahou a strachem: na jedné straně je nutné respektovat všechny varovné signály, na druhé straně je zapotřebí odvahy k překonání nebezpečných inertních tendencí, které by chtěly život uchránit před „životem“. Život, odehrávající se v mezích daných touto rovnováhou, vykazuje „vitalitu“, tj. životaschopnost. „Správnou odvahu“ stejně jako „správný strach“ je proto třeba podle Tillicha chápat jako výrazy dokonalé životaschopnosti. Odvaha k životu je v jeho pojetí „funkcí životaschopnosti“. Povzbudit ochabující životaschopnost předpokládá tedy především probudit v člověku větší odvahu k životu navzdory všem překážkám, které se vyskytnou. Avšak jak životaschopnost, tak i odvaha k životu jsou v zásadě závislé na tom, co středověcí filosofové označovali jako „intencionalitu“ a co by bylo možné definovat jako „životní orientaci směrem ke smysluplným obsahům“, nebo jednodušeji jako život naplněný tím, co se z logického, etického a estetického hlediska shledává jako hodnotné a smysluplné. Tillich zejména zdůrazňuje souvislost intencionality (a tedy i životaschopnosti) s jazykem, se slovem: „Nejživotnější je bytost disponující slovem, neboť prostřednictvím slova se vysvobozuje z vázanosti na to, co je dáno. Při každém setkání se skutečností se člověk vždy ocitá již za hranicemi tohoto setkání. Ví o tom, porovnává svou situaci, je lákán jinými možnostmi, předjímá budoucnost a zároveň si uchovává vzpomínku na minulost. V tom spočívá jeho svoboda a na této svobodě se zakládá síla jeho života. Je to zdroj jeho životaschopnosti.“ (85) Odvaha je tedy sice funkcí životaschopnosti, avšak nelze ji jednoduše vy- 100 [pageend102]dèlovat z celku lidské existence, oddělovat ji od jazyka, tvořivosti a duchovního života. Jako jeden z mála soudobých myslitelů se Tillich odvažuje rozlišovat mezi intelektuálním a duchovním životem člověka: „Jedním z neblahých důsledků intelektualizace duchovního života bylo, že slovo ,duch * se vytratilo a bylo nahrazeno ,rozumem * nebo .intelektem *, a že prvek životaschopnosti, jenž se skrývá v ,duchu *, byl oddělen a interpretován jako nezávislý biologický faktor. Člověk se rozpoltil na bezkrevný intelekt a na vitalitu zbavenou smyslu. Zprostředkující článek mezi nimi, spirituální duše, v níž životaschopnost a intencionalita dosahují jednoty, byl vypuštěn. Na konci tohoto vývoje mohl pak reduktivní naturalismus už snadno odvodit sebeuplat- nění a odvahu z čistě biologické vitality. Avšak v člověku není nic ,čistě biologického *, stejně jako v něm není nic ,čisté duchovního *. Každá buňka jeho těla se podílí na jeho svobodě a na jeho duchovnosti a stejně tak každý projev jeho duchovní tvořivosti se opírá o jeho vitální síly.“ (85) Proces existenciálního sebeprosazování má dvě odlišné, avšak neoddělitelné stránky. Na jedné straně znamená uchování a prosazení člověka jako jedince, tj. jako oddělené, na sebe samu soustředěné, jedinečné a autonomní existence. Být jedincem ve světě však na druhé straně znamená, že si člověk musí k tomuto světu vytvořit určité vztahy a podílet se na jeho struktuře a na jeho dění. Podílet se na dění světa znamená podle Tillicha sdílet spolu s ním jeho osudy, mít s ním společný zájem, být v jistém smyslu jeho součástí. Na první pohled by se mohlo zdát, že zatímco existovat jako jedinec vyžaduje mimořádnou odvahu, není třeba vyvíjet žádné zvláštní úsilí k tomu, abychom se stali součástí nějakého většího sociálního celku (národa, organizace, skupiny atd.). Tillich však na tomto místě zdůrazňuje, že k tomu, aby se člověk stal součástí celku (především smysluplného celku s nejširším polem působnosti), musí vyvinout stejnou odvahu, jaká je nutná k tomu, aby nepřestal být v nepřátelském světě autonomním jedincem, neboť podle jeho slov nám hrozí „nejen ztráta naší individuální existence, ale i ztráta naší účasti na okolním světě“. (92) Odvaha existovat jako součást celku je tedy v Tillichově pojetí „integrální součástí odvahy existovat jako jedinec“. To, co spolupůsobí při vzniku dnešní „krize moderního člověka“, je podle jeho názoru právě dezintegrace těchto dvou základních konstitutivních prvků lidské existence, jejich oddělenost, která se projevuje jak v individuálním, tak i společenském životě. Nebezpečí, jemuž je třeba čelit, je dvojí: Zachovat si postavení autonomního jedince je možné jen za cenu drastického omezení vztahů ke světu, který jedince ohrožuje. Jedinec se tak ocitá osamocen ve svém izolovaném a vykořeněném světě, v němž se jeho postavení stává neudržitelné a v němž se jeho odvaha k životu vystavuje neúnosným požadavkům. Na druhé straně se lze velmi snadno stát součástí nejrúznějších více nebo méně omezených sociálních celků, ovšem za cenu ztráty vlastní individuality. Výsledkem této dezintegrace je tedy na jedné straně izolovaný, vykořeněný 101 [pageend103]a zklamaný jedinec, postrádající životné důležité vazby na okolní svět, na druhé straně davový člověk, postrádající základní vlastnosti autonomní osobnosti: samostatné myšlení, pocit odpovědnosti a iniciativu. Z dalšího Tillichova rozboru tohoto složitého krizového jevu si povšimneme dvou otázek: specifických rysů odvahy existovat jako součást sociálního celku, jak se s tím setkáváme v neokolektivistických společnostech, a přirozených mezí, které se staví do cesty stupňované odvaze existovat jako jedinec v soudobých liberálních společnostech západní civilizace. 4. Odvaha existovat jako součást neokolektivistických společností Neokolektivistické společnosti moderní doby, takové, jakými byl například italský fašismus, německý nacismus nebo marxistický komunismus, se podle Tillicha vyznačují tím, že „kladou důraz výlučně na sebeprosazení člověka cestou participace, na odvahu existovat jako součást sociálních celků“ (99). Tento pokles na úroveň kmenového kolektivismu je zvlášť názorný na příkladu německého nacismu s jeho ideou „Volksgeistu“, mytologií „krve a půdy“ a zbožnění Vůdce. Podstatou takové neokolektivistické společnosti je „odvaha existovat jako součást celku, kterou (tato společnost) poskytuje masám lidí žijících pod vzrůstající hrozbou nicoty“ (100). Všem těm, kteří v podmínkách moderní průmyslové společnosti ztratili odvahu žít svůj život jako jedinci, nabízí neokolektivistické společnost sebeuplatnéní v podobě odvahy žít jako součást nějakého sociálního celku, nikoli však ve smyslu celosvětové „Civitas Dei“ (Boží obce), jako tomu bylo ve středověkých „polokolektivistických společnostech“, nýbrž jako součást státních, národních a skupinových celků. Novověký davový člověk, zbavený tradičních vazeb na nadpřirozený „světový řád“ a na přirozenou pospolitost, v níž dosud žil, pozbyl odvahy žít svůj život jako jedinec, kterou se na počátku novověku tak výrazné vyznačoval renesanční člověk, a jediný způsob, jak naplnit svou existenci, začal proto spatřovat ve svém určení být součástí sociálních celků. „Jestliže se prosazuje tím, že prosazuje zájmy kolektivu, jehož je součástí, získává nazpět svou existenci naplněnou touto kolektivitou. Vzdává se velké části toho, co patří k jeho individualitě, možná že se dokonce vzdává své existence jako zvláštního bytí v prostoru a čase, avšak to, čeho se mu za to dostává, je mnohem víc, neboť jeho pravé bytí je nyní zahrnuto do bytí skupiny... Úzkost z individuální nicoty se tak proměňuje v úzkost z kolektivního osudu, a tuto úzkost lze překonat pomocí odvahy uplatňovat se svým podílem na kolektivním bytí.“ (101) Platí to i ve vztahu k vymezeným třem typům úzkosti: Ani ten nejpřesvědčenější člen neokolektivistické společnosti není ušetřen úzkosti z osudu a ze smrti, neboť nikdo nedokáže bez vnitřního odporu přijmout své vlastní nebytí. Každá participace je jen částečnou identifikací s tím, na čem participujeme, takže osud a smrt ohrožují pouze tu část naší existence, která není identická s kolektivem, jehož jsme součástí. Znamená to, že zbývající 102 [pageend104]část naší existence, ta, kterou jsme ztotožnili s bytím celku, má moc transcendo- vat osud i smrt. Má charakter věčnosti v tom smyslu, v jakém lze vůbec o jakékoli kolektivitě říci, že její trvání je „věčné“. Být bezvýhradným členem takové kolektivity s sebou tedy přináší relativní překonání úzkosti z osudu a ze smrti. Zájem na úspěšném prosazení skupiny se ztotožňuje se zájmem o naplnění a zajištění individuální existence. Právě z těchto totožných zájmů čerpá ten, kdo žije životem participanta v neokolektivistické společnosti, svou odvahu k životu. Podobným způsobem je do neokolektivistické odvahy existovat jako součást celku zahrnuta i úzkost z pochybností a ze ztráty životního smyslu. Proces neokolektivistického sebeuplatňování ve formě „zapojení“ musí být natolik všeobecný a neodolatelný, aby zaplašil úzkost ze sebemenších pochybností, a tím i úzkost ze ztráty smyslu života. Pokud tyto úzkosti přece jen neodvratně vznikají, promítají se jako cosi „bytostně cizího“ na druhou stranu rozděleného světa, kde nabývají podoby nejrozmanitějších příznaků rozkladu a zániku. Člen neokolektivistické společnosti je rovněž s to překonat relativně i úzkost z viny a ze zatracení, a to tím, že svou odvahou žít jako součást kolektivu proměňuje svůj osobní „hřích“, který v něm vyvolává pocit viny, ve hřích proti kolektivitě. Kolektivita mu tak nahrazuje Boha dosavadní náboženské tradice, Boha soudu, trestu, pokání a odpuštění. Jeho případná vina se v konečné instanci překoná tím, že kolektivita ho znovu přijme mezi sebe jako svou integrální součást. V opačném případě je nucen čelit úzkosti z vyloučení z kolektivity, rovnající se úzkosti z „věčného zatracení“ jeho provinilé duše. 5. Odvaha existovat jako jedinec a její meze v liberálních společnostech Odvaha existovat jako jedinec uprostřed světa přírody a lidské kolektivity je průvodním jevem všech moderních forem individualismu, z nichž si Tillich všímá zejména pozdního romantismu, umělecké bohémy, romantického naturalismu (Nietzsche), a hlavně pak soudobého existencialismu, jehož základy spatřuje již v platónském rozlišení esenciální a existenciální sféry bytí a v učení o existenciálně odcizené lidské duši, podílející se na věčné říši pravého bytí. Existencialistická filosofie, umění a literatura 20. století mají podle Tillicha dvojaký charakter: na jedné straně je to krutý obraz lidského života se všemi jeho nejistotami, nezakotveností, osamoceností a absurditou, avšak na druhé straně je to vášnivé odmítnutí tohoto života, provázené pokusy zahrnout úzkost ze ztráty smyslu člověka do odvahy existovat navzdory všemu jako jedinec, jako autonomní osobnost. „Nepřekvapuje, že ti, jejichž odvaha existovat jako součást celku, ať již v neokolektivistické nebo konformní podobě, zůstává neotřesena, jsou znepokojeni projevy existencialistické odvahy k zoufalství. Nejsou s to pochopit, co se děje v naší době. Nejsou s to u existencialismu rozlišovat mezi opravdovou a neurotickou úzkostí. Útočí na morbidní zálibu v negativismu, která je ve skutečnosti odvážným přijímáním toho, co je v našem životě negativní. Označují za úpadek 103 [pageend105]to, co je ve skutečnosti tvůrčím vyjádřením úpadku. Odmítají jako absurdní všechny smysluplné pokusy dobrat se smyslu naší dnešní situace. Všeobecný odpor vůči soudobému existencialismu není důsledek nepochopení, jež obvykle postihuje ty, kteří se pokoušejí razit nové cesty myšlení a uměleckého výrazu; je to důsledek snahy uchránit před újmou sebeomezující odvahu existovat jako součást celku.“ (139) Příkladem takového tvůrčího vyjádření existencialistického zoufalství je Til- lichovi Sartrovo drama Vék rozumu. Hrdinu této hry dohání vášnivá touha být sám sebou k důslednému odmítání jakýchkoli vztahů k okolnímu světu. Odmítá přijmout cokoli, co by omezovalo jeho svobodu. Ani láska, ani přátelství, ani politika nemají v jeho očích žádný opravdový smysl. Jeho jediným cílem je uchovat si svou svobodu, avšak bez jakéhokoli konkrétního obsahu, neboť každé naplnění této svobody určitým obsahem by vlastně znamenalo její omezení, a tím i zpochybnění. Sartrův hrdina je tak představitelem krajního typu odvahy existovat jako jedinec oproštěný od jakýchkoli vazeb na okolní svět a platící daň v podobě prázdnoty a absurdnosti své existence. To nutně navozuje otázku přirozených mezí takovéto přepjaté odvahy existovat jako jedinec v duchu existencialistické vzpoury proti kolektivismu a kon- formismu soudobých totalitních i liberálních společností. Tillichova zásadní námitka proti tomuto krajnímu typu antropocentrického, humanisticky orientovaného individualismu je tato: „Odvaha je sebeprosazení .navzdory něčemu * a odvaha existovat jako jedinec znamená prosazovat sebe jako sebe sama. Je však třeba položit si otázku: Co to znamená být sám sebou a jako takový se prosazovat? Radikální existen- cialismus odpovídá: Znamená to být tím, koho sami ze sebe uděláme. To je vše, co může říci, neboť cokoli dalšího by bylo omezováním vlastní svobody. Člověk, který je takto sám sebou, aniž by se účastnil na dění světa, je prázdnou nádobou, čirou možností. Jako živá bytost musí být činný, avšak každý svůj čin je nucen vždy znovu a znovu opakovat, protože každá činnost ho vtahuje do toho, co je předmětem jeho činnosti. Každá činnost dává tomu, kdo je činný, určitý obsah, a právě tím omezuje jeho svobodu udělat ze sebe to, co by chtěl. V klasické teologii, jak katolické, tak protestantské, má toto výsadní právo toliko Bůh. Jen on je ,a se * (ze sebe sama) neboli absolutní svoboda. Není v něm nic, co by nebylo z něho samého. Existencialismus na základě zvěsti, že Bůh je mrtev, přisuzuje člověku divinální ,a-seitu *. V člověku nemá být nic, co by nebylo z něho samého. Avšak člověk je konečná bytost a sebe dostává takového, jaký je. Jeho bytí mu bylo dáno a spolu s tím i struktura tohoto bytí, včetně struktury omezené svobody. A omezená svoboda není ,a-seita *. Člověk se může prosadit jen tehdy, činí-li tak ne jako prázdná nádoba, jako čirá možnost, nýbrž jako struktura bytí, v níž se nachází ještě dříve, než je činný nebo nečinný. Omezená svoboda má určitou vymezenou strukturu, a jestliže ten, kdo chce být sám sebou, překračuje tyto meze, končí tím, že ztrácí sám sebe“. (148) (Vybral a přeložil R. S.) 104 [pageend106]EXCERPTA Nejistota a odhodlání Peter Wust Žijeme v nejisté a zmatené době. Každý z nás je dnes vržen do situace, v níž je postaven před závažné rozhodnutí, jak si napříště zorganizovat svůj život, či o jakou roli v tomto světě usilovat. Každé nové rozhodnutí je však i jistým krokem do neznáma. Spojuje se s ním obava a nejistota, ale i odvaha a odhodláni přijmout riziko jako šanci či výzvu k cestě, na které se teprve „dosahuje spásy a v nechráněnosti poznává moudrost života“. Peter Wust (1884-1940) přináležel mezi světovými válkami ke křesťanským filosofům v Německu. Svým dílem ovlivnil mezi jinými i francouzského filosofa Gabriela Marcela. Následující ukázka z knihy Nejistota a odhodlání (kniha vyšla prvně v roce 1937) nám přibližuje filosofické pozadí tohoto ryze existenciálního problému, zároveň nám odkrývá pozitivní význam „nejistoty člověka“ pro smysl lidského života. Vybrané ukázky jsou z I. a III. kapitoly této knihy a mají název Člověk usiluje o jistotu a Lidská nejistota jako místo pro odhodlání a rozhodnutí. (červenec 1991) * * * * Ukázka z knihy Peter Wust, Nejistota a odhodlání, Vyšehrad 1970; z německého originálu přeložil František Marek. Dvojí životní cestu symbolizuje novozákonní podobenství o ztraceném synu (Lukáš 15, 11-32). Mladší z obou odlišných bratří nedbá výstrah moudrého a pečlivého otce, opouští jistotu otcovského domu a odvážně se vrhá do rizika neznámého světa. Starší bratr naproti tomu zůstává doma na zabezpečené půdě otcovského statku a věrnou prací a plněním povinností zachovává zděděný životní řád. Který z těchto dvou odlišných bratří zvolil správnou životní cestu? (...) Čím hlouběji se noříme do propastné symboliky tohoto podobenství, tím silněji vnímáme vzájemný dialektický vztah, který zřejmě v životě mezi jistotou a nejistotou existuje. Bezpochyby má své právo a svůj hluboký smysl přede105 [pageend107]vším jistota života. A lze pokládat za samozřejmost, že o ni člověk usiluje a proti nejistotě života se hledí chránit. Avšak život sám, přiblížíme-li se víc k jeho podstatě, je patrně v tajném svazku spíš s nejistotou než s jistotou, a to ne snad proto, jak se člověk pod dojmem denního života tak rád domnívá, že by mu z nějakého vrozeného nepřátelství jeho štěstí nedopřával, nýbrž možná právě proto, že vlastně teprve nejistota vede k onomu zvláštnímu způsobu zajištěnosti, která člověka vyzdvihuje jakožto člověka nad sebe sama a tím ho teprve pozvedá úplně k sobě. Pod tímto zorným úhlem to vypadá, jako by nejistota zčistajasna získala na závažnosti, ba zdá se, že začíná být daleko důležitější než jistota. Dává jistotě metafyzický reliéf a teprve z něho jasněji vystupuje její hluboký životní smysl. A najednou je to teď mladší bratr, který zcela novým způsobem získává sympatie a soustřeďuje na sebe naši pozornost. Teprve na jeho osudu se totiž v oné symbolice podobenství začíná zrcadlit totalita života. Počíná nám svítat poznání, že život jako celek - ten jediný má smysl - vyžaduje nezrušitelnou dialektiku jistoty a nejistoty vůbec. Přinejmenším jsme v pokušení nemluvit už jen o jistotě a nejistotě všeobecně, nýbrž také o určité nejistotě v jistotě a také naopak o určité jistotě v nejistotě. I kdybychom tedy mohli říci, že člověk hledající štěstí usiluje o jistotu, můžeme přesto a snad stejným právem říci, že týž člověk, hledající štěstí, musí za určitých okolností opět prolomit ochranný kruh všední jistoty, aby se vystavil riziku nejzazší nejistoty. Hlubší smysl tedy spočívá i v tom, že život sám se jako anonymní moc ochotné staví do cesty obyčejnému úsilí člověka o jistotu a rozbíjí mu jeho příliš pohotově vybudované stavby, aby ho stále znovu rušil z klidu, jenž neodpovídá jeho pravé podstatě. V tom případě pak život sám se svou vlastní moudrostí stojí mnohem výše než člověk, který by nepohodlnému iracionálnu tak rád uhnul z cesty. Je pochopitelné, že člověk nepoznává záhadnou iracionalitu života a její moudrost předem, ale vnímá ji nejprve jako něco svou povahou nepřátelského, a že se proti jejím překvapením hledí zajistit všemi myslitelnými prostředky. (...) A zvláště velcí praktičtí reformátoři se v různých dobách nejen pokoušeli zmírnit stupňující se následky životního nesouladu, ale někteří z nich dokonce pojali titánskou myšlenku, že odstraní iracionální složku života jednou provždy. Samozřejmě museli tito proroci utopického životního ideálu nakonec rezignovaně uznat marnost svého úsilí. A tak nejeden z velkých reformních pokusů vyznívá ve střízlivý úsudek, že úhrn života dělený rozumem nevychází nikdy beze zbytku. (...) Každá i sebepracněji zřízená relativní rovnováha, s níž dovedeme nesouladu aspoň tu a tam vykázat jisté meze, je každičkou hodinu ohrožována zmarem hrozícím ze tmy budoucnosti, který lpí jako kletba na všech našich pozemských pořádcích a zajišťovacích opatřeních. K nesouladnosti lidského života se tedy vždy váže nestálost všech pořádků, které zřizujeme. A obě tyto stránky ve svém úzkém vzájemném vztahu vytvářejí onu obávanou povahu života jakožto osudu, před nímž je většina lidí neustále na útěku. Pro toho, kdo tyto přeroz- manité podoby útěku pozoruje z jisté výše, je jedinečnou podívanou zjišťovat, 106 [pageend108]jak marné je veškeré zabezpečovací úsilí člověka, jímž by se chtél chránit před dvojí nevypočitatelností života. Život sám si před všemi těmi snahami ponechává nekonečný náskok a zarputile zachovává svou náladovou povahu nevypočitatelností. Ty vzácné výjimečné existence, které na rozdíl od davu zřejmě milují víc temnou hazardní hru života než bezpečný občanský pořádek, jsou posuzovány s nedůvěrou jako věční rebelové proti všednímu životu, nebo jsou za určitých okolností dokonce dáváni do klatby, protože znamenají výjimku, která rušivě stojí v cestě obecné kalkulaci časného života. (...) V celku této problematiky lidského úsilí o jistotu je však nápadné to, že právě pozitivní smysl nejistoty lze tak těžko poznat a mnoha lidem, ne-li dokonce většině lidí, vysvitne teprve po dlouhé a bolestné zkušenosti. Úsilí o jistotu stojí natolik v popředí veškeré zkušenosti lidského života, že je třeba přímo zvláštní pozornosti, abychom dostali do zorného pole všedního člověka pozitivní význam nejistoty jako vážného metafyzického problému života. Jenom hrstka lidí je s to tak beze všeho pochopit tajnou nevoli hospodářovu vůči staršímu synu, který zůstal doma. Vedle vrstvy lidí, jimž bezpečí spořádané, v nejlepším smyslu občanské životní dráhy je věcí první a poslední, existuje i ona druhá skupina lidí, kteří se raději obracejí k nejistotě a k nebezpečí odvážného činu a heroického rozhodnutí. Jsou to na jedné straně velké povahy dobrodružného rizika, které v nejrozmanitějších oborech života vždy koketují se slepým hazardem a necítí se dobře na urovnané životní dráze. A jsou to na druhé straně vznešené, ušlechtilé mravní osobnosti, které dík šťastné povaze nebo také na základě hlubší životní zkušenosti jsou s to poznat nebo vytušit hluboký smysl lidské nejistoty. Už pouhý poukaz na neobvyklost takových povah v dosahu naší všední životní zkušenosti stačí, abychom doložili, že veškerá iracionálnost života je více méně všeobecně pociťována jako skutečné ohrožení naší existence ze strany jakéhosi principu a v důsledku disharmonického řádu světa a bytí. Bylo by ovšem chybné, kdybychom teď chtěli podezírat vůbec každé lidské úsilí o jistotu a pohrdat jím, jako by to byl pouze výraz lidské pohodlnosti a měšťácky saturované životní zbabělosti. Kdo by chtěl jít tak daleko, musel by vypovědět boj jakékoli tradici a veškeré snaze o řád vůbec a v určitém smyslu vepsat na svůj prapor princip revoluce v permanenci. ★ * * Nejistota lidské situace v časném bytí se nám odhalila jako zcela jedinečný stav střední polohy, jako neurčenost lidské přirozenosti s nekonečnou možností určení, v protikladu k životu zvířete, který je podstatně fixován a určen. (...) Ale i ze strany svobody vstupuje středová poloha člověka do jasnějšího světla. Člověk postrádá jak instinktivní zajišténost zvířete, tak absolutní zabezpečenost lásky, kterou má čirý duch. Je už jen zpola vázán instinktem 107 [pageend109]přírody a na druhé straně je jen volné poután svátým poutem mravního zákona ve svém srdci, svátým poutem morality, která ho sice osvěcuje, ponouká, zneklidňuje, nabádá a povzbuzuje směrem k ideálu, avšak nenutí a svou nutností neurčuje. Tak je člověk sice vázán ze dvou stran, ale přece zase není z žádné strany vázán úplně přísně. I zde se tedy objevuje opět jeho svérázná neurče- nost, jeho nekonečná možnost určení, jeho podivuhodné středové postavení mezi bios a logos jako středové postavení mezi nutností a svobodou, mezi tvrdou nutností a blaženou nutností. Z obou stran je člověk vsazen do jakéhosi prázdného prostoru. A tento prázdný prostor je osudový metafyzický prostor pro jeho vlastní úkol a určení. Je to prostor nejistoty pro svobodné sebeurčení, pro volbu a rozhodnutí, pro odhodlání ve velké alternativě mezi tvrdou nutností a blaženou svobodou, mezi možným zezvířečtěním a uloženým zduchověním. Ale volba v této alternativě je pak také volbou mezi absolutní neblahou nocí a blaženým absolutním jasem pro jeho ratio, jež je teprve nyní poznává v še- rosvitu, v hádankách a v podobenstvích a „jako v zrcadle“. Tento prázdný prostor naší lidské nejistoty je prostor pro zkoušku člověka, v níž jde o definitivní vlastní ochotu rozhodnout se mezi oběma jedině možnými odpověďmi metafyzického ano a metafyzického ne. V tomto prostoru stojí člověk před velkou alternativou chaosu a kosmu pro vnitřní svět svého osobního bytí. Teprve teď se zřetelněji začíná ukazovat, jaký poslední metafyzický smysl má lidská nejistota. Počíná se zde ohlašovat vnitřní vzájemný vztah mezi nejistotou, která je podle podstaty osudem jeho specifické ratio, a odhodláním, jež je podle podstaty osudem jeho specifické svobodné vůle. Šerosvitný pohled lidské ratio se schopností mýlit se na jedné straně, poloviční vázanost a poloviční uvolněnost lidské pudovosti a lidské vůle na straně druhé, to vše se počíná objevovat v moudré vzájemné koordinaci. Zároveň s tím proměňuje se také ponenáhlu všední vzhled naší lidské nejistoty. Nejistota, před kterou jsou lidé všeobecně a nepřetržitě na útěku, aniž tím mohou změnit podstatu své situace, může se totiž označovat jako nejistota jenom v relativním smyslu. V základě je to, ve světle metafyziky, zvláštní forma relativnízajištěnosti, zařazené mezi ony dvě absolutní jistoty, mezi něž je člověk postaven doprostřed. Je to „nejistá jistota“ (securitas insecura) mezi absolutně zajištěnými existenčními situacemi tvrdé nutnosti a blažené nutnosti. (...) Tato povaha života jako jakési šance se nám objevuje zvláště tehdy, když stojíme před nějakým činem, který rozhoduje o mnohém. Nemáme v ruce, ba ani nemůžeme přehlédnout výsledné působení svých činů, které vždycky vyznívá do věčnosti. Šíp činu, který jsme vymrštili z tětivy vlastní rukou, se nám při letu vymyká z dosahu. V tomto smyslu jsou naše činy vždy, tu více, tu méně, jakýmsi vrhem do nejistoty, do oblasti nepřehledné a nevypočitatelné. Kdo stojí před životním rozhodnutím a vážně o této skutečnosti přemýšlí, může snadno upadnout do chorobného stavu únavného, přemítavého hamletismu. Avšak člověk odhodlaný vždy pocítí nutnost prolomit uvažování, jež podle své podstaty směřuje do nekonečna, a jakoby se zavázanýma očima se rozhodnout pro hic et nunc okamžiku. 108 [pageend110]Můžeme ovšem jít ješté dál a mluvit o vrhu do nejistoty právé u velkých, posledních otázek v pozadí života. Poslední alternativy života jsou dány ve velkých prvotních otázkách o smyslu nebo nesmyslnosti bytí vůbec, v otázce spásy naší osobní existence. I když v těchto otázkách - aspoň pro toho, kdo principiálně nezbavuje své myšlení všech možností - iracionalismus rozhodování nemůže znamenat pravé řešení, přece jenom zůstává pro náš konečný rozum právě v tomto nejzazším pozadí bytí jistá subjektivní přibližnost, aniž se tím naší ratio přičítá nějaká újma, která se jí přičítat nesmí. Před těmito velkými alternativami bytí dostává se totiž náš rozum do zcela paradoxní situace. Principiálně je rozum s to dostat se k evidenci souhlasného ano i v těchto otázkách, na něž může odpovědět jenom rozhodným ano nebo rozhodným ne. Ale i při sebejasnější evidenci souhlasného ano zůstává mu v zádech stále ještě možnost lákavého pokušení, v němž mu neviditelný démon našeptává, zda snad ono „ano“, které rozum vydává za výraz objektivní evidence, není jen velkou iluzí, jež chce rozum zatlačit do vysněného ráje. Tato možnost prvotního pokušení zůstává našemu rozumu stále v patách jako metafyzické ohrožení, a právé proti tomuto prvotnímu ohrožení se v nás vzbouzí základní idealistické smýšlení, aby jaksi vhodilo své závaží rozhodujícím způsobem na vážky logiky, které už zabírají. Při vší principiální evidenci zůstane tedy v těchto prvotních situacích naší osobní evidence ještě jakýsi zbytek idealistického odhodlání, právě ten zbytek, v němž intelektualismus vždy vidí pohoršení, které ruší nejvnitřnější podstatu evidence. A vůbec v této problematice ukazuje pojem odhodlání na vnitřní přirozenost člověka, pro niž skutečné existují osudové možnosti chaosu a kosmu. I když pro bytí jako bytí musí platit princip univerzální inteligibility ve smyslu přísné uspořádanosti a naprosté srozumitelnosti, přece zůstává v oblasti našeho subjektivního řádu myšlení pro rozum dvojí možnost, že se buď probojujeme ke světlu tím, že najdeme a přijmeme světelnou povahu bytí, nebo že se ztratíme v noci vlastní skepse, v níž je všechno světlo objektivnosti pohlceno tmou naší vlastní chaotičnosti. Dvě propasti jediné alternativní možnosti objevujeme v lidské hrudi, totiž propast světla a propast tmy, propast lásky, která vše zjasňuje, a propast sobectví, která všechen jas zatemňuje a vše vznešené a hodnotné stahuje z výše, propast prvotně důvěřivého idealismu a optimismu vůči hodnotám a propast prvotně nedůvěřivé skepse, která stále koketuje s prvotní náhodou a je na cestě k nihilismu bytí. Čím hlouběji však pronikneme do těchto souvislostí, tím vnímavějšími se staneme pro tajemný prvotní vztah mezi za- mlklostí a zaslepeností na jedné a milující otevřeností vůle a radostným jasem ducha na druhé straně. (Ukázky z knihy vybral A. L.) 109 [pageend111]Liberální ekonomie (Sborník statí předních představitelů liberální ekonomie - F. A. von Hayeka, M. Friedmana, F. Machlupa a dalších) Připravuje: PROSTOR v roce 1991 U Prašné brány 3, Praha 1, 116 29 [pageend112]Konservativec věří ve věčné a absolutní hodnoty (rozhovor s Alenou Hromádkovou) Ing. Alena Hromádková (narozena 1943) pochází z rodiny pražského advokáta. Vystudovala obor ekonomie a sociologie. Více než dvacet let působila střídavě ve školství a ve zdravotnictví. V současné době přednáší v Institutu pro další vzdělávání lékařů a farmaceutů sociologii a politologii; zároveň působí externě na katedře politologie fakulty sociálních věd Univerzity Karlovy. Názorově se hlásí ke křesťansky orientovanému konservatismu. V roce 1984 zahájila vydávání výboru českých překladů stati britského konservativního časopisu The Salisbury Review. Léta spolupracovala s britskou vzdělávací Nadací Jana Husa a organizovala řadu seminářů a přednášek - např. s prof. Rogerem Scrutonem a dalšími britskými filosofy a politology. Pro letošní rok se stala jednou z mluvčích Charty 77. * * * Red.: Paní Hromádková, před listopadem '89 jste patřila (a je tomu tak dosud) k tehdy nepočetné skupině lidí orientovaných výrazně pravicově, a to směrem ke konservativnímu myšlení. Pokusila byste se vyjádřit, co je to konservatismus či co to jsou konservativní principy, resp. co pro Vás osobně konservativní postoj a stanovisko znamenají? Hro.: Pro mne je konservativismus založen na celostním náboženském pohledu, který vychází ze široce pojatého kosmického principu. Je ohledem na život ve všech jeho podobách, klade důraz na zodpovědnost vůči svébytnosti rostlinstva, zvířectva a respektuje lidskou přirozenost; je proto pro mne základem naprosto jednoznačného východiska, že nikoli člověk, ale Bůh je mírou všech věcí. Odtud se nutně odvíjí vše další: úcta k dějinné zkušenosti předků, k tradici a zvykům jiných národů, důraz na postupný, organický růst Ill NÁŠ ROZHOVOR [pageend113]základních lidských institucí, smysl pro řád a procedurální otázky či pravidla vzájemného soužití, jež by zaručovaly, že spontánní vývoj bude mít svoji reflektovanou a přiměřeně organizovanou podobu, atd. Konservativní postoj je pro mne postojem osobní zodpovědnosti za svět kolem mne - postojem, který začíná a končí způsobilostí a odhodlaností každého člověka k duchovnímu životu, k neustálému mravnímu sebezdokonalování. Věřím, že existuje vyšší mravní řád a že bychom měli své činy a jejich důsledky umět zdůvodnit nejprve před Bohem a pak teprve před lidmi. Red.: Domníváte se, že konservatismus se muže opírat o určité univerzální principy, společné lidem různých doh a zemí? Hro.: Ano, domnívám. Výše zmíněná úcta k přírodě a skrytému vývojovému pohybu uvnitř každé lidské bytosti a lidského společenství je základem veškeré životní dynamiky, kterou můžeme sledovat jak v evropské kultuře, tak v kultuře islámské či nějaké jiné. Zde je podstata oné těžko postihnutelné směsice a polohy principiálních a pragmatických úvah a činů, jež je pro konservativce příznačná. Na jedné straně snaha o zásadovost opřenou o nakumulovanou zkušenost a intuici desítek generací před námi a samozřejmě o slovo Boží (ignorovat Bibli prostě nelze) a na straně druhé praktický a pragmaticky pojatý ohled na historické, empirické okolnosti příslušného rozhodování a konání, ať již v rovině individuální či společenské. Uvedu v této souvislosti příklad - podle mého soudu velmi aktuální: přípravy na změnu postavení Honkongu, který v roce 1997 přejde z britské sféry vlivu do čínské. Lidé tam jsou dnes konfrontováni s problémy, které jsou podobné našim v letech 1945-1948. Řeší univerzálně platné dilema: jak nejen přežít, ale důstojně lidsky žít v podmínkách, jež se kdykoli - díky známým rysům čínské politiky - mohou vyvinout v nelidské. S hlubokým zájmem a účastí sleduji vše, co s tím souvisí např. rozhodování, zda zůstat, či odejít, do jaké míry přistoupit na konflikt, či přizpůsobit se, zda doufat v postupnou infiltraci Číny demokratickými ideály, anebo rezignovat. Tohle vše na místní konservativce, milující svou vlast, cítící zodpovědnost za vykonané dílo a za budoucí generace, klade obrovské nároky. Musí zvážit vše - včetně možnosti vlastní likvidace a destrukce unikátního ostrova lidské píle a houževnatosti. Uvádím tento problém, který se leckomu může zdát odtažitý, jako univerzální téma úsilí o udržení organicky vzniklých struktur za situace vážného ohrožení arbitrárním rozhodováním, odtrženým od mravního a historického základu lidské a společenské existence. My jsme si tou nejhorší fází čistě mocenských, zcela bezohledných, rádoby racionálních řešení všech otázek života snad již definitivně prošli - nicméně rouhavá pýcha, trvající na tom, že mírou všech věcí a všeho 1 12 [pageend114]usilování je člověk (resp. masy, strana, velký vůdce atd.), u nás i v blízkém sousedství přetrvává a nebude lehko ji zkorigovat, či dokonce vymýtit. Miluji-li svoji rodinu, místo rodiště, vlast, Evropu jako střed své širší kulturní identifikace, pak se musím v základních otázkách života domluvit s dospělým, zralým Eskymákem, jihoamerickým Indiánem, polským horníkem či politickým vězněm ve Vietnamu, kterého stále ještě nějací politruci převychovávají v lágru pro boj s nepřítelem lidu. Zde bych ráda podotkla, že si této otázky velmi cením. Položili mi ji i moji studenti (obor novinářství, 3. ročník) a cítila jsem velké zadostiučinění, když na moji kusou, zkratkovitou odpověď zareagovali naprostým pochopením. Konservativci je tedy navýsost drahý život jeho vlastního národa to však nevylučuje uznání a pochopení jiných národů. Internacionální řešení či vypjatý rasismus nemají nic společného s jeho vlasteneckým přístupem, který je nutnou protilátkou vůči názorům nedovzdělaných a obvykle lidsky nezakořeněných radikálů a revolucionářů různého typu. Profesor Patočka upozorňoval na postupující planetární sjednocování to však nesmí znamenat likvidaci osobitostí, zvláštností různých lidských společenství a národů. Red.: „Britský konservatismus“ je pojem, který má svůj obsah a význam. Myslíte si, že existuje něco jako „český konservatismus “? Chci se tím zeptat, jestli lze u nás navázat na nějakou tradici, která by předem nebyla zpochybněna? Hro.: Zcela nezpochybnitelná je rovina činu - mám na mysli existenci životaschopných hospodářských institucí a tomu odpovídajících praktik právního státu. Samozřejmě že mám na mysli i kulturní a ryze politické instituce-např. pěstování vyšší vzdělanosti na univerzitách či politického života v různých veřejných institucích. Záměrně Vám v této souvislosti nenabídnu žádná velká jména - a protože jsem původním vzděláním ekonom, odvolám se na tradici každodenního usilování mnoha prostých, neznámých tvůrců základních materiálních hodnot. Mám na mysli statisíce poctivých, těžce pracujících rolníků, řemeslníků, drobných obchodníků, kteří vždy spoléhali jen na sebe, vydávali vše, co bylo v jejich silách a možnostech, a nic neočekávali od druhých. Chtěla bych vzpomenout osudu českých služek a kuchařek, které chodily do Vídně si vydělat na věno, aby mohly založit nějaký krámek či drobnou živnost a daly tak vlastníma rukama základ něčemu, co v druhé anebo ve třetí generaci přineslo společenský vzestup v podobě statku, dílny či továrny apod. Tato linie českého konservativismu 19. a počátku 20. století je mi z celé řady zásadních i čistě osobních důvodů velice blízká. Mám na mysli onu již téměř vymizelou samozřejmost osobního nasazení, rozmno113 [pageend115]žování statků vlastním obtížným úsilím a schopnost solidní, poctivé spolupráce s nejbližším okolím. Jinak lidé jako ing. Hlávka, T. Baťa, ale i A. Rašín či K. Engliš pro mne znamenají potvrzení víry v činorodost a houževnatost lidského ducha, protože v jejich případě vždy šlo o syntézu určitého hluboce morálního přesvědčení a praktického konání. Tedy o sepětí slova a činu, kdy slovo nikdo nahlas příliš nevykřikoval, ale snažil se ho učinit slyšitelným a viditelným způsobem, který je i dnes zřejmý. V tomto smyslu dnes může každý na „český konservativismus“ navázat. Stačí, když se hlouběji zamyslí nad povahou životního směřování ve vlastní rodině. Vždyť není tak těžké zjistit, kdo se vydával z vlastních sil a kdo se snažil proklouznout životem na účet druhých. Britský konservativismus je kapitola sama o sobě paní Thatcherová v něm představuje jen jeden z liberálněji a pragmaticko-utilitárněji pojatých směrů, které bylo nutno prosadit, aby byla obnovena a udržena prosperita. Za to bylo třeba zaplatit určitou cenu, jež ovšem na přínosu paní Thatcherové nic nemění. O tom ale snad někdy jindy - v tuto chvíli lze považovat britskou ekonomiku a sociální život za oživené, schopné vývoje a soutěže a arogantní rozpínavost zcela nezodpovědných odborářských vůdců (viz A. Scargill, který jezdí radit našim předákům) za zlomenou. V každém případě lze si z této zkušenosti vzít nejedno ponaučení např. kam to spěje, je-li promarněn lidský kapitál, jako je návyk na samostatnost, schopnost podstupovat rizika a zápasy. I Západ si totiž prošel obdobím úpadku, z kterého se začíná postupně dostávat díky pravicově orientované politice, ve které britská empiričnost a příslovečná houževnatost mají pořád co nabídnout. Vraťme se ale k domácí tradici a vzdejme aspoň symbolicky čest vlastním předkům, kteří obhájili důstojnou existenci v podmínkách chudoby a politické atmosféry rakousko-uherského „žaláře národů“, jak jsme se to ve škole tak úderně a jednoznačně učili. Red.: Nenahlížíte coby stoupenkyně konservativního myšlení rozpor ve své tak trochu bezvýhradné podpoře liberální orientace ministra financí Václava Klause? Hro.: Obávám se, že s takto položenou otázkou nemohu plně souhlasit. Máte-li na mysli můj výklad fiskální politiky V. Klause v televizním pořadu Léčba Klausem, pak šlo o jednoznačnou podporu dosti úzce vymezeného problému, a sice první fáze ekonomické reformy, jež musí mít nutně monetaristický základ. Ostatně jsem tam jedním dechem vyjádřila naději, že si V. Klaus brzy najde někoho k obrazu svému či pokračovatele pro další fáze vývoje, který bude nerovnoměrný a plný dílčích krizí. Kdybych opravdu „tak trochu bezvýhradné“ podporovala liberální 114 [pageend116]orientaci V. Klause, tak už bych byla dávno jedním ze zakládajících členů jeho strany. Mám ale své důvody zachovávat rezervovaný postoj: konscrvativní myšlení a politika jsou mi však do té míry drahé, že si vyhrazuji prostor pro vyjádření k tomu, co pouhým liberalismem a z něho odvozenou ekonomií není. Celý život jsem pracovala ve školství anebo ve zdravotnictví a to spolu s těžkou životní zkušeností ovlivnilo můj pohled na svět. Kromě toho jsem věřící člověk, a proto jakákoli dávka čistě liberální orientace - v libovolné oblasti života mi nemůže dělat příliš velkou radost, protože si umím udělat jasnou představu o dopadech na rodinný život, výchovu dětí, péči o staré lidi, život církví atd. Feminismus, homosexualita, eroze kvality vzdělání, propast mezi generacemi a jiné jevy jsou skutečnými metlami v životě bohatých zemí s liberálním uspořádáním, kde tradiční vazby byly příliš uvolněny a ponechány na pospas extrémně individua- listickému pojetí svobody. Nechtějme ale všechno od V. Klause - požadujme příslušné lidské i politické výkony hlavně od sebe. On si výše uvedených problémů je nepochybně vědom - jeho úkoly jsou ale tak náročné, že nemůže obsáhnout všechno. Řada jeho spolupracovníků není schopna patřičných syntéz a někteří mají doslova o dimenzi méně - tohle není kritika, jen konstatování určité rovnováhy sil v rovině myšlení i konání nové pravice. Považuji za svou povinnost podporovat vše, co napomáhá obnově symetrie mezi levicovými a pravicovými proudy. U nás lze pozorovat silné vychýlení doleva již v druhé či třetí generaci, což dovedlo naši společnost do všeobecně známých konců. Za této situace je liberální, byť sekulární orientace východiskem, neboť řešení napravo od středu je léčbou nikoli jen Klausem, ale zdravým lidským rozumem, který zde byl tupen a znevažován po mnoho desítek let. Nicméně morálka, respekt k metafyzické dimenzi života, pěstování kultury slova a mezilidských vztahů jsou nutnou a nezbytnou podmínkou obnovy základních hospodářských a politických institucí. Vznik středního stavu není možný bez rehabilitace života na venkově, bez zodpovědného vztahu k přírodě, k životu ve všech jeho podobách - neobávám se, že by ono biblické „nejenom chlebem je člověk živ“ si nepřišlo na své i u nás. Chce to jen čas, rozvahu a pevné odhodlání tvrdě zápasit a - vyhrát! Red.: Pani Hromádková, v listopadu '89 jste patřila k lidem, kteří stáli v centru události, které nakonec rozhodly o zásadní změně poměrů u nás. Jak téměř po dvou letech hodnotíte dosavadní vývoj? Zkrátka, co tomu všemu dnes říkáte? Hro.: Jsem přesvědčena, že se dalo udělat daleko více, kdyby to bylo opravdu „vono“, jak volali kdysi zástupové. Není-li to ono, pak proto, že komunisté se ze svých míst povětšinou nehnuli a levičáci rychle a ob115 [pageend117]ratně vpluli do pozic, zatímco my konservativci a tzv. pravičáci stále žijeme v diaspoře, hledáme se a narážíme na překážky kolem sebe i pokud jde o vůli k moci - v sobě samých. Za sebe mohu říci, že všude tam, kde jsem byla odborně připravena celoživotní prací (specializovala jsem se na otázky výstavby vysokoškolských systémů), jsem neuspěla skoro v ničem. Podařilo se mi sice prosadit do vysokoškolského zákona určité vestavěné mechanismy kontroly státní moci a nízkých akademických standardů, ale to je úspěch tak na úrovni 10-15% při výdeji 600-800% energie. Vymanévrování z veřejného a politického života neberu tragicky - z něho mne nikdo vymanévrovat nemůže, protože v něm prostě jsem a umím si za všech okolností najít obecně prospěšnou práci. Uspěla jsem ale ve všem, co jsem dělala takříkajíc bokem a mimochodem - například zasloužila jsem se o výraznou profilaci Studentských listů směrem ke konservativnímu myšlení. Mám na to zvláštní korektiv - přednáším v Institutu pro další vzdělávání lékařů a farmaceutů zhruba totéž co studentům UK (variace mi téma občanská pospolitost a stát, resp. co se to vlastně ve 20. století u nás ve střední Evropě dělo). Je přímo fascinující srovnávat reakce zkušených, zralých profesionálů s neotřelými instinkty a politickou intuicí dvacetiletých. Zkrátka a dobře: je stále ještě mnoho schopných lidí, kteří jsou i nadále outsidery, kteří si díky různým rychlým, velesametovým mužům ani neškrtli. Já v tom ale vidím pokyn přímo shůry. Zřejmě máme rezignovat na účast v obnově společnosti v rovině státního aparátu a dát se energicky do díla na dně, mezi sebou, v soukromém podnikání všeho druhu, jež bude roli státu oslabovat a z mnoha oblastí ho postupně vyřazovat. Ze jde o tu těžší cestu, nemusím Vám, soukromému vydavateli, jistě dlouze zdůvodňovat. Já jsem si vždy soukromničila, ať již po linii Charty 77 či po linii čistě odborného růstu - mnoho lidí ale nemělo to stěstí či vytrvalost, a tak se jim z celkového vývoje dělá zle. Vnímají ho jako rafinovanější a obratnější návrat reformního komunismu, a někdy to tak vskutku vypadá. To je pravda jen částečná. Říše zla se hroutí pomalu - zločin kolektivního kradení, lhaní a zastrašování leckde metastázuje způsobem doslova alarmujícím. Ale změny tu jsou, a řekněme si - zase do vlastních řad - jak vzájemně spolupracujeme, do jaké míry jdeme do politiky či setrváváme v noblesním odvratu od ní („politika byla vždy jen a jen špína“) a kolik z nás se obtěžuje zásadním myšlením a každodenním praktickým jednáním, jež by byly rizikem a nejistou, možná nevratnou investicí? I když ještě nemůžeme zlo plně trestat, lze už ho alespoň označit a mít ho pod kontrolou aspoň v rovině reflexe. Není to mnoho, ale je to přece jen něco - vzpomeňme si, jak nám bylo před necelými dvěma roky... Prošli jsem nejednou obecně sdílenou zkušeností, jež přinesla různá hodnocení a postoje. Není to jasný přínos? Vždyť jde o základní před116 [pageend118]poklad plurality společenského života, o samu podstatu politického života. Doba zásadního převratu je zde - neodvolatelně pro všechno a všechny. A to je klad, který by měl převážit strachy, nejistotu a výstřelky, které doprovázejí každý stav dezintegrace něčeho, co bylo systémem sice patologickým, ale přece jen pro velkou část lidí stabilním a dávajícím oporu. Občas mám vztek - a sice když čtu desítky dopisů signatářů Charty 77 líčících zbytečné lidské utrpení, jež ani v nových podmínkách nebylo podstatně zmírněno. Co mohu ale dělat než nabídnout osobní účast, pokusit se o sehnání právní pomoci a snažit se dodat trochu naděje a povzbuzení pokleslým myslím? Přesto vidím celek nadějně - ostatně záleží na nás, zda osmašedesátníky a jejich děti nahradíme něčím lepším. Mnozí lidé mají potřebu přehledného, jednoduchého, doslova lineárního uspořádání života. Jenže život bez rozporů, konfliktů a těžkého vnitřního rozhodování a osobního nasazení každého jednotlivce není tím pravým životem. A tohle je výzva pro konservativce: snášej a unášej paradoxnost a omezenost svého života bez jakýchkoli časných záruk, že proklouzneš bez ran a oděrek na duši i na těle. Jenže tohle vyžaduje víru ve věčné a absolutní hodnoty proto je skutečných konservativců zatím tak málo. Spoléhat hlavně na své síly, neustále harmonizovat a integrovat vlastní a společenské rozpory, stavět se organizátorům říše zla do cesty každý den a každou hodinu je lopota, do které se hned tak někomu nechce. Jenže konservativec-křesťan tohle takříkajíc v popisu práce má, a tak mu nezbude než si vyhrnout rukávy a dát se do bohulibého díla včas, než ho ruka Páně rázně popadne a mocnými štulci popožene na cestu dobra, pravdy a lásky. Takže ještě jednou: vidím to dobře. Slušní lidé si už ulejvání nemohou ničím zdůvodnit: darebáci se samozřejmě i nadále budou činit ve starém duchu. Berme je jako trest za naše hříchy pasivity, zoufalství a rezignace, který si plně zasloužíme. Red.: Stala jste se pro tento rok jednou z mluvčích Charty 77. Jaké cíle v Zé/o oblasti chcete svou činnosti prosazovat? Hro.: Na tuto otázku Vám odpovím z pozice řadového chartisty: chci naší veřejnosti ukázat, že naprostá většina signatářů CHarty 77 byli a jsou lidé tradičních hodnot, obvykle nekomunisté s výrazným antikomunis- tickým zaměřením. Ti, kdož jsou dnes ve vládě či v parlamentech, představují, až na nepatrné výjimky, růžovou špičku bílého ledovce, jehož velikost a povahu můžeme jen tušit. Myslím, že většina signatářů i nadále žije v osamělosti, v těžkém zápase o chléb náš vezdejší, v nepochopení a někdy i výsměchu, protože prý „jedna totalita nahradila jinou“. Despekt k disidentům je dnes zrovna tak povrchním, na emocích za- 117 [pageend119]loženým postojem, jakým byla ona nekritická adorace v listopadu 1989, jíž byla Charta doma i v zahraničí zahrnuta. Obojí je extrémní poloha, kterou příkře odsuzuji a snažím seji nahradit analytičtějším pohledem na různé proudy uvnitř Charty, přičemž ten nejsilnější - lidé prohloubeného vědomí a svědomí - byl a je nejmlčenlivější a nejnenápadnější. Všechny pokusy o televizní prezentaci života disidentů skončily dosti trapně, podobně jako poslední setkání Charty téměř nikoho neuspokojilo. To však nic nemění na tom, že je třeba vydat počet z let minulých a existenci Charty interpretovat v návaznosti na oběti lidí roku 1948, kteří bojovali za uchování lidských a občanských práv do úplného sebezničení sociálního a často i fyzického, aniž tomu někdo tak říkal, dělal z toho mýtus a nehynoucí legendu. Po určité sebereflexi a hlubším poznání, po vzdání poctě těm, kteří tu byli před námi, bude možná čas uvažovat o skoncování s jednou etapou a o začátku něčeho jiného - ale to už je také jiná kapitola. Red.: Domníváte se, že hy se intelektuálové měli dnes angažovat v politice? Hro.: Na tuto otázku nelze odpovědět, aniž bychom se zamysleli nad rolí intelektuálů z historické perspektivy. Jak známo, oblast střední Evropy byla vždy kapitálově chudá a stát zde vždy měl velkou moc při regulaci hospodářského a politického života. S tím souvisela existence vrstvy vyšších úředníků, kteří byli často velmi intelektuálně či umělecky tvořiví a sehrávali důležitou roli nejen ve státní správě, ale i v kulturním a společenském životě vůbec. Po zničení podnikatelských vrstev u nás narostlo množství druhořadě kvalifikované (neodvažuji se říci vzdělané) inteligence; intelektuálů, tj. lidí profesionálně a mravně Zachovalých, ale povážlivě ubylo, neboť i oni patřili mezi nekontrolovatelné, a tudíž nebezpečné elementy, a jako s takovými bylo s nimi zacházeno. Pokud máte na mysli tuto kategorii lidí, tak o těch mohu říci, že by neškodilo, kdyby opakovaně přiložili ruku k dílu a činili se na národu roli dědičné ze všech sil. Obávám se však, že máte na mysli spíše inteligenci, jež získala jisté znalosti povýtce encyklopedického rázu, jejíž charakter je pružný a prolínavý. Podle mne jde o pseudointelektuály, o povrchní úředníky vědy či umění, a zde je dobrá rada drahá. Zatímco skutečné intelektuály by bylo vhodné „mobilizovat“ do posledního, s tou druhou skupinou lidí si nevím rady - jsou povrchní, navenek nepřiměřeně sebevědomí, manipulovatelní a hluboce nejistí, i když by to nikdo z nich asi otevřeně nepřiznal. Dnes vedeme válku proti institucionalizované zlobě a nesmyslu každý dobrovolník z řad intelektuálů je dobrý a měl by dostat šanci. Bohužel pro nával druhořadé inteligence, která tuší příležitost k rychlému a snadnému vzestupu v hierarchii moci, se ti bez ostrých loktů i nadále krčí v izolaci svých pracoven a my o nich často ani nevíme. 118 [pageend120]Red.: V čem podle Vás intelektuálové v posledních desetiletích nejvíce selhali a v čem naopak byla jejich zásluha? Hro.: Nekomunističtí intelektuálové byli nuceni se zakopat do různých neideologických, okrajových oborů - nejsou proto návyky a organizací práce připraveni na vstup do soutěže o pozice, moc, či jen vliv. Rovněž je oslabuje názor, že do politiky je lepší se nemíchat, dělat si svoje, tj. být neutrální či nad politikou. A to je druh selhání, protože setrvávat jen při sebezáchovných, ryze individualistických stereotypech není už záhodno a možno. Vlast volá - a já té soli země, kvásku těsto kypřícího vidím zatím málo. Jinak se musím přiznat, že opravdu nevím. Nerada soudím, nerada zobecňuji. Ti, co neměli zdecimované rodiče, kdo mohli bez větších traumat dospět a dozrát a nějak se již zasloužili, ať v tom pokračují a nepovažují to za zásluhu, ale za štěstí, za šanci plně žít, jež byla jiným, obdobně nadaným řízením osudu odepřena. Bývalí komunističtí intelektuálové jsou pro mne i nadále hádankou. Jejich velkou zásluhou je, že dokázali bojovat i v podmínkách, jež se jevily jako beznadějné. To nekomunističtí intelektuálové nedokázali, protože už nežili a ten zbytek, co nebyl zasažen zdrcujícími údery, se musel omezit a skrývat. Takže komunisté měli určité štěstí v neštěstí a využili své vitality k zápasu, vedenému v širším zájmu. Jak si dnes mnozí z nich vedou na čelných státních místech, vidíme - někteří jako by toho Marxe měli už v genech na věčné časy. Rod.: Osobni situace každého z nás se výrazné změnila. Přechod na zásady trhu znamená zároveň nové chápáni vlastního místa ve společnosti. Před člověkem tak vyrůstají nové šance a perspektivy, ale současně i obavy z nejistoty, které tyto změny provázejí. Máte dojem, že tržní principy dnes u nás zaváděné jsou jakýmsi všelékem na neduhy a problémy nahromaděné za posledních padesát let? Hro.: Má osobní situace se nikterak výrazně nezměnila jsem jedním ze tří chartistů, kteří přežili na úrovni odborného či vědeckého pracovníka (mám na mysli Jana Sokola, který je matematik, Petra Krejčího, který je fyzik - já působila jako sociolog v různých malých bizarních ústavech, naposled v Ústavu pro rozvoj vysokých škol). Je to zhruba stejné, včetně toho, že letos v dubnu jsem neudělala konkurs na své vlastní místo odborného asistenta, z kterého jsem byla před desíti lety diskrétně a slušně vyhozena, aniž by mi bylo cokoli dáno do posudků. Takže dělám to co vždycky - přednáším, píši, dávám dohromady lidi a ideje a soustřeďuji se na myslivé lidi mladého a staršího věku. 1 nadále jsem nucena věnovat hodně času zahraničním pozorovatelům a jenom korespondence a nekonečné telefonáty mne stojí neuvěřitelně mnoho sil. 119 [pageend121]Na druhé straně si mohu dovolit požitek z otevřených debat na veřejnosti, občasného výletu do zahraničí a poklidné reflexe o běhu života mých rodičů, svého vlastního, lidí, kteří mi byli od dětství největší oporou, a tak dále. Tržní vztahy se mne zatím nikterak nedotkly - i nadále mé investice do společenského života a osobní nasazení v relativní izolaci jsou obrovské a reciprocita nevelká. Tak to ale chodí - dokud budu cítit, že se generace mých rodičů musí stále v hrobě obracet, tak ncpolcvím, i když si někdy myslím, že pro lidi mého druhu čas ještě nepřišel a není vyloučeno, že nikdy nepřijde. Tržní vztahy samozřejmě nejsou všelékem obnova společenského života však není možná bez znovuoživení základních a nejstarších institucí lidstva - bez soukromého vlastnictví a trhu. Tržní vztahy jsou proto významným lékem - lékem č. 1, který je nutno urychleně podat našemu skomírajícímu společenství, kde plýtvání časem a energiemi všeho druhu bylo základním rysem všeho dění a kde pohrdání lidskou přirozeností a dary přírody se nebes dotýkalo. Není všeléků, jako neexistují konečná řešení. Rozhodující je víra ve smysl života, odvaha osobně se nasadit a život učinit důstojnějším pro sebe i ty, kdo přijdou po nás. Pro úplnost je pak nutno zdůraznit, že z té hromady neduhů a problémů se můžeme dostat jen s pomocí Boží v duchu empirické pravdy „pomoz si sám a Bůh ti pomůže“. Red.: Co říci lidem, kteří dnes hledí s úzkostí do budoucna a tolik se obávají nezaměstnanosti, a především ztráty existenčních jistot? Hro.: Nepropadat panice. Vzít novou situaci jako šanci pro existenciální růst, i když existenční potíže a nejistoty budou ještě nějakou dobu nemalé. Stále mne zastavuje hodně neznámých lidí, kteří se v metru či na ulici ptají obdobně. Jedna starší paní mi řekla přímo: „Máte dar dávat lidem naději, ukazovat cestu. Co ale řeknete mladým matkám? Děti se nebudou zajímat o ekonomickou reformu, ale budou chtít jíst - nebudou se ptát!“ Hodně jsem o tom přemýšlela - můj otec byl v padesátých letech skoro pět let bez zaměstnání, a to jsme byli šťastni, že neskončil v Jáchymově. Když matka po létech s pláčem komusi líčila, jak nás špatně živila (samá čočka, hrách, cibule, česnek a zelí ve všech podobách), dotyčný jen žasnul. Vždyť to je to nejzdravější, vždyť jste dětem dávala to nejlepší. Co mou matku lámalo a co otce zlomilo, bylo vědomí oné vyhlazovací války proti celým skupinám produktivního obyvatelstva a uzavření všech cest do života (jak se jim to tehdy jevilo) pro vlastní děti. Stav nouze v mnohých rodinách již nastal - není ale pravdou, že děti se neptají. Děti se ptají, a častěji než my tehdy: jak je to možné, že věci došly tak daleko, a co vy, tatínku a maminko, jste celou tu dobu proti tomu dělali? 120 [pageend122]Děti umějí podstupovat oběti, vidí-li v dospělých příklad. Dnes už můžeme pozorovat výrazný úbytek plýtvání s potravinami mladé maminky se učí pracnější bezmasá jídla a mnohým tatínkům se začalo změn sovat nadměrně velké pivní břicho. Rozčilené volání typu „já a moje děti“ je příznačné pro menšinu žen, která se snažila být ve středu všehomíru za všech okolností. Většina je ale neteatrální, chápe vážnost situace, a pokud přemýšlí, tak ví, že bude těžko leckomu, ale hladovět se u nás nebude. Ani my tehdy nehladověli - jen byli na vše otřesně sami. Dnes ti postižení sami nebudou - ale o tom někdy jindy. S ohledem na potřebu pomoci, potřebu oslabit individuálně prožívané obavy a strachy bych přestala hovořit o utahování opasků a nestyděla se vyhlašovat akce typu celonárodní večeře, skládající se z kávy z cikorky a dalamánku pomazaného máslem a posypaného cibulí. V Británii v polovině sedmdesátých let se v zimě celý národ svorně třepal v zimnících a ministři zapalovali svíčky, aby se odlehčilo v úřadech i domácnostech krizi způsobené nedostatkem energie. Pojďme do toho obdobně, prožívejme věci sportovněji, pěstujme dobročinnost, a hlavně si nemysleme, že když tady došlo ke dvojímu zničení hospodářské a politické elity jednou nacisty, zbytek byl doražen komunisty že za to nějak všichni nezaplatíme: že lecjaký lump se bude i nadále ostentativně cpát, na tom nemůžeme zatím mnoho změnit. Nedá se nic dělat, hodina pravdy je tady, což by pro slušné lidi mělo platit dvojnásob, přijměme ji tedy, jedině tak se s dluhem, který musíme životu splatit, vyrovnáme bez zbytečných časových a jiných ztrát a zúčtujeme tak i s darebáky. Red.: Co si myslíte, jak těmto obavám a vůbec celkově změněným ekonomickým podmínkám v dnešní situaci čelit? Hro.: Dnes se stát hodlá o lidi postižené nenadálými zvraty aspoň zčásti starat. Hovořím o postižených - nikoli o likvidovaných. A přežili-li ti, kdož svého času byli postaveni mimo zákon, proč by neměli překonat kritické období lidé, kteří jsou ochotni dobře a svědomitě pracovat. Pokud si ale budou lehat dole na Václavském náměstí na zem a volat „přineste mi vhodnou pracovní smlouvu sem přímo do ruky“, tak opravdu nevím, co říci. Já jsem celý život chodila dobře oblékaná nikdo nepoznal, co bylo přešité či zděděné po matce či různých přítelkyních. 1 kdybychom měli chodit všichni v jednom kabátě a šatech dalších deset let, tak si myslím, že konec komunismu za to stojí. To říkám při plném vědomí toho, že spousta lidí uvažuje hedonisticky, spotřebně jenže z hlediska dlouhodobého není jiné cesty, vždyť za chvíli tu nebude doušek čisté vody a lok neznečištěného vzduchu. Takže zoufalství už dnes je luxus a pasivita zločinem. Čelit změněným ekonomickým podmínkám lze jedině duchovně - principem naděje. A samozřejmě prakticky takže učit se, učit 121 [pageend123]se, učit se, jak už kdosi v jiných souvislostech prohlašoval před námi. Učit se všude, i u našich nepřátel, kteří jsou vitální, čiperní a zase plní naděje díky naší slabosti a netrpělivosti. Red.: To, že se „kapitalistický ráj ** nedostavuje tak rychle, vede leckdy a leckde k těžké deziluzi. Reakce části obyvatel bývalé NDR je toho dokladem. V Polsku lidé upadli do jakési letargie a apatie. Totéž se začíná pomalu projevovat také v Madarsku. Jak se z tohoto hlediska díváte na rňaši situaci a naše perspektivy? Hro.: Lidé, kteří očekávají příchod kapitalistického ráje, nechť propadají deziluzím i nadále. Raději ať se ale co nejrychleji probudí do reality a začnou něco pozitivního dělat. Začínáme život v troskách starého an- tiřádu - najít novou produktivní orientaci a místo v rychlejším tempu života je těžké - slušně přežije jen ten, kdo se letargie a apatie vyvaruje. Já tu všude vidím práce jak na kostele, a dokud člověk jedná, tak přece nemůže ztratit sebeúctu. Když se cítím někdy příliš unavená a depresivní, odejdu na dvůr, kde vytrhám několik ostrůvků kopřiv a na jejich místo zasadím trsy divokých kopretin, jež se mi přemnožily na chalupě. Sousedé mne mají asi za blázna, ale mně to pomáhá a tomu dvoru také. Takže k principu naděje bych ještě připojila kapacitu milovat milovat svůj rodný kraj, milovat lopotné úsilí vlastního národa a lidstva jako celku, milovat rozjímání a modlitbu, milovat drobné věci, radost a práci, kterou mi nikdo nemůže vzít, protože je ve mně neutuchající vůle vždy si nějakou najít. Ten, kdo si zvykl za nic brát plat, je dnes velice nahněvaný. Ten, kdo přijal nedůstojnost pseudopráce výměnou za pofidérní jistoty, je velice znejistěn. Ten, kdo vždy hledal, riskoval, padal na kolena a zase vstával, je v hloubi duše zasažen pocitem, že ledy se konečně hnuly a je jen na nás, kdy se také vydáme na cestu ven ze začarovaného kruhu nejhoršího zla a podvodu celých dosavadních dějin. červenec 1991 Rozhovor připravil Aleš Lederer PIŠTE NÁM! Naše adresa: PROSTOR, U Prašné brány 3, Praha 1, 116 29 122 [pageend124]REPORTÁŽ MAĎARSKO Z BAZÉNU Mciita Arnautová 1. Do Maďarska dnes můžejezdit jen někdo, komu na nějaké té tisícikoruně nesejde anebo bloud beznadějně zamilovaný do teplých minerálních vod a vůbec zvláštního kouzla této někdejší „dolní země“ Uherského království To kouzlo se vám neotevře na první pohled. Maďarsko je země téměř bez uměleckých památek a neoplývá ani přírodními krásami, za jakými obvykle jezdívají turisté; má však zvláštnípoloorientálníatmosféru na rozmezí staré Evropy a Balkánu (pomyslnou, ale dost reálnou hranici tvoří řetěz pahorkatin, protínajících v jedné linii s Balatonem napříč celou zemi od jihozápadu k severovýchodu - to, co je za ní velká maďarská nížina a puszta, už patří do jiného světa). Teprve po čase začnete citlivěji vnímat zdejší ovzduší tvořené mdle nasládlými vůněmi teplých mělkých vod a rozpálené země, vlhké zeleně a suché trá vy, kukuřice a vína, pražených ryb a růží a na učíte se je vychutnávat, stejně jako slunce vedro - těžký panonský žár neboli znoj a pálavu, jaký se u nás vyskytuje leda na jižní Moravě. Snad právě ta kombinace vlhkého parna lužních lesů a horkých zřídel-a suché vyprahlosti, praskavé výhně hlubokého vnitrozemí tvoří to zvláštní léčivé ovzduší maďarské země. Je v něm kouzlo ryze maternální, velmi smyslové, trochu těžkopádné a lenivé, sladce ochrom ující. Zvláštní paradox, že národ svým duchem tak velice maskulin ní se usadil právě tady, v krajině jako stvořené pro měkčí povahu slovanskou. Snad byl také ochromen a zajat tím kouzlem, uvízl v tenatech Matky Země, a jeho proslulá historická zpupnost a expanzívnost je jen zápasem s vlastním drakem, jen novými a novými, marnými a o to zuřivějšími pokusy vzepřít se a vymanit. 2. Jezdíme do Maďarska už skoro deset let, a to hlavně kvůli zdejším termálním lázním. Vystřídali jsme jich už řadu a nakonec si oblíbili jedny, i 123 [pageend125]které jsou bohužel evropsky proslulé, a proto patřičně drahé. Jejich největším lákadlem je přirozené jezírko s teplou minerální vodou. Pramen vyvěrající ze dna je tak silný, že se skoro všechna voda v jezeře během dvaceti osmi hodin vymění. Je obklopeno krásným parkem a zbytky lužního lesa s neprostupnou bujnou vegetací. Vstupné není právě nejlevnější, sedmdesát forintů za půl dne, ale stojí to za to. Z travnatého břehu vybíhá daleko do vody úzká dřevěná krytá chodba v secesním lázeňském stylu, celá bíle na třemi a neustále mytá a uklízená (místní ženy si zřejmě zaměstnání váží); na konci se rozšiřuje do jakéhosi pavilónu, kde je soustředěno všechno, co tak může člověk na koupališti potřebovat; jsou tu také miniaturní vnitřní bazénky se skleněnými stěnami, kryté i otevřené - celá stavba stojí totiž na pilotách a je možné plavat i pod ní, a to i v zimě. V jednom z těch bazénků je na dřevěném zábradlí těsně nad hladinou upevněna řada dřevěných otevíracích „límců“ můžete se tu pověsit za krk nad třímetrovou hloubkou a ulevovat páteři vynález důvtipný a velmi příjemný, vyzkoušeli jsme. Bohužel od letoška už jen za zvláštní poplatek. Z chodby rovněž vybíhají dřevěné plošiny na opalování. Chvíli se vyhříváte na rozpálených prknech raději opravdu jen chvíli, maďarské slunce v kombinaci s neustálým svěžím větříčkem, vanoucím jakoby přímo od zasněžených vrcholků Alp, je zrádné - a pak sestoupíte do vody, do té nejlahodnější teplé minerálky. Má teplotu asi 32 C°, je nazelenalá, lehce nadnáší. Plavete zvolna kolem trsů růžových leknínů a připadáte si jako v tropech. Skoro se divíte, že kolem nerostou palmy, ale staleté rozložité topoly, vrby, olše. Jakmile v té teplé vodě umdlíte, můžete se chytit dřevěného zábradlí nebo kovových kruhů, které jsou tu v různých vzdálenostech umístěny pro pohodlí tělnatějších a netrénovaných návštěvníků. Jste-li líní plavat, můžete se usadit na dřevěné lavice, ukryté na několika místech pod vodou, nebo se nechat kolébat na nafukovacím kole. Chcete-li se vyhnout pálícímu slunci, plavete ve stínu mezi pilotami lázeňského pavilónku. Svět se vám z takového bazénu jeví stejně růžový jako ty lekníny a příjemný jako kolébání drobnými vlnkami. Jste zkrátka v lázeňském ráji. Skutečný ráj je tu ovšem především pro rakouské turisty, kteří to sem mají kousek. V sezóně je jich tady určitě víc než Maďarů. Cítí se tu jako doma, a právem. Celé městečko - čisté, úpravné, s ulicemi vroubenými rozložitými stromy a zahradami plnými růží - je jeden velký penzión. Rozrůstá se do okolních polí tichými ulicemi s krásnými výstavnými vilami v alpském slohu: bílé zdivo, tmavé dřevo, okenice, samý balkón a terasa, květiny v oknech a stinné zahrady. A v každém domě Zimmer frei. Všude zámožnost, pohodlí, solidní měšťanský vkus. Na každém kroku je vidět, že sem už po léta proudí tvrdá měna a ovlivňuje všechno, od stylu života po ceny. Ach ano, ceny! Za tu dobu, co sem jezdíme, se zvýšily několikanásobně, ale rakouský sedlák se tu pořád ještě může cítit 124 [pageend126]jako boháč. To jen pro nás jsou podmínky stále tvrdší ceny západní, měna východní. Budeme sí muset počkat na „tvrdou Klausovku". Kde jsou ty časy, kdy tu mohl být člověk levně živ o zelenině, ovoci a jogurtech. Dnes je tady i ta klasická maďarská zelenina, papriky a rajčata, dražší než u nás (a to i po našem letošním zdražení). Nemluvím o restauracích -z tohoto hlediska je pro našince pobyt v Maďarsku přímo školou v odříkání. Přesto mu zůstáváme věrni. Jezdíme si sem totiž nejen léčit bolavá záda, ale i obětovat bohyni Matce Zemi. 3. Tvrdošíjně udržovaný nízký směnný kurs koruny vůči fbrintu (o- pravdu směšně nízký) je samozřejmě výrazem toho, že o nás Maďaři nestojí. Jsme tu jen trpěni, takříkajíc „ze staré známosti". To, co mají (a není toho mnoho), hodlají prodat výhodněji. Ale také si toho mála mnohem víc váží. Kdykoli projíždím malými českými městečky, stále ještě zpustlými, špinavými a letargickými, představuji si pokaždé, jak by vypadaly v Maďarsku, a padne na mne smutek. Třeba takové Velvary (schválně nemluvím o Slavonicích nebo Mikulově): pěkné starobylé městečko s renesanční bránou, náměstím plným renesančních a barokních domů, jako u nás všude, výstavnou radnicí a velkým gotickým kostelem a naproti tomu Eger, zdaleka ne tak zachovaný a historicky cenný. Co tam ale dokázali vykouzlit z minima stavebních památek, je obdivuhodné. Každý obyčejný domek z minulého století, jakých jsou u nás v každém zapadákově desítky, tady láskyplně opravili a s velkým vkusem a citlivostí upravili pro moderní potřeby. Také tu neuvidíte ohavné betonové krabice na místě celých zbouraných rázovitých uliček. Maďarsko zůstalo jako zázrakem téměř ušetřeno zkázy horší než turecké nájezdy, zvané moderní socialistická výstavba. Snad právě proto, že tu neztratili úzký vztah k zemi, k „materii" - k Matce - a podvědomě cítili, že každý zásah do organického těla města či krajiny je nenahraditelná ztráta: protéza je vždyjen špatnou náhražkou za původní přirozený orgán. Z tohoto cítění vyrůstá i zdejší osobitá moderní architektura, jejíž tvarovou, prostorovou a kombinační vynalézavost pokaždé znovu obdivujeme. Vyznačuje se zvláštní kombinací tvarů a linií rostlinných (jako v secesi) a geometrických, připomínajících krystaly (jako v kubismu). Používá nejraději tradičních materiálů, dřeva, cihel, tašek, keramiky, a neomylný vkus, s jakým tu dokážou vsadit takový moderní dům nebo blok do historické zástavby, je pozoruhodný, lhostejno, zda jde o velkoměsto, provinční městečko, či dokonce vesnici. Co mě přitom udivuje, jc to, že se nenechají odradit pracností takové stavby, že se piplají s lomenými štíty a složitými prejzovými střechami, s vikýři a dřevěnými mřížkami, že jim dokonce ani ta sebeúčelovější stavba není příliš bezvýznamná, aby ji nepojali jako 125 [pageend127]architektonický solitér, bez ohledu na náklady. Vzpomínám si na tržnici v Egeru, lehkou dřevěnou konstrukci s téměř japonskými stříškami, jednoduchou, a přece stylovou. A opět musím myslet na desítky stejných prefabrikovaných samoobsluh, roztroušených po našem venkově. Kupodivu většina soukromých bytů, co jsme viděli, je naopak zařízena s přímo zarážejícím nevkusem, kombinujícím pseudofolklór s pseudo- biedermeierovským kýčem. Pro spoustu laciných tretek a naprosto ne- účelných kusů nábytku působí neútulně a nesourodě, trochu jako v provinčním muzeu. V jednom takovém pokoji visel obrovský olej v bytelném zlaceném rámu, horská krajina se stromy a vodopády v klasickém stylu devatenáctého století. Kdoví, možná byl opravdu sto stopadesát let starý. V každém případě to byl nejzajímavější kus v celém bytě - byl však zastavěn a do poloviny zakryt ohavnou leštěnou soustavou skříněk s dečkami, vázičkami a porcelánovými psy. Opravdu nevysvětlitelná věc. S technickou stránkou civilizace mají Maďaři potíže. Jistě mi dáte za pravdu, když si vzpomenete na dýchavičné Ikarusy. Jejich mentalita je zkrátka s technikou na štíru, což se projevuje na každém kroku. Kliky nedoléhají nebo vypadávají, otevřít nebo zavřít okno je zpravidla problém, o splachovadlech ani nemluvě. V čem je však maďarská duše doma, pro co má skutečně mimořádné nadání, je lázeňství a pohostinství (všimněte si, že to jsou oblasti nejúžeji spjaté s královstvím Matky). Hojné minerální pramenyjsou největším maďarským přírodním bohatstvím a dlouholeté turecké panství je naučilo lázeňské kultuře orientálního stylu. Mimochodem velice mě potěšilo, když jsem zjistila, že „turecké lázně“ v Egeru založil někdy v sedmnáctém století jistý Arnaut-paša. Každé městečko v západním Maďarsku má krásné koupaliště s několika bazény, většinou s různě teplou minerální vodou, a zpra vidla i kryté lázně. Ve všem, co může zpříjemnit pobyt u vody i ve vodě, tu projevují velkou vynalézavost. Zařizují svá koupaliště s láskou a péčí, jakou my věnujeme vybaveni svých bytů. Skoro by se dalo říci, že Maďar se cítí nejlépe, opra vdu „doma “prá vě tady. Ve vodě většinou nepla ve, ale postá vá nebo posedá vá po krk ve vodě a klábosíjako v klubu. K plavání bývá vyhrazen jen jeden bazén z několika a potkáte tam leda houževnaté Němky, plnící své denní zdravotní penzum. Bazény jsou většinou mělké, lemované sedátky, někdy dokonce rozdělené sedátky na řadu kóji jako v kavárně. Lze tu příjemně trávit dlouhé hodiny společenskou zábavou se známými nebo jen tak lelkováním a mezitím si zajít na skvělou kávu, další požehnaný pozůstatek turecké kultury. Kávu tu mají vynikající všude, i v posledním nádražním bufetu, a tam, kde chybí příslušné vybavení, jako ve Stáncích s občerstvením, vozí si ji raději každý den v obrovských termoskách, než by bryndali našeho „turk a“. 126 [pageend128]Vynalézavost, s jakou Maďaři vybavuji svá koupaliště, předčí snad jen fantazie a vkus, s jakým se tu zařizuji restaurace, kavárny, cukrárny, bistra, hospody a hospůdky, proslulé „čárdy“. Všechny jsou krásné, ale některé dosahují dokonalosti uměleckého výtvoru, jako třeba kavárna Nosztalgía v Szentendru. Do Maďarska jezdíme také za moravsko-uherskou kuchyní, kterou sice už léta vaříme i doma, ale originál je originál, marná sláva. V dobách turisticky ještě panenských bývala pro nás nezapomenutelným zážitkem třeba hustá fazolová polévka s uzeným a slaninou, se spoustou zeleniny, velkými barevnými fazolemi, paprikou a kysanou smetanou. Byl jí za třicet forintů kotel pro dva otesánky. Nebo pravý maďarský per- kelt, jakým nás pohostili v jednom vinném sklípku; víno tu nalévali z koš- týřů na metrovou vzdálenost - bylo fascinující pozorovat ten opalizující proud, jak obloukem míří přes celý stůl rovnou do sklenice. Ale to možná umějí i u nás na jižní Moravě. Kdežto takový perkelt dostanete jedině v Praze na maďarském vyslanectví, kde ho na recepcích nosí celé mísy a vždycky se po něm zapráší. Taky palačinky jsou vyhlášené, dokonce i ty ze Stánku, s meruňkovým džemem, tvarohem nebo ořechy, za cenu poměrně lidovou. Jinak se dnes už většinou spokojujeme čtením jídelních lístků, vyvěšených u dveří. Někdy ale člověk stejně neodolá a nechá se zlákat. Třeba zahradní restaurací s několika stolky na trávníku pod rozložitým ořechem, kde nabízejí maso grilované na otevřeném ohništi a podávané se salátem z čerstvého zelí a okurek, ochuceným koprem. Anebo jednou z hospůdek na okraji městečka, kde ulice postupně přecházejí do sadů a vinic. Pod třešňovými stromy tu stojí bytelné venkovské stoly a obyčejné dřevěné lavice, ovšem měkce vystlané flanelovými pokrývkami; zavalitý hospodář v holínkách a dlouhé zástěře, jaké kdysi nosili hostinští i u nás, se bodře zdraví s hosty cestou dozadu do zelinářské zahrady a vinice; obsluhuje jeho žena, dcera nebo syn. Na požádání vám načešou nějaké to kilo chrupek. Jinak nabízejí vynikající domácí víno (nám nejvíc zachutnal muškát) a k němu čerstvý chléb, sádlo s mletými škvarky v hrnečku a cibuli rovnou ze zahrádky. Nebo domácí klobásu, vejce, sýr, vlastní papriky a rajčata. Prostá venkovská strava, něco, co naše vesnické hospody už neznají. Ne že by ale ceny byly lidové-i tady většina návštěvníků hlaholí po říšsku nebo měkce prozpěvuje po rakousku. 5. U národa, který má tak vyvinutý smysl pro tělesné požitky, by člověk čekal slunnější povahu. Maďaři jsou však opakem takové představy: většinou podmračení. spíše nevlídní, neusměvaví (pokud vás zrovna neob- sluhují ve vlastní restauraci), jakoby do sebe uzavření. Dokonce i těch 127 [pageend129]tělesných radovánek užívají sjakousi zarytou vážností případně zádumčivou melancholií. Myslím, že smysl pro humor není jejich silná stránka, a nezdá se ani, že by brali život na lehkou váhu. Cizincům se nepodbízejí, i když o ně silně stojí spíš odrazují ty „nesprávné cizince66. Dnes už většinou rozumějí německy, ale i když ne, nepřiznají to: s nehybnou tváří vám podají žádanou informaci, která je, jak se většinou vzápětí ukáže, zcela falešná. Zářným vzorem a jediným cílem jejich snažení je západní zejména americký způsob života (a to platilo i před osmi deseti lety, ještě za komunistů), dávají však přitom najevo jakousi hrdost a nezávislost svůj mindrák pečlivě skrývají. V maďarském postoji je znát cosi z osamělosti národa obklopeného prostředím zcela cizím etnicky, jazykově i mentálně, v němž se dosud cítí jako vetřelci, jako neasimilovaní cizinci. Na rozdíl od Bulharů, kteří si rovněž podmanili místní slovanské obyvatelstvo, splynuli s ním, a dokonce převzali jeho jazyk, přitom však nijak nepopírají svůj štěpní kočovnický turkotatarský původ, a zdá se, že jim to nepůsobí žádné problémy, Maďaři o původním slovanském obyvatelstvu Panonie zarytě mlčí a nejraději předstírají že přišli do země panensky nedotčené. Také přijetí křesťanství prostřednictvím slovanských sousedů a opožděně - je pro ně bolestivým tématem. Maďar trvá na své autenticitě (autochtonnosti), odmítá se asimilovat a přizpůsobovat (většina informačních nápisů dokonce i v historických památkách a muzeích, které se živí turistickým ruchem, je přímo vyzývavě pouze v maďarštině) a zůstává ve své pyšné a melancholické ostentativní osamělosti, střežené před cizími vlivy o to více, oč jim ve skutečnosti podléhá, ba po nich touží. Největším problémem v Maďarsku je ovšem maďarština. Na první až desátý poslech naprosto nesrozumitelný jazyk, kde se nezachytíte žádného známého zvuku nebo mezinárodního slova, ničeho, co by vám cokoli připomínalo. Po čase však začnete v tom přívalu bizarních zvukových drúz s údivem rozlišovat cosi velice známého a blízkého: cbéd a vaesora (čti vačora) je skutečně oběd a večeře, szerda (čti serda), scütörtök a pén- tek - to už je půlka týdne, a tak to jde pořád dál - kalács (čti koláč), peesenye (čti pečeně), tészta (čti těsto, což znamená moučník), káposzta (čti káposta), kása (čti káša), kolbász (čti kolbás), málna (tj. malina), szilva (čtisilva, což je švestka), cseresznye (čti čeresnč, tj. třešně), kukorica (tj. kukuřice), galamb (čti golomb, tj. holub tady dokonce zaznívá staroslověnská nosovka), abrosz (čti obros, tj. ubrus), kasza (čti kosa), lapát (čti lopát), pénz (tj. peníz), angyal (čti anďal, tj. anděl), patak (čti potok)... A najednou jste doma. Ukazuje se, že spousta maďarských slov, týkajících se zejména zemědělství, řemesel, různého nářadí a domácího 128 [pageend130]provozu, ale také křesťanské církve, je evidentně slovanského původu. Vysvětlení je prosté když Maďaři v desátém století postupně obsadili Panonii, převzali od jejího usedlého slovanského obyvatelstva s rozvinutou zemědělskou kulturou postupně nejen způsob života, ale i názvy pro věci, které do té doby neznali. Někdy přitom došlo k významové přesmyčce: slovem zsába (čti žába) v maďarštině kdovíproč označují housera. A co slovo lop krádež nepřipomíná vám něco? Ostatně, ať mi někdo vyvrátí, že název nejjižnějších maďarských lázní Harkány (čti horkám) nemá žádnou souvislost s naším „horko" nebo „horký". A tak jazyk sám bezděčně prozradí, co by pyšná maďarská povaha nejraději zamlčela, kus dávné historie, narušující mýtus o naprosté původnosti, autentičnosti a nezávislosti, lahodící do sebe uzavřené maďarské povaze. Maďarsko je jako stvořené pro kolo je to země většinou plochá, jen s mírnými kopečky a táhlými údolími, bez náročných výškových rozdílů. Letos se lázeňské služby rozšířily i o soukromou půjčovnu kol, tak jsme se vydali do okolí. Tady u dolního konce Balatonu (slyšíme v tom staroslověnské „holoto", tj. močál, i naše „bláto" a „blata"), pod Bákoň- ským pohořím, je malebná krajina, připomínající kraj pod Pálavou, ještě než jeho svéráz zničila racionalizátorská a uniíikační mánie. Vinice na svazích, zahrady, úzká pole lemovaná stromy, polní cesty mezi loukami, dubové a akátové lesíky, krajina mírná a přívětivá, po staletí kultivovaná. Jižněji, kolem řeky Žaly a Malého Balatonu je to zase k nerozeznání od krajiny kolem Moravy a Dyje, zejména okolí Mikulčic: samé mokřina té louky a vlhké tužní lesy. Je tu příroda mnohem původnější, jakoby člověkem téměř nedotčená, s množstvím vody, šťavnaté zeleně, vodních ptáků a barokních oblaků holubičích barev. Naším cílem byl Žala vár, jedno z nejpamátnějších míst panonské-maďarské i vel komora vské - historie. Dnes je to obyčejná vesnice, ale kdysi tu stával hrad či hradiště slovanských knížat Pribiny a jeho syna Kocela, zvaný Mosapurk neboli Blatný hrad (Zalavár znamená „hrad na Zále"), kde pobýval a snad i zemřel biskup Metoděj. Později, za Arpádovců tu bylo několik kostelů; zbytky jednoho z nich, nádherné románské baziliky, jsou dnes v muzeu v Kestehely. Viděli jsme tam i typické velkomoravské gomhíky a jiné šperky, jaké známe z vykopávek na Moravě a Slovensku, zde skutečně označené jako velkomoravské, což je výjimka, většinou je uvádějí jako avarské. Právě jedna bohatě zdobená románská hlavice ze Zalaváru nás zlákala, abychom se vydali hledat, co ještě z jeho někdejší slávy zbylo. Kus za vesnicí jsme našli prostý pomník z bílého kamene s postavami obou věrozvěstů a citátem z jejich překladu Bible ve staroslověnštině: „Tak jako oheň zkouší železo a stříbro, odděluje lidský rozum lež od 129 [pageend131]pravdy. “ Pár metrů odtud, na louce s nevysokým chlumem hustě zarostlým stromy právě probíhaly vykopávky: pár vesničanů, mužů i žen, se ohánělo rýči mezi zbytky zdi a rovů a dohlížela na ně starší dáma v rozkládací židli s tlustou knihou na stolku, do které si psala poznámky. Tak to že by bylo všechno, co zůstalo? Ale možná, že celá louka i chlum uprostřed skrývají základy staveb, kostelů, pevnostních zdí, a také hroby. Kdyby to bylo antické sídliště, bylo by vykopáno, ohrazeno a za vstupné by tu ukazovali každý kámen. Napadá mě, co se asi stalo se základy prastarého kostelíka s apsidou (přesně stejného jako ty velkomoravské v Mikulčicích), které jsme viděli asi před osmi lety odkryté v Györu, na náměstí přímo před zámkem. Stala se z nich turistická atrakce, nebo byly P° prozkoumání v tichosti opět zasypány a pokryty dlažbou? 8. Maďarsko má před námi asi deset let náskok, začali tu ještě za Kádára s pomalým obnovováním přirozených zdrojů života, kterým stačí jen nebránit -jako když vyčistíte pramen. Dnes už mají za sebou i „pouťové“ či „bazarové“ stadium začínajícího tržního - v tomto případě spíše „trhového“ - hospodářství, které právě zaplavuje naše ulice. Po prudkém nástupu, kdy obchůdky s módním zbožím, restaurace a ka várny rostly jako houby po dešti, nastal zvláštní útlum. Většina butiků zkrachovala (nejen přepychovým zbožím živ je člověk) a nic nového se v posledních dvou letech neobjevuje. Jako by rozvoj dosáhl jistých mezí svých možností a vyčerpal své síly. Maďarsko dnes působí unaveným, ochablým, dokonce i trochu bezradným dojmem. Kde končí invence, tam zbývá už jen jediná možnost - stále znovu a znovu zvyšovat ceny. Zdá se, že hlavní zkouška na vysvědčení zralosti pro vstup do Evropy Maďary teprve čeká - ostatně tak jako i nás. Jejich příklad mi ale připadá jako přesvědčivý důkaz toho, že změny by měly být co nejrychlejší, jinak po čase nastane apatie a vyčerpání. PIŠTE NÁM! Naše adresa: PROSTOR, U Prašné brány 3, Praha 1, 116 29 130 [pageend132]ANKETA Anketa na téma Úzkosti a starosti doby Tentokrát jsme zvolili téma, které nám připadá velice přiléhavé k době, ve které právě žijeme. Chtěli jsme zjistit, jaké starosti a obavy v této úzkostné době lidé prožívají. Proto jsme účastníkům ankety položili tyto dvě otázky: 1. Co vám dnes dělá největší starosti? 2. Čeho se nejvíc obáváte do budoucna? Jako moto ankety jsme zvolili ukázku z Vlastního životopisu Agathy Christie, která zde píše o své generaci ze sklonku viktoriánské epochy. „Nepotřebovaly jsme pilulky na povzbuzení ani sedativa; věřily jsme v život a radovaly se z něho. Měly jsme svá osobní zklamáni - nešťastné chvíle ale vcelku byl život zábavný. Možná je život zábavný i pro dnešní dívky ale rozhodně se tak netváří. Ovšem napadá mě teď- třeba si libují v melancholii; někteří lidé jsou takoví. Třeba si libují v citových krizích, které jako by byly vždy nad jejich síly. Možná si dokonce libují v úzkosti. Tu dnes bezesporu prožíváme - úzkost. Mým vrstevnicím se namnoze vedlo špatně a nemohly si dopřát ani čtvrtinu toho, co by byly chtěly. Proč jsme se tedy tak radovaly? Stoupala v nás snad nějaká míza, která dnes už nestoupá? Potlačili jsme ji nebo jsme ji udusili vzděláním, nebo, což je ještě horší, úzkostí ze vzdělání; úzkosti z toho, co nám život chystá? ** * * * Jiří Vyhnalík, 34 let, matematik 1. Osobně mi dělá starosti nedostatek času. Spolu se svobodou, na kterou jsme nebyli zvyklí, jsme získali nutnost fakticky neustálé volby. 131 [pageend133]V poslední době stále ostřeji pociťuji rozpor mezi nutností se rychle a správně rozhodovat a navyklou pohodlností, která mne svazuje víc, než si dokážu připustit. Začínám chápat cenu správného načasování a mám strach, zda se ještě dokážu přizpůsobit. Z postavení, kdy nic nespěchalo, protože šlo jen těžko něco přímo ovlivnit a změnit, jsem najednou v situaci, kdy nejen že to jde, ale je to každodenní nutnost. Otužování také není vždy příjemné, ale je prý zdravé. 2. Bojím se, že zmíněný problém v myslích některých lidí přeroste v touhu po pohodlnějších jistotách, a pozdrží se tak další osudová rozhodnutí, což by v mém případě mohlo reprezentovat ztrátu poslední možnosti svobodného řízení vlastního osudu. Není to jen problém specificky československý (případně Česko-Slovenský), ale celosvětový. Bohužel nepříjemnou vlastností těch, kteří svých jistot dosáhli, je pevné přesvědčení o jejich povinnosti zachránit veškeré své bližní před nebezpečím života v nejistotě. Čestmír Franěk, 37 let, redaktor časopisu MS 1.-2. Myslím si, že otázky nejsou položeny právě vhodně. Dvě by mohly být jednou. Neboť když mi něco dnes dělá starosti, je to proto, že se toho obávám do budoucna. Ale to je nakonec jedno. Těší mne, že už konečně nastala doba, kdy člověk může mít daleko větší obavy osobní než společenské. Bojím se o své zdraví, o zaměstnání, o to, aby si dospívající dcera nenarazila někoho, kdo neumí mariáš, syn uměl kopat i levou nohou, manželka mě neopustila, protože už nás nespojuje odpor k blbosti. Nebojím se, že se navrátí komunisté, že nás ovládne jednoduchý řešitel typu pana Sládka, že se odtrhne či neodtrhne Slovensko. Ne, že by se to nemohlo stát, ale za a) by to nebylo nadlouho, protože neexistuje velká opora venkovní, za b) by se národy a lidé rozhodli koneckonců z vlastní vůle a měli by to, co si zaslouží. Takže zaplaťpánbůh už mám starosti a obavy naprosto běžné, lidské, které má v normálním světě člověk od té doby, kdy se stal člověkem. Což se na první pohled zdá možná podivné a nesmyslné, leč jak jsme zažili, možné. Darina Doskočilová, 21 let, redaktorka 1. Když odhlédnu od společenských problémů, které mají dopad na nás všechny, a soustředím se skutečně na to, co mně osobně dělá největší starosti, tedy na to, co se mě dotýká tak bezprostředně, že se tím podvědomě zabývám vlastně nepřetržitě, vykrystalizuje mi bytová situace. V současné době bydlím střídavě v podnájmech a pronájmech. Vyhlídky 132 [pageend134]na to, že bych v dohledné době získala byt, jsou velmi mizivé, protože: podle družstevních a jiných pořadníků se dostanu na řadu tak za dvacet let, nemám základní kapitál na koupi bytu, nedokážu úředníkům na bytových úřadech strkat tisícovky do kapes atd. A tak čekám, čekám na trh s byty, o kterém se stále hovoří, ale jen „hovoří“. Zkušenosti mých přátel mi ale říkají, že na tom ještě nejsem nejhůř, ještě jsem se nemusela „nabourat“ do žižkovské jeskyně 0 + 0 desáté kategorie. Překvapuje mě, že vedle všech práv, která jsme během dvou let získali, není, a asi ani nebude, právo na byt. 2. Toho, že se v této oblasti nic nezmění. Ing. Ivan Štern, 40 let, náměstek ministryně obchodu 1. Snad nejvíc skutečnost, že se spousta z nás vzpírá vyrovnat s minulostí v tom smyslu, že má na ní podíl, že ji v té či oné míře pomáhala spoluvytvářet, a namísto toho hledá řešení v únicích ne nepodobných modelu z doby nedávno minulé, v hledání viníka mimo sebe. Kategorie „my“ a „oni“ se nyní transformují do kategorií „my“ a „staré struktury“. Podstata zůstává stejná. Především potřeba „obrazu nepřítele“, potřeba jakéhosi třídního boje. Přihlášení se k tomu či onomu politickému proudu samo o sobě neosvobozuje, nejde-li ruku v ruce s kritickou reflexí vlastní minulosti a vlastního podílu na znevolnění sebe sama v ní. Jinými slovy, nevolník, který pouze v obráceném gardu převezme manýry svého utla- čovatele, se neosvobozuje, naopak konzervuje dosavadní stav. 2. Komunistický režim nás vychoval anebo se usiloval nás vychovat k co možná nejagresivnějšímu a nejbezohlednějšímu konzumnímu způsobu života, jaký je možno si představit. Syndrom všeobecného, velmi často uměle vytvářeného nedostatku nás od konzumních postojů, které hraničí v mnoha případech až s parazitismem, neodrazoval, ba právě naopak nás k nim podněcoval, a vyústil v ty ekologické katastrofy, jichž jsme svědky. Především se obávám masy průmyslových a v neposlední řadě odborářských lobbistů, kteří bez ohledu na stále katastrofálnější dopady do životního prostředí, stavu zdraví občanů usilují pod různými často „racionálními“ či „sociálními“ zdůvodněními o praktikování té či oné modifikace hospodářské politiky svého času bezohledně realizované komunisty. A na řadě kompetentních míst je jim stále dopřáváno sluchu. Jako ilustrativní příklad může posloužit přežívající obslužné pojetí naší energetiky zjednodušeně řečeno: je třeba vyrábět tolik energie, kolik jí průmysl požaduje, a ne míru její produkce omezit ekologickou únosností, tomu pak přizpůsobit i strukturu výroby. 133 [pageend135]Richard Crha, reportér časopisu Mladý svět 1. Co mi dělá největší starosti? Abych měl pořád dost práce, která mi nedává čas takové otázky si vůbec připouštět. Jsa zapřažen, totiž nijak nevnímám tento svět, natož abych si meditoval o starostech. A když už se nějaké ty starosti „přízní“ osudu na vás navalí, nikoho s nimi nezatěžuji, protože je to ošklivé. 2. Jako otec tří dcer se obávám o to, aby si jednou nevzaly za muže nějakého Ťulpase, Lenocha či Blbce. Jejich pořád dost a stále čekám na okamžik, kdy začnou geometrickou řadou ubývat. Euhica Kurucová, 33 let, středoškolská učitelka • 1. Obě otázky lze chápat ve dvou úrovních - řekněme „subjektivní“ a „objektivní“ které člověk prožívá většinou trochu rozdílně. „Subjektivně“ pociťuje člověk starosti a úzkosti v souvislosti s problémy běžného životního rytmu: mám starost, že dítě je nemocné, že nevyjdu finančně, že něco nestihnu... „Objektivně“ mě dnes nejvíc zneklidňuje situace v Jugoslávii, kde umírají lidé. Pro každou matku to musí být strašná úzkost, že ztratí syna. Vzhledem k tomu jsou jistě moje běžné denní starosti směšné. 2. Proto se do budoucna nejvíc děsím toho, že lidská netolerantnost a hloupost povede opět k použití zbraní. Jsem pacifistka, děsí mě vše, co souvisí s bojem a zbytečnou ztrátou lidského života. Což nestačí živelné pohromy, nemoci atd.? Ať má člověk jakoukoli víru, ať vyznává nějakou ideologii či nevěří v nic a nikoho, ale nemá právo pro svůj nacionalismus, svoji ideologii zabíjet druhého člověka. J. K., redaktor 1. Je toho velice moc, mimo jiné se domnívám, že jsou jisté závažné rozpory, vyplývající hlavně z tzv. každodenní ekonomie, rozpory mezi tím, co si lidé přejí a chtějí, a tím, co se odehrává na prknech politické scény. Takže dochází opět k manipulaci s lidmi, kteří nemají možnost díky úspěšnému postkomunismu - se bránit. Řekl bych, že jde o pěkné svinstvo. 2. Například: Kromě takových východních absurdit, jako je antisemitismus a ekologická tupost v souvislosti s ostudnou aférou kolem Gabčíkova, tak je to postupující regrese v celém fenoménu, který se obecně 134 [pageend136]označuje termínem kultura. Při současné narůstající ekonomické zběsilosti, kdy intelektuálové jsou zase podezřelí, se jaksi zapomíná, že „ekonomie“ není pouze moc a má dáti-dal, ale i ekonomie. Aby úspěšně vytvořila solidní základy pro budoucnost, a ne „nejlacinější bufet v Evropě“, musí mít určitý a konkrétní rozměr s přesnými pravidly hry. D. Kubálek, šéfredaktor nakladatelství a vydavatelství Lidové noviny 1. Řada událostí v životě naší společnosti - především v oblasti politické, ale i kulturní - napovídá, že to s našimi dušemi není v pořádku. Nadměrná dávka netolerance, vypočítavosti, mnohá selhání i u lidí, u nichž bych to nikdy nepředpokládal, to vše mě naplňuje stále většími obavami. 2. Toho, že mé obavy se ukáží reálné i v budoucnu, což povede k tomu, že bychom opět mohli - mimo jiné i díky tradičním českým nectnostem - prošvihnout šanci, kterou ještě pořád máme. MUDr. I. Klár, psychiatr 1. Zřejmě největší starosti mi působí lidská zloba, úpadek morálních hodnot, neprozíravost a krátkozrakost lidí - a to nejen občanů našeho „Česko-Slovenska“, ale všech lidí na světě. Zatímco bychom měli zaměřit svou pozornost a napřít síly k řešení globálních a skutečně existenčních problémů celého lidstva, vyžíváme se v malicherném hašteření, vyléváme své nenávisti, zlobu a své sobectví na své bližní a svůj zájem, svůj názor a svoji „pravdu“ považujeme za to nejdůležitější na světě. 2. Odpověď na tuto otázku vcelku logicky navazuje na odpověď první. Obávám se, že neprohlédneme z této zaslepenosti, že nedohlédneme dále než na okraj vlastní omezenosti, a že zatímco se budeme rdousit se svým sousedem o žvanec chleba (či jinou hodnotu podle ctěné libosti), zavalí nás ničivý mrak všeobecné zkázy - a to nejen v obrazné, metaforické podobě, ale v podobě doslovné, tj. zničení života na této planetě, nebo alespoň zániku lidské civilizace. A ač nejsem založením vůbec pesimista, rozhlížeje se mnohdy kolem sebe, obávám se (někdy), že si lidstvo třeba nic jiného nezaslouží... J. Urban, 42 let, redaktor časopisu Dějiny a současnost 1. Co? Někdy se mi zdá, že téměř všechno. Celé to mravní bahno na135 [pageend137]kupené kolem nás i v nás za uplynulých čtyřicet až padesát let. Bující krátkozraké politikaření, nckulturnost, nedostatek tolerance, krátkozrakost, hrubost, prospěchářství, které se nevyhýbají ani místům, o nichž jsme se domnívali, že by tam existovat neměly, např. parlamentu, zvoleném ve svobodných volbách, vládách... Ale na druhé straně si člověk říká: Co jiného se dalo očekávat? Zdá se mi, že jsme si zvykli pouze podrážděně nadávat a lamentovat, aniž bychom si uvědomovali, jakých převratných změn jsme se za poslední dva roky stali svědky, natož si jich považovali. A pak problém Slovenska a Slováků. Donedávna jsem si život bez nich nedovedl představit, konečně mám tam příbuzné a řadu dobrých známých, ale v poslední době mě, a pozoruji to i u většiny přátel, nesnášenlivost, nevypočitatelnost a agresivita větší části jejich politické reprezentace a tisku začíná unavovat a znechucovat. Až si říkám, jen ať si to zkusí. Ale o to asi slovenským extrémistům jde. 2. Vývoje ekonomické situace u nás. A zda náš časopis přežije. Zde jsme v jakési pasti. Děláme ho, jak nejlépe dovedeme, jsme za něj dokonce chváleni, ale vše vyznívá jaksi do prázdna, když se vinou špatné distribuce, omezené propagace a rozpadu trhu špatně dostává ke čtenáři. A také růstu extremistických rasistických nálad. G. Tomíškova, 32 let, redaktorka nakladatelství a vydavatelství Lidové noviny 1. Doma: občasný nedostatek financí V zaměstnání: nekompetentní lidé na vedoucích místech Ve společnosti: netolerance, malichernost, dav kolem Sládka 2. Doma: zvládnutí nedostatku financí (neboť asi bude hůře) V zaměstnání: rozpadu nakladatelství, nebojím se o svou práci, nějak si poradím, jenom by mě to mrzelo. Ve společnosti: aby se ještě více nezpomalovala ekonomická reforma, aby ve volbách nezvítězily KSČ a Sládkova strana. K. Krejza, 51 let, intelektuál 1. Největší starosti mi dnes dělá podání a hra na síti. Ne snad, že bych tak strašně chtěl vyhrávat, o to mi dnes už namouduši nejde. Právě tenis mě naučil prohrávat, a to je jedna z nejdůležitějších věcí v životě. Ale nerad bych těm mladým hejskům ze čtyřhry kazil hru. Je to zvláštní. Přistupujete dnes ke hře už zcela uvolněně, bez vší té zbytečné ambiciózní zátěže, jako tomu bylo v mládí, a přesto se vám 136 [pageend138]stane, že v okamžiku, kdy máte „odpovědně“ zahrát míč, stihne vás křeč a vrátí se vám všechny neurotické úzkosti, které jste kdy v životě zažil. Jsou stále zde, přestože vás jinak už netrápí, necítíte je. Ale v okamžiku, kdy vstupujete do hry, máte najednou svázané ruce nohy - a přitom vůbec o nic nejde. A teď si představte, že jsou situace, kdy pořád ještě o něco jde. Blažení ti, kteří jsou dnes schopni vstupovat do hry i se vším svým stínovým vybavením: s agresivitou a nenávistí, dravostí, touhou prosadit se, zbohatnout, vyniknout, předvést se... Pokud socialistický ideál je věčný, pak je to proto, že dokáže znovu vyvolávat lákavou, ale ve svých následcích zhoubnou iluzi, že je možné se v hospodářství, politice a vůbec v životě obejít bez těchto temnějších stránek lidské povahy. Není to možné. To samozřejmě není žádný nový objev. To věděl, mimochodem, už jeden z prvních českých světců, svátý Prokop, vil. století. Na jednom středověkém obrážeje znázorněn, jak orá pole s podivným spřežením: ke svému volkovi zapřáhl i čerta. Není to sice pěkný pohled, ale zato je to dokonale výmluvný „prototypos“ - jakýsi prvotisk všeho lidského konání. Problém není v tom, že by v této zemi nebylo dostatek volků nebo že by lidé nebyli schopni projevit své ďábelské sklony už se na to celí třesou. Problém je v tom, jak toto nerovné spřežení udržet v brázdě. 2. Myslím, že není třeba se ničeho obávat: těsto, z něhož jsme uděláni, je stále stejné, a tak záleží jen na pekaři samém. Běh lidského života je kromě toho vymezen na každé straně dvěma pevnými zdmi, a tak to jde ode zdi ke zdi, ale stále správným směrem. Záplavu sovětských filmů („Jen ty filmy sovětský jsou vědecký...“) vystřídala záplava filmů amerických. Knihy, které dřív nevycházely z ideologických důvodů, nevycházejí dnes z důvodů finančních. Dřív jsem byl nucen přivydělávat si jako uklízeč, protože jsem neměl na cigarety, dnes na ně nemám přesto, že mám slušné zaměstnání. Tak všechno podstatné přetrvává. Opera například. Včera jsem si, mimochodem, poslechl výstup starého Gcr- monta a Violetty z druhého dějství Traviaty. Nevím, jestli jste měl to štěstí a viděl na plátně Zeffirelliho Traviatu. To je opravdu vrchol všeho. Skutečný „gesamtkunstwerk“, toho kdyby se byl dožil Wagner! Ta scéna z druhého dějství je prostě dokonalá. Jak se Violetta nejprve brání, pak ale její odpor slábne až končí na samém dnu zoufalství. A právě tato tragická situace uvolnila ve Verdim příliv těch nejopojnějších melodií. A ten dědek Germont... (Děkuji vám, pane Krejza, to by pro účely naší ankety stačilo, o tom ostatním snad někdy příště.) cervewec 1991 anketu připravila redakce 137 [pageend139]Mark H. McCormak Co vás nenaučí na Harvardské škole aneb jak úspěšně podnikat Cenné rady úspěšného podnikatele Americký bestseller No 1. Připravuje: PROSTOR v roce 1991 U Prašné brány 3, Praha 1, 116 29 [pageend140]KULTURA výročí C. G. Jung: 26. 7. 1875 - 6. 6. 1961 Prolog (k autobiografické knize Vzpomínky, sny a myšlenky *) * C. G. Jung, Erinnerungen, Träume, Gedanken, Walter 1979, s. 10-12. Můj život je historií sebeuskutečnění nevědomí. Vše, co se nachází v nevědomí, se chce uskutečnit, a i osobnost člověka se chce rozvinout ze svých nevědomých předpokladů a prožívat se jako celistvost. Chci-li tento proces zobrazit, nemohu k tomu použít vědeckých pojmů: nedokážu se totiž brát jako vědecký problém. Čím jsme podle svého vnitřního nazření a čím se zdáme být „sub specie aeternitatis“, lze vyjádřit jenom prostřednictvím mýtu. Mýtus je individuálnější a vyjadřuje život přesněji než věda. Věda pracuje se zprů- měrovanými pojmy, a ty jsou příliš obecné, než aby dokázaly postihnout subjektivní mnohotvárnost individuálního lidského života. Tak jsem se dnes, ve svých třiaosmdesáti letech rozhodl, že budu vyprávět mýtus svého života. Mohu však podat jen bezprostřední zprávu, jen „vyprávět historky“. Není důležité, zda jsou pravdivé. Důležité je, aby to byla MOJE pohádka, MOJE pravda. * * * Obtíž při psaní autobiografie spočívá v tom, že postrádáme měřítko, nějaký objektivní základ, o nějž bychom mohli opřít svůj úsudek. Nedokážeme se s ničím s jistotou srovnat. Vím, že se v mnohém ohledu liším od ostatních lidí, ale nevím, jaký ve skutečnosti jsem. Člověk se nemůže s ničím srovnávat: není opicí, krávou ani stromem. Jsem člověk. Ale co to znamená? Jako každá bytost jsem oddělen od nekonečného božství, ale nemohu se srovnávat se žádným zvířetem, rostlinou nebo 139 [pageend141]kamenem. Jen mýtická bytost přesahuje člověka. Jak si pak lze vytvořit o sobě nějaký definitivní názor? Člověk je psychický proces, který nelze ovládnout, a pokud, pak jen zčásti. V důsledku toho nemáme o sobě ani o svém životě hotový úsudek. Jinak bychom o sobě věděli všechno; ale to bychom si jenom namlouvali. Ve skutečnosti nikdy nevíme, jak na tom jsme. Historie jednoho života začíná kdesi, v jakémsi bodě, na nějž si třeba právě teď vzpomeneme, ale už to je neobyčejně složité. Co se z života vyvine, nikdo neví. Proto nemá životní příběh žádný začátek a jeho cíl lze stanovit jen odhadem. Lidský život je problematický pokus. Budí dojem mohutnosti jen z kvantitativního hlediska. Ve skutečnosti je tak prchavý, tak nedostatečný, že je přímo zázrak, že něco může vůbec existovat a rozvíjet se. To mne naplňovalo údivem už jako mladého studenta medicíny, a připadá mi jako zázrak, že mi bylo dáno dožít se dnešního dne. Život mi vždy připadal jako rostlina, žijící ze svých kořenů. Její vlastní život je neviditelný, tkví v kořenech. To, co vidíme nahoře, trvá jen jedno léto. Pak to uvadne: je to pomíjivost sama. Pomyslíme-li na nekonečný proces vznikání a zanikání života a celých kultur, zmocní se nás pocit naprosté nicotnosti; já jsem však nikdy neztratil smysl pro to, co v neustálé změně nepřestává žít a trvat. Co vidíme, je kvčt, a ten pomíjí. Kořeny však zůstávají. * * * Jako důležité mi v životě připadaly jenom ty události, kdy nepomíjivý svět se projevoval v pomíjivém. Proto hovořím hlavně o vnitřních prožitcích. K nim patří mé sny a fantazie. Tvoří zároveň základní látku pro mou vědeckou práci. Jsou jako žhavý, roztavený čedič, z něhož vykrystalizuje kámen, který pak lze dál zpracovávat. Ve srovnání s těmito vnitřními prožitky blednou všechny ostatní vzpomínky, cesty, lidé i prostředí. Dějiny této doby prožilo mnoho lidí a své zážitky popsalo; je možné si to přečíst nebo si to od nich nechat vyprávět. Vzpomínky na vnější fakta mého života z větší části vybledly nebo se vytratily. Ale setkání s jinou skutečností, střetnutí s nevědomím se do mé paměti vrylo nesmazatelným písmem. Tu vládla vždy plnost a pestrost, a vše ostatní ustupuje před tím do pozadí. Tak se mi lidé i stávali trvalou vzpomínkou jen díky tomu, že jejich jména byla zapsána v knize mého osudu již odedávna a setkání s nimi mělo v sobě něco z rozpomínky. I věci, kterých se mi v mládí nebo v pozdějším věku dostalo zvenčí a které pro mě byly důležité, stály ve znamení vnitřních prožitků. Velmi záhy jsem nahlédl, že na otázky, jež klade život, musíme dostat použitelnou odpověď zevnitř: ty ostatní jsou téměř bezcenné. Vnější okolnosti nemohou vnitřní nahradit. Proto je můj život chudý na vnější události. 140 [pageend142]O nich toho nemohu mnoho vyprávět, připadalo by mi to prázdné a nepodstatné. Dokážu se pochopit jen z vnitřního dění. To je zvláštností mého života a o něm vypráví moje „autobiografie“. (Vybral a přeložil R. Starý) divadlo Poznámky k Becketovi * * Uveřejněný text je výběrem z rozsáhlejšího textu o Samuelu Beckcttovi, který byl výrazně zkrácen redakcí. Nepříjemné pravdy nebudou příliš populární nikdy a nikde. Beckett je nepohodlný svědek. Jeho nároky na nás nejsou veliké, jsou nekonečné. Vnitřní odpor následovat jeho hrdiny do temných a cizích končin pólů, kam lidská noha ještě nevkročila, může vést k pohodlí povrchního chápání. Každý nový krok do cizí krajiny duše je jako bolestný porod, přičemž plod, který se objeví, nemusí být ani krásný, ani dobrý. Nebylo by lepší opatřit vchody do těchto skrytých vrstev člověka závorami a petlicemi? Připevnit tabulky: VSTUP ZAKÁZÁN! Namísto toho, abychom odpovědna otázku, kdo jsme, hledali v sobě - neboť jinde ji nalézt nelze můžeme se přece spokojit s přijetím jakékoli tradované odpovědi. Ale i když budeme ignorovat a odsunovat průzkum svých hlubinných vrstev, nebudou se ony chovat stejně laskavě k nám. Budou jednat v nás - za nás. Manipulovat námi jako loutkami - děje se to tak neustále. Celé dějiny se takto dějí, a my jen bezmocně a s hrůzou hledíme na vlastní běsnění, a nedokážeme pochopit, jak může tak krásný, rozumný a dobrý tvor tolik ničit. Má-li to někdy skončit, musíme nalézt metodu, jak vyčistit zaneřáděné zrcadlo. Musíme zrušit i to nejsilnější tabu - nedotknutelnost povinně pozitivního pohledu na smysl lidského života a jeho hodnotu. Chceme-li se totiž úspěšně bránit, musíme vědět, kdo je nepřítel a kde se skrývá. Lze v tomto kontextu pochybovat o humánním poslání Bcc- kettova odkazu? „Staré otázky, staré odpovědi, nic jiného nemáme,“ říká Hamm v Konci hry. Slova nás vyždímala ze života. Intelekt nás zpracoval 141 [pageend143]a vtáhl do hry slovních výpovědí. Vše jsme zaneřádili slovy, která nás zároveň vymazala jako guma následující za hrotem tužky, kterou píšeme. Šťáva vytekla, zbyla mumie slov. Vše říkáme, vše doprovázíme slovy, ba co víc - vše říkáme předem. Každá situace, pocit i věc jsou miliónkrát předřečeny. Vše je řečeno. A vše špatně. Věčné opakování, věčné představy, touhy, vzlety, ideje a sny. Věčně nové, staronové lži a předsevzetí a věčná lest času, který nám umožní tvářit se, jako kdyby tomu mělo jednou opravdu tak a tak být, jako by bylo čeho dosáhnout, protože vždy znovu zapomeneme na princip všech představ, totiž na nutnost zklamání. Věčná víra, věčná naděje, bůh... a věčně stejná hra; potoky krve, ve kterých se brodíme, ale hledíme vytrvale a s urputnou zaslepeností na hvězdy, které se v krvi zrcadlí. Čas jako past s čelistmi zkroucenými do tvaru usměvavých svůdných úst. Čelisti smrti. „Žádné symboly tam, kde nebyly míněny,“ varuje čtenáře Beckett. Myslím si však, že ani on sám nemohl často rozeznat, kde byl míněn symbol a kde nikoli, kde je a kde není. Vše, každé slovo má totiž symbolický význam narůstající zkušeností nesčíslných generací. Vše někam odkazuje, každé slovo je přeplněné různými významy, proměňovanými podle osobních zkušeností všech, kterým kdy zavadilo o mysl. Asociace jsou nekonečné, bezbřehé. Celý svět je shluk symbolů, odkazů, poukazů. Ty nás neustále někam řídí, vedou, rozptylují a navádějí pozornost. Především člověk trpící intelektuálním „obžerstvím“ je v této hře ztracen. A všude jako memento zní intuitivní podezření, ba téměř jistota, že nikdy nebylo o moc lépe. A bylo-li, je tomu už neskutečně dávno. Všechna odmítavá slova, jako nihilismus, dekadence, pesimismus, hnus, beznaděj a podobně, často spojovaná s Beckettovou tvorbou, jsou prázdná, o ničem nevypovídají. Stejně tak morální hodnocení z pozic - právě, že z POZIC - jakýchsi životních světonázorů a systémů, které již neplatí a nemohou platit. Není pozic, ze kterých by bylo možno takto hodnotit. Beckett opouští tyto pozice humanistů, intelektuálů, filozofů, idealistů, politických vůdců, osvícenců a moralistů jako pozice z hlediska naší individuality ztroskotané a vykotlané. Únava z takových představ je paralyzující. Tajemství smrti, zločinů, dějin času Úpicích bolestí miliónů rozšlapalo naše vize opírající se o neprozkoumané bohy. Neprozkoumané ze strachu, z pohodlí, ze lži, ze zabezpečeného schovávání v azylu věcí a iluzí. Ale jakmile člověk vyleze z bunkru ven, bude smeten. Beckett dobrovolně vstupuje do živlu času, a tedy i smrti. A smrt vládne neomezeně. Smrt času, čas jako popravčí. Popravčí všeho. Nadějí, snů, paměti, našich formulací, snah, projevů, systémů, vztahů, lásek. V živlu detailu těla a mysli, bez odstupu do zcizení, je smrt to jediné, co žije a trvá. V čem je tedy velikost Beckettova díla? Otázka je tíživě naléhavá stejně jako nezodpověditelná. Převoditelnost díla na něco jiného, na něco, co známe a co by nám mohlo poskytnout formulaci, a tedy i uklidnění, neexistuje. Formulace je vlastně jako balicí papír či jako vězeňské zdi, 142 [pageend144]zásuvka, hrst. Sevřít, zavřít, uchopit, pochopit, chopit se něčeho, mít to. Ale to bohužel není možné. Beckettovo divadlo nás staví před něco, co je evidentně faktické jako krvácející rána, kterou bychom rádi viděli co nejdříve pod obvazem. Stojí to zde proti velkým náboženským či filozofickým koncepcím a uvádí nás to před dilema. Buddha, který prohlásil svět za utrpení a zlý sen - což je nejkrajnější nahlédnutí podobné Bec- kettovému - dělá krok k vysvobození. Alespoň legenda nás o tom zpravuje. U Becketta tento krok nevidíme. Jediné, co je u Becketta definitivní, je nedefinitivnost. Je to prokletí vyhrazené západní kultuře? Nezdá se mi. Křesťanství řešení „zná“. Tak Beckett překračuje i význam kontinentální a stojí tu jako tvůrce všelidský - protože zcela osobní. Kdo v dějinách svědčil tolik subtilním DETAILEM? Kdo postavil proti pojmům tak silně věc, tělo a van mysli? Prameny mysli? Avšak ani nejhlubší individuální zkušenost nemůže mít univerzální platnost, protože je podmíněná a náhodná. Beckett z utrpení cestu nezná, ba zdá se mi, jako by měl pádné argumenty, proč ji znát nemůže. I neschopnost trpět stává se utrpením. Jako by byl svět v božském pojetí proti možnosti jakéhokoli boha. Beckett je nemilosrdný - nemilosrdný sám k sobě. Utrpení se mu zdá nesmyslné, absurdní, a možnost cesty z něho ven taktéž. Jsem, který jsem. Co zbývá? ČEKAT! Prožitek - úzkost kupříkladu - není Beckettovi jenom nějaký psychologický či psychiatrický jev, na který se dá prášek, sprcha, tělocvik či rada filozofova..., úzkost není něco pod ideou, něco méně skutečného, protože ideou vysvětlitelného a odvysvětlitelného. Úzkost je sama sebou a její vysvětlení je zase jen a pouze jejím vysvětlením. Autorita úzkosti tak nic ze sebe neztrácí. Naopak. Tudíž ani vysvětlení dějin lidstva, těch dějin jatek a hrůzy, nic neumenší a nesmaže z lidského nářku, i když najdeme klíč v zákonité evoluční cestě k absolutní ideji ducha u Hegela, či komunismu u jiných. Nejde ani tak o to, že jsme hříšní, jako o to, že jsme zlí. I kdyby nakrásně válka a mor zmizely, řev minulosti nám nedá zbavit se úzkosti. Princip obrany rušit neznámé převedením na známé, neškodné nám nepomůže. Neznámé bolí, škodí, ale právě v něm jsme, protože si uvědomujeme smrt. „Kdo pláče, žije.“ Svět stojí za prd - přesto že je úžasný. A jediné jisté je nejistota, takže už nás tento fakt ani tak netrápí. Ostatně je pravda, že i když je stále nově a jinak, jako by bylo pořád stejně a postaru. S ničím se totiž už nedokážeme ztotožnit, už to zkrátka nejde, vše lidské je vyčerpáno neúspěchem, vidíme, kam to vede. Jsme pozůstalými humanismu. Tomáš Vystrčil 143 [pageend145]film Chabrolův „Predátor“ (Francouzský film Houkání sovy; námět: stejnojmenný román P. Highsmi- thové; scénář: C. Chabrol a O. Barskiová; režie: Claude Chabrol) Nevím, jak filmová kritika přijala Chabrolovo Houkání sovy v zemi jeho vzniku, ale pražské uvedení tohoto filmu mu rozhodně příliš uznání nepřineslo. Vyvolalo spíš rozpaky a také jistý podiv nad tím, že režisér tak věhlasný se znovu uchyluje ke kriminálnímu žánru, tentokrát dokonce k pouhé adaptaci stejnojmenného románu Patricie Highsmithové. Přesto však lze říci, že tento film dokonale zapadá do tematické linie, již Chabrol ve své filmové tvorbě sleduje, je jejím dalším rozvinutím, novou variací na staré téma. Tématem, které Chabrola nepřestává fascinovat, je goethovské téma „dvou duší“, v posledních Chabrolových filmech ztvárněné v protiklad- ných obrazech žen: na jedné straně obraz ženy zbožňováníhodné, na druhé obraz ženy opovrženíhodné. Jessy a Morgiana Alexandra Grina je asi nejbližší paralela, která se nám v této souvislosti vybaví. Je to prastaré a věčné téma, jehož archetypové kořeny sahají až k biblickým obrazům Panny Marie a hříšné Máří Magdaleny, případně až ke kruté a krvežíznivé Lilith, první Adamově ženě. Je-li pravda, že každý muž chová ve svém srdci prapůvodní obraz Ženy, musí tento obraz nutně obsahovat jak světlé, tak temné stránky. Neúprosný zákon rovnováhy světa je příčinou toho, že čím víc nějakou ženu zbožňujeme - pro její krásu, něžnost či půvab - tím víc se v nás současně probouzí démon temného, pokleslého ženství, které se dříve či později projeví, a to buď jako typicky animistické rysy mužské povahy - animozita, žárlivost, panovačnost -, nebo mnohem spíš tak, že všechny tyto stínové vlastnosti a sklony najdou své ztělesnění v některé ženě méněcenného charakteru, na niž je možné je jaksi přenést a dál je v ní pěstovat a vyvolávat. Chabrola zajímá situace, kdy tyto protikladné stránky ženskosti, jež patří nerozlučně k sobě, se v nás samých rozdvojí a stanou se z nich dva zcela rozdílné obrazy žen. V Houkání sovy je to na jedné straně Veronika, malířka agresivně barevných obrazů, žena hlavního hrdiny, ornitologa Roberta Forcstiera, žena již svým vzezřením a chováním šokující (její vulgarita a vyzývavá bezostyšnost je odpudivá a zároveň zvráceně přitažlivá); na druhé straně Julie, mladá dívka, kterou Forestier chodí tajně pozorovat skrze nezastřené okno do zahrady jejího domku. Příběh zastiňuje Forestiera v době, kdy odchází od své ženy, s níž se hodlá rozvést, 144 [pageend146]a kdy se o to víc upíná, alespoň jako „voajér“, na Julii, která ovšem žije svým poklidným životem - chystá se právě na svatbu se svým snoubencem Marcellem - a netuší, že se stala předmětem zbožňujících pohledů nešťastného a rozervaného Forestiera. Jakmile to vyjde najevo a Julie dokonce začne projevovat o Forestiera vážný zájem (obklopuje ho jakýsi nimbus tajuplnosti, jeho zdrženlivá zdvořilost a jemnost jsou o tolik zajímavější než úspěšná „obyčejnost“ poněkud přízemního Marcella), ukáže se, že Forestierův vlastní zájem o Julii nesahá dál než k pouhému obdivu a zbožňování na dálku, které není s to přerůst ve skutečný lidský vztah. Forestier nedokáže žít ani se svou ženou Veronikou (což divák velmi dobře chápe), ale ani s Julií. Aby toho byl schopen, musel by v každé z nich přijmout alespoň část té druhé. Obě ženy jsou, viděny jeho očima, zcela umělé loutky, jedna představující sobecké pudové ženství, druhá ženství „andělské“, neposkvrněné. Forestier by musel pochopit, že obě tvoří jen dva protikladné aspekty jeho vlastního obrazu ženství, které se u něj rozdvojilo a nestrhává ho už ani směrem dolů, ani ho „nenese výš“, ale zcela ochromuje jeho život. „Per mulierem ad Deunť\ říkávali staří: skrze ženu k Bohu. Skrze ženu - jungovsky řečeno: skrze Animu - navazuje muž vztah k hlubším vrstvám nevědomí, a tedy i k nejhlubším zdrojům a kořenům života. Forestier ztratil tento přístup ke zdroji života, a proto kolem sebe šíří, jak sám říká Julii, předzvěst smrti a zmaru. Jako ornitolog se Forestier zabývá dravými ptáky, tedy druhem, který by bylo možné označit jako „praedatorius“. Četné fotografie těchto ptáků zdobí jeho jinak stroze zařízený příbytek. Kdo chce v ženách hledat jenom anděla, mohli bychom obměnou říci s Pascalem, setká se nejspíš s ďáblem - ženou dravcem. Protivy se přitahují a každá z nich koná ve svém předznačeném stylu. Julie je prostá, nevinná, upřímná, doufající jen v dobro, a také trochu bezvýrazná, Veronika naproti tomu připomíná dravou ptačí bytost - je plná života a energie, zlomyslná, pomstychtivá a destruktivní. Tři zcela odlišní lidé, a přece patřící nerozlučně k sobě. Jakmile dojde k jejich setkání, začne se naplňovat osud všech tří. Julie přijímá pokorně, jako ve snách svou roli odmítnuté a životaneschopné andělské bytosti a odchází dobrovolně ze života. Veronika si sama nechtěně při rvačce Forestiera s Juliiným snoubencem Marcellem, kterou vyprovokovala, prořízne hrdlo nožem. Strhává s sebou do záhuby i Marcella, který v téže rvačce rovněž sám nalehne na nůž, s nímž se vrhá na Forestiera. Ten je vlastním původcem celého tohoto dramatu: on je skutečným vrahem a viníkem této tragédie, a přitom z ní sám vychází bez újmy. Film končí záběrem na jeho zakrvácenou chvějící se ruku, už už sahající a přece váhající, nad rukojetí vražedného nože. Kdyby se jí dotkl, byl by na základě nezvratného důkazu otisků prstů obviněn z dvojnásobné vraždy přesně v intencích podezření policejního komisaře i záměrů Veroniky a Marcella. Zároveň by se však právě jen tímto způsobem mohl konečně 145 [pageend147]zbavit své stínové existence, vstoupit do života, vzít na sebe svou skutečnou vinu, dosud externalizovanou jako jakési nepochopitelné fatální dění, a zároveň ji odpykat. Že by to ovšem znamenalo jeho zkázu, je krutý paradox jeho tragického příběhu. Forestiera nelze obvinit z vraždy, ale ve skutečnosti vrahem je, přinejmenším stejnou měrou jako jeho protivník Marcello, který se doopravdy pokoušel ho zabít, zatímco ve skutečnosti byl jen slepým nástrojem sil, jež svým příběhem Forestier uvedl do pohybu. Neschopen poskytnout v sobě samém azyl andělu i ďáblu současně, zmiji i holubici podle známého biblického příkazu: „Buďte mírní jako holubice a lstiví jako hadi!“, byl Forestier nucen nechat svůj život žít ostatními, k jejich vlastní zkáze a ke své ještě větší prázdnotě a vině. Románová předloha P. Highsmithové umožnila Chabrolovi rozvinout tento námět ve formě kriminálního příběhu. Juliin snoubenec Marcello po střetnutí s Forestierem v lese zmizí, Forestier je jako podezřelý vyšetřován policií, zatímco Marcello se ve skutečnosti skrývá, a podněcován Forestierovou ženou Veronikou, se pokouší Forestiera zničit, znemožnit, zabít. Velmi podobného postupu použil Chabrol ve svém starším pozoruhodném snímku Nevinní se špinavýma rukama, v němž zpracoval totéž téma: Bohatý starší muž (Rod Steiger) zbožňující svou ženu (Rommy Schneiderová) se jí neodvažuje v posvátné úctě ani dotknout, dokud náhodný příchod mladého dobrodruha v ní neprobudí, spolu s vášněmi, vražedkyni ochotnou podílet se na vraždě svého muže. Ten však pokus o vraždu přežije, a teprve když se stane svědkem toho, jak se jeho žena, v níž předtím viděl bezmála bohyni, bezostyšně oddává bezcharakternímu zločinci, překonává své zábrany a dlouho odkládaný milostný akt pak vykoná téměř jako obřadný ortel. V souvislosti s typem filmů, jako jsou zmíněné filmy Chabrolovy, se obvykle hovoří o prvoplánové a druhoplánové výstavbě díla. Myslí se tím zřejmě, že film vypadající na první pohled jako obyčejný kriminální příběh je také ještě o něčem jiném, má své hlubší významové pozadí. Je sice pravda, že Chabrolovi se ne vždy úspěšně daří oba tyto „plány“ beze zbytku organicky propojit, ale v případě jeho filmů rozhodně platí, že jedno bez druhého prostě nedává smysl. Dívat se na Houkání sovy jen jako na průměrně zfilmovanou detektivku by v soutěži se současnou vlnou Predátorů, Conanů a ostatních Supermanů a závratných dobrodružství, jež na plátně prožívají, vyústilo ve zdvořile snášenou nudu, což se - soudě podle některých ohlasů - skutečně také stalo. Ve Filmovém přehledu 7/1990 se například píše, že „ačkoli předloha nabízela zajímavý příběh s kriminální zápletkou, prostor pro psychologizaci postav i možnost akcentovat základní úvahu o osudovosti setkání a událostí, tvůrci svou šanci nevyužili“. „Hluboký odstup od látky,“ říká se tu dále, „je nejzřejmější na hereckých výkonech herci jako by si vůbec nevytvořili vnitřní logiku postav.“ 146 [pageend148]Je zvláštní, jak filmová kritika u nás vytrvale ignoruje tak do očí bijící fakt, jako jsou rozdílné styly filmové řeči jednotlivých národních kinematografií. Přitom právě filmový jazyk francouzské kinematografie je obzvlášť vyhraněný a výrazný a nelze na něj nebrat a priori zřetel. Jestliže například sovětské filmy, klasické i novější, se vesměs odehrávají ve vypjatě rapsodické poloze, předznamenané slavným a nesnesitelně hysterickým Potěmkinem, italské filmy připomínají svou skladbou nejskvčlejší výtvory italské architektury, ony vznosné a tvarově dokonale uměřené paláce, a vedle nich svobodně bující život lidu, americké filmy poslední doby nezapřou dokonalý a ve své dokonalosti leckdy až přehnaný design průmyslových výrobků v lákavém balení, pak francouzský film se vyznačuje apollinským stylem, který by bylo možné jedním slovem označit pomocí tradičního slova „clarté“: Převažují tu jasné obrysy věcí a dějů, film jako by se natáčel v pravé poledne, kdy stíny jsou nejkratší, je to zřejmá obdoba francouzského parku ve srovnání s parkem anglickým, jednající postavy jsou ostře tvarovány, vládne tu jistý chlad a rozumový odstup od vlastního osudu, dialogy jsou střízlivé a věcné, přičemž dramatické scény se odehrávají ve zvláštní, až záměrně nápadné stylizaci, bez vzrušeného zrychlení odvíjeného času, což na diváky, zvyklé na mocné vzryvy vášní při líčení takových scén, musí nutně působit až příliš chladně, odtažitě. Ale i pod povrchem francouzského parku, budovaného podle „geometrického ducha“, se rozrůstá kořání vášní, vyrážejících co chvíli na povrch. „Le styl ďest Phomme“, říkalo se dříve po francouzsku, a filmovým režisérem, který je nejvýraznějším představitelem francouzské filmové řeči, je Eric Rohmer, jehož několik filmů jsme měli možnost vidět i u nás (například Měsíc v úplňku). Ale i díla ostatních velkých francouzských filmových tvůrců nesou v sobě znaky téhož rukopisu a vyvolávají tentýž výsledný dojem: vedle Chabrola Truffaut (na OK 3 jsme měli nedávno možnost vidět jeho slavné Poslední metro a na ČTV Americkou noc), Téchiné a další. Jestliže si francouzská filmová tvorba dokázala udržet svůj osobitý styl i po desetiletí trvajícím náporu hollywoodské produkce i ostatních univerzalizujících proudů světové kinematografie, je to třeba pokládat za mimořádný úspěch, jehož hodnota vyniká zvláště na pozadí naší současné situace, kdy bude patrně nutné inspiračně se navrátit o celé čtvrtstoletí nazpátek a pokusit se navázat na přervané kořeny, z nichž snad bude moci opět vyrůst kdysi tolik obdivovaný osobitý styl české kinematografie. 1991 R. Starý 147 [pageend149]Zemřela Adina Mandlová Máme řadu zajímavých hereckých osobností, ale chybí nám idoly, legendy, hvězdy a mýty. I to svědčí o nepřítomnosti velkého světa a bohužel i o jisté provinciálnosti české kultury. Adina Mandlová, která 16. června zemřela v příbramské nemocnici ve věku 81 let, byla osobností i mýtem zároveň. Tuto filmovou hvězdu vynesl vzhůru rozkvět předválečné české kinematografie, spojený s podnikavostí a společenským lcs- kem. Působení lihnu pokračovalo i v době protektorátu, a právě účast Mandlové v něm zavdala příčinu k pomluvám a křivým obviněním z kolaborace. Po válce byla Mandlová zavlečena do vězení, kde si jako slavná herečka užila a vytrpěla své. Malá česká duše zase jednou žádala spravedlnost a trest, aby si vyhojila své vlastní špatné svědomí. Lidové noviny otiskly fotografii a malý nekrolog, který nám mluvou kádrových materiálů opět připomíná, že Mandlová pochází z maloburžoazní rodiny, že žila v neuspořádaných rodinných poměrech a že ke své popularitě přišla skrze společenské skandály. Navíc se opět připomíná údajná milostná aféra s K. H. Frankem, která sc za války zrodila v lidové fantasii a dodnes přežívá v nejpokleslejších rovinách povědomí. Není proto divu, že se pisateli nekrologu (značka jo) jeví její svěží a zajímavé memoáry jako „poněkud naivní“ projev. České herečce jsou přiznány filmové úspěchy, ale na druhé straně je tak občansky očerněna, že se úspěchy rovnají nule. Adina Mandlová se narodila v roce 1910 v Mladé Boleslavi, její otec byl železničním inspektorem a náležel k městské honoraci. Rodina vlastnila velký dům se zahradou, a jak Mandlová píše, narodila se do „petit burgeoise“, kterou ostatně odjakživa upřímně a z celého srdce nenáviděla. Pisatel nekrologu sice správně přeložil francouzský výraz, ale nepochopil ironii a nedočetl ani celou větu do konce. Tak by bylo možné pokračovat dál a posuzovat, co je doopravdy skandál a z čeho skandál udělaly pavlačové drby či bulvární tisk. Paměti Adiny Mandlové Dneska už se tomu směju představují jedinečnou, svéráznou a duchaplnou knihu svého druhu, jaké u nás ani nejsou. A nejsou, protože chybí i typy, které by knihu napřed prožily a potom ji i napsaly. Mandlová překračuje stísněné české poměry a bere život spontánně v celé jeho šíři a rozmanitosti, aniž by se starala předem o pořadí hodnot. Přitom se nejedná jen o záležitost uměleckého talentu a píle, jsou zde i jiné okolnosti a síly, které spoluvytvářely typ. Třicátá léta si totiž už mohla takovou filmovou hvězdu dovolit, potřebovala českou Marylin. Z roztomilé Titinky, kterou do Společenského klubu vodil Hugo Haas, z manekýny u Rosenbauma a z nepříliš úspěšné divadelní aspirantky se nakonec zrodí velký idol stříbrného plátna. K filmu se Mandlová poprvé dostává v roce 1932 a první úspěch se 148 [pageend150]dostaví hned v následujícím roce s filmem Život je pes. Její první kroky žárlivě střeží Hugo Haas, ale pak přijdou další partneři - Vladimír Šmeral, Otomar Korbelář, Miroslav Homola, Svatopluk Beneš, Vlasta Burian, Eduard Kohout, a především nezapomenutelný Oldřich Nový. V roce 1937 natočila Mandlová dokonce deset filmů, ale ty nejslavnější, jako Kristián, Hotel Modrá hvězda, Noční motýl, teprve ještě přijdou. Poslední film - Sobota - je až z roku 1944, a pak už přicházejí události pro osud Mandlové jen nepříznivé. Celkem náhodou, při jakési namátkové revoluční kontrole v Berouně, je zatčena gardisty a eskortována do Prahy na Pankrác. Mandlová ostatně není jedinou obětí porevolučního teroru, stejně je naloženo s dirigentem Václavem Talichem a Vlastou Burianem. Pro nedostatek důkazů je sice nakonec propuštěna, ale fámy pokračují dál. Mandlová se dostává do isolace, přijde i do styku s pochybnou společností hazardních hráčů a šmelinářů. Další kapitoly a ne nezajímavé - se už odehrávají v cizině: v Anglii, ve Švýcarsku, na Maltě. V roce 1966 zavítá Mandlová ještě jednou do Prahy, když se jedná o angažmá v Hello Dolly, ale ani tentokrát sejí návrat do uměleckého světa nepodaří z politických důvodů a intrik. Letošní pozvání na premiéru Tankového praporu je i její cestou poslední a konečnou... Adina Mandlová ve svých pamětech říká, že kdyby dělala pravý opak toho, co jí radili její milenci, byla by na tom bývala mnohem lip. Příroda ji obdařila krásou, byla atraktivní ženou, měla talent a přirozenou inteligenci, ale to bylo také všechno, protože za vše ostatní musela draze zaplatit. Neměla na růžích ustláno, pronásledovala ji lidská závist, měla často i smůlu a osobní štěstí ji potkalo až v emigraci. V letech největších filmových úspěchů se stále kolem ní něco dělo, a jak sama říká: v soukromém životě přitahovala neřády jako světlo noční můry. Ženský půvab a krása byly dary a výhody, na něž doplácela. Nikdy nezastírala, že je ženou a že ji tato „hlavní role“ těší. Netrápila se tím, co řeknou sousedé a co napíší noviny, žila v souladu se svými city. Navíc měla vedle své krásy i ostrý jazyk a svou hrdost, měla vnitřní jiskru a to, co vábí muže: tajemství. České prostředí je proslulé svým moralismem, nedostatkem tolerance a odmítavým postojem k radostem, zábavám i příjemným neřestem. Také luxus, elegance a nákladnější způsob života se považují za rozmařilé projevy zkažených jedinců. O ženské samostatnosti ani nemluvit co všechno se za ní vidí! Paměti Adiny Mandlové byly přijaty málem jako zpověď kurtizány, ale to je bohužel chyba a nedostatek naší kulturnosti. Hvězdy na českém nebi jsou nejen milovány, ale i špehovány, a běda jim. Nicméně paměti Adiny Mandlové rozšiřují rejstřík typů, jsou osvěžením a strhují nás do neklidného proudu života. Josef Krout vor 149 [pageend151]literatura Richard Rorty - konzervativní pragmatismus? (Richard Rorty: Solidarity or Objektivity?, 1983) Známý interpret českého konzervatismu zdůrazňuje, že konzervatismus není univerzální ideologií či doktrínou, jež by byla tvořena určitou sumou obecných principů, které by se pak snažila prosadit v jednotlivých zemích. Že v protikladu k tomu může konzervatismus v různých zemích zastávat rozdílná stanoviska, vystupovat s odlišnými požadavky: „Konzervatismus je postoj konkrétní. Je nepřenosný... Váže se k určitému místu a času; proto nelze zformulovat téměř žádnou konzervativní ideologii... Není to mnoho víc než cit pro míru: zde a nyní... Každá doba v té které zemi může mít jen ,své vlastní4 konzervativce - jindy či jinde by možná byli pokládáni za pokrokáře a ještě jinde třeba za reakcionáře.44 Interpret má na mysli to, že konzervatismus je především praktickým politickým postojem, jenž vyrůstá organicky z tradic a politické situace vlastní země, jenž odmítá ve jménu vidiny nějakého „lepšího uspořádání společnosti“ prudce a násilně přerušit dosavadní vývoj země a jenž chce jednat v souhlasu s těmito zvláštními tradicemi a současnou politickou situací a jen v jejich rámci hájit své specifické a dlouhodobé požadavky. I takto formulovaný konzervatismus nalézá u nás dnes ohlas. Ohlas, který vyvěrá mnohdy vlastně jen z reakce na racionalistická a dogmatická východiska komunismu, na jeho bezohledný racionalistický konstrukt společnosti. Toto chápání konzervatismu vede k tomu, že někteří hodnotí i teoretický koncept amerického neopragmatika - mimochodem velmi módního filozofa, často v Americe i západní Evropě publikovaného Richarda Rortyho jako koncept konzervativce. Na první pohled se zdá, že by tomu tak mohlo být. Nicméně zamysleme se v krátkosti kritičtěji např. jen nad jeho filozofickým esejem Solidarita, nebo objektivita? a vyjasněme si, co je a co není konzervativní. Rorty vychází z protikladnosti dvou způsobů, jak mohou přemýšliví lidé propůjčit svému životu smysl. První způsob, jenž odpovídá evropské (platónské) tradici, se vyznačuje snahou po dosažení objektivity, objektivní, univerzálně platné pravdy, tj. pravdy společné pro všechny lidi, doby a společenství, pravd, jež jsou ve své platnosti zcela nezávislé na člověku. Tento postoj Rorty označuje jako realismus, jeho zastánce jako 150 [pageend152]realisty. Druhý usiluje o solidaritu, člověk chápe a vědecky popisuje sám sebe ve vztahu ke společenství, ať už skutečnému, časově a místně vzdálenému nebo zcela imaginárnímu (např. hrdinům z bájí). Tento postoj označuje Rorty jako etnocentrismus. Snahu nalézt univerzální, na člověku nezávislou pravdu Rorty odsuzuje, protože nerespektuje zvláštnosti a rozmanitost lidí a kultur a vede nakonec v oblasti politiky až k totalitarismu a k nedemokratickým režimům tohoto století. Orientace na pravdu pro ni samu vedla již ve starém Řecku k odlišení „pravého“ vědění a „pouhého“ mínění a k přesvědčení, že pravé vědění je přístupné omezenému počtu lidí intelektuálům, kteří nahlížejí „podstaty“, zatímco běžný člověk zůstává ve svém praktickém zájmu v zajetí tradovaných předsudků či nahodilých názorů. Vytvořila se představa univerzálního lidského cíle daného univerzální podstatou člověka: „...nejde o poznání vlastností Řeků, Francouzů nebo Číňanů, nýbrž o poznání vlastností lidství o sobě.“ Toto stanovisko se stává i základem osvícenství, a tak i liberalismu; jádrem liberální teorie společnosti je podle Rortyho myšlenka sociální reformy jednotné pro veškerá společenství, jež je umožněna objektivním poznáním podstaty člověka. A právě ve snaze podřídit různé kulturní útvary s jejich rozdílnými názory, hodnotami, cíli... témuž cíli spatřuje Rorty nebezpečný prvek evropské kultury. Jak je patrné, výchozím bodem sporu je pojetí poznání, či vůbec možnosti poznání. Realisté chtějí založil lidskou pospolitost na objektivitě. Nutně tedy interpretují pravdu jako souhlas s realitou, přičemž pravé poznání se týká neměnné reality - podstaty člověka, přírodních zákonů... Rorty upozorňuje na obtíže: musejí vypracovat metafyziku (vztah mezi poznáním a věcmi) a postupy verifikace poznání, a všude se dostávají do problémů. Naopak ti, kteří vycházejí z názorů pospolitosti a jejichž zájem je zaměřen především na užitek pospolitosti Rorty je nazývá pragmatiky -, jsou přesvědčeni, že objektivní pravda je nedosažitelná, a pojímají pravdu jako „to, v co věřit je pro nás dobré“, takže otázka souhlasu poznání s realitou odpadá. Neodlišují mezi pravdivým a nepravdivým, ale mezi dobrým a ještě lepším. Pojem pravdy jim je jen doporučujícím výrazem pro dostatečně ospravedlněná přesvědčení, pro to, co mluvčí doporučuje jako dobré. Pohyb poznání je nahrazováním dobrých přesvědčení lepšími tím, jak se objevují lepší hypotézy, doklady, pojmy... Cílem poznání je dosahovat souhlasu s daným přesvědčením u co největšího počtu lidí - konsensu. Vzniká ale otázka, podle čeho či jak rozhoduje pragmatik o tom, co je dobré či lepší. Z neutrálního stanoviska nemůže, neboť nelze vystoupit z „našeho“ (daného danou pospolitostí) porozumění sobě, věcem... Odpověď zní: Řídíme se kulturními normami daného společenství. To, že poslední poměrně pevnou půdou lidského rozhodování jsou podle Rortyho hodnoty a že jsou jím chápány jako vzniklé, zakotvené tradicí, umožňuje mluvit o Rortyho konzervatismu. Ale jak s hodnotami a tra151 [pageend153]dicemi Rorty zachází a jak je to s jeho konzervatismem se ukáže v jeho úvahách o „naší“ kultuře, o západní liberální demokracii. Požaduje nahradit poznávání podstat dialogem cituje Putmanovu výzvu ke „skutečně lidskému dialogu“ -, a to na vlastní půdě této kultury, tj. na půdě evropských tradic morálky, politiky a vědy. Odmítá ale Put- manovo tvrzení, že existuje konvergenční bod tohoto dialogu. Úsilí o konvergenci, které je vlastní i liberalismu, podle něj vede k stále větší jednostrannosti namísto rozmanitosti, zatímco „kdyby se nám vždy dařilo nechat se podněcovat touhou po solidaritě a přitom ponechat touhu po objektivitě zcela mimo pozornost, pak bychom neměli chápat lidský pokrok jako směřování k bodu nějak pro lidstvo předem připravenému, nýbrž jako možnost dělat zajímavé věci a být zajímavými osobnostmi“. Ač tedy Rorty na jedné straně odmítá tradiční evropské úsilí utvářet lidský život na základě poznání objektivní pravdy, na straně druhé se ztotožňuje se snahou uchovat určité intelektuální, sociální a politické zvyklosti dnešního evropského způsobu života, které rovněž nalezly své moderní vyjádření v osvícenství a liberální teorii. Klade si tedy otázku, zda je možné tyto zvyklosti zdůvodnit neobjektivisticky, pragmaticky. To lze podle něj učinit legitimně jen srovnáním zkušeností: „Jediná forma, kterou může nabýt pragmatické ospravedlnění tolerance, svobody bádání a snahy po nezkreslené komunikaci, je srovnání mezi společnostmi, které tyto zvyklosti vykazují, a společnostmi, v nichž tyto zvyklosti neplatí srovnání, které pak vede k tomu, že ten, kdo by zažil obě společnosti, by dal přednost té první.“ Toto srovnání se neopírá o žádné kritérium, nýbrž o jednotlivé praktické přednosti demokratické společnosti. Rortyho etnocentrismus působí na první pohled svým odvoláním se k tradicím daného společenství coby jediné legitimní půdě života i poznávání jako konzervativní postoj - jako onen konzervatismus, který se opírá o organicky se vyvíjející hodnoty dané společnosti a v jednotlivých případech se rozhoduje na jejich základě a podle situace. Konzervatismus skutečně klade důraz na tradice, a opravdu tradice „etnicky“ vymezené, tj. vymezené nacionálně a pak i širším kulturním kontextem (křesťanství...). 1 pragmatický postoj, chápeme-li jej jako upřednostňování řešení konkrétních problémů společenství před problémy ideologickými, je konzervatismu často vlastní. Ale na druhou stranu Rortyho etnocentrismus konzervatismu v mnohém odporuje. Především jeho odvolávání se na tradice společenství Evropy je zcela rozporné - když nás Rorty nabádá, abychom se vzdali pojetí pravdy jako souhlasu s realitou, vlastně požaduje přehodnotit veškerou evropskou tradici, a slibuje si od toho „rozumnou“ proměnu naší současnosti - a v tom se projevuje až jako radikál: ve jménu určitých nebezpečí doporučuje provést radikální zmčnu v našem pojímání skutečnosti a radikální oddělení se od části našich evropských tradic-a právě té časti, v níž Evropa skutečně vyrostla a jež ji konstituuje. 152 [pageend154]Vlastně chce na základě pouhé rozumové, či spíše intelektuálské úvahy eliminovat jednu z přirozených tužeb člověka. Jeho „reforma“ našeho pojímání skutečnosti, jejímž cílem je i obrana demokracie, je nesena v duchu rezolutního hájení specifičnosti a rozmanitosti, zřetelně tedy vyrůstá z postmodernistického přístupu k evropské kultuře a politice. Důraz na „nekonečnou“ svobodu tvorby a utváření sebe sama, svobodu nevázanou až hravou, má ke konzervativní úctě k tomu, co trvá, k řádu, také daleko. Nad to vše se ukazuje, že v Rortyho neopragmatickém konceptu vykonávají hodnoty jen „pomocnou funkci“ při rozhodování o praktické přednosti, užitečnosti - je-li možné rozhodovat o tom, co je lepší, pak se adjektivum „dobrý“ netýká „mravní“ hodnoty, ale právě jen vztahu „být dobrý pro“, užitečnosti. Konzervativci si jistě také myslí, že jednat v souladu s hodnotami je koneckonců prospěšné, ale přece jen chápou hodnoty především jako závazek a povinnost (povšimněme si, že už vazby „rozhodovat se na základě hodnot“ a „jednat v souladu s hodnotami“ poukazují na rozdílná pojetí hodnot). Rozbor eseje nás tedy vede k závěru, že Rorty i přes dílčí konzervativní prvky ve svém myšlení konzervativec v žádném případě není. (To nám potvrdí i pečlivější četba eseje P. Pitharta Kavalír Josef Pekař, z něhož pochází i výrazný citát z úvodu našeho zamyšlení, citát, který sám o sobě může lehce zavádět. Již několik řádků za formulací „Není to /tj. konzervatismus/ mnoho víc než cit pro míru: zde a nyní“ přece jen její autor tvrdí, že je to více. Výslovně uvádí právo jako hodnotu, kterou konzervativec ctí bez ohledu na momentální situaci, na výhody či újmy z jeho postoje plynoucí. Celý esej je pak nesen myšlenkou respektu k pravdě /zde pravdě o dějinách/ jako hodnotě, již konzervativec neponechá napospas okamžitým náladám a ziskům. Stejně tak odlišuje konzervatismus důsledný a pouhý konzervatismus účelový.) cervewec 1991 Martin Pokorný PIŠTE NÁM! Naše adresa: PROSTOR, U Prašné brány 3, Praha 1, 116 29 [pageend155]Leo Strauss - obrana přirozeného práva proti historismu (Leo Strauss: Natural Right and History, 1953) Pro konzervativní postoj je určujícím momentem víra v platnost celcho souboru základních hodnot. Nejedná se přitom o platnost pouze nahodilou či dohodnutou, podmíněnou okolnostmi a jen dočasně trvalou, ale o platnost nezvratnou a především osobně závaznou. Klasické založení hodnot “metafyzické“ - představuje křesťanské náboženství, jež v novověku pak v oblasti povýtce politické začíná doplňovat, a pak mnohdy i nahrazovat teorie přirozeného práva. V pozadí tohoto procesu můžeme pozorovat postupné opouštění snahy diktovat hodnoty jedinci z pozice autority státu. Teorie přirozeného práva (koncept lidských a občanských práv) vyrůstá ze zkušenosti náboženských válek, a omezuje se proto na nenáboženské univerzálně platné předpoklady lidského spolužití. V 19. století - především po hrůzách Francouzské revoluce, jež ideově vyrostla na teorii přirozeného práva na tento proces navazuje v Evropě historismus s již úplnou relativizací platnosti hodnot, s tvrzením, že veškeré hodnoty jsou dějinně a společensky podmíněné, a tedy nikoli „nadsvětsky“ založené. V tomto kontextu neustále postupující sekularizace (a relativizace téměř všeho) se proměnil dokonce i konzervatismus: ti, kteří nejsou schopni přijmout křesťanské učení (dogma) a zároveň vyznávají tradiční evropské hodnoty v konzervativním duchu, zdůvodňují platnost hodnot „kulturně“ - definují tyto hodnoty jako kulturní fenomén Evropy, považují je za historicky (organicky) kulturně vzniklé prvky, jež konstituují samu evropskou společnost a v tomto smyslu jsou nenahodilé a závazné. (Pak i samo křesťanské náboženství chápou jako významný kulturní fenomén, nikoli jako zjevení...) Čistě teoreticky by bylo možné se tázat, do jaké míry může tento konzervatismus obstát, nicméně je skutečností. Leo Strauss: Přirozené právo a dějiny Jak je patrné, krajní polohy sporu o povahu hodnot spočívají ve víře v „metafyzické“ založení hodnot na jedné straně a ve víře v nemožnost takového založení hodnot, v relativismu na straně druhé. A v situaci, kdy relativismus je zřetelně zcela populární a téměř všeobecně uznávanou naukou, přichází po druhé světové válce konzervativec Leo Strauss se svou obhajobou univerzální platnosti norem práva a spravedlnosti, jak 154 [pageend156]je prezentována např. jeho knihou Přirozené právo a dějiny z roku 1953. Zajímavé na jeho pokusuje, že se nevrací ke křesťanskému náboženství, ale k přirozenému právu právě s důrazem na univerzální (a tedy i věčnou) platnost norem a - což může zejména dnes zarazit - s nárokem na rozumové poznání těchto norem. Jeho úvahy spočívají na sledu skutečně promyšlené argumentace. Fascinující je i to, jakým způsobem nakonec Strauss sjednocuje motiv lidského úsilí o rozumové poznání věčných pravd s motivem lidské konečnosti (tj. jeho bytostné omezenosti), motiv univerzální platnosti hodnot s proměnami jejich manifestace. Straussova kniha je vyloženě filozofickým vědeckým dílem. Má zásadně polemický charakter, je obhajobou přirozeného práva v podobě přísné filozofické rekonstrukce a analýzy vývoje směrů, jež se postavily proti němu, a jejich argumentů. Strauss formuluje tímto postupem jejich nedůslednosti, obtíže a vnitřní rozpory a přitom nalézá a formuluje argumenty zdůvodňující existenci přirozeného práva. Kniha sama vznikla ujednocením souboru přednášek, s nimiž Strauss vystoupil roku 1949 v Chicagu. Takže je možné jednotlivé kapitoly pojednat i jednotlivě, a snad nejzajímavější by bylo zmínit se právě o Straus- sově kritice historismu, obsažené v kapitole Přirozené právo a historický způsob myšlení - pochopitelně s přihlédnutím k ostatním částem knihy. Cílem zde však bude jen seznámení s celkovým duchem díla, s některými vybranými Straussovými argumenty, nikoli s posloupností jednotlivých analýz, jež jsou skutečně důsledné a probírají všemožné možnosti. 1. Praktické východisko: západní demokracie spočívá na přirozeném právu, historismus vede k nihilismu a bezdomoví člověka Straussovo tázání je motivováno praktickou otázkou či problémem, jak zachovat západní demokracii, jak ji uchránit před excesy typu fašismu. Nejrozšířenější odpověď dnešních autorů spočívá v názoru, že politická totalita pramení v přesvědčení, že lze poznat a formulovat jedinou správnou odpověď na otázku po optimálním budoucím stavu společnosti, jenž je pak ve víře v něj prosazován násilnými prostředky klasickým příkladem je Francouzská revoluce -, a že tedy záchrana před totalitním vývojem leží v odmítnutí možnosti takovéhoto poznání a v jeho nahrazení pouhou proměnlivou pluralitou mínění. Ale Strauss odpovídá zcela opačně. Podle něj historicky spočívá západoevropská a americká demokracie na moderním přirozeném právu, tj. přesvědčení, že existují pro lidi univerzálně platné a všeobecně závazné principy spravedlnosti (počítaje v to pochopitelně i nezadatelná občanská a lidská práva). Hrozí se toho, co pozoruje po druhé světové válce dokonce i ve Spojených státech odmítání přirozeného práva ve prospěch přesvědčení, že existuje jen pozitivní právo, tj. právo v dané zemi kodifikované a dané pouze libovůlí 155 [pageend157]této kodifikace. Přijetí tohoto názoru by implikovalo, že ani základy evropské a americké demokracie nejsou ničím víc než jen historicky vzniklým ideálem a prosadivší se politickou praxí, které se neopírají o žádné závazné principy, jež by byly „nadsvětského“ charakteru. V tom vidí Strauss skryté nebezpečí: Jestliže je nám zásadné upřena možnost poznat rozumnost či nerozumnost našich posledních principů, pak tyto principy spočívají toliko na naší libovůli a je vše dovoleno. Odmítnutí přirozeného práva znamená nastoupit cestu k nihilismu. Převedeme-li tuto tezi do praktické řeči, jde o to, že přesvědčení, že veškeré zásady spravedlnosti a práva jsou dané pouze svým konkrétním vznikem a jsou „místně“ a „časově“ podmíněné, tj. jsou dané konvencí, vlastně umožňuje koneckonců legitimovat jakékoli zásady jako správné. Právě podobný proces (pochopitelně nikoli v čisté podobě) předcházel vzniku a sebeprosazení nacismu. Strauss tedy vidí záchranu evropské civilizace v uznání nezadatelných univerzálních práv a svobod (a povinností) člověka, které např. pragmatický argument užitečnosti nemůže ani podpořit, ani vyvrátit. Do jaké míry Strauss považuje za nepřijatelné vzdát se univerzálně platných norem práva a spravedlnosti ztělesněných v přirozeném právu ukazuje jeho postoj k Francouzské revoluci. Uznává, že Francouzská revoluce a její excesy původí v moderních teoriích přirozeného práva. Ale nebojí se zde přirozeného práva jako takového se rozhodně zastat. Především poukazuje na to, že neplyne ze samé povahy přirozeného práva, že by muselo být vzato ve své abstraktnosti za bezprostřední měřítko stavu společnosti a za bezprostřední návod ke změně společnosti. Revolucionáři se snažili zrušit veškerou transcen- denci, veškerou nadsvětskou skutečnost tím, že chtěli „přirozený“ či „nejlepší’* společenský pořádek uskutečnit na zemi. V pozadí stojí zásadní nepochopení povahy nadsvětského - jeho zásadní ncuskutečnitelnosti, jíž si např. již Platon a Aristoteles, antičtí představitelé teorie přirozeného práva, byli dobře vědomi. Zde tedy Strauss vykládá revoluční radikalismus jako důsledek ztráty smyslu pro nadsvětské, pro povahu univerzálních norem jako norem. Významnou bezprostřední reakcí na Francouzskou revoluci byl právě vznik historické školy s jejím přesvědčením, že veškeré normy jsou historicky proměnlivé, čímž se tato škola chtěla vyhnout dalšímu bezohlednému násilnému politickému prosazování „poznání jediné pravdy“ do skutečnosti. Strauss však historismus hodnotí jako ještě větší zneuznání nadsvětskosti: „Historismus může být proto osloven jako ještě mnohem extrémnější forma moderní pozemskosti, než jakou byl francouzský radikalismus osmnáctého století. Historismus jednal bezpochyby takto, když pojal úmysl zabydlet člověka ,v tomto světě4“, tj. zbavit ho vztahu (a závazků) k nadsvětským principům. Člověku tak zůstala pouze zcela subjektivní měřítka, neměl žádné kritérium k rozlišení a volbě mezi 156 [pageend158]dobrým a špatným. Strauss konstatuje, že historismus kulminoval v ni- hilismu (jak se to projevilo ve filozofii Nietzscheho a dalších) - člověk se ocitl ve světě zcela bez opory: „Pokus zabydlet člověka úplně v tomto světě skončil tím, že člověk zůstal zcela bez domova.“ Vynikající postřeh, jež je dokládán dnešním stavem evropské civilizace, její téměř všeobecnou relativizací a značným bolestínstvím. V pozadí Straussovy myšlenky o bezdomoví člověka v moderním světě tušíme konzervativní antropologii s jejím přesvědčením, že domov znamená řád. 2. Možnost filozofie vůbec a rozpory v samém myšlenkovém jádru historismu Ukazuje se, že rozhodující spor se vede o povahu poznání, možnost či nemožnost poznání univerzálně platných principů. Strauss jasně dokazuje, že se jedná vlastně o otázku možnosti filozofie v plném slova smyslu, neboť jejím cílem je poznávat univerzálně platné, neměnné pravdy. Proto je filozofie nutnou - i když ne dostačující - podmínkou přirozeného práva, neboť i ono se týká platnosti věčných norem. (V této souvislosti Strauss dokazuje, že původ ideje přirozeného právaje spjat se vznikem samotné filozofie, jež se sama rodí v okamžiku nalezení pojmu „příroda“.) Tedy přirozené právo může existovat jen tehdy, je-li možná filozofie. Historismus možnost nepodmíněného poznání popírá. Strauss ho však usvědčuje na jeho vlastních tvrzeních z nekompetentnosti. Proto věnuje značný díl svých úvah analýzám jeho rozporů a předpojatostí. V tomto ohleduje za základní nesrovnalost historismu možno považovat tvrzení historismu, že veškeré nauky jsou historicky podmíněné, a tedy přechodné (tzn. není možné univerzálně platné poznání), a mezi tím, že tuto historickou podmíněnost opomíjí vztáhnout na sebe sama a nárokuje si univerzální platnost. Odvolání se na „zkušenost dějin“ mu nepomůže: „zkušeností dějin“ se míní celkový náhled, jenž se sice odvolává na historiografii, ale historiografie ho sama odůvodnit nemůže, neboť podává „vždy nanejvýš zkomkovité a často velmi nejisté“ poznání. Je tedy otázkou, není-li historismus důsledkem kombinovaného vlivu určitých neprokázaných domněnek, určité „víry“. Jde především o víru v nutný pokrok, v nemožnost návratu k myšlení a tázání, jež je vlastní minulosti. Strauss se neobrací k této „víře“ v nezvratný pokrok v myšlení vůbec nahodile - má-li totiž filozofie být možná víme už, že se táže po neměnných pravdách -, pak musí existovat „absolutní nebo přirozený horizont, který se s dějinami nemění“ a který zaručuje, že základní filozofické problémy zůstávají tytéž, a vytváří předpoklad toho, že jsou přístupné konečnému řešení. Sám ukazuje, že filozofické problémy zůstávají skutečně tytéž, že nepozorujeme žádný pokrok v myšlení. A jestli se nemění myšlenkový rámec a trvají stejné základní problémy ve všech 157 [pageend159]epochách, pak je lidské myšlení schopné svoji historickou omezenost překračovat. Dále, pokud „historická zkušenost“ představuje vlastně již celkový názor na dějiny, historiografií nezdůvodněný, pak aby si historismus mohl nárokovat univerzální platnost - kterou si nárokuje - musel vystoupit nad dějiny a pochopit je na základě transhistorického stanoviska. Tedy ani historismus se neobejde bez neempirického názoru, který překračuje jednotlivá historická období. Vědecké uvažování a praktický lidský život se bez cclostního stanoviska, jež nelze empiricky odvodit a vykázat, neobejdou. 3. Argumenty proti přirozenému právu svědčí, domyšleny, v jeho prospěch V již stručně naznačené kritice historismu zaznívají zřetelně momenty, které skládají mozaiku argumentů pro existenci a platnost přirozeného práva. Nicméně pro získání dokonalejšího obrazu o způsobu Straussova uvažování je třeba uvést i některé jeho přímé analýzy na obhajobu přirozeného práva. Jelikož kapitola o historismu je zaměřená především kriticky, doplňme její argumentaci také úvahami např. z kapitoly Původ ideje přirozeného práva, kde je ovšem protivník přirozeného práva pojat - před vznikem historismu v obecnějším pojmu kon- vencionalismus. Konvencionalisté upozorňují na velkou rozmanitost představ o právu a bezpráví mezi různými národy a epochami a usuzují z ní na neexistenci přirozeného práva neboli na konvenční charakter všeho práva. Povahu konvence mohou chápat různě, nicméně „nadsvětský“ charakter principů spravedlnosti popírají. Zde však Strauss jasně a důsažně proti tomuto hlavnímu argumentu konvencionalismu namítá, že z různosti právních představ nelze v žádném případě korektně usuzovat na neexistenci univerzálních principů práva a spravedlnosti - hovoří o bezvýznamnosti tohoto argumentu: „..„souhlas celého lidstva' není v žádném případě nutnou podmínkou pro existenci přirozeného práva. Někteří z největších zastánců přirozeného práva usuzovali, že právě je-li přirozené právo rozumné, předpokládá jeho odhalení kultivaci rozumu, a že proto nemůže být přirozené právo všeobecně známé: u divochů bychom neměli očekávat skutečné znalosti přirozeného práva.“ Na jiném místě srovnává: Fakt, že různá společenství mají různé představy o univerzu, nevede k závěru, že univerzum neexistuje. Proto nemůže žádné množství různých představ o právu a spravedlnosti vyvrátit možnost existence přirozeného práva. Nejednota těchto představ je podle Strausse naopak podstatnou podmínkou pro vysvitnutí ideje přirozeného práva - jejich mnohost je totiž nutným a postačujícím podnětem pro hledání oněch společných „nadsvětských“ norem. 158 [pageend160]Při rekonstrukci vývoje přirozeného práva a především vývoje argumentace jeho oponentů se Strauss dostává k velice jemným analýzám. Tak již v úvodu knihy upozorňuje na to, že proti tezi, že veškeré právo je pouze konvencí, lze postavit skutečnost, že mluvíme také o nespravedlivých zákonech, tedy že pozitivní právo poměřujeme něčím „vyšším“. Ale ví, že tento výpad konvencionalisté odmítnou odkazem na to, že měřítkem jsou zde pouze různé ideály různých společností. Proto v kontextu své rekonstrukce antického přirozeného práva se obrací k fenoménu nesouhlasu s pozitivním právem podrobněji. Když mluví o rozdílných představách o právu a spravedlnosti, opakuje, že „...právě toto kolísání a tato neshoda se zdá dokazovat působnost přirozeného práva“, a připojuje postřeh, že rozdíly, které jsou skutečně konvenční, tedy vskutku jen věcí rozhodnutí a dohody (např. míry, váhy a peníze), žádné vážné zmatení a spory nevyvolávají, zatímco u principů práva nutně spory nastávají: „Zdá se, že neshoda ohledně principů spravedlnosti tedy vyjevuje zmatení probuzené tušením či nedostatečným pojetím přirozeného práva, zmatení, které je vyvoláno něčím svébytným neboli přirozeným, co se vymyká lidské chápavosti.“ Toto své „podezření“ dokládá faktem, který také na první pohled svědčí pro konvencionalismus, totiž faktem, že všude se považuje za spravedlivé činit to, co přikazuje zákon. To se zdá být právě věcí pouhé konvence. Ale platí zvláštní poměr: na jedné straně všeobecný souhlas s identitou toho, co je zákonné, a toho, co je spravedlivé, a na druhé při reflexi, zamýšlení všeobecný souhlas s tím, že zákon muže být i nespravedlivý. Tento poměr není podle Strausse nahodilý, ale vyplývá „z přírody“. Zákon si totiž nárokuje být zachováván všemi občany, v tomto smyslu potřebuje, lze-li to tak říci, požívat bezprostřední důvěry, že je spravedlivý. Přitom ale zákonodárce (např. lidové shromáždění) nemusí být „moudrý“, a může se „mýlit“. Úcta k zákonu vyplývá z toho, že zákon udržuje obec a zajišťuje obecné blaho. Zákon je tedy spravedlivý v té míře, v jaké prospívá obecnému blahu. Je-li spravedlnost identická s obecným blahem, pak podle Strausse a na základě antických filozofů spravedlivost a právo nejsou identické, neboť obecné blaho a zachování obce (stejně jako zdraví těla) nemůže být věcí konvence. Tedy „nikoli konvence, nýbrž příroda té které věci určuje... v každém jednotlivém případě, co je spravedlivé“. Na tomto základě je pochopitelná odlišnost v pojetí spravedlnosti mezi různými obcemi a dobami. Vědomí toho, co je zde a nyní spravedlivé, „tzn. vědomí toho, co je od přirozenosti neboli opravdu pro polis dobré“, je různé, neboť je právě úkolem státnického umění zjistit, co v tom kterém případě je spravedlivé (jako je úkolem lékaře zjistit, co je nyní pro tělo dobrém či zdravé). Takto se sjednocuje univerzální platnost přirozeného práva s jeho proměnlivou manifestací. * * * 159 [pageend161]Potud příklady stylu Straussova uvažování. Jistěže jsou jeho analýzy dosti obtížně sledovatelné a možná že ne každého přesvědčí. Každopádně představují úctyhodný pokus o renesanci přirozeného práva v situaci všeobecného přijímání vlastně již velmi populárního relativismu a historismu. Skutečností, že analýzy jsou obhajobou objektivního poznání univerzálních principů v prostředí těmto myšlenkám nenaladěném, připomíná Straussův pokus podobné velkolepé úsilí Husserlovo o filozofii založené na posledním odůvodnění. Husserla upomíná Straussovo uvažování i obdobnou myšlenkovou poctivostí a důsledností - na rozdíl od mnohých módních relativismů. Mimoto Straussovy analýzy berou vážně „faktické“ poukazy protivníků na lidskou konečnost (konečnost jeho rozumu), na rozdílnost a proměnlivost názorů na právo a spravedlnost a jeho závěry umožňují sladit tato fakta s existencí univerzálních principů práva a spravedlnosti: jeho uvažování totiž respektuje zvláštní povahu „nadsvětských“ norem, a tak může respektovat i praktická specifika jednotlivých historických společenství. Ač se jeho stanovisko nestane nejspíše populárním, představuje poctivý a do hloubky jdoucí pokus o racionálně založenou obhajobu sekularizovaných univerzálních hodnot, s nimiž je evropská demokracie tak bytostně spjata. srpen 1991 Martin Pokorny výtvarné umění Všeobecná výstava a postmodernismus Už příchod na výstavu je netradiční: do areálu se vstupuje branou, která není ničím jiným než volnou fantasií železné konstrukce. Žádné nápisy a hesla nevítají návštěvníky, nikde žádná vlajkosláva, alegorie a symboly. Demokracie nemiluje patos a volí jiné prostředky. Hlavní brána nijak nezaclání pohledu na průčelí Průmyslového paláce, je téměř transparentní, lehká a vzdušná. Večer se v její konstrukční spleti rozsvěcují barevné silokřivky a světla. Před vchodem do výstaviště tryskají světelné fontány a v pozadí září sto let starý Průmyslový palác s vlající československou vlajkou na věži. V roce 1791 se v Praze uskutečnila průmyslová výstava v pražském Klementinu, první svého druhu na evropském kontinentu. O sto let později se konala Všeobecná zemská výstava, spojená s obrovským národním 160 [pageend162]nadšením a rozkvětem českého průmyslu. Při otevření český premiér Petr Pithart poznamenal, že první výstava představovala dobrý nápad, ta druhá projev sebevědomí, ale teprve ta třetí zakládá opravdovou tradici. A přece jsme málem o tradici přišli a další jubilejní výstava se nekonala. Komunistický režim chtěl výročí využít k oslavě „úspěchů“, po listopadové revoluci bylo tedy třeba hledat jinou koncepci. Ozvaly se i četné hlasy proti pořádání výstavy, které podporoval i tisk posměšnými poznámkami. Nejčastěji se mluvilo o Potěmkinově vesnici, nicméně výstava se nakonec přece jen uskutečnila, a nedá se říci, že by byla neúspěchem. Slavnostní vernisáže se nezúčastnil pražský primátor a bohužel ani Václav Havel. Názory veřejnosti jsou stále značně rozkolísané, což lze vysvětlit i současnou nejistotou, změnami a složitou vnitropolitickou situací. Pravé křídlo Průmyslového paláce připomíná velkoměstskou pasáž, kde se ve výlohách kupí porcelán, textil, nábytek, sklo... Také Praha bývala před válkou městem elegantních pasáží, ale nový rozkvět pasáží v západních městech dosud nezaznamenala. Návštěvník se může projít skleněným labyrintem a seznámit se s „pasážovým stylem“ alespoň na výstavě. Aranžérské umění dovede proměnit prostor až v jakési moderní panoptikum, bláznivý kaleidoskop ve stylu postmoderny. Stejné estetické ladění má i levé křídlo: málokterá hrana je rovná, grafické hříčky a překvapení se střídají s nejrůznějšími architektonickými nápady. Dnešní situace je možná podobná té, v které se nacházel historismus před sto lety, když hledal vlastní sloh. Tehdejší architekt Průmyslového paláce kombinoval tradiční formy blízké baroku s konstrukcí používanou ke stavbě mostů, továren a nádražních hal. Jiní se obraceli ke středověké gotice, k folklóru, k antickým vzorům, či dokonce ke starému Egyptu. Koneckonců i postmoderna miluje slohové citáty, rafinovaně si vybírá, cituje, je plná historismů, v nichž ovšem krystalisují i nové ideje. Za Průmyslovým palácem se objevil kus civilisované Evropy, do níž se chceme v ncjbližších letech zase vrátit. Bez výstavního či veletržního areálu se stěží můžeme zařadit do sféry volného obchodu a kulturních výměn. Proto se musí veškeré diskuse o smysluplnosti velkolepých oslav posuzovat ještě z širších hledisek. Praha, jak známo, za komunismu ztratila svou veletržní tradici a ta by se měla každopádně do Praha zase vrátit. Ani České Budějovice, Plzeň, Liberec, ba ani průmyslově orientované Brno nemohou nahradit předválečné Pražské vzorkové veletrhy. Ke starým, opraveným stavbám přibyly i nové výstavní pavilóny, pergoly, pyramida, Laterna animata a světelná fontána. Něco z toho zůstane na místě i po skončení Všeobecné výstavy a bude sloužit dál. Bruselský pavilón, považovaný kdysi málem za československý zázrak, spíše nezapadá do celkového ladění. Co si počít s „velkou bednou“, to je otázka. Nový styl spojený s postmodernou se projevuje stupňováním protikladů, kupením metafor a vůbec větší rozmanitostí. Světové výstavy a jiné velké výstavy ovlivňují vždy masy lidí, jejich vkus, 161 [pageend163]názory a hlediska. Už první světová výstava, uspořádaná v roce 1851 v Londýně, kde se mimo jiné objevil i první skleněný Krystalový palác, zaznamenala estetickou revoluci. Podobně se do myšlení a cítění lidí promítly i výstavy další: v roce 1889 byla postavena Eiffelovka, v roce 1900 ovládla svět secese, v roce 1925 art deco. Česká srdíčka a rozviliny pocházejí z Národopisné výstavy konané v roce 1895. Vzpomeňme si, jak se v šedesátých letech u nás uplatnil „brusel“, moderní a často pseudomoderní styl ovlivněný světovou výstavou v Bruselu. Velké výstavy přinášejí dobré i špatné, otevírají lidem oči a někdy je svádějí i k laciným nápodobám. V letních měsících minulého roku se konala v Uměleckoprůmyslovém museu výstava Cesty k postmoderně, kde postmoderní užité umění doplnila také postmoderní instalace. Všeobecná výstava představuje další uplatnění tohoto stylu už v mnohem větším měřítku, a tak kdo ví, zda postmodernismus se nestane nakonec typickým fenoménem spojovaným s touto výstavou. Konservativní lidový vkus není sice postmoderně nějak zvlášť nakloněn, ale člověk vnímá i to, co nechce. Kladem postmoderny je široká názorová tolerance, jejím nedostatkem je pak hravý eklekticis- mus. Stejně jako před sto lety nemají architekti po ruce už hotové tvarosloví a slohová pravidla, hledají, pátrají a zvažují nejrůznější možnosti. Příští výstava by se měla konat až zase za sto let, ve vzdáleném roce 2091. Bude už Československo součástí integrované Evropy, anebo budeme trpět starými nešváry? Budoucí historici připomenou fakta, skandály a podiví se i malicherným sporům mezi výstavní společností a magistrátem. Josef Kr out vor hudba Simon v Praze (imprese) Stála jsem uprostřed jako útes. Proudy lidí se valily na stadión a pohled na ně probouzel mou fóbii z davu. Nemohla jsem se stále vyrovnat s paradoxem situace. Já, dítě navždy poznamenané érou veřejných shromáždění, stojím teď před fotbalovým stadiónem, z jehož rozměrů jsem měla vždycky hrůzu. V nejbližší chvíli do jeho bran vstoupím s davem. A co víc - ještě v něm dobrovolně setrvám. Kolem mne dvojice, hloučky, útržky vět o všedních věcech, cinkání 162 [pageend164]tramvají. Vzduch houstne výfuky aut a já se cítím čím dál ztracenější. Na každém rohu opékají párky a mně zbývá v kapse tak na dva krajíčky chleba. (I’m a Poor Boy...) Blíží se osmá, už nemám na vybranou. Z trávníku vypadají nabité tribuny ještě hrozivěji. Jsem pohlcena davem. Ovál stadiónu vykrajuje kus nebe a země. Uzavřený oválný svět, já a cizí lidé, trans očekávání. Představuji si: všichni postupně umlkají, nastává ticho, vstupuje Simonova hudba. (Sounds of Silent) Dav se náhle rozvlnil a zašuměl. Pískot. Potlesk. První tóny orchestru katapultovaly mé dlaně k uším. Ze všech stran útočí obrovské černé reproduktory. Prostor se rozkmital dunivou rezonancí. Zdá se, že se chvěje i trávník pod nohama. Když jsem trochu přivykla síle zvuku, nahmatala jsem v kapse malé kukátko. V mlze neostré optiky se mi po chvíli přece jen podařilo nalézt bod, který přibližoval. Zjevil se mi obrázek jak z kaleidoskopu - Simon v tříšti světel. Stál tam sám, obklopen orchestrem, před kterým se skoro ztrácel. Zdálo se neuvěřitelné, že ta malá, plachá postavička, která působí spíš jako host či náhodný zpěvák orchestru, je tou legendou, která naplnila stadión. Že ten známý hlas, tak lehce a suverénně souznějící se „šlapajícím“ orchestrem, patří k té klukovské hlavě. On že je spiritus agens téhle muziky, tohoto večera. Jako bych se v té spoustě lidí poprvé nadechla. Každým gestem to byl on. Mírný a klidný v záplavě hudby, jíž samozřejmě dominuje. Jeho hlas, zaplňující prostor, elektrizoval. Všichni jsme se mu postupně a mimovolně poddávali. Mé napětí se rozplývalo, v jeho přítomnosti bylo něco osvobozujícího. Tělem prostupovaly rytmické vibrace. Vybavil se mi obraz našeho starého pokoje. Gramofon stál tehdy pod oknem a vedle něj často jedna deska, vytažená z police. Na obálce se přelévaly barevné vlny a dodnes slyším závratné laj la laj z písně The Boxer, násobené prostorem katedrály, a sladký Bridge over Troubled Water. Chvíle snění. Bylo samozřejmé se otevřít a vnímat. Nad námi se začalo stmívat, nad pódiem vyšel měsíc a roztančeným lidem se jasnily oči. Osvětlené jeviště vystupovalo z šera a „hrozivý“ dav se stával čím dál srozumitelnější. Aniž bych si ho uměla vysvětlit, měla jsem pocit, že jsme všichni prostoupeni stejným vlněním, každý sám a každý se všemi, navzájem si blízcí zážitkem radosti. Vzpomínky a přítomná chvíle, setkání na vertikále času. Zavoněl večer, v oválu nad námi pluly mraky, které nás ušetřily deště. Orchestr se strhujícími bubny a saxofonem Michaela Breckera rozpálil rock’n’rollovým rytmem stadión do bělá, uvolněná energie stoupala do prostoru, všechny vjemy se slévaly do jednoho smyslového opojení. Konečně jsem pochopila, proč stadión. Téhle magii by byla střecha těsná. Když nakonec přidával staré evergreeny, zpívali lidé na ploše i na tribunách. Před koncertem v Praze se Simon ptal v jednom rozhovoru: 163 [pageend165]„Myslíte, že v Praze budou lidé tančit?“ Já myslím, že tančili všichni. Viditelně nebo jen tak, vnitřně. Jako všemi přijatou výzvu ke společnému obřadu. A když se pak po koncertě davy hnuly k východům, zůstal v mé duši klid a jas. Napadlo mne, jak to asi vypadalo s tragédiemi v obrovských řeckých amfiteátrech, jak vypadalo Shakespearovo divadlo v aréně Globu, jak vypadají primitivní taneční kulty a jak v tom všem bylo a je cosi, co potřebujeme i my. Něco autentického, mezi nebem a zemí. Jana Hyklová Ve stínu optimismu Emila Viklického (improvizace) Tato skladba je více o stínech než o optimismu. Posloucháte ji a nenacházíte klidu. Naděje v té „písni“ beze slov je na dvou místech: než začne a poté, co skončí... * * * Je to píseň bez jediného slova. Slovo ještě nebylo nalezeno. Na počátku jich nebylo třeba. Blaženost stála nad vodami. Blaženost plula bělostnými oblaky. Blaženost rozjímala v údolích bez šelem. Blaženost oddychovala ve stínech, kde nebylo temnoty, obavy, zla. Věk blaženosti beze slov, plynutí času beze strachu. Nebylo konce, nebylo důvodu ke konci. Lidé pulsující jako světlo hvězd. Lidé bezelstní jako vzduch, klidní jako kořeny. Ale ve chvíli, kdy přestal být člověk jeden, začal rozhovor, byla počata slova a otázky. Krajinou projel neklid a vzrušení, dychtivost, touha... Touha! Slova stále častější neklidně rozechvěla vzduch, vodu, zemi i hvězdy, živly znejistěly neklidem člověka. Zazněla píseň. Člověk se stal člověkem. Uvědomil se. Svět byl píseň a v písni. Člověk se rozhlédl a zjistil, že je to lákavé. Uchopil drobty světa do svých prstů. Zvedl hlavu a zatoužil dostat svět. Jeho píseň obkreslovala svět, vyprávěla svět a živly a život. V té chvíli, kdy se ho zmocnila Touha dostat svět, zapomněl na klid kořenů a zkrásněl pyšnou krásou, zesílil neuvěřitelnou silou, ale ztratil lehkost oblak. Jednoho dne se probudil a ležel ve Stínu. Blaženost se ztratila navždy. Hledal ji neklidně, ale čím víc ji hledal, tím víc ji ztrácel a tím víc toužil 164 [pageend166]a dychtil. Vždyť svět byl tak obrovský, tak nedozírný, tak bohatý, tak lákavý, tak věčný, tak vyhýbavý, tak vzdorující a hodný dobytí, vyzývavý a silný, a přece dobývaný vytrvalým, těkavým, neklidným, toužebným krokem tisíců a tisíců hledajících. Zapomínal na svět blaženosti a klidu a stále častěji zpíval o neklidu. Nalezl rozkoš ze zla. Začal se propadat. Ach, ten strašný pád se mu zalíbil. Byl vzrušující, velkolepý, bez konce. Člověku narostla křídla, zvládl ten pád a proměnil ho v let, byl opět silnější, vzdornější, jeho Touha vzrostla a s ní vzrostl jeho neklid a letu nebylo konce. Podléhal iluzím a fatamorgánám a snům a vizím a drogám. Zdálo se mu, že se zmocňuje světa, ale padal jenom sám do sebe, do své vlastní propasti, do temnot roztříštěné duše. Těkavě si osvětloval svět, ale viděl jen svou nemocnou, rozbitou duši, těkavě hleděl do sebe, ale viděl jen temný a hrůzný svět, který ničily milióny a milióny jako on neklidných bytostí plných touhy SVÉT dostat. Hypnotizován zkoumal horečně střípky svých vizí. Čím víc se do nich zahleděl, tím hůř. Tím méně viděl Celek. Zkoušel zpívat. Ale píseň se mu rozpadla. Nebylo počátku ani konce. Nemohl nalézt slova, zavrhl slova, roztrhal je a vysypal do kanálů, kterými tekla špína z továren, které chtěly svět postavit, a tím jej zničily. Vyděsil se, neboť viděl, že píseň ztratila smysl. Zpíval, zalykal se, chroptěl. Ničemu nerozuměl a nic ho netěšilo. Jeho slova a jeho píseň ztratily smysl. Plul ponornou řekou Smrti, kterou ho provázejí jenom démoni vlastní duše. Démoni ho lákají, aby dál padal. Vystup, radí hlas. Stačí tak málo. Spatřit celek. Zahlédnout smysl. Uchopit jej a nepustit. To lano do člunu Chárónova. Nevidíš? Řeku padající už jen do propasti konce? Zachraň se. Staň se kamenem, který se zastavil v pádu a visí ve vzduchu. Vzpomeň na blaženost prvotního Ticha. Pamatuješ Klid Mraků, Lehkost Světla, Blaženost Bytí beze zla a stínů... Zastav se. Spočiň. Nahlédni do srdce temnoty. Nehraj si se střepy. Zahoď nesmyslná slova. Napiš to, o čem není pochyb. Nelži, že není nic nepochybného. Je to přece tak jasné. Je cosi bez pochyb. Naděje. Jdi do světla. Vystup ze stínu. Ta propast, kterou padáš, není. Padáš jen do zrcadla své vlastní neochoty a marné Touhy. Jdi ke světlu. Je tam píseň. Jsou tam slova. Vše má smysl. Spatříš Celek. Jde jen o to, najít jeden jediný správný... tón. Tak málo. A přece celý život. * * * Člověk rušící skutečnost zrušil v prvé řadě sebe. Ztratil se skutečnosti, ztratil soulad s řádem. Nenalézá řád. Nechce vidět Celek. Nevidí Smysl. Prázdnotu prohlásil 165 [pageend167]za hodnotu a sebe přelil do světa. Už jenom zaznamenává Prázdno. Rozbitou skutečnost. Zůstává v něm jen Smutek. Vzpomínka na blaženost může být klikou ode dveří z krajiny Stínu a také z krajiny dokonalého strojového rytmu bez konce a beze smyslu, kterým chce člověk Prázdno naplnit. Prázdno zrušeného příběhu, prázdno odmítnuté skutečnosti. Není příběh, není skutečnost, není melodie, není píseň. A přece, zůstává nám ještě jeden příběh - příběh o nepříběhu, smutný, zoufalý příběh o neexistenci příběhu. Je to příběh o tom, že člověk již nemůže být člověkem bez Naděje. Odbočka do chladu, do nejzapadlejšího kouta jeskyně, do propasti Vesmíru. Slyšíte? Tak volá člověk, který se ztratil. Proč se nevrací? Proč neopouští svět, který si vymyslel a jemuž propadl? Proč neopouští to, co není? Proč neřekne jedno a zásadní slovo? * * * Naděje existuje. Naslouchejte jí v tichu, které vyroste, až hudba skončí. Poslouchejte Naději hledající příběh hledající živého člověka. červen 1991 Jiří Sirotek Sháníte PROSTOR? Vždy jej dostanete v těchto prodejnách: Praha Knihkupectví Fišer, Kaprova ul., Praha 1 Knihkupectví Orbis, Václavské nám., Praha 1 Knihkupectví Kalich, Jungmannova ul., Praha 1 Knihkupectví Růžička, Pasáž banky, Příkopy, Praha I Knihkupectví K. Čapka, Jugoslávská ul., Praha 2 Bratislava Knihkupectví ARTFÓRUM Bratislava Brno Knihkupectví Atlantis a v dalších vybraných prodejnách nebo na Stáncích PNS 166 [pageend168]DOPISY, NÁZORY, POLEMIKY Milý Rudolfe, téměř všechno Tvé psaní do Prostoru mě těší. Podráždila mě však recenze v č. 15- Ještě jedno nostalgické retro, obsahující chválu Antonioniho Zvětšeniny a zatracující Tarkovského Oběť. Do jaké míry jsme diky svému diváckému naturelu spolutvůrci filmů? Sebedetailnější analýza, ve filmové kritice ovšem dosti vzácná, těžko naleptá fundament našeho gusta, proti němuž... Interpretační mistrovství může zapracovat na esteticky nejistém, ale těžko přesvědčí zasaženého. Vzpomínám si v této souvislosti na náš rozhovor o Chabrolově Houkání sovy, Tvoje uchopení bylo sugestivní, ale já si myslím, že ze snímku vytahovalo větší hlubiny, než které v něm byly. Ale - spravedlivěji řečeno - já jsem si opus dotvořil jinak. K jádru věci: proč říkám ne Zvětšenině a ano Tarkovskému? Zmiňuješ se o „slavné scéně fiktivní tenisové hry“ v závěru Antonioniho snímku. Ta je právě, z hlediska mého gusta, největším propadem jinak velice konsistentního filmu. „Ejhle, metafora!“, vnucuje se toto číslo vemlouvavě, ,je možno, ba nutno si zainterpretovat, zafilosofovat!“ Zároveň to trochu trčí jako resumé, aby se někdo nespletl a uvědomil si, že byl na nejen napínavém příběhu. Přiznám se Ti, že díky této existenciální přilepenině je Zvětšenina mým nejneoblíbenějším Antonioniho filmem (moc rád mám třeba Červenou pustinu). Při hodnocení Tarkovského Oběti používáš dosti silného střeliva. „Tolik estétské svévole a pseudoexistencialistického narcismu v jednom jediném filmu - to je rozhodně víc, než je divák schopen za jeden večer strávit.“ No, nevím, jsem-li divákem estétským (považuju se spíš za ple- bejského), ale úplnou kolekci Tarkovského filmů (s neúplnými Felliniho a Pasoliniho) považuji za to nejpodstatnější, s čím jsem se tváří v tvář stříbrnému plátnu potkal. Realita Tarkovského světa je značně stylizovaná, ale já se v ní velice brzy cítím jako ryba ve vodě (voda jako živel je ostatně Andrejem T. obsedantně „propírána“), vyhovuje mi pomalé tempo vyprávění, cítím se osloven přirozeně, neliterátsky (oproti intelektuálskému spik- lenectví třeba Zvětšeniny). Cítím se osloven ve svých nejistotách, nočních můrách, ale i nadějích. Všechny jeho filmy od Ivanova dětství po finálovou Oběť považuji sám pro sebe za velice důležitá setkání. Nicméně i já mám svou přihrádku „estetických svévolí“. Našel bys tam romány Sarrautové a Rob- 167 [pageend169]be-Grilleta, některé postmodernistické filmy (Greenway apod.) a, pravda, leccos ze surrealismu slovem i obrazem. To jenom pro doplnění mých libůstek i animozit. Upřímně se těším na Tvé další provokativní recenze. Zdraví Tě Jan Kerbr * * * Vážená redakce, s velkým zájmem jsem na podzim minulého roku objevila váš nezávislý časopis Prostor. Příjemně mě překvapila jeho intelektuální výše a obsahová šíře. Časopis jistě předpokládá náročného a přemýšlivého čtenáře. Je naděje, že Vaše obsažné články, zabývající se myšlenkovými proudy našeho století, jakož i budoucností našeho státu, budou čtenáře nejen informovat, ale rovněž vzdělávat a rozšiřovat jeho obzor v různých oblastech politického i kulturního života u nás i v zahraničí. Myslím, že by bylo třeba Vašemu čtvrtletníku zajistit co největší propagaci, aby se k potenciálním zájemcům skutečně dostal. Jinak časopis má dobrou grafickou úpravu a kvalitní provedení, takže může být zařazován do knihovny, a tím se snad jeho cena nebude zdát tak vysoká. Pokládám Váš časopis za velmi důležitý, protože se do hloubky a kriticky zamýšlí nad otázkami, ke kterým naší střední a mladé generaci byl zabráněn volný přístup, stejně jako byly násilně odtrženy od kulturních hodnot západní Evropy a ostatního svobodného světa. Oceňuji zvlášť texty: „Proměna střední Evropy“ (č. 13), dialogy „Generace pokoušená“ (č. 13), „Generace zpožděná“ (č. 14) a „Politické náboženství“ (č. 14). Mnoho úspěchů v další práci přeje Vaší redakci Berta Lauf rovci Praha * * * Milá redakcia Prostoru, úvodom Vás srdečne zdravím. Povodně som chcela písať o niečom inom, ako sú taje a zákony „vysokej“ politiky. Asi před 2 týždňami předsednictvo SNR odvolalo premiéra SR Vladimíra Mečiara. Téma, o ktorej sa už mnoho napísalo a povedalo. Zarazil ma však zpósob, akým to bolo převedené. Formálně je to asi v poriadku. Existuje predsa ústavný zákon, ktorý to správné - právně legalizuje. Ibaže sa 168 [pageend170]zabudlo na takú maličkost', ako je veřejnost'a jejmienka. Chcem podotknut, že nemám rada davové akcie a rozbité dveře či hlavy. No tiež si nemyslím, že brať v úvahu názory a sympatie asi 90 % Slovákov a Sloveniek je iba lačný populizmus. Pán Mečiar je dost originálny politik. Nepoznám ho osobné, a kedže som velký skeptik, našim masmédiám všetkého druhu verím tak na 58,2%. Takže jeho osobnost' komentovat' neviem a ani nechcem. ÚDAJNÉ mal však akési „průšvihy“. No konkrétné, věrné a podložené fakt á zatial postrádám. Tieto som prirodzene v záplavě informácií mohla prehliadnúť. Takže milý Prostor, keby si svoj nezávislý názor na tento problém mohol zdeliť i na stránkách Vášho časopisu. Ďakujem a vela úspechov želá Vaša čitatelka Dana Pavelková Písek HRABALIANA (Sborník prací k Hrabalovým 75. narozeninám) Vydal: PROSTOR v roce 1990 U Prašné brány 3, Praha 1, 11629 169 [pageend171]Jacques Rupnik Jiná Evropa politická analýza zemí střední a východní Evropy předního francouzského politologa (dvě anglická, jedno francouzské vydání) Připravuje: PROSTOR v roce 1991 U Prašné brány 3, Praha 1, 11629 [pageend172]SLOVNÍK POLITICKÉHO MYŠLENÍ Konzervativismus Henning Ottmann Překlad hesla „konzervatismus“ z Dictionary of the History of Ideas uveřejněný v minulém čísle Prostoru podal obšírnější výklad pojmu. Následující překlad téhož pojmu z německého slovníku Staatslexikon. Recht - Wirtschaft - Gesellschaft, Freiburg 1987, ho jednak doplňuje o poválečný vývoj konzervatismu a jednak ho ještě upřesňuje svými stručnými, ale pregnantními formulacemi. M. P. 1. Původ slova Konzervativismus (také konzervatismus) a „konzervativní“ jsou umélá slova, která - odvozena od latinského conservare (= uchovat) - se stala v době Francouzské revoluce sdružujícími pojmy pro určité politické sméry a ideje. První použití slova - “constitution conservatrice de la liberté“ (1789), „sénat conservateur“ (1799) nebo „les idéés conservatrices“ (1799) - označují instituce a ideje, od nichž se očekávalo uchování výdobytků revoluce v oblasti svobody. V tomto smyslu si týdeník F. R. de Chateaubrianda „Le conservateur“ (1818-20), jenž pojem popularizoval, kladl za cíl „uchovávat zdravá učení“; stavěl se za krále, šlechtu, ale i za svobodu a ústavu. V 19. století se ale neprosadil tento konzervativismus, nýbrž ten, který se vyznačoval nepřátelstvím vůči Francouzské revoluci. Tento konzervativismus byl odůvodněn - bez užití slova „konzervativní“ - E. Burkem v jeho „Reflections on the Revolution in France“ (1790). V Anglii se tento pojem objevil teprve v roce 1830, když J. W. Croker nazval torye „konzervativní stranou“; v Německu stejně jako v USA zdomácněl tento výraz rovněž teprve ve třicátých letech 19. století. 2. Původ fenoménu Konzervativismus vzešel z Francouzské revoluce. Tomuto vysvětlení nemusí odporovat to, že zrod konzervativismu můžeme rozeznat již v „prakon- zervativismu“ J. Mösera, v prvních protiosvícenských směrech od roku 1770 171 [pageend173]nebo v kritice kultury z pera J. J. Rousseaua. Ať se zrodil v roce 1789,1770 nebo 1750, není konzervativismus v žádném případé pouze dítětem revoluce, nýbrž moderny a jejích tendencí, které v revoluci pouze kulminovaly a staly se v ní zjevnými. Je odpovědí na rozpad stavovského řádu a vznikání demokracie, na epochu sekularizace, jakož i na osvícenství a racionalistickou filozofii. 3. Blízké pojmy: tradicionalismus, restaurace, reakce Konzervativismus je - vzhledem k svému modernímu původu - třeba odlišit od tradicionalismu a od „přirozeného konzervativismu“ (pojem lorda H. Cecila). Zatímco tradicionalismus označuje „obecnou lidskou vlastnost“, „že houževnatě setrváváme u odvěkých zvyků a neradi přistupujeme na novoty“ (Mannheim), je konzervativismus fenoménem, jenž se stal možným teprve v moderně, neboť předpokládá dynamiku buržoazní společnosti a rozštěpení ideového světa na protivníky a zastánce „pokroku“. Konzervativismus a tradicionalismus nejsou sice dokonale oddělitelné: konzervativci jsou mnohdy i tradicionalisty, ale ne každý tradicionalista je konzervativec. Konzervativismus je nezřídka ztotožňován s restaurací a reakcí. To je oprávněné v případě restaurační politiky, když se pod „restaurací“ rozumí obnova společnosti změněné revolucí nebo „znovuustavení jednou již svržené vládnoucí vrstvy“ (O. H. v. d. Gablentz). Pojem se stává ovšem sporným, když má restaurace označovat obnovení toho, „co již bylo překonáno“. Bodem sporu je zde představa nezvratného lineárního dějinného pokroku, jež není pro konzervativce právě samozřejmá. Öim více byly tyto dějiny pokroku zpochybněny, o to kontroverznějším se musel stát polemický pojem restaurace - a ještě více pojem reakce. Tento pojem, jenž byl původně označením pro odpůrce Francouzské revoluce, je dnes buď bezobsažný (neboť každá politika je právě tak akcí jako re-akcí), nebo denunciační (lidé jím spílají těm, kteří chtějí setrvávat na - z hlediska teorie pokroku - překonané pozici). 4. Hlavní formy konzervativismu Konzervativismus zahrnuje rozmanité ideje a směry, které od 20. století mají společné často už jen jméno. Lze odlišit přinejmenším tři typy konzervativismu: starokonzervativismus 19. století, mladokonzervativismus a neokon- zervativismus posledních desetiletí. a) Starokonzervativismus 19. století byl záležitostí starých stavů, šlechty, velkostatku a církve, i když se v mnohých jeho formách uplatňovala estetická produktivita buržoazního subjektu (romantický konzervativismus) nebo se nalezla cesta k částečnému uznání průmyslové společnosti (sociální konzervativismus). Tento konzervativismus, situovaný v prostoru a napětí mezi póly radikálně antimodernistického, feudálně-aristokratického legitimismu (konzervativismus de Maistrea) na jedné straně a umírněné protimodernistického, sociálně relativně otevřeného liberálního konzervativismu (konzervativismus Burkeho) na druhé straně, byl jednotou plnou napětí, ale nikoli rozpornou jed172 [pageend174]notou různých protimodernistických pozic, jejichž myšlenkový styl je na základě vcítění pochopitelný z Mannheimovy morfologie: upřednostňování konkrétního, praktického, současného před abstraktním, teoretickým, utopickým; život v tom, co je, namísto v tom, co má být; záliba v názorných celcích, a nikoli ve schématech; prožívání spíše prostorové než časové (tzn. preference statického a pevného před dynamickým a uplývajícím, pozn. překl.); upřednostňování organických svazků kolektivu (jako je rodina nebo národ) před pouhými shluky (jako jsou třídy). Legitimistický konzervativismus J. de Maistrea, L. G. A. de Bonalda a D. Cortése se upsal politice extrémní antimodernity. Postavil na roveň absolutistickou monarchii a teismus; nezpochybnitelná neomylnost papeže se stala vzorem státní suverenity. Legitimističtí konzervativci vycházeli z pesimistické antropologie, otázku politiky vyostřili jako otázku krizového stavu a jeho řešení, jako volbu mezi ďábelským chaosem a andělským řádem. Ačkoli někdy projevoval tento konzervativismus pozitivistickou tendenci („každá vláda je dobrá, je-li již u moci“; de Maistre), byl většinou s realitou nespokojený, dokonce z ní byl často zoufalý. Jejich bezprostředně teologická politika, rušící všechna křesťanská rozlišení mezi „civitas terrena“ (pozemská obec) a „civitas divina“ (obec Boží), může být pochopena jako pouhá antitetická reakce na sekularizaci. Umírněnější formy legitimismu představuje restaurační filozofie K. L. v. Hallera nebo F. J. Stahl, který spojoval podporu „křesťanského státu“ a „monarchis- tického principu" s přihlášením se k modernímu právnímu státu. Romantický konzervativismus se svou obhajobou starého stavovského řádu, feudální monarchie a katolické víry blížil legitimismu. Zatímco ale legitimismus argumentoval teologicko-politicko-racionalisticky, bylo pro romantický konzervativismus typické myšlení uchopující přímo celek, zdůrazňující cit a usilující o zprostředkování protikladů. V Německu byl zastoupen muži, kteří konvertovali ke katolicismu, jako byl Novalis, F. v. Schlegel, A. Müller, ve Francii Chateaub- riandem, v Anglii S. T. Coleridgem, W. Wordsworthem nebo B. Disraelim. Obsah tohoto konzervativismu se napájel z prvního tušení dialektiky osvícenství, z opozice proti ratio, které se prosazovalo totálně, jako všezahrnující, z opozice proti technické průmyslové společnosti a jejímu ničení přírody, jakož i proti moderní ztrátě celku životního smyslu. Počínaje statí F. X. v. Baadera o situaci „proletáře" se tento konzervativismus zajímal o sociální problematiku a v nemalé míře nalezl v Anglii přívržence díky sociálně reformistické politice Dis- raeliho. Liberálníkonzervativismus, umírněně protimoderní a počítající dokonce s reformou jako prostředkem uchování, má svého až dodnes rozhodujícího reprezentanta v Burkeovi. Jeho konzervativismus, jenž měl zájem o zachování konkrétních svobod a legálně nabytých práv, je často uváděn ve vztah s konzervativismem amerických founding fathers (otců zakladatelů, tj. zákonodárného shromáždění z roku 1787) a konzervativismem autorů „Federalist Papers“ (1787/88). Ve jménu toho, co vyrostlo v dějinách, a reformy, jež uchovává, vystupoval Burke proti revolučnímu rozchodu s tradicí, ve jménu politiky histo173 [pageend175]rické kontinuity a konkrétních práv se obrátil proti „abstraktním“ proklamacím lidských práv stejné jako proti racionalismu a „umělému charakteru“ smluvní teorie. Tomu duchovné příbuzná filozofie G. W. F. Hegela, která přivítala moderní stát a občanskou emancipaci, ale současné je chtéla - protimoderně-zachránit před jejich vlastními nebezpečími, rozvinula vzhledem ke své polarizaci na pravý a levý hegelianismus jen ohraničené-ve srovnání s vlivem Burkeho — liberálně konzervativní působení. Sociální konzervativismus Bismarckovy doby je nejmodernější konzervati- vismus 19. století. H. Wagener, Bismarckův sociálně politický mentor, jeho žák R. Meyer, V. A. Huber nebo tzv. katedroví socialisté a státní socialisté jako J. K. Rodbertus založili konzervativismus, který měl uzavřít smír s průmyslovou společností, aniž by zavíral oči před jejími problémy. Kritizovali - téměř socialisticky - pauperismus, krize, „mzdový zákon“, a proto odmítali liberalismus. Na socialismu jim vadil ateismus a revoluční patos. Sázeli místo toho na politiku státní reformy shora, jak byla předznačena u L. v. Steina v ideji „sociálního království“. Sociálně konzervativní ideje působily v Bismarckově sociálním zákonodárství stejně jako v družstevnictví. b) Mladokonzervativismus („konzervativní revoluce“). Po zkušenostech ni- hilismu a dekadence, jakož i po otřesu způsobeném první světovou válkou se konzervativismus se svojí vlastní tradicí rozešel. Směr označený T. Mannem jako „konzervativní revoluce“ neusiloval o uchování statu quo nebo o reformu, ale o revoluci. Té připadl úkol „vytvořit věci, které si zaslouží být udržovány“ (Moeller van den Bruck). Tento konzervativismus již nebyl křesťanský, nýbrž novopohanský nebo „germánsko-křesťanský“; nebyl, přes zahrávání si s teorií stavů nebo „heroickou“ etikou, ani aristokratický, ani starostavovský a na místo starých idejí, často federalistických a zdůrazňujících lokální rozměr, nastoupil mýtus „nové říše“. U jeho hlavních reprezentantů, jako byl A. Moeller van den Bruck a E. J. Jung, a u básníků a myslitelů, kteří s ním sympatizovali, jako byl E. Jünger nebo O. Spengler, byla politicky jednoznačná jen opozice vůči liberalismu a parlamentarismu, proti nimž stavěli eticko-aristokratické ideály elity a pořádku. Tak vznikly paradoxní kombinace pravice a levice jako „pruský socialismus“ (Spengler), „německý socialismus“ (Moeller van den Bruck), „konzervativní socialismus“ (W. v. Moellendorff) nebo „konzervativní anarchismus“ (E. Jünger), přičemž se změnil zároveň smysl konzervativismu i socialismu. Tento konzervativismus, účinný méně svými těžko pochopitelnými politickými idejemi než svojí radikální kritikou kultury a „magií extrémního“, byl často interpretován jako směr připravující cestu nacionálnímu socialismu. Ve skutečnosti bylo jeho postavení ambivalentní: prefašistické, ale mnohdy vedlo i k odporu vůči fašismu. c) Neokonzervativismus usiluje po druhé světové válce o restaurativní obnovu základů západní kultury a západní politiky, rozbitých fašismem a na- cionálním socialismem. Zatímco tento poválečný konzervativismus byl mo174 [pageend176]tivován restaurativné, reformně a často křesťansky, došlo v šedesátých letech k jeho renesanci a prosadila se jeho nová orientace, která vedla k tomu, že jeho celkový obraz působí rozporným dojmem. Technokratický a ekologický neokonzervativismus, antiliberální a liberální neokonzervativismus si vzájemně protiřečí. Technokratický konzervativismus zažil dobu rozkvětu v šedesátých letech, když konzervativci chtěli neomezeně přijmout technický, industrializovaný svět. Předpovídali nahrazení politiků odborníky, ideologií věcnými tlaky a očekávali, že stabilita řádu vyplyne z funkcionality samotné moderní techniky (E. Forsthoff, A. Gehlen, A. Mohler, H. Schelsky). Tento konzervativismus umlkl, když na konci šedesátých let došlo k nečekané reideologizaci politiky a stabilita technického světa se stala pochybnou. Od sedmdesátých let se může mluvit o ekologickém konzervativismu, který sice vystupuje nezřídka v socialistickém nebo anarchistickém hávu, ale navázal zřetelně na stará konzervativně romantická témata, požaduje obnovu konzervativních ctností, jako je sebekázeň, skromnost, šetrnost, a připomíná myšlenku spřízněnosti generací a odpovědnosti za budoucí generace. Stejně protikladně, jako proti sobě stojí konzervativismus vůči technice nepřátelský a konzervativismus technice příznivý, se proti sobě dnes staví proti- liberální konzervativismus, např. „nová pravice“ ve Francii, a nový liberální konzervativismus v USA a Německu. Přitom americký neokonzervativismus (N. Glazer, I. Kristol, P. Moynihan, N. Podhoretz), jenž není nikterak protidemokratický a protiliberální, nýbrž často velmi svobodomyslný a nerigorózní, tvoří jistě hlavní proud. Odmítá stát blahobytu, centralismus, je federalistický, pokud jde o vědeckou teorii, je podnícen F. v. Hayekem a M. Friedmannem -je směsicí starých amerických liberálních a neokonzervativních prvků. V oblasti zahraniční politiky ho přitahuje politika síly, těžiště ve vnitří politice vidí v morální a náboženské obnově. Při kritice kultury diagnostikuje „cultural dilemma“ (kulturní dilema) kapitalismu (D. Bell). Kapitalismus potřebuje podle nich i dnes „protestantskou etiku“, hodnoty, jako je práce, výkon, odložená spotřeba, zatímco se moderní kultuře hedonisticky zalíbilo právě v napadání těchto hodnot. Tento konzervativismus se stýká v Německu se staršími teoriemi Gehlena, Schelskyho nebo C. Schmitta a jeho žáků... 5. Co je konzervativní? Pohled na dějiny konzervativismu dokazuje, že nemůže být konzervativní vše, co se jako konzervativní označuje. Starokonzervativismus si protiřečí stejně jako směry neokonzervativismu. Hodnotově neutrální definice nejsou možné; buď definici podává oponent konzervativismu, nebo přívrženec některého ze směrů konzervativismu. Rozlišení jako „konzervativismus statu quo", „reformní konzervativismus“, „reakce“ (plus „revoluční konzervativismus“) (autorem tohoto rozlišení je K. Epstein) nevysvětlují, „co“ má být zachováváno. Rozlišení na (lepší) „hodnotový konzervativismus“ versus (horší) „strukturální konzervativismus“ (toto rozlišení provedl E. Eppler) odtrhává od sebe to, co 175 [pageend177]je pro mnohé konzervativce neoddělitelné. Mluvit pouze o konzervativním chaosu, neexistenci teorie nebo o „dilematu reflexe“ (pojem M. Greiffenha- gena) -zde stojí argumentující konzervativec vždy již na půdě svého protivníka - konzervativismus míjí. Konzervativismus měl vždy určitou „teorii“, jenže právě nikoli vševysvětlující, racionalistickou, abstraktní; dnes má na své straně teorie, jako je teorie chování, sociobiologie, filozofická antropologie a filozofie potýkající se kriticky s modernou. A jako pouze protiliberální nebo protidemokratický nelze konzervativismus nakonec také pochopit. Kdo nehledá polemické definice pro ně samé, může určit konzervativismus jeho ambivalentním postojem k moderně. Životaschopný konzervativismus se musí vyhnout obojímu: nesmiřitelné opozici vůči moderně i nekritickému přitakání moderně. Čím více se konzervativismus blíží nesmiřitelné opozici, tím více se dostává do nebezpečí, že se uchýlí do literárně mnohdy atraktivní, politicky ale kompromisu neschopné kultury pesimismu: chce pak „bydlet v palácích, které se již dávno zhroutily“ (G. K. Kaltenbrunner). Čím více se stává bezpodmínečným zastáncem moderny, tím více ztrácí schopnost být kritikem odvrácené strany moderního pokroku. Konzervativismus je současné kritikou a apologií moderny a ve svých nejlepších formách je pokusem zachovat ony podmínky možnosti moderní svobody, které nejsou moderní a které svoboda ze sebe samé garantovat nemůže. (Vybral a přeložil M. Pokorný) Čtěte knihy z nakladatelství PROSTOR 176 [pageend178]LITERATURA SAMÍ DOBŘÍ SOUSEDÉ (Vesnické leporelo) Zdena Bratršovská, František Hrdlička BYT ZA ZRCADLEM Mít trochu špičatější lokty, mohli by učit aspoň v Hradci, ale proč by nemohli nakrojit svou skývu, život, poslání, právě tady, v Dolních Loučkách? Erika, češtinářka, navštěvuje už přes rok kursy šití, aby ji tu nějaká klepna neocejchovala pověstí nemehla a rozmazlence, a Norbert, její muž, když na to přijde, udělá z náhodného samorostu plastiku, nad níž člověk žasne. „Třeba nás to tvé hobby bude jednou živit,“ vtipkuje Erika, když přemisťují almárku; zabydlují právě holé, nicméně vlastní stěny, jež jim škola (s běžnými prodlevami) přidělila. „Chceš říct, že biologii už brzy vyškrtnou z osnov, protože se nám tak rychle a velkolepě daří změnit přírodu v jednu velkou skládku?“ Fandí ekologům; snad mezi svými žáky, či aspoň mezi svými potomky (plánují čtyři, po dvou do každého pokoje) objeví pár ochranářů. „Neboj se: Po hubených letech přijdou zas tučná, šťastná - to už stojí v bibli.“ 177 [pageend179]Snad; v bitvě se sněhovou ztečí, do níž před chvílí stěhováci halabala vynesli nábytek a bedny („Dveře jsou úzké, nejsme dnešní, pozvěte si hasiče“), příliš neobstáli. Jak si rozvrhnout další práci? „Smím-li radit - vítám vás, bydlíme hned vedle, Vízner, žena už nese čaj -, tak si tu nejdřív zavlažte,“ objeví se zčistajasna ve dveřích usměvavý důchodce. „Koleno ke kamnům mám dvojmo - Aničko, oprášíš ho?“ „To jste velmi laskaví, ale...“ „Jaké ale? Dobrý soused, klid v domě - nemám pravdu? Zadní pokoj je přímo ideální pro studium - hledíte k lesu, k nebi. Co tam šoupnem? Knihovnu, viďte?“ Síly má jak Bivoj. „Postele nasmčrujem jižně, kvůli magnetickému poli. Netvrdne ti malta, Aničko? Mladá paní, tenhle závěs by mohl půlit kuchyň - osvědčilo se nám to taky.“ „Tyhle maličkosti už zvládnem sami, pane Víznere.“ Norbert je trochu nesvůj. Potěší ho interiér, jenž vnikl v cizí hlavě? Musí však uznat, že to gusto není přízemní ani zastaralé; navíc, gravidní Erice ta pomoc přijde vhod (čte to z jejích uvolněných rysů). Kdo by se nadál, že jim žírná léta přinesou Víznerovi? Za tři dny je ze sychravého bytu milé hnízdo se secesními tapetami, s křesly a s dveřmi, vsazenými do výklenku. „Jak se vám odvděčíme?“ 178 [pageend180]„Berte, dokud dáváme. Nám bůh tolik nevyměřil. Není dnes šestnáctého?“ „Ano.“ Zřejmě jsou trochu roztržití; kdo by se jim v tom věku divil? „Noění předpovědi přejdou jen jednou větou, páni vědci, jako by člověk nebyl sova.“ „Jistě.“ „Večer to oslavíme. U nás.“ „My jsme zrovna... Eriko, kdo má přijet?“ „Nikdo. Pane Václave, muž je trochu popletený z té anabáze - omluvte ho. Přijdem, určitě.“ Stařečkové pookřejí: Proto ta obětavost: Potřebují si zkrátka s někým občas poklábosit. Víno i chlebíčky jsou znamenité („Až se tu zabydlíte, Eriko, až spolu strávíme i konec roku, prozradíme vám i další, tajný recept“) a byt je, jak se dalo čekat, dvojče: Postele k jihu, svlačce na tapetách... „Už ani nevím, pane Václave, jestli jsem Norbert nebo Václav,“ žvatlá biolog; trochu přebral, sedánek se protáhl. „To se stává,“ zasmějí se chápavě Víznerovi; ještě, že jsou po ruce, sice ne tak nápadití a mnohomluvní jako jindy, zato ochotní pod Norberta, pod Eriku podstrčit polštář, přinést deku, zhasnout, aby si mohli oba učitelští v dvojčeti chvíli zdřímnout. „Nachystalas, Aničko, všechno? Je to natrvalo.“ 179 [pageend181]„Což něco potřebujem?“ „Ano. Tohle.“ Dotlačí tiše do nového bytu, k oknu, jež hledí k lesu, k nebi, monstrum s kolečky, dalekohled. „Měl jsem pravdu. Všechno je odtud vidět: Andromeda, Orion... To je krása!“ Pustí k čočce manželku; po kolika letech se zas něžně, jen kolem pasu objímají? Kdo je chce rušit? Učitelský, ovšem; už svítá. „Pane Víznere, ten přístroj...“ „Zeiss, Jena. Šetřili jsme na něj s ženou už dlouho. Jak jste se k nám dostal?“ „Cože? Já k vám? Vzal jste nám klíče, zneužil jste...“ „Udělejte si kávu - kocovina není nejlepší rádce. Čekalas ten nevděk, Eriko?“ osloví svou ženu Annu. „Vypadáš dnes tak mladě...“ Nelichotí; už za minutu, před zrcadlem, v bytě, v němž uvízl (sám ještě neví, jak), zahlédne biolog svou proměnu, své ušlechtilé šediny a vrásky. NOČNÍ NÁVŠTĚVNÍK „Praha v nich vězí jako pípa v sudu,“ říkali o nich. Přesídlili do vsi až k stáru, po životě na dluh, kdy si utrhovali od úst, aby mohli, jak říkal, dožít v čerstvém povětří. Pak zemřel - nakazil ho strýcův neduh, karban a kulečník. Už nevěděla, kde hledat viníka: Byl takový i dřív, než si ho vzala? Chtěl tou vášní přehlušit to, v čem bloudil, vnitřní poušť? Sama se sžila s chalupou jak kočka, jen někdy, na počátku, plakávala, když ucítila vlastní zápach - v chlívku 180 [pageend182]chovali selata a slepičince nosili po vsi jako ostruhy. Po pohřbu, trochu ze zvědavosti a trochu ze soucitu, dorazili v trabantech, v simkách příbuzní, pár tet a synovců: „Jen hlavu vzhůru, Věrko! Buď ráda, že jsi dala městu košem všude jen smog a povyk! Hned bych s tebou měnila (měnil)!“ Neměnil však nikdo: Co jeden přistavěl, to druhý zbořil, co jedna pilně vsadila, to druhá opovržlivě vytrhla jak plevel. Nedivila se, všechno, o čem kdysi čítala - folklór, zdravý selský rozum, sousedské vztahy -, vídala teď zblízka; být pobožnější, věřila by, že ji kdosi chce k stáru provést očistcem. Nakonec, v půli léta, odjeli: Snad usoudili, že se k svému smutku nehlásí, jak by měla. Oddechla si. To ticho! Na drátech se brzy začnou houfovat vlaštovky. Jak stráví večer? Pustí si televizi, hned ji vypne. Těká. „Tik tak,“ zní posměvačně od zdi. Spasí ji album, uložené v truhle. Těch lidí, s kterými už nepromluví! Těch krajin, do nichž nezavítá! Vida: Půlnoční Strážnice. Kdo fotil s bleskem? Bylo jí tenkrát špatně z jitrnic. Pak pláž. Po písku ani stopa, jenom Stánky a sloní zadky rekreantů. Asi Rujana. S kým tam tenkrát byla? S Martou? Babička Tonča. Splétá malé Věrce dva myší cůpky; čísi ruka cloní objektiv. Škoda, napadne ji náhle, že ztratila ten přívěsek - vždyť jí ho ta hodná, stará Tonča odkázala! Nejspíš ho vytrousila cestou z krámu, pod kopcem, u zastávky. Přece jen má venkov své klady: Mohla tam hned ráno vyvěsit hlášku. „Prosím váženého nálezce bezcenného křížku... Vděčně...“ I kdyby napsala jen Věra, každý 181 [pageend183]by spolehlivě ukázal, kde bydlí. „Ta střecha s ulomeným okapem.“ Tma zavadila šosem o okenní tabulku. Tma? Spíš pták či pahýl větve. Osvětlí zevnitř předzahrádku, na níž pěstuje kedlubny a salát; vyjde. Na metr od ní, stíněn ořešákem, postává cizí chlapík. Hlas mu trochu drhne: Prý četl její oznámení; ne že by jezdil dálkoplazem do hor, nepotřebuje si hrát na masňáka, jen jeho Otík - teprv teď si všimla rozespalého kloučka, jenž mu visel na paži - obrací v těch místech občas žaludek, karamely, kterými se láduje, vyžraly už málem trávu, „viď, mlsko? Zkazila ho trafikantka, ke Květům hašlerku a k Zemědělkám co ti to cpala k Zemědělkám?“ Muž se uchichtne, kluk se tence vysmrká do proužku novin. „Už má po výslužce, Božka se jmenovala, doklepala minulý týden ve špitále, teprv třicet a něco, ještě nemají náhradu...“ Žena si chce protřít oči, přetnout vlezlou (hloupou?) litánii; vidí se náhle z ptačí perspektivy: Jakýsi bekot v dálce, rozdupaný záhon a můra... „Nesete mi křížek? Jste hodný. Kdyby nebylo tak pozdě a kdybych neviděla, jak váš synek živa... „Můj? Kdoví, čí je, viď, ty mazle? Není tak pozdě. Natě.“ Zvlhlou dlaň s tou niklovanou cetkou, kterou by teď raději oželela, přisune jí muž k ústům, jako dentista, jenž zmáhá vzdor pacienta. 182 [pageend184]„... radost,“ řekne žena (začátek věty spolkla). „Mně? To těžko, bývám dost vybíravý. Zato Otík by uvítal i balón, potrhaný psíkem.“ „Psa nemáme.“ „To jsem si všiml. Můžeme dál? Je chladno.“ „Jistě. Totiž... Můj muž... A mimoto jsem právě chtěla...“ „Rozumím. Nejsme ze skla, viď, ty mazle. Rozluč se se slečnou. Či s paní?“ „Paní. A vdova. Na shledanou.“ Vyklouznou do polí jako klaunské duo, málem pozpátku. Balón? Chtěli protislužbu? A jakou? Obrázkovou knížku? Nebo tu zúročitelnou? Má v hlavě zmatek. Vrátí se k albu, k fixním okamžikům; nezamkne. Strach má velké oči. Vskutku? Co když si přišel - s křížkem jako štítkem - obhlídnout chalupu? A co ten klučík? Chtěl ji snad dojmout? Proč ho vláčel s sebou? Mlska a mazel; něha. Chlap jak hora, a přesto ovčí výraz. Půjde spát. „Praha v nich vězí jako pípa v sudu.“ Ne. Otevře ten doušek čisté vody, po němž vždy prahla; znovu začne žít. Příští den vyhnal mraky z modrých pastvin. Dvakrát či třikrát, když si navařila, stanula před zrcadlem: Vrásky nejsou újma, jen vyzrálost, a ke křížku, který se houpá na kožené šňůrce, v úžlabí mezi prsy, přikoupí si v pondělí, v Pace, nový řetízek. Vynesla na dvůr s pampeliščím chmýřím 183 [pageend185]matrace, křesla: Vypráší jim kožich v sluneční lázni. Vrátí do knihovny Kožíka, Šmahclovou. Vyšlápne si na jehlách k řece, ke kadeřníkovi. Zahodí všechny účtenky. A večer... Tma zavadila šosem o rám okna. Zpod ořešáku vchází do kužele světla muž ze včerejška; mlčí. Spíš ho uhaduje, než rozpoznává. Místo Otíka, mlsky, svírá pěsti v kapsách. „Tik tak,“ zní z police. Pak břinkne sklo; ženiny spánky mine ostrý kámen. OBJEV VE ŠKARPĚ Dřív, ještě v osmnáctém století, by se ten jev, ten tvor dal připsat k tíži příslušné pekelnické celebritě; tentokrát musel, jak to doba žádá, dorazit dvojnásobný doktor, znalec z Akademie (nevypadá na to, nenosí brýle, chodí v džínách, místo učených foliantů má jen klíšťky jako pan Dušek, průvodčí a šumař): Pořídí dokumentaci a zklidní pověsti o tom, že to zvláštní mládě uteklo z maringotky cirkusákům, kteří tu loni přezimovali, či z jesenických lesů, kde prý pan Mrkos, hajný, našel vlčí doupě. Poslední, pravou verzi zná jen paní Pourová; v plen ji samozřejmě nedá, tím spíš, že její dcera, tlustá, hloupá Vendula, je všem k smíchu: „Vytáhnem ji dnes na bál, chlapi? Tvrdne doma s mámou už přes půl roku, potřebuje vytřást. - Co s ní chceš, s pytlem, tančit? Skočnou, kankán? - Neryjte, ženská má být udělaná, ne jako vyžle. - Kdyby aspoň s něčím pomohla mámě! Umí se jen válet na zahradě a zvracet do lavoru.“ 184 [pageend186]V něčem jí křivdí, v něčem ne: Sní denně půl bochníku a kilo uzeného - dceru i matku financuje otec Pour, který zběhl (neukázal se už v dědině přes rok). Hádka? Kůzle, které zmámilo, jak to bývá, ve vlaku či v předměstské restauraci nyjícího padesátníka? „Třeba je tak žravá z lítosti,“ míní stará Komancová. „Myslíte?“ „Chce se otci zavděčit, odčinit, co mu natropila, když ji loni vzal v Hradci do zoologické. Vy jste to ještě neslyšela? Zrovna krmili, a to neměli. Náš hltoun, Vendulka, neodolal.“ „Hnala tátu k párkaři.“ „Nejen to! Hned vlezla za tou potvorou - za medvědem? za šimpanzem? do klece, pro oběd.“ „Fuj! To snad ani...“ „Vyvázla. Spletl si ji se samicí.“ A zase smích, ten ženský, jedovatý. Došlo jim, proč ten dobrák Pour vzal roha: Ze strachu. Radši bude na Vendulku dřít jako mezek, než by... Dcera o tom neví; je důvěřivá jako dítě, i když jí táhne na dvacátý. Ráda by něco upletla či vyspravila, nebýt těch divných křečí v břiše: Jako by se tam přelo sedm trpaslíků. Nepřejedla se? Podloží se plínou, ulehne na gauč. Kdy se vrátí matka z Mototechny? Až ve dvě. Vzdychne, málem upadne do mdlob. Prudká bolest, znova, křik, zavrnění. „Kde jsi k tomu přišla, Vendulko?“ spráskne ruce matka, která naštěstí, dík své předvídavosti přišla dnes dřív. „Proč jsi mi neřekla, 185 [pageend187]že v sobě nosíš...?“ Nedořekne; nejdřív zasáhne: Odstřihne ten živý uzlík nůžkami nahřátými nad sporákem, přiloží gázy, spláchne krev. „Je po všem. Prospi se. Tumáš.“ Pro jistotu vmíchá do moštu nitrazepam; hraje na čas. Neumí ještě nazvat to, co dceři vypadlo z lůna (porod nebyl těžký) - ví jen, že to má místo holé kůže srst, místo pusy tlamičku a místo prstíků drápky. To je nadělení, myslí si, neztratí však hlavu (umí i nejneodbytnějším zákazníkům za pultem zdůvodnit, proč není k mání svíčka či stěrač, i když je sklad plný, často jen pro tu pastvu, pro ten pocit, že rozhoduje); prostoduché dceři namluví cokoli, i nehoráznost. „Vidělas ho? - Koho? - Na kopci, to mládě. Medvídě.“ Hlouček dětí běží za ves; vosy a mouchy, rozjitřené vedrem, útočí marně na chlupatou stvůrku, která se plazí bodláčím a škarpou. „Je to jen štěně,“ říká pohrdavě Cajthaml; Svitáčková zkouší mládě postrčit klackem. „Nech ho,“ okřikne ji pan Dušek, který chodí z práce po svých. „Může mít vzteklinu a svrab a ...“ „...sračku,“ doplní Cajthaml. „Kuš, spratku. Na to musíme přizvat znalce, zoologa.“ Dočkají se ho brzy, hned ten večer; vyzná se ve všem: „Ursus hominensis, nepříliš častá čeleď, přesto u nás vyšlechtitelná,“ sdčlí vesničanům (džíny a klíšťky už mu odpustili). Pak mládě okroužkuje, vybaví ho příslušnou mikrovlnnou vysílačkou a třepne po zadečku, aby mohlo 186 [pageend188]v polích a lesích, ve svém přirozeném prostředí, pod dohledem badatelů, vychutnat sladký cumel svobody. POZDNÍ NÁVRAT Přijely na skok - den či dva jim jistě postačí. Vypadají jako sestry, vytáhlé, nenápadné, v černých šatech, a nikdo, ani ony samy, by už neuměl určit, co je semklo, jak z nich vyrostl atol, vzdorující ztečím povětrného života. Žijí samy; společně obhospodařují city i spasmy ve slinivkách. Tentokrát se ubytovaly v Hůrkách, v sousedství. „Přespíme kdekoli, i v pokojíku pro služku nebo pro kuchařku/4 řeknou hostinské, jež by radši pod svou střechou přijala pokrývače z Rokytné (měl přijet v pátek). „Nejsme bez prostředků,“ dodá ta druhá. „Cestujeme zřídka.“ „Na houby?“ „Ne. Spíš na hrob. My jsme totiž...“ „Rozumím. Řeholnice.“ „Měly bychom takové přání, či spíše povinnost: Smýt hříchy, omýt nebožtíka, ženu, muže či dítě - na tom nezáleží.“ Neprosí, oznamují. „Naše sekta...“ „Vy? Hříchy?“ odlehčí to hostinská; počká si, co to vynese, pak teprv, bude-li třeba, zajde na okrsek. „Leda pár očesaných broskví, v mládí - to nebe pardonuje. Jenže, dámy, zřízenci z piteven i kati bydlí většinou v městech - pod svícnem se tahle živnost, jak známo, provozuje lip.“ 187 [pageend189]„Stačil by hrobník.“ „Hrobník? Myslíte Hromádku z Dolních Louček? Máte štěstí. Zajde sem občas na rum. Sice trochu, zvlášť k cizím, mrzout - dčlal kdysi v lomu a dodnes kulhá -, ale...“ „Děkujeme.“ V márnici, na kamenném stole s žlábkem, nedbale zakryt žlutým prostěradlem, leží pan nadlesní, ten, který uměl vyslídit jako ohař každý párek v podrostu, každý lesní pych; teď mlčí, jen občas, po způsobu mrtvých, pšoukne. Ženy už zapudily milodarem Hromádku - otvírají hbitě brašny. „Zahlédla jsi ten plakát? Ples. A taky na zámku.“ „Říkalas, že zpustl, Stélo, že se v něm, mezi starým nábytkem a trofejemi, prohánějí krysy.“ „Už ne. Už zase místní omladina.“ V gumovým rukavicích setře z těla rýžákem, houbou nečistotu. „Přestaň.“ „Podej mi kbelík. Nesmíme nic rozlít. Co dělá Hromádka?“ „Šel zlatit nápis.“ „Ten ťulpas! Nepoznal nás. Pamatuješ, jak chodil na kůr, celý divý, šlapat do měchů? Chtěl se otřít o nějakou zpěvačku - o tebe, ten starý chlívák!“ „Ty ses mu zamlouvala víc - tvé hýždě.“ „Stál o obě. A nedostal nás nikdo. Není to škoda? Ty snad věříš, že tu 188 [pageend190]panenskou pečeť rozlepuje bůh? Pupek mu speklo sádlo. Pootoč ho! Záda má samý vřed. Pak přelep víčko náplastí.“ Pracují teď pomaleji. Za matným okénkem se mihl dlask; chystá se k čepobití. Postávají nad bledým tělem jako dřevorubci nad ohněm, rozdělaným ve sněhu. Proč, kam by pospíchaly? Bonbón mládí cucají dosud. Pravda, vyštvali je ze vsi, snad že jim nebyl nikdo dobrý, že v dobách ryčných proměn pečovaly spíš o hraběte, který dožíval v hasičské zbrojnici, sám, se sklerózou, než o předsedův stůl - ne, urážky je nemohly zlomit. „Běhny ze zámku, posluhovačky, líné kůže...“ „Přestaň. Vzpomínej radši na ples v jízdním sále, na lustry, na parkety, naleštěné, že ti v nich mohl učitýlek Komzák spočítat krajky... Vzdychal: Zničíte mne, Doubravko! Vy jste sen!“ „A zradil stejně, jako ti druzí, jako polír Stýblo, jako pan Škarda, lékárník... Pak, pozdě, žehrali sami na svou obojakost.“ Náves je před půlnocí opuštěná; ves vstává časně, ke kravám i k vlaku. Přišly jen na chvíli, jen na skok (auto nechaly za vsí), aby mohly zčeřit hladinu kašny, z níž se dá i pít, vším hnisem, který bobtná v nádobkách i v jejich nitru - pozdní, trpký návrat. Nato se obejmou a začnou kroužit po dláždění - tak něžně, že by z toho učitel Komzák, nebýt po těch letech už skoro slepý, přišel o rozum. 189 [pageend191]JAROSLAV ŠVADLENA Chlad Průvan nekonečna vane nádražím a nevědomky je vymazává z mapy o měřítku jedna ku jedné. Naše duše jsou zkřehlé ledovou nadějí, srdce proklátá rampouchy. O stříšku kiosku se opírají netečné hvězdy. Před kioskem stařec upustil minci, a nikdo mu ji nedokáže podat. Umrzlým pohledem bezmocně zíráme na bezmocnost. Těžko uvěřit, že vlak i dnes prorazí bariérou dálky, vždyť dálka se již vymyká našim možnostem. Čas nám přimrzá k podrážkám a my se tvrdošíjně ptáme: Je budoucnost pouhým pokračováním přítomnosti? Ranní hodina Zrána mě probudil hukot letadla. Spánek se mi rozdrobil v drhnutí srdce a chvění rozumu. I ptáci se na okamžik přestali hádat o přesný čas, nebo možná o nepřesný, napjatě naslouchali a srdce jim propadalo hrdlem. Chvíle, kdy lze promeškat i vlastní smrt. Všude kolem navršení věcí odložených nocí do jitra. Nepolevit ve vnímavosti bude už navždy vyžadovat svět na světu. (Poezii vybírá M. A.) 190 [pageend192]Alena Wagnerová Dvojitá kaple román Připravuje: PROSTOR v roce 1991 U Prašné brány 3, Praha 1, 116 29 [pageend193]George Soros Směnka na demokracii Vzestup a pád sovětského systému Připravuje: PROSTOR v roce 1991 U Prašné brány 3, Praha 1, 116 29 [pageend194]PROSTOR kulturně politická revue PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 116 29 čtete nezávislý časopis prostor [pageend195]17 [pageend196]