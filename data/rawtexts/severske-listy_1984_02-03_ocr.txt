SEVERSKÉ LISTY BOX 56, S-59700 ÄTVIDABERG, SVERIGE, POSTGIRO; 66 41 21—1 2-3/84 Sever: Z případu Arne Treholt se vyklubala největší špionážní aféra v historii Norska. T. byl zatčen, když se chystal letět s tajnými materiály do Vídně, kde se měl sejít se svým KGB šéfem, gen. G. Titovem, vypovězeným v roce 1977 z Norska pro špionáž. Titov v té době řídil špionku v norské zahraniční službě Gunvor Galtung Haavik, která se ihned po svém zatčení plně ke špionáži ve prospěch SSSR přiznala. Dříve však než mohla být postavena před soud, zemřela záhadnou smrtí ve své cele. Podle údajů norského tisku byl T. podezříván norskou bezpečnostní službou již v roce 1979 a nejméně od května 1983 důsledně sledován, t.j. od doby kdy se v Helsinkách sešel s gen. KGB Titovem. V srpnu 1983 byl fotografován při schůzce s ním a dalším KGB mužem, Alexandrem Lopatinem ze sovětského vyslanectví v Oslo. T. měl přístup k tajným informacím pro Sověty důležitým a v případě vítězství sociální demokracie v příštích volbách by jeho význam ještě stoupl - byl pravděpodobným kandidátem na ministra zahraničí. T. nebyl komunista, ale patřil k levému křídlu norské sociální demokracie, byl nepřítelem takřka všeho v americké politice, i když mu velmi vyhovoval americký způsob života. Již v roce 1970 hlásal vystoupení Norska z NATO, k jeho terminologii patřily výrazy jako "americký imperialismus, americká dominance, boj proti americkému imperialismu" a v této souvislosti "národní sebeurčení" a samozřejmě "mír". V roce 1971 se angažoval v organizování kampaně za vypovězení Američanů z vojenské základny Keflavik na Islandu a islandským aktivistům sliboval pomoc sociálních demokratů ostatních severských zemí. V otázce utvoření bezatomové zóny v severní Evropě měl T. klíčovou pozici, která mu umožnila ovlivnit vývoj směrem jak si jeho tajní sovětští chlebodárci přáli. S návrhem na utvoření bezatomové zóny v severní Evropě přišel v roce 1958 sovětský ministerský předseda Bulganin. zóna obsahovala dvě země NATO, ale žádnou zemi Varšavského paktu a byla představiteli severských zemí, včetně sociálních demokratů, chápána jako taktická hra Sovětů a jako taková odmítnuta. T. se silně angažoval, aby Sever byl vyhlášen za bezatomové pásmo. Podle listu Aftenposten byl autorem řeči, kterou v roce 1980 pronesl norský politik Jens Evensen a která měla velký význam v pozdější debatě o atomových zbraních a politice. V témže roce vydal Evensen knihu "Atomové zbraně a bezpečnostní politika", která se stala biblí norského mírového hnutí. Jedním z hlavních redaktorů knihy, na které spolupracovali i Olof Palme a Alva Myrdal, byl - Arne Treholt! V sovětském tisku byla kniha a její význam pro uskutečnění bezatomové zóny na severu Evropy vysoce oceněna - pro Švédsko ne neznámým novinářem a později vypovězeným agentem KGB Nikolajem Nejlandem. T. měl přístup k vysoce tajným vojenským dokumentům a Joseph Luns, gen. sekretář NATO prohlásil, že není vyloučeno, že v důsledku toho bude muset být pozměněn celý plán obrany Norska. Rovněž v Řecku jsou obavy, že T. využil osobního přátelství s ministerským předsedou Andreasem Papandreou k získání informací o amerických základnách v Řecku. Na podzimní raport švédské komise, která vyšetřovala ponorkové incidenty reagoval T. velmi záporně. Označil ho za přehnaný a .dokonce prohlásil, že se může jednat o vědomý pokus zhoršit vztahy mezi Západem a Východem. Po T. odhalení přinesl tisk mnoho nepotvrzených zpráv. Patří mezi ně např. zpráva, že cesta při jejímž nástupu byl T. zatčen měla být svého druhu poslední. T. chtěl [pageend1]- 2 - údajně uprchnout do některé z komunistických zemí, podle jiných zpráv se měl stát vysokým důstojníkem sovětské KGB. K různým závěrům dochází socialistický a občanský tisk. T. má v Československu nemanželské dítě. Dle socialistického tisku je to dostatečným důvodem pro KGB, aby na T. vykonávala dostatečný tlak, který vyústil ve špionážní činnost. Nesocialistický tisk vyjadřuje pochybnost, že tato okolnost by mohla být zdrojem vydírání u člověka T. významu. Socialisté se domnívají, že motivem mohly být důvody ryze ekonomické a uvádějí, že T. za svou špionážní činnost obdržel nejméně 600 000 norských korun. Norský večerník VG přinesl komentář nazvaný "Od idealismu ke špionáži". Dochází v něm k závěru, že základem T. jednání bylo ideologické přesvědčení. Tento názor podporují i psychologové, kteří tvrdí, že je prakticky nemožné žít v trvalém duševním tlaki^způsobeném špionážní činností, aniž by dotyčný člověk nebyl přesvědčen o správnosti vlastního jednání. Komentátor dochází k závěru, že peníze v T. jednání hrály podřadnou roli, ale hlavním důvodem byla víra ve správnost vlastního jednání, přesvědčení, že jedná v zájmu Norska a míru. T. se mohl stát obětí snu, vlastního mnoha levicovým intelektuálům, že se nakonec vše vyřeší a srovná, jen když bude možno udržet s Kremlem dialog. -- Čeští emigranté v Norsku podezřívají, že Treholt o nich podával informace do Prahy. Byl znám jako přítel Československa a měl styky s řadou emigrantů. Když při návštěvě ČSSR byli někteří z nich podrobeni policejním výslechům, byli překvapeni informacemi, které o nich policie měla. Některé okolnosti byly známy jen kruhu přátel do kterého T. patřil. Všichni krajané se shodují v tom, že T. měl velmi radikální levicové názory, které jim byly zcela nepřijatelné, což vedlo k tvrdé výměně názorů, anebo vyhnutí se politickým debatám. Výtvarník Jan Kristofori považoval Treholta za jednoho ze svých nejbližších přátel a po určitou dobu u něho dokonce bydlel. Po T. odhalení se přihlásil norské bezpečnosti, aby vydal o T. svědectví.-- Prudkost norské reakce na špionážní aféru neměla dosud obdoby. Bylo vypovězeno pět sovětských diplomatů a čtyřem dalším, kteří tou dobou nebyli v Norsku, nebyl povolen návrat do země. Dosazení nových osob na uprázdněná místa není dovoleno. Vláda rovněž stanovila nejvyšší přípustnou hranici pro sovětskou reprezentaci, která nesmí překročit 89 osob. Ze země byl rovněž vypovězen Igor Granov, zástupce gen. ředitele firmy Konela, která do- dováží sovětské automobily Lada a traktory. Bylo konstatováno, že Granov je agentem KGB. Předsednictvo norského parlamentu zaslalo nejvyššímu Sovětu notu, kterou odvolává přátelskou návštěvu, plánovanou u příležitosti 60. výročí navázání diplomatických styků mezi oběma zeměmi. Řada dalších plánovaných akcí byla rovněž zrušena. Na norská o- patření odpověděl SSSR vypovězením dvou norských občanů, jednoho diplomata a tlumočníka. --- Dánský ministr obrany Hans Engell prohlásil, že KGB agenti se ho několikrát pokusili získat pro spolupráci. Bylo to v době, kdy byl šéfem tiskové služby konzervativní strany. Rovněž poslanec sociálně demokratické strany Lasse Budtz byl, dle vlastního prohlášení, vystaven několika podobným pokusům ze strany KGB. ---- Dva ze sovětských diplomatů vykázaných z Norska, Alexander Lopatin a Jurij Anisimov působili dříve na sovětském vyslanectví ve Švédsku. V srpnu 1983 fotografovala norská výzvědná služba Lopatina při schůzce se špionem Treholtem a gen. KGB Kirovem ve Vídni. --- Koncem ledna nastoupil na místo sovětského generálního konsula v Goteborgu Viktor Karjagin, vypovězený v roce 1971 z Velké Británie pro špionáž. --- Ve svém posledním veřejném vystoupení v prosinci, označila Alva Myrdal USA a NATO, vysloveně demokratické země, za stejně nebezpečné pro světový mír jako SSSR a jeho satelity!! --- Všichni účastníci stockholmské konference obdrželi dokument vypracovaný Baltickou světovou radou, který na podkladě hlášení zpravodajských služeb a výpovědí svědků dokazuje, že v případě mezinárodní krize SSSR plánuje vojenské obsazení celé Skandinávie. --- Ve vodách v bezprostřední blízkosti Karlskrony probíhá již po několik týdnů pátrání po cizích ponorkách a žabích mužích, jejichž přítomnost vojenské vedení oficiálně potvrdilo. --- V interview se sdělovacími prostředky prohlásila . norská bezpečnostní služba, že 75 až 100 občanů ze států komunistického bloku, kteří jsou nyní v Norsku jsou agenty výzvědných služeb. Největší skupina je soustředěna kolem sovětského vyslanectví v Oslo. Z ostatních států jsou ve špionáži proti Norsku nejvíce aktivní Polsko, DDR a Československo. Kromě toho jsou v zemi usazeni agenti s falešnou identitou, kteří nemají žádný styk s vyslanectvími svých zemí. --- Podle Mezinárodního valutového fondu má Švédsko nejvyšší daně ze všech průmyslových zemí. 46% hrubého národního produktu tvoří daně. Současně s nejvyšším daňovým tlakem na poplatníky se Švédsko zařadilo mezi průmyslové země s nejnižšími průměrnými platy. Švédsko je na třináctém místě, následováno pouze zeměmi jižní Evropy jako Itálií, Řeckem, Portugalskem. Průměrný brutto příjem švédského dělníka v roce 1982 byl 84 600 korun, což je o 60 000 korun méně než průměrný plat švýcarského dělníka. V tabulce příjmů je Švýcarsko na prvním místě s průměrným platem 143 718 korun. --- Odborový předák Stig Malm odřekl návštěvu SSSR, když jeho sovětský protějšek Stefan Šalajev na apel švédských odborů odpověděl, že rodině Valentina Aga- [pageend2]- 3 - pova nebude dovoleno opustit SSSR, protože Agapov je v očích sovětských úřadů považován za zrádce. Po odpovědi LO přerušilo se sovětskými odbory všechny další styky. --- Právní zástupci rodiny Raoula Wallenberga podali okresnímu soudu ve Washingtonu žalobu proti Sovětskému státu kde žádají odškodné za Raoulovo věznění ve výši 39 milionů dolarů, t.j. jeden milion za každý rok. Žaloba bude předána americkému ministerstvu zahraničí k dalšímu předání do Moskvy. Simon Wiesenthal, známý pronásledovatel nacistických zločinců se obrátil na O. Palmeho s žádostí, aby na stockholmské konferenci byla se sovětskou delegací znovu projednávána záležitost Raoula Wallenberga. Rovněž v parlamentě, poslankyně za lidovou stranu se obrátila na ministra zahraničí Bodstróma s otázkou zda vláda hodlá podniknout nějaké kroky v této otázce. --- Celníci v Malmo zadrželi sedm beden s optickým zařízením, které bylo na cestě z Francie do DDR. Zásilka byla klasifikována jako válečný materiál. --- Bývalý agent KGB Imants Lesinskis prohlásil ve Stockholmu, že sovětská hrozba vůči Švédsku roste. KGB před časem vydala přímý příkaz pro zintenzivnění průmyslové špionáže, která se má zaměřit především na USA, Kanadu a Švédsko. Příkaz podepsal J. Andropov. --- Šéf Dánského institutu pro kritický mírový výzkum při univerzitě v Aalborgu, P.H. Bering, označil r. 1983 za rok sovětské špionáže. V SSSR probíhá široký nábor a školení techniků do diplomatických a obchodních služeb, či jako žurnalistů a pod. Pak jsou posíláni do nekomunistických zemí s úkoly provádět průmyslovou špionáž. Nikdy dříve nebylo z různých zemí vypovězeno tolik sovětských občanů jako v roce 1983. Experti odhadují, že SSSR nyní získává 70% technických informací potřebných pro vojenské účely ilegálními cestami. Zostřený nátlak USA na kontrolu vývozu moderního technického zařízení do komunistických zemí přináší své výsledky a ukazuje se nanejvýš žádoucí. SSSR je současně ochoten platit stále vyšší částky západním občanům, kteří se k prodeji důležitých informací propůjčí. --- U příležitosti zahájení Stockholmské konference předal švédský Pen klub A. Gromykovi apel s žádostí o propuštění intelektuálů vězněných z politických důvodů. Pen klub se zejména zasazuje za své čestné členy Mykolu Ruděnka, Irinu Ratušinskou a Anatolije Mar- čenka. Podobná žádost o propuštění vězněných spisovatelů a žurnalistů byla předána ministrům zahraničních věcí Jugoslávie, Polska, Turecka a Československa. --- Islandský soud musí řešit nezvyklou otázku -která z existujících komunistických skupin je nositelem pravých Marxových, Englsových a Leninových idejí. Jedná se o pozůstalost v Reykjaviku, kterou zemřelý odkázal socialistické straně a v případě, že by neexistovala, tedy straně nebo skupině, která bude pravým nositelem výše zmíněných idejí. Socialistická ani komunistická strana na Islandě neexistují a Lidová aliance, vzniklá ze zbytků socialistické strany si nárok na dědictví nedělá. O dědictví se přihlásily čtyři komunistické skupiny; "Svaz pro vytvoření komunistické strany na Islandu", který je příznivcem albánského komunismu. Při soudním jednání se ukázalo, že program Svazu je tak tajný, že nemůže být soudu objasněn. Kromě toho se o dědictví uchází Svaz is- landsko-kubánského přátelství a Svaz islandsko-vietnamského přátelství a Čínsko-islands- ké kulturní sdružení. --- Poslední dánské volby přinesly jasný důkaz o financování rozvratných komunistických skupin zvenčí. Jedná se o nově utvořenou Dkp, která svůj vzor hledá v komunistické Albánii. Během volební debaty bylo její členy hodně slyšet. Jejich heslo je "Ven z krize revolucí!" Dkp vydává deník "Arbejderen", který vychází šestkrát v týdnu a to vzdor tomu, že při volbách dohromady v celém Dánsku obdrželi 980 hlasů! --- Ke kritikům 0. Palmeho pro jeho cestu do Nicaragui a jeho podporu san- dinistického diktátorského režimu se připojil i TV a rádio reportér Fritof Haglund v Nicaragui vyrostlý. Haglund zemi nedávno navštívil a na vlastní oči se přesvědčil o teroru, kterému jsou vystaveni Indiáni na atlantickém pobřeží a který nazval genocidou a došel k závěru, že Švédsko dnes v Nicaragui podporuje čistě rasistický režim. --- Expressen z 29. února komentuje Palmeho výpad v Severské radě proti Velké Británii a její konzervativní vládě v otázce životního prostředí, výpad byl neobyčejně ostrý a i když Británie v této otázce nepochybně patří k velkým hříšníkům, Expressen se jistě právem ptá proč Palme zapomněl na takové hříšníky jako SSSR, Polsko, DDR a Československo, ač spad jedovatých splodin přicházejících do Skandinávie od nich je vyšší než těch, které přicházejí z Británie. Že by to bylo proto, že tyto státy nemají konzervativní vládu? --- Náš krajan Boris Petkov z Alingsásu reagoval v Expressenu z 17.2.84 na Palmeho prohlášení, že "svoboda je mít práci a střechu nad hlavou" a našemu premiérovi připomenul, že jsme za nacistů i komunistů výše zmíněných svobod užívali a navíc jsme měli i bezplatnou lékařskou péči a penzijní pojištění, ale pocit skutečné svobody jsme zažili až když jsme těmto "jistotám" ukázali záda. --- Dánská TV vysílala koncem ledna pořad o Chartě 77. Použila záběry holandské televize, která natočila rozhovor s Václavem Havlem a dalšími chartisty. Pořad zdůraznil smutnou skutečnost, že nepohodlné kulturní osobnosti jsou v ČSSR stále více izolovány. --- [pageend3]- 4 - David Radok režíroval v Goteborgu s velkým úspěchem operu Dmitrije Šostakoviče "Katerina Ismajlova". Kritici neváhali použít superlativů a což je ještě více potěšující - diváci rovněž ne. --- Zásluhou pana Josefa Kaplana z Molndalu probíhá do 8. března v molndalské radnici putovní výstava výtvarných prací Jana Kristoforiho nazvaná "Oslava Franze Kafky a Georqe Orwella"'. Výstava již byla instalována ve Västerásu a navštíví ještě další švédská města. ^vobo^ný svít: Bývalý komunista, francouzský zpěvák Yves Montand, který po roce 1977 konečně "prohlédl", vystoupil 3.1. v druhém programu francouzské televize s interview, v němž objasňoval nebezpečí komunizmu. Apeloval na prosté členy strany a žádal je, aby si uvědomili, jak jsou klamáni. Montandova popularita snad přispěje k tomu, že mu lidé uvěří víc než politikům.--- Nejznámější terorista světa, Iljič Ramirez Sanchez, t.zv. Carlos, velice dobře placený důstojník KGB, je organizátorem atentátů v jižní Francii, při nichž 31. prosince zahynulo 5 a bylo zraněno 53 lidí. Carlos se tentokrát angažuje na straně šiitské teroristické organizace Džihat Islami. --- Podle Washington Post se podél amerického západního i východního pobřeží zněkolikanásobila činnost sovětských ponorek typu Delta-2, vyzbrojených 16 jadernými raketami SS-N-8 a ponorek Viktor-3, které mají nové rakety SS-N-21. Všechny tyto ponorky mají základnu na Kubě. --- Plynové vedení ze Sibiře do západní Evropy, nejdelší a nejdražší svého druhu na celém světě si nejen vyžádalo mnoho lidských životů, ale podle mnoha předpovědí se stane i gigantickým ekonomickým fiaskem. Problémy má sovětský dodavatel - vzdor tomu, že na Nový rok byl do Francie dodán první plyn, stavba nepokračuje ani zdaleka tak, jak by si SSSR přál a aby tato první, především prestižní dodávka mohla být splněna, muselo na více místech být provisorně zapojeno staré potrubí. Rovněž na straně odběratelů jsou značné problémy, zejména ve Francii. Konzumce plynu klesá a Francie má vážné starosti co si s ním počne až se dodávka za 2 - 3 roky skutečně naplno rozběhne, zejména pokud by měla být udržena původně předpokládaná cena. Odborníci odhadují, že celá stavba si vyžádá 80 miliard šv. korun. --- Necelý rok poté co se dostali do parlamentu, stojí západoněmečtí "Zelení" tváří v tvář hrozbě úplného rozpadu na mnoho vzájemně se potírajících frakcí. Ve straně se na klíčové pozice dostali různé komunistické frakce a původní program strany stále více ustupovalpřed revolučními třídními idejemi a fanatickým antiamerikanismem. Tyto skutečnosti vedly býv. generála Gerd Bastiana k tomu, že ze strany vystoupil a vnitřní stranický boj se ještě zostřil.-— Koncem ledna byl ve Stuttgartu zahájen proces proti teroristům Birgit Mon- hauptové, 34 a Christianu Klarovi, 31, posledním vůdcům t.zv. Rote Arme Fraktion, založené Andreasem Baderem a Ulrike Meinhofovou.Obžalovaným byla dokázána účast na devíti vraždách, řadě pokusů o vraždu, bankovních loupeží a pod. Očekává se, že proces potrvá několik měsíců. z oKupovaneno GesKosiovensKa: Z4. února tomu oy±o let Kdy Komunisté popravili dva mladé české vlastence Milana Choce a Slavoje Šádka. Tato justiční vražda, jeden z nesčetné řady komunistických zločinů, nesmí být nikdy zapomenuta! --- Z mnoha pramenů docházejí zprávy o zostřené protináboženské propagandě. V televizi, rozhlase, novinách se objevují titulky jako "Co se skrývá pod černými kutnami?" "Klasická hudba v koste- lích rouškou náboženské propagandy" atd. --- Rozšíření pohlavních nemocí dosáhlo takového rozsahu, že se jím již zabývají i veřejné sdělovací prostředky, Červený kříž vhazuje do poštovních schránek brožúry kde informuje o příznacích a preventivních o- patřeních atd. --- V zemi se vyskytly dva případy obávané nemoci aids, která postihuje především homosexuály a požívače heroinu. Aids je nevyléčitelná nemoc, která zatím vždy končí úmrtím. Zpráva přichází z polského tisku, který konstatuje, že jsou to první dva známé případy ve státech sovětského bloku a projevuje obavy, že se nemoc rozšíří do Polska, které má na 200 000 poživačů heroinu. --- V minulém čísle jsme přinesli zprávu o úmrtí herce Vladimíra Menšíka. Rádi oznamujeme, že se tato zpráva nezakládá na pravdě. Podle zcela čerstvých zpráv z domova,Vladimír Menšík sice trpí těžkým astma, ale žije, pracuje a přináší našim lidem radost a dobrou náladu, tak jako po mnoho předchozích let. Přejeme mu dlouhá léta a čtenářům se za nepravdivou zprávu omlouváme. --- "Máme důvěryhodné náznaky, že Sovětský svaz se zabývá úmyslem anektovat Československo. Jsou to naprosto stejné skutečnosti, které předcházely vpádu Sovětského svazu do Afganistanu, které nám dávají tyto důkazy. Snad to zní neuvěřitelně, ale je to naprostá pravda". Slova jsou vyjmuta z přednášky, kterou měl při slavnostním večeru "Královského spolku rezervních důstojníků", v kasárnách Princezny Juliany v Den Haagu, prof. dr. F.A.M. Alting van Geusau. --- Od nového roku se zvýšila maloobchodní cena topné a motorové nafty na 5,30 Kčs za litr, dříve 3,70 Kčs. Také cena technického benzínu stoupla na 7 Kčs a u petroleje na 5 Kčs za litr. [pageend4]- 5 - Z Československa a o Československu nám došla řada dopisů z nichž vyjímáme: S pokrokem je to vůbec obtížné. Řekněme třeba elektronizace. Podle čs. rozhlasu by se dalo v průmyslu a zemědělství využít 150 000 různých elektronických systémů, do konce osmé pětiletky by jich mělo být 200 000. Zatím — šest let před koncem pětiletky — jich existuje jen pár set. Ne vždycky se zdarem. V jednom podniku, j»hož název rozhlas neuvedl, zavedli mikroelektronické zařízení, které fungovalo jako kontrolor. Jako kontrolor velice dokonalý. Odkryl řadu nedostatků a dělníci nestačili náročné požadavky plnit. Výsledkem byly samozřejmě nižší prémie. Vznikla nespokojenost. Náprava byla zjednána vskutku šalamounsky. Vyhodili... elektroniku. České Slovo 2/1984 .... hned na počátku množství pozdravů, a to jak před vánočních, tak i vánočních. Jistě nestojíte fronty na zahnívající hroznové víno, mandarínky nejrůznějšího tvaru, velikostí, barev a konzistence, na banány prodávané po půl až celém kilogramu a tak podobně. Nemáte určitě ani potuchy o tom, jak se získávají v předvánočním prodeji zájezdy do lákavější části zahraničí. Že je třeba stát nejméně 24 hodin předem soustavně před patřičným cestovním byrem. Ti zkušenější mají s sebou židle, ostřílení křesla a ti o- pravdu nejzcestovalejší parkují před Čedokem dokonce s obytným přívěsem. Toho jsem byl svědkem minulý týden v pražských ulicích. Je to vskutku potěšující, slyšet v hromadných sdělovacích prostředcích, že pro letošní rok připravil Čedok na 35 000 zahraničních zájezdů (další zvýšení oproti loňsku) a jak jsou rádi, že budou zájemci rádi. Ovšem i dítě školou povinné si hravě spočte, že na 7-8 milionů obyvatel Čech a Moravy je to vskutku "závratná nabídka" a není proto divu, že chtiví propadají bezuzdnému šílenství a v-1O-15° C čekají na to, co se na ně dostane. Jinak je před vánoci u nás vše při starém. Doprava - ta městská pražská i linková, nedoznala podstatnějších změn s nástupem zimy. S prvním poklesem rtuti teploměru pod nulu se automaticky prodloužily intervaly autobusů i tramvají a linkové autobusy třeba nejedou vůbec. Leč našinec si zvyká, nereptá a dnem i nocí děkuje straně a vládě za bezpečnost a mír. Též za prozíravou a otevřenou politiku na domácím i zahraničním fóru. Že je toho na pultech málo, to jednoho nepřekvapuje. Ale že je toho čím dál tím míň i pod pulty, to je známkou průseru".... ....My se ostře stavíme proti raketám na naší západní hranici a nadšeně souhlasíme s rozmístěním sovětských raket na našem území, protože jedině tak můžeme mít jistotu, že se nám nic nestane, kdyby se něco stalo. Někteří lidé si to pletou a nejsou sto pochopit, proč jednou mají být proti raketám a jednou pro rakety, ale to se časem poddá. Zatím se tihle tupci neprojevili veřejně, a to je dobře, protože by se jim to veřejně špatně vysvětlovalo.... .... Máme dojem, že se v království českém začínají hýbat ledy. Píší nám lidé, kteří nám léta nepsali, anžto byli bojovníci (bojí se). A naši dobří přátelé z Liberce napsali velmi optimistický dopis, plný jistoty, že se brzy shledáme. Už tam nefunguje nic, ani cenzura. Poslali jsme naší babičce do balíčku rafinovaně skrytý kalendář se snímky z papežovy návštěvy. Balíček došel, včetně kalendáře, jen "cenzoři" ho dali navrch, aby nebyl přehlédnut!!.... .... Tak už konečně topíme. Kotelna není ještě dostavěná a zatím topíme jen v jednom kotli. Zkušebně. Kolem dokola pracují zedníci. Žhavé okuje svářečů nám všem padají na hlavu. Nejhorší je to v noci. Řekne se"kotelna", ale nikdo by nevěřil, jak se v ní dá mrznout. Zedníci a montéři už od rána pijí rum. Desítky prázdných láhví se válejí kolem dokola. Práce také podle toho vypadá. Skutečně se zde něco dělá tak dvě hodiny po ránu. Nejbližší hospoda otevírá v devět. V ten čas se staveniště pokaždé vyprázdní. Zůstávají zde jen najatí zedníci z Jugoslávie.Ti zachraňují co se dá. Pijí také, ale zdaleka ne tolik jako naši. Přijeli si sem totiž vydělat. Nepracují za koruny, ale za dolary k velké závisti všech okolo.... .... Mluvil jsem s jedním z partáků našich zedníků. Patří k těm slušnějším. Pije také, ale ne příliš. Při loučení mi s úsměvem říkal, kdybych náhodou viděl někde ležet na zemi zedníka, který je v bezvědomí, tak abych mu vytáhl ruce z kapes, aby se jeho zranění mohlo kvalifikovat jako pracovní úraz.... .... V poslední době se v Praze dost rozmohly pohlavní choroby, takže v práci máme denně 150 - 200 vyšetření na jednu laborantku. Já říkám, že je to horší jak nějaké ga- leje. Dokonce se o těchto nákazách šířila televize i tisk, což jsem se velmi podivila, protože se obyčejně takové věci tutlají, aby se nedostaly na veřejnost. Takže denně večer,když přijdu z práce, tak padnu a doslova se ani nehnu. Nejhorší ale na tom je, že to nemá žádný finanční efekt, nebot nejsou ve zdravotnictví peníze. Sotva se pokrývají v rozpočtu základní platy. Nejsou ani injekční jehly a stříkačky a vůbec všechny základní potřeby .... [pageend5]- 6 - Podmaněný svět: V Polsku došlo koncem ledna k novému zvýšení cen mezi 10 - 40%. Nejvíce byly zvýšeny ceny potravin. Takřka současně bylo oznámeno zvýšení vojenského rozpočtu na rok 1984 o 13,9% ve srovnání s rokem 1983. Rozpočet činí 218,7 miliard zlotých. Současně oficiální polské statistiky přiznávají, že průměrná reálná mzda v uplynulém roce stoupla o 2%, ale 45 - 50% dělníků mělo sníženou reálnou mzdu. --- Sovětský vojenský tisk oznámil, že při plnění vojenských povinností v Afganistánu padl generál Anatolij Dragún. --- Začátkem ledna zajali afgánští partyzáni v kabulské oblasti 18 sovětských vojáků, mezi nimi několik důstojníků. Chtějí je vyměnit za 5 důležitých Afgánců, zajatých v listopadu. Zprávy o pohybu okupačních vojsk dostávají partyzáni od důstojníků vládního vojska. — 18. ledna byl v Kábulu zastřelen na ulici generálmajor Krachmalov, oficiálně vojenský atašé, neoficiálně štábní důstojník okupačních vojsk. — Podle západních diplomatů zaútočili koncem ledna partyzáni raketami na budovu sovětského vyslanectví v Kábulu. Koncem února bylo vyslanectví napadeno raketami znovu a současně i budova vlády. — Partyzáni provedli několik útoků za hranicemi Afganistánu, na sovětském území , na silnici mezi afgánským mčstem Gerat a sovětským městem N^rf. Zničili sovětskou celnici v Targuntu, podminovali cesty a ukořistili zbraně.— Diplomaté rovněž hlásí, že v únoru došlo ke krvavým srážkám mezi rivalizujícími komunistickými skupinami, při kterých bylo zabito nejméně 50 lidí. Podle těchže pramenů je druhé největší město Kandahar, s výjimkou centra, plně v rukou partyzánů. — Nejbližší Karmalův muž, Ahmad Nur, odletěl s rodinou do Moskvy, což je předmětem dohadů, zda ho Moskva hodlá dosadit na Karmalovo místo. — Ministr obrany USA Caspar Wein- berger prohlásil, že Moskva prohrává válku v Afganistánu, což podrývá její strategii dostat se k olejovým polím Středního východu. --- Sovětští poradci ve Vietnamu nejsou spokojeni. V Hanoji bydlí na okraji města ve čtvrti Kim Lien ve třípatrových domech. V dvoupokojovém bytě s kuchyní se tísní dvě sovětské rodiny. Byty jsou bez klimatizace, voda teče pouze v noci, toalety věčně nefungují. Poradci z jiných zemí bydlí ve středu města v hotelích. Ale umístěnka ve Vietnamu znamená povýšení, lepší místo po návratu ,/2 roky/ domů a možnost nakupovat v Berjožce.Ale i tak proklínají poradci Vietnam, podnebí a své žáky, kterým musí vysvětlovat nejméně 1Ox to, co tito stejně zapomenou. Sověti našli v bytech odposlouchávací mikrofony, t.zv. "štěnice". Navenek se Vietnamci ohánějí "věčným přátelstvím", ale kufry obracejí Rusům naruby. Sovětský konzulát si nechává podepsat od poradců bumážku, že nebudou chodit bez doprovodu po městě a po 20. hodině navštěvovat veřejné podniky. --- Podle komuniké protikomunistické organizace UNITÁ vydaném v Lisabonu, sestřelily její jednotky během února ve východní Angole bojové letadlo Mig a jednu helikoptéru. V jižní části země bylo sestřeleno dopravní letadlo Boeing 737, které mělo na palubě na 100 kubánských a angolánských vládních vojáků. — Po mnoha letech zdráhání propustila angolská komunistická vláda vězněné cizinecké legionáře britské národnosti. --- Polský parlament rozhodl postavit před soud býv. ministerského předsedu P. Jaroszewicze a jeho náměstka T. Wrzaszczyka. Je na ně svalována vina za bídný stav polské ekonomiky. --- Ruská baptistická podzemní církev vydala zprávu, která se teprve nedávno dostala na Západ. Praví se v ní, že Brežněv si povolal ke svému úmrtnímu loži baptistického pastora. Litoval svých hříchů a dostal rozhřešení. Zároveň projevil přání být křestansky pohřben, ale to mu nebylo úředními místy povoleno. --- Začátkem února proběhly v českém západním pohraničí vojenské manévry, kterých se účastnily pozemní a letecké síly ČSSR, SSSR a Maďarska. --- Na zá- padoněmeckém vyslanectví v Praze požádala o politický asyl neteř min. předsedy DDR Willi Stopha, paní Ingrid Berg s rodinou - celkem pět osob. Po jednání mezi oběma německými státy a ujištění ze strany DDR, že jim bude povoleno vystěhování do NSR, se rodina vrátila do DDR. --- Zatím co v Polsku znovu zesílily útoky proti Lech Walesovi, universita ve Skotsku mu udělila čestný doktorát. --- Světoznámý belgický premonstrát Werenfried van Straaten upozornil na osud rumunského kněze Calciu, který byl nedávno ve vězení nucen polykat vlastní výkaly. Komunistické Gestapo mu zlomilo obě ruce, aby je již nemohl sepnout k modlitbě a žehnat svým spoluvězňům. (Demokracie v exilu) --- Polský kardinál Jozef Glemp učinil v poslední době několik prohlášení, která nasvědčují tomu, že Glemp zaujímá smířlivější postoj vůči dnešnímu polskému režimu a vzdalu- .... V jednom z pražských kin nedávno promítali krátký přírodovědecký film o životě našich vodních opeřenců. Před zraky diváků se odvíjely i ty nejintimnější příběhy ze života labutí, divokých kachen a v okamžiku, kdy na hladině rybníka nastala honička mezi husou domácí a jejím druhem, kterému husa neustále prchala, prořízl ticho hlas jednoho z diváků "Gustóóó, přidej!" Hurónský křik a potlesk zaburácel zšeřelým sálem. Okamžitě rozsvítili a začalo vyšetřování. Naštěstí vtipný divák měl dobré sousedy a tak pražští bretšnajdři odešli s nepořízenou. .. . [pageend6]- 7 - je se od těch představitelů církve a Solidarity, jejichž postoj vůči Jaruzelského režimu je jednoznačně nekompromisní. Pronesl v tom smyslu projevy při své návštěvě Brazílie a Říma, kde m.j. prohlásil, že by navštívil Moskvu, kdyby byl pozván. Glemp rovněž prohlásil, že jednání mezi polskou vládou a církví o obnovení diplomatických styků s Vatikánem probíhají uspokojivě. Je možné, že Glemp diplomatickým jednáním dosáhne od polské vlády určitých ústupků, ale je pravděpodobné, že jeho jednání zmate prosté občany a případně oslabí jejich vůli k odporu. --- Oficiální sovětská místa projevují znepokojení nad sovětskou mládeží, která se jim zdá líná, bez zájmu, neváží si socialistických vymožeností a tradic a napodobuje Západ. Tyto zjevy možno sledovat i v armádě. --- V Maňarsku se silně rozvíjí katolické hnutí pod vedením kněze Gyorgy Bulá- nyi, kterému stát odebral licenci k zastávání kněžského úřadu. Toto hnutí existuje vedle státem trpěné církve. Bohoslužby a náboženská setkání se uskutečňují mimo kostely. Hnutí má silné kontakty s maňarskou menšinou v Rumunsku a obdobným hnutím na Slovensku. Představitele trpěné katolické církve považuje hnutí za kolaboranty komunistického režimu. --- 7. března došlo v Polsku nejméně na dvou místech ke studentským demonstracím a srážkám s policií, která použila slzného plynu. Důvodem demonstrací bylo odstranění křížů ze škol. --- Černěnkova volba - nový triumf marxismu - senilismu! Naši ve svobodném světě: Ve dnech 29.3. - 8.4. se bude u příležitosti stoletého výročí Smetanova úmrtí konat na Státní Universitě v San Diego v Kalifornii, USA , Mezinárodní konference a festival československé hudby. Jejím účelem je shromáždit muzikology zabývající se studiem Smetanovy hudby, jakož studiem hudby i ostatních našich skladatelů. V rámci festivalu bude 7. dubna uspořádán "Československý národopisný den". Festival bude ukončen provedením Smetanovy opery Prodaná nevěsta. --- 12. února oslavil 72. narozeniny jeden z největších současných výkonných hudebních umělců, český klavírní virtuos Rudolf Firkušný. Z vlasti odešel již před válkou a v zahraničí se velmi zasloužil o propagaci české hudby. --- Mladí slovenští umělci Ludmila Miklí- ková a Dušan Stolár, kteří před třemi roky odešli z politických důvodů z Československa, měli během února výstavy svých obrazů, převážně zobrazujících dánskou krajinu v Lillerod a Allerod u Kodaně. Během roku budou oba vystavovat v Královské knihovně. Přejeme oběma absolventům Umělecké akademie v Bratislavě,hodně úspěchů. --- Mnozí a- meričtí krajané vzdali svůj dík a obdiv Zdeňkovi a Evelyn Pražákovým za jejich velkou a obětavou práci v českém vysílání clevelandského rozhlasu, které již trvá 30 let a 30 let se na této práci Pražákovi obětavě účastní. Velkou poctou a uznáním bylo Zdeňkovi Pražákovi pozvání presidenta Reagana na oběd, dávaný na počest předních rozhlasových pracovníků amerického etnického života, v Bílém domě v říjnu minulého roku. Pražákovi se mohou hrdě ohlédnout zpět na těch svých 30 let. Je to velký kus práce pro národ - a také vědomí, že tady nežijí svůj exilový život marně. --- V prosinci byla v Bílém domě ve Washingtonu uspořádána slavnost u příležitosti 35 výročí podepsání Všeobecné deklarace lidských práv. O úsilí Spojených států v boji za lidská práva v různých částech světa, promluvil k přítomným hostům president Reagan. Hosty byli zástupci různých organizací pracujících na poli lidských práv. Za bývalé československé politické vězně byl slavnosti přítomen Ota Rambousek z New Yorku.--- Ota Hora , autor knihy Svědectví o puči, vypracoval pojednání nazvané "Hrozba sovětské vojenské intervence umožnila únorový puč?" Tato hrozba je častým argumentem, který vysvětluje a případně obhajuje postup demokratů v únoru 1948. Hora bere v úvahu dříve neznámá fakta a dochází k závěru, že vše ztraceno nebylo, že president Beneš nikdy neměl přijmout demisi, nikdy neměl kapitulovat. Sil v národě, ochotných bránit demokracii bylo dost. V případě sovětské vojenské intervence byl západ připraven k vojenskému zásahu. Sovětský svaz musel vědět o úmyslech Američanů zasáhnout a proto tolik dbal, aby celé uchopení moci komunisty bylo "legální". Západ měl v té době vojenskou převahu a atomové bomby, které SSSR v té době ještě neměl. Hora věří, že kdybychom se byli v únoru bránili, byli jsme dnes svobodní a svět byl ušetřen po desetiletí trvajícího napětí a nejistoty, způsobené Sovětským svazem a jeho výbojným, nelidským systémem. Sdružení svobodných Čechoslováků v jižním Švédsku uspořádá dne 5. dubna přednášku Dr . Jána Mlynáříka (Danubius) o československé historiografii. Přesná hodina a místo přednášky nejsou ještě známy. Členové Sdružení dostanou písemnou pozvánku, ostatní zájemci se mohou informovat na telefonním čísle 040/13 36 69. Jednota Sokol Goteborg uspořádala dne 10. března "7.krajanský ples". Kdy bude sokolský ples? [pageend7]- 8 - Koncem května navštíví Skandinávii Vladimír Škutina s manželkou. Jeho zájezd vyvrcholí jeho účastí na Československých dnech ve Stenungsundu 26. a 27. května. Kromě toho navštíví Oslo, Västeras, Stockholm, Linkoping, Maimó. Termíny jeho návštěvy budou včas oznámeny. Mají-li krajané z jiných míst zájem, aby Škutina navštívil i jejich město a jsou ochotni jeho návštěvu zorganisovat, žádáme je, aby se přihlásili redakci. Anonymové mají život houževnatý a jsou vynalézaví. Aby nevypadali anonymně, tak si jména vymýšlejí a udávají i adresu. Jako např. J.Sládek, Holandsgate 1, Oslo 6 a snaží se podat "věrohodné informace", čili jinými slovy házet špínu na ostatní krajany, především takové, kteří něco dokázali, jsou známí a mají rovnou páteř. Tentokrát je záminkou špionážní aféra Treholt. A tak nám pan "Sládek" zatelefonoval, aby nás zasvěceně informoval, že teči Jan Kristofori vidí komu lezl do p.... a samozřejmě nejenom on, a ještě další krajané. A nepřímé nadhození kdo ví, jací jsou oni - ti krajané! Ani slovo lidského poro- zumnění, lítosti nad zklamáním, které musí cítit lidé, kteří věřili a dávali své přátelství člověku, zrádci, který se spolčoval s jejich nepřáteli, k vůli nimž volili vyhnanství. Je nám smutno, že se mezi námi najde tolik škodolibosti, tolik zlé vůle, jejíž nositelé jsou si své špatnosti vědomi a tak volí zbabělou anonymitu. Ne, "pane Sládek", my vám vodičku kalit pomáhat nebudeme. Paní H.P. z Helsingborgu si upravila vztahy a zaplatila za to fůru peněz a přišlo jí to líto. A tak se rozhodla, že něco z toho musí dostat zpátky. Jenže ze soudruhů se to těžko páčí a tak v duchu hesla "účel světí prostředky" se rozhodla, že nezaplatí exilové knihy, které si objednala od Galerie Krause ze Švýcarska. Pan Krause od ní dostal z Československa pohled, kde mu oznámila, že knihy, které jí do Švédska poslal mu zaplatit nemůže, protože se rozhodla v Československu zůstat a tam odtud možnost placení nemá. Pan Krause jaksi nevěřil, že by se někdo po delším pobytu na Západě jen tak znovu rozhodl pro socialistický ráj a tak si při návštěvě Švédska dal práci a povedenou krajanku se pokusil najít. A našel! Ne sice už v Helsingborgu, změnila bydliště a moc velkou radost z návštěvy pane Krause neměla, ale knihy zaplatila. Ona představa té ostudy, taha- ček s policií atd. přece jenom příjemná nebyla. A což kdyby vyšlo najevo, že nezaplacené pohledávky neměl jen exilový podnik.... Upravenci druhu H.P., kteří se nestydí okrádat exilové podniky, které pro exil skutečně pracují a při tom se jen tak tak drží nad vodou, jsou v ČSSR StB zajisté vítáni - jsou schopni všeho! Uvažujte o budoucnosti. Nyní je vhodná doba investovat v USA. Zprostředkujeme Vám seriózně prvotřídní pozemky, apartementy, domy a investiční podíly na větších objektech. Vyřídíme všechny formality. Organizujeme nezávazné prohlídkové lety z Hamburku, Frankfurtu a Ženevy. Můžete začít již s částkou US $ 1.200,—. Napište si o informace na Postrach 1173, CH - 8036 Zůrich, zn. „FLORIDA", nebo volejte tel. v Curychu: 01-241 51 01, (předčíslo ze Švédska 009 41 ) VI STÅR FÖR MODE. KVALITET TILL RÄTT PRIS! VÅRA SKOBUTIKER FINNS I : MALMÖ.LUND.HELSINGBORG. HÄSSLEHOLM.KRISTIANSTAD. GÖTEBORG. MARI EST AD. ESKILSTUNA.ÖREBRO. VÄSTERÅS.AVESTA.UPPSALA. STOCKHOLM Severske listy navazaly kontakty s krajany v mnoha částech s^ěta. V poslední době se nám ozvali naši z Jihoafrické republiky, ze země, o které nejčastěji slyšíme nesprávné, jednostranně demagogicky zbarvené informace. Naši krajané přišli do této země bez předsudků a k jejich zkušenostem a prožitkům se budeme ještě vracet. K obr á z k u: FLORIDA Na pranýř! [pageend8]- 9 - 1030 SLOV... Tím,že jsme si k emigraci vybrali Jižní Afriku jsme - jak se dalo ostatně předpokládat - řádně zkomplikovali situaci našim příbuzným doma.Ne pro ten samotný fakt našeho opuštění republiky byli v mi-' nulosti naši rodiče,děti,bratři a sestry voláni tu i onde v Československu k pohovorům na příslušná mí sta.Hlavní motivací oněch "pohovorů” byla skutečnost,že jsme zakotvili právě zde.V zemi,která je trnem v oku mocipánů v Kremlu a tím pádem musí být trnem v oku i u těch,co mají s Kremlem co činiti. Což,jak se zdá,je logické. Co už je méně logické je to,že češi a Slováci,kteří stejnou cestou, ve stejný čas a ze stejných důvodů tehdy opustili republiku s námi a jsou roztroušeni v jiných zemí svobodného světa najednou troubí stejnou píseň,na kterou vydalo noty rudé nakladatelství v Moskvě. Jsme rasisté. Smahem^ásáodsuzují krajané žijící ku př. v Anglii,aniž o Jižní Afriče^tohoznají víc než průměrný žák třetí obecné,odsuzují nás proipOlHtiku’ vlády - jihoafrické republiky,která pro černé obyvatele tétb^íástifsvěta udělala za krátkou dobu své existence nesčetněkrát víc než její původní britští kolonialisté. Odsuzují nás krajané v Kanadě za to,že žijeme v zemi apartheidu, i když by sami místnímu Indiánovi rukou nepotřásli. Totéž lze říci o našich, v Německu,kteří se radě ji. přestěhují, než by bydleli v jednom baráku s rodinou gastarbeitera z Turecka.A to stejné platí o'některých Čechoameričanech,Čechoslovácich ve Švýcarsku, Holandsku,Austrálií a já nevím kde ještě.Asi všude. 2e by se ‘ krajané natolik sžili a prostředím a adoptovali totálně oficielní versi svých nových chlebodárců,kteří bojkotují Jižní Afriku a možná taky trochu Israel,protože to je "v módě",ale na druhé straně vesele kšeftují s největším usurpátorem v historii naší planety - to se mi ani věřit nechce! Všichni jsme záhy poznali - takřka již v^pryých dnech pobytu "venku"- Že země západního světa jsou tak bolestně nejednotné,$aivní a při- sleplé ve vztazích k východu,že svým jednáním na světovém fóru ženou v mnoha případech vodu na kremelsky mlýn.• Po nás byl Afghánistán,pak Polsko,mezitím nějaká ta Špionážní aféra, vesměs trvalá vojenská asistence ve všech potenciálních ohniscích konfliktů a v poslední době ten nej otřesnější akt v historii aviatiky - sestřeleni jihokorejského dopravního letounu a smrt 269 nevinných civilistů.Vše připsáno na vrub jediného režimu na světě a jeho porodníka:Sovětského Svazu.Hlavně,že za vším vidí člověka! A Západ co?...Ty,ty,ty...bububu....,sem tam nějaka ta protestní nora a šmytec!Kšeftuje se vesele dál,protože na tom stojí a padá celá sláva a úspěch západního systému. 2 číslo NAŠINEC Zcela nepravidelný-občasník tecbä 3 Slováků v Jižní Africe, Október-říjen 1983 [pageend9]- 10 - Krátce po okupaci Československa přijal tehdejší americký president Ford rumunského ministerského předsedu.A tehdy mu Nikolaj řekl,že Amerika má v rukou zbraň daleko silnější,než všechny atomové bomby dohromady - totiž: obilí ! Proč ji tedy nepoužije?Tenkrát se Ford skoro smutně pousmál,v tomto případě naivitě pana Nikolaje.I kdyby Ford chtěl zarazil dodávky obilí na nějakou efektivní dobu,američtí farmáři- voliči - by se okamžitě vzbouřil1,jejich kongresmeni by přímo vyštípali nejen Forda,ale i celou partaj a to ještě před volbami, protože byznis především!A i kdyby Amerika neprodala,prodala by Kanada. A i kdyby Amerika, s Kanadou zarazila dodávky,kšeftovala by Argentina nebo Mexiko.Protože kšeft je to hlavní. A jedno s kým. A jedno s čím. A třeba na dluh. A v tom je ta tragedie... Bolševici v Kremlu vědí,až moc dobře,co chtějí.linii mají ostře narýsovanou již od svého vzniku a té se drží.^rvale a neúprosně.Odchylky se netrpí,opcsice se nevede s kdyby náhodou přecejen někdo něco.... ...Sibiř je veliká a nás mnógo! A celý svět na to zírá a svolává konference o lidských právech z kterých si jejich největší a notorický přestupník dělá akorát tak bezostyšnou legraci.A pomocí svých šarád na světových divadlech to nastrčí tak,Že celý svět začne odsuzovat Jižní Afriku a Israel. Za to,že snad jedině v těchto zemích se nazývají věci pravými jmény: to,že Sověti jsou lháři - plníce dodnes pokyny svého velkého Leniha, který v r.1921 přikázal: “Mluvit pravdu je jen buržoasní návyk,zatímco pro nás lež je ospravedlněna naším konečným cílem!" - to,že Sověti jsou pokrytci a podvodníci,že rozvracejí svět hledajíce všemožné cesty k jeho konečnému ovládnutí... A taky možná za to,že tady v Jižní Africe a v Israeli asi nikdy komunistům růže nepokvetou! Zde na tomto místě bych hrozně rád poslal vzkaz všem našim krajanům a rodákům kdekoli na Západě: ...dříve než začnete odsuzovat nás,Cechy a Slováky z Jižní Afriky, přijeSte se k nám přesvědčit,že si tu s černými ani nevytíráme podlahu, ani nedáváme no papuli,ani nevypichujeme očička.A jep tak pro srovnání životní úrovně zdejšího černého ľ,utiskóvaného" národa s jinými “osvobozenými" státy to vezměte na zpáteční cestě přes "svobodnou" Zimbabwe,kde jsou zralí na potravinové lístky,nebo přes "svobodnou" Angolu,kde už lístky zavedli a nebo přes ještě"svobodnější" Mozambique,kde seženete spíše ruský handgranát nebo samopal "Vadě in Czechoslovakia" než kus předního hovězího. Napadá mně ještě jiné,lepší řešení: vyšlete někoho ze svého středu; osobu váženou,chytrou a s náležitou reputací.Třeba pana Skutinu. Velice rádi ho tu uvítáme,provedeme,ukážeme.Od Stolové hory až nahoru po Messinu.A on Vám to potom všechno po pravdě napíše.Vy si to jen pohodlně doma v teple přečtete v nějakém tom krajanském listu.Ovšem, za předpokladu,že mu to jiní "krajané" otisknou.Bude to totiž článek o Jižní Africe! Již jednou byl podobný artikl pro Vás napsán jedním z našich krajanů a zaslán do redakce předního krajanského "svobodného"časopisu.Skončil buňto přibit vysoko na černé tabuli,nebo jednoduše v redakčním koši. Tak se věci mají ! Co Vy na to,krajané a rodáci? Není Vám tak trochu stydno bojkotovat české a slovenské zástupce z Jižní Afriky?Specielně,když jde třeba o ryze československou událost jakou Všesokolský slet ve Vídni bezesporu je.Co máme - nodle Vás - tedy udělat,abychom si s Vámi mohli zacvičit prostná,udělat výmyk a nebo zarecitovat "Paže tuž - vlasti služ!" A které vlasti,mimochodem? Jestliže té,kterou jsme všichni svorně opustili a těm mil ionům,kteří tam zůstali a žijí v oné kleci z ostnatých drátů tiše doufajíce,že my - svobodní taky něco i pro jejich svobodu děláme,pak Váš dosavadní postoj znůsobuje potěšení jedině Husákům a Strougalům,kteří Vám za to na oplátku možná nabídnou slevu při úpravě Vašich vztahů k CSSR. [pageend10]