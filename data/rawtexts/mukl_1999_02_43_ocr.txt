Mukl 2/1999 2 / 1999 - ČÍSlO 43 Ročník 12 My, určení k likvidaci MUKL Vydává Světové sdružení bývalých čs. politických vězňů NATO jediná záštita porobených národů 1 [pageend1]Mukl 2/1999 Pár citátů k zamyšlení Bojovník Brasidas chytil myš a když ji držel v dlani, myš ho kousla. Brasidas řekl: “Nic není tak malé a bezcenné, aby nezasluhovalo svobodu, dovede-li se bránit. “ Pak myš pustil. (ze staré řecké báje) Komentář: Jaké poučení z toho plyne pro nás? - Kolikrát už jsme bránili suverenitu našeho státu? Jak to bylo v roce 1938, 1948 nebo 1968? Máme vůbec právo na státní svébytnost? J. A. Komenský (dopis Oxenstiemovi, 1.11. 1648) Obviňovat druhé v nehodě jest způsob člověka nevzdělaného....Byla by to tedy od nás tupost, kdybychom ve svých pohromách obviňovali jiné a na ně si stěžovali; naproti tomu je začátkem moudrosti, jít sami do sebe a žalovat na vlastni nedostatky kajícnosti... a vlastní netečnost, neboť - musím to doznat - nedbali jsme o sebe, ale chceme, aby jiní vedli naši při za naší nečinnosti. Komentář: Kdy už dopřejeme sluchu moudrým? - Nebo nás stále bude fascinovat Švejk svou přizpůsobivostí a servilností pod heslem „přežít, a to za každou cenu.“ A nad takovým citátem zůstává člověku rozum stát: Z rozhovoru E. Beneše s Konni Zilliacem, 1946. „Demokracie může u nás přežít jen za předpokladu, že spojenci z doby války zůstanou partnery i v míru. Jestliže však poroste roztržka a mocnosti se začnou svářet, náš kompromis nevydrží a my se budeme muset rozhodnout mezi Ruskem a Západem. V tom případě se rozhodneme pro Rusko. Komentář: Tak jsme byli našimi politickými představiteli zaprodáni hned po válce a přitom samo ruské přísloví praví „Tam je dobře, kde my nejsme.“ A to už Palacký tehdy věděl, když říkal: „Představte si Rakousko, rozložené na několik republik. Jaká to příležitost pro ruský imperialismus". A nakonec L. Vaculík svými nevybíravými slovy nás poučuje o tom, jako daleko může stát ve svém výběru politiků jít: „ V našich rukou leží rozhodnutí o tom, až jak velké kurvy si tento národ může dovolit. “ 2 [pageend2]Mukl 2/1999 Paradox postkomunistického nacionalismu E. HofTmann Na základě nadšení z konce II. světové války a z něho plynoucí velkorysosti západních spojenců došlo při vzniku nových mezinárodních organizací k hrubým chybám a přehmatům, které se Západu již několikrát v poválečném období zle vymstily. Především to bylo přijetí států totalitních, nebo k totalitě směřujících, z nichž některé vzhledem k počtu obyvatelstva a k válečným zásluhám v boji proti nacistickému Německu a jeho spojencům byly přijaty dokonce do vůdčích grémií demokratických mezinárodních organizací. Tyto měly být zárukou trvalého míru při současném dodržování lidských práv a občanských svobod. V naivní představě o dostatečném poučení z éry II. světové války bylo lze předpokládat, že rozhodující většina členů OSN bude po podepsání Charty vždy hájit demokratický princip rozhodování ve všech jejích orgánech. Ale co čert nechtěl ! Vrcholným orgánem se stala tzv. Rada bezpečnosti, v níž byly zastoupeny všechny vítězné velmoci po roce 1945 a která je doposud oprávněna s konečnou platností rozhodovat o všech nej důležitějších otázkách mezinárodní politiky, a to i ve věci války a míru. A právě zde došlo ke kardinálnímu omylu, který dodnes blokuje nej důležitější funkce této vrcholné mezinárodní organizace Tento omyl spočívá v zásadě, že Bezpečnostní rada rozhoduje jednomyslně, tj. jednotliví její členové mají právo veta. V důsledku toho Lidová Čína a Rusko mohou všechna důležitá usnesení Valného shromáždění OSN vetovat, čímž se tato organizace už po celé poválečné období nalézá ve slepé ulici. Rusko dodnes není spolehlivým partnerem svobodného světa, o Číně ani nemluvě. Změnit poválečnou Chartu OSN, která se postupem času stala záštitou totalitních režimů je prakticky nereálné, ba nemyslitelné. Všichni se ještě dobře pamatujeme na oblíbenou frázi komunistické propagandy o nevměšování do vnitřních záležitostí suverénních států, která zvláště u politických vězňů vzbuzovala pocit beznaděje. Vměšovat se bylo dovoleno jen státům Varšavské smlouvy. Ovšem obecně byla tato zásada už před pětapadesáti lety absurdní. Světová veřejnost se již tehdy musela smiřovat s režimy absolutistických vládců a tyranů, kteří se ve své většině stali vládci země pučem, falšováním volebních výsledků, nebo jiným mravně nepřípustným způsobem. Pokud tito „výtečníci“ nikoho otevřeně nenapadli, bylo jim na základě zákazu vměšování dovoleno v rámci jejich státních hranic neomezeně všemi možnými nelidskými způsoby do nekonečna tyranyzovat domácí obyvatelstvo. Jak výhodná zásada pro komunistické režimy. Demokratické státy musely jen nečinně přihlížet k šíření absolutistických komunistických režimů na celém světě, vzniklých v každé zemi více méně izolovaně podzemními organizacemi, podporovanými z jediného centra ilegálním importem zbraní. Zásada nevměšování byla již před půlstoletím iracionální záležitostí, ale je ještě absurdnější se jí dovolávat na konci tohoto století, právě v této době konfliktu se srbskou genocidní agresí. Konec komunismu přinesl nejen vítězství demokracie a tržního hospodářství, ale i návrat nacionalismu, jehož kruté výstřelky jsme zažili v 3O.a 40. letech ve formě nacismu a fašismu. Pod tímto zorným úhlem NATO v současné době znovu vzkříšeného, extrémního a ad absurdum vybičovaného nacionálního šovinismu v Jugoslávii, se chopilo jedině správných opatření. Poprvé totiž v moderních dějinách není násilí použito k reál- politickým účelům, nebo k sebeobraně, nýbrž k účelům čistě humanitním. To znamená, 3 [pageend3]Mukl 2/1999 že absolutní pozice státní suverenity, jak byla formulována Mírem westfálským, již nemůže skýtat ochranu před státními zločiny. Kdyby byl Západ projevil takovou odhodlanost v 30. letech, bylo by pravděpodobně možno zabránit II. světové válce a holocaustu. Současná srbská agrese vůči sousedním národům, motivovaná znovuoživením ideologického haraburdí, totiž komunismem, dávno přežitým rasismem a starým mythem o Velkosrbsku, které po sobě zanechaly hromady zohavených mrtvol a nesmírné utrpení porobených národů, je výkvětem politických bludů XIX. století. Ty bohužel dodnes přežívají na Balkáně ve své nezrůdnější podobě. Je to tentokrát zase teutonská germánská genocidní agrese? - Jsou to opět ti nenávidění Němci, kteří se od padesátých let stali mohutnou obrannou hrází proti bolševismu, kteří se dodnes za své minulé politické zločiny stydí, omlouvají a pokorně přijímají všechna příkon a kteří ze se zemí srovnané země učinili během několika poválečných let hospodářský zázrak a vzorně fungující demokratický stát? O nikoli. Jsou to tentokrát Srbové, čistokrevní Slované, naši bratři, jako jsou Rusové. Ti nás po dobu jednačtyřiceti let drželi ve sféře svého komunistického samoděržaví, vraždili, loupili, ohlupovali až se jim konečně podařilo národ nejen hospodářsky, ale především mravně zdecimovat. Kde jsou ty báchorky o holubičí povaze a jiných slovanských ctnostech, které nám od dětství byly vtloukány do hlav. Do celého světa jdou dnes zprávy o zvěrstvech, vraždách a loupežích, jichž se dopouští srbská soldateska v Kosovu. Vraždy, koncentráky, hromadné hroby, znásilňování na rozkaz, rozbíjení rodin, to vše z rasové nenávisti vůči Neslovanům, Kosovo-Albáncům, kteří byli původně ochotni se spokojit s určitou autonomií a nerozbíjet jugoslávskou republiku. Z dosavadních zkušeností se Slovanstvem je nutno se tázat, zda jsou Slované vůbec schopni si vládnout sami, nikoli pod knutou, ale v rámci demokratických pravidel soužití svobodných občanů. Jaký je kulturní a politický odkaz Slovanstva pro náš národ? - Jen romantickými mythy podložené základy našeho národního obrození. Jen zeměpisná rozloha Ruska a jazyková příbuznost měla vyvážit náš pocit méněcennosti vůči německy mluvícím národům v bezprostředním sousedství. Lze pro to samozřejmě nalézt omluvu, ale teprve dnes sklízíme trpké plody své iracionální politické orientace. V okamžiku, kdy se světová veřejnost kromě Ruska, šokovaná zvěrstvy srbské soldatesky, obrátila jako jeden muž proti srbské genocidě, zahájila Miloševičova propaganda opět známou protiamerickou kampaň. Tu dobře známe již z let 1948 - 1989. Jsou to televizí vysílané fotomontáže, polopravdy a demagogické fráze, které se převážně minuly cíle. Miloševič, Jelcin a Bělorus Lukašenko se tváří v tvář mocenské porážce ve studené válce a hrozící porážce v Kosovu chopili pochybné iniciativy k zastření své bezmocnosti. K tomu píše Leila Chadžijeva z agentury Epicentrum v Moskvě (referát uveřejněný v časopisu REFLEX č. 17) výstižný referát: „Dávná idea běloruského lídra Alexandra Lukašenka vytvořit Svaz slovanských států, jehož členy by bylo Rusko, Bělorusko, Ukrajina a Srbsko, je stejně scestná jako sen jmenovaného stát se prezidentem onoho molochu. Lukašenko argumentuje tím, že tři slovanští obři doplněni jedním ohroženým příbuzným nahradí plně rozpadlý Sovětský svaz." K tomu poznamenává Chadžijeva, že pokusy vyhlásit Rusko slovanskou velmocí, duchovním a politickým centrem všech Slovanů, jsou předem odsouzeny k neúspěchu. A to nejen proto, že se v poslední době začali ozývat představitelé dvacetimiliónového zástupu ruských muslimů, že 4 [pageend4]Mukl 2/1999 si na čelo udiveně klepou Burjati, Kalmyci, Čukčové a další severské národy a že prezident Tatarstánu Šajmijev upozorňuje důrazně Moskvu, aby si se slovanským fašismem nezahrávala. Ve zmíněném referátu pak čteme dále: „Nicméně Rusové pokládají za ty nejsprávnější Slovany především sebe. Pak ještě Srby, Bělorusy a Ukrajince. Všichni ostatní jsou Slované neplnohodnotní. Češi, Poláci či Slováci například i proto, že jsou katolíci a navíc zradili ideje panslavismu svým sbratřením se západním světem. - Dnešní nacionál- bolševici a další slovanští fanatici občas zapomínají, že jejich Bůh, vzor a milovaný otec Stalin, byl čistokrevný Gruzín Džugašvili.“ - Potud Chadžijeva. A co u nás doma? - Slyšeli jsme ke Kosovu některé pozoruhodné komentáře od lidí, kteří byli vždy přesvědčení antikomunisté, kteří byli dokonce komunistickým režimem pronásledováni a o nichž je možno říci, že jsou přesvědčení demokraté. V tomto konfliktu Srbska s celým svobodným světem najednou o Srbech prohlašují: „Jsou to přece jen Slované a jsou to také křesťané na rozdíl od Kosovo-Albánců, kteří nejsou ani jedno ani druhé. A oni byli tak stateční během II. světové války a na nás byli tak hodní, když jsme tam za režimu jezdili na dovolenou.“ Přitom jsou to titíž Srbové, kteří nám tolik připonají krutosti německých okupantů před více než padesáti léty. Jsou to také křesťané? - Tážeme se, jací křesťané? Jsou to příslušníci ruské pravoslavné církve, která byla téměř po dobu celého století poslušnou služkou atheisti- ckého státu, která nečinně přihlížela ke krutému pronásledování a ohlupování svých věřících, z nichž mnozí si jistě vysloužili trnovou korunu mučednictví. Ale je to také církev, která má na svědomí násilné obracení jinověrců na pravoslaví, na př. řeckých katolíků. Jejich do nebe volající utrpení je nám známo přímo z osobního styku na východním Slovensku, na Podkarpatské Rusi a z ruské literatury. A tak jsme na prahu nového tisíciletí znovu vyzváni k rozhodné bitvě na obranu společných transatlantických hodnot, vyznávaných drtivou většinou svobodných národů, kde násilí, lži a podvody jsou ve všeobecném opovržení. Jak reaguje Česká republika na odvážnou akci NATO ve věci srbské genocidy? Reakce západního tisku je jednoznačná. „Jasná linie ve Varšavě - lavírování v Praze.“ Přijetí České republiky do Severoatlantického obranného společenství těsně před vypuknutím balkánské krise je tučným soustem pro západní novináře. Jasnou a širokou podporou rozhodnutí NATO vládou a prezidentem udělalo Polsko v soutěži s Českou republikou podstatně lepší dojem. Čeští špičkoví politici se obávali zaujmout jasné stanovisko. Pražská vláda oficiálně reagovala na zahájení leteckých útoků sice s opatrně podpůrnými formulacemi, nicméně dodala, že rozhodná usnesení byla učiněna již před přijetím ČR do NATO. Později ovšem musela vláda přiznat, že musela dát svůj výslovný souhlas bezprostředně před zahájením leteckých útoků. Také předseda parlamentu a vůdce opozice Klaus podle slov svého mluvčího vyjádřil hluboké zklamání, že došlo k vojenskému zásahu. Vyjádřil své přesvědčení, že nebyly vyčerpány všechny možnosti mírového řešení. V čem však viděl tyto možnosti po předběžném mnohaměsíčním marném jednání a po srbském odmítnutí návrhu dohody v Rambouillet si Klaus nechal pro sebe. Jasné stanovisko vyjádřil jen prezident Havel, který prohlásil, že po ztroskotání konference v Rambouillet už neexistovala žádná alternativa k leteckým útokům. Řekl, že 5 [pageend5]MM 2/1999 demokratický svět nechce Srbsko pokořit, ale že suverenita Srbů nesmí být nadřazena dodržování lidských práv a svobodnému vývoji jiných národů v Jugoslávii. Snad nyní MiloŠevič pochopí, že NATO je připraveno k obraně míru při selhání všech mírových jednání také použít násilí. České hromadné sdělovací prostředky označily jednoznačně kladné stanovisko prezidenta Havla a ministra zahraničí Kavana jako výjimku a bylo vystaveno ostré kritice. Lidové noviny mluvily o oportunismu a schizofrenii. V Bruselu prý jsme pro vojenskou akci a doma couváme na základě vnitropolitické spekulace. Časopis DNES upozornil dále, že Klaus už v bosenském konfliktu kritizoval letecké útoky, přestože se tyto prokázaly být rozhodujícím elementem k uzavření daytonské dohody. Jeden komentátor poznamenal, že ačkoli se Klaus zdá být ve vnitropolitických otázkách suverén, v zahraniční politice selhal, protože jeho omezený pohled není schopen rozeznat její rozhodující vývojovou tendenci. Nejen český tisk, ale i vyjádření českých špičkových politiků způsobily velké starosti pražskému zástupci u NATO, Kovandovi. Tento v jednom svém rozhlasovém rozhovoru řekl, že v kuolárech hlavního stanu aliance převládá názor, že Česká republika dosud správně nepochopila význam svého členství. Také zvláštní zpravodaj Komise pro lidská práva při OSN pro oblast Jugoslávie a bývalý ministr zahraničí Jiří Dienstbier v Zenevě ostře kritizoval letecké útoky NATO na Jugoslávii. Prohlásil, že se jedná o největší omyl od vietnamské války. Potud český a zahraniční tisk o reakci České republiky na události v Kosovu. V přirovnání s Polskem a Maďarskem máme na mezinárodním fóru z ostudy kabát. Vstup do severoatlantické aliance očima bývalého politického vězně Josef Koudelka - Olomouc Po několikaletém úsilí jsme dne 12. března t.r. získali přístup pod ochranný deštník světové síly - mezinárodní vojenské organizace svobodných národů, proti které více než 40 let prznitelé státu a souputníci Varšavského paktu štvali nevybíravými a demagogickými hesly. K tomu Havel, který téměř před deseti lety jako jediný z postkomunistických státníků doporučoval NATO rozpustit, vstup slavnostně podepsal. Mimo komunistů jsme údajně všichni ke vstupu připraveni, i když bývalý plukovník elitního tankového pluku Varšavské smlouvy, Jiří Šedivý, dnes náčelník generálního štábu NATO v České republice, srovnával českou realitu s poměry v USA ve vojenské akademii a mimo ni ne zrovna příznivě. Veřejnost spíše chápe vstup do aliance jako jízdu výletním parníkem za slunného počasí. Konečně - kdysi jsme byli pasažéry parníku protektorátního, kormidlovaného gestapem, jindy byl kormidlován StB a politruky. Dle povelů jsme vždy spořádaně vzdávali úctu vlajce na stožáru nezávisle na zbarvení a proklamovali spokojenost. Komu se pobyt znelíbil, případně projevil námitky, byl hozen přes palubu, kde šanci na záchranu měl obvykle mizivou. Hájit svobodu se zbraní je největší ctí vojáků každého národa. U nás v tom směru máme co dohánět. V roce 1939 jsme nepříteli darovali stovky letadel a tanků, 50.000 kulometů a jeden milion pušek. Výzbroj pro 20 divizí. Obdobně jsme dopadli v r. 1948 a k dovršení roku 1968. 6 [pageend6]Mukl 2/1999 K psychické průpravě ke vstupu do NATO nedošlo. Možná, že to souvisí s pověstnou „tlustou čárou“. Také málokterý občan chápe dlouhodobý komunistický systém jako moderní otroctví, kdy nás otrokář učil jásat, tleskat, mašírovat v průvodech. Téměř mizivá odbojová činnost dvacet let před listopadem dostatečně dokazuje smýšlení společnosti. Intenzívní zastrašovací akce do roku 1968 s přívlastkem „Kdo nejde s námi, jde proti nám“, byly pozměněny: „Kdo nejde proti nám, jde s námi“. V tom smyslu přispěly k nepřirozenému názoru, že je nutno předstírat loajalitu. Snad nejmarkantněji to dokazuje příběh odbojové skupiny Mašínú, který většina lidí i po padesáti letech přijímá s nevolí. Statečnost, odvaha jedinců, kteří v roce 1953 nepolevili a postavili se českému gestapu se zbraní v ruce není oceněna. Přitom jejich čin, kdy se dokázali prostřílet tisícovkami vojáků a policistů, by měl vstoupit do školních učebnic. Zdena Mašinová k osudu svých bratrů před časem v Olomouci uvedla: “Byla to těžká doba a chápu, že to chtělo hodně odvahy, aby lidé dokázali vzdorovat...“. Na námitku, že při jejich útěku zemřeli lidé, odpověděla: „Tehdy byla válka. První, co komunisté udělali, bylo, že se ozbrojili a vytvořili si své zákony. Moji bratři použili jen stejné prostředky“. Několik vět (od Milana Knižáka z Reflexu 10/1999) ... Pokud to nevíte, připomínám, že koncentrační tábory vznikly v komunistickém Rusku dříve než ve fašistickém Německu. Systém vnitřní kontroly byl dokonale propracován nejdříve v Sovětském svazu. Zfanatizované masy komunistů či nacistů by se po záměně emblémů nelišily. Genocida, kterou prováděli vládci komunistických režimů, patří mezi největší zločiny lidstva. Dokonce i antisemitismus bujel v komunistických režimech, a to i po zániku fašismu. Z těchto a z mnoha dalších důvodů považuji vznik fašistické strany za legitimní. Pokud v naší demokratické společnosti trpíme stranu, která se veřejně přihlašuje k minulosti plné zločinů, měli bychom dát stejnou šanci straně, která se zdá být politicky opačná, ale ve svých projevech se neliší. Nebojte se, nejsem fašista. Nesnáším jakékoli násilí, jakoukoli totalitu a přes samozřejmý strach jsem to dával najevo i v minulém, komunistickém režimu, který mě za to i trestal. Volám jen po právu, které by v demokracii nemělo být porcováno. Občané České republiky mají asi krátkou paměť, alespoň většina z nich. Respektoval jsem (i když těžko mohu prohlásit, že jsem to chápal) když po listopadu 1989 v sametové euforii jsme pod heslem „nejsme jako oni“ smazávali tehdy dosavadní křivdy. Bohužel jsme si asi dost dobře neuvědomovali, že tím dáváme zelenou těm, kteří nejsou na startovní čáře jako my ostatní, ale již v polovině trati. Komunisté totiž měli většinou peníze, když ne ty, tak dokonalé známosti a dnes módní „know-how“. Bývalí velcí komunisté sedí v čele podniků, na nichž se nesmírně obohatili nebo které vytunelovali. Bývalí komunisté v bankách dávali bývalým komunistům velké úvěry, o kterých věděli, že jsou nesplatitelné. I to je jeden z důvodů současné ekonomické nejistoty. To, že někdo dnes prohlašuje, že to za komunistů bylo lepší, neberu vážně. Ti, co to prohlašují, jsou buď méněcenní, anebo záměrně destabilizují společnost. Přál bych těmto „volačům“ po starých pořádcích jejich návrat. Alespoň na měsíc uzavřít hranice, za7 [pageend7]Mukl 2/1999 vést výjezdní doložky, vízovou povinnost do všech západních států, vyprázdnit obchody, nasadit fízly, kteří by sledovali každé naše slovo a za jakoukoli invektívu, jimiž dneska nikdo nešetří, by nás odváděli do vězení atd atd. Vláda sociální demokracie v čele s Milošem Zemanem není demokratickou vládou. Schovává se za nic neříkající velkohubá hesla a hledá po způsobu komunistických vlád neustále nějakého nepřítele, na kterého by svedla svoji neschopnost. To důvěrně známe, alespoň já si to dobře pamatuji. Vnitřní nepřítel musel být, a pokud nebyl, komunisté si ho rychle vymysleli. A ještě jedna věc. Se sociálními demokraty, ještě když byli v opozici (a teď v tom pokračují) vnikla do české společnosti vlna plebejskosti. Ne, že by v ní plebejskost nedřímala, ale nebyla tak proklamativně, bezostyšně a neurvale protlačována i do těch nejvyšších struktur.Vládnout znamená porozumět potřebám společnosti. Porozumět však neznamená o nich rozhodovat. Naopak, je nutné udělat všechno pro to, aby rozhodování bylo co nejméně. A teď zpátky ke komunistům a fašistům. Ti, kteří přitakávají zločinům, se od zločinců příliš neliší. Měli bychom si uvědomit, že komunisté vždycky šanci, kterou získali (a většinou právě díky existenci demokratických principů, tzn. díky solidnosti zbytku společnosti) okamžitě zneužili. Nechci se dočkat doby, kdy ve vládě opět budou zasedat lidé, kteří považují praktiky totalitních režimů za normální. Vím, že bych určitě ještě s řadou přátel musel přemýšlet o emigraci, jestli by nám k ní ovšem komunisté dali šanci. Komunistická infekce je rozseta ve všech strukturách současné společnosti. Je vidět nechuť některých soudů řešit zločiny komunismu a komunistů. Dobrý příklad jim k tomu dává i současná vláda. Složena z bývalých komunistů (snad vyjma jednoho), dělá vše pro to, aby komunistický problém byl zapomenut. Pokud budou existovat komunisté, je tu, bohužel, vždy temná naděje, že staré rány budou opět otevřeny. Pro ty mladé to budou čerstvé rány. Bude stát vracet, co mu nepatří? (Výňatek z článku Zdeňka F. Šedivého - Lidová demokracie) ...Zákonem o mimosoudních rehabilitacích se bývalí političtí vězni žijící za hranicemi - a s nimi všichni exulanti - dostávají opět tam, kde je komunistický režim vždycky chtěl mít. Tentokráte se to děje s plným zákonodárným vědomím parlamentu a vedoucích představitelů politického života. Političtí vězni, kteří se jako jedni z prvních otevřeně postavili proti režimu totality, jsou dnes tímto zákonem trestáni znovu... Relativistické pojetí hodnot V důsledně lidské společnosti může být konstitutivním prvkem jedině pravda, nikoli lež; proto mezi nimi není možná žádná rovnováha, žádné pragmatické a kasuistické „dle okolností“, nýbrž pravda je vůči lži absolutně nadřazena a nesmí jí být zrelativizována. Pravdomluvnost může být někdy zrelativizována, pokud se pravda jako hodnota octne v hierarchickém sporu s jinou pozitivní hodnotou, v daném okamžiku prokazatelně vyšší - ale ani z toho nelze dělat závěr, že „někdy se smi lhát“. Proto se Masaryk právem brání relativistickému pojetí hodnot, jež představuje opět něco neautentického, jistý nenápadný, ale tím nebezpečnější prvek, schopný vnitřně rozložit jakékoli hnutí, jakékoli úsilí... Profesor Milan Machovec z knihy Tomáš G. Masaryk (Melantrich 1968) - Lidová demokracie, červenec 1981- 8 [pageend8]Mukl 2/1999 Vrátí ústavní soud práva krajanům? Na Ústavní soud ČR se obrací 51 zákonodárců českého parlamentu, kteří žádají odstranění diskriminační podmínky českého občanství pro navrácení majetku emigrantům. Návrh na zrušení příslušné části zákona o mimosoudních rehabilitacích připravil poslanec KDU-ČSL Jiří Karas. Podepsaly jej kompletní poslanecké kluby KDU-ČSL a Unie svobody, připojilo se i 12 poslanců ODS. Jiřího Karase navrhovatelé také zmocnili zastupováním před Ústavním soudem. „Podmiňovatprávo na vrácení majetku českých krajanů existencí českého občanství pokládáme za porušení principu právního státu, zásady rovnosti v právech i principu práva každého vlastnit majetek, “ uvedl pro Hlas poslanec Karas. Jak dále řekl, tato podmínka způsobuje nerovnost mezi soudně rehabilitovanými osobami a je projevem státní libovůle. Došlo-li totiž ke zrušení soudních výroků o uložení trestů odnětí svobody a na ně navazujících výroků o propadnutí majetku, pak nastal právní stav, který byl před vydáním těchto výroků. „Rehabilitované osoby paradoxně musí o svůj majetek žádat, a u těch, které z nějakých důvodů přišly o státní občanství, vlastné dochází k jeho vyvlastnení, “ připomíná Karas. • Podle navrhovatelů dosavadní úprava znehodnocuje veřejnou hodnotu, kterou je náprava křivd, k nimž došlo v rozmezí let 1948 až 1989. „Není přípustné, aby stát jedné skupině rehabilitovaných osob odčinění křivd spáchaných totalitním režimem přiznal a jiné nikoliv. Nevidíme žádný důvod pro zakotvení podmínky existence českého občanství pro soudně rehabilitované osoby, tedy subjekty, které jsou si zcela rovny, a to především na nich spáchanou křivdou,“ zdůraznil poslanec. (fp) Hlas 16/99 Všechno se ví, na nic se nezapomene, všechno bude předáno pro výstrahu příštím generacím ke .cti a slávě' komunistů na celém světě! Utrpení kněží Ve Valdicích na „Sing-Singu“, na vyšetrovne v I. poschodí byla na vodovod napojena hadice, jejíž druhý konec se vrážel obětem do konečníku. Po pootevření kohoutku hnali pod tlakem vodu do střev za těžko představitelných bolestí. To se dělo za ředitele Plačka, bývalého cihlářského dělníka od firmy Vejnar z Nové Páky, který tu aparaturu nechal zhotovit speciálně pro mučení biskupů a kněží Byla použita i k vynucení doznání faráře Toufara z Čihoště, který prý hrozně křičeí Po vyhození Plačka mukl Jan Homola z Jaroměře byl pověřen na jaře 1950 tu mučící desku s pouty pro ruce a nohy demontovat. Říkal, že na hadici byla zaschlá krev. Kolega mukl Homola to v roce 1968 zveřejnil v tisku, ale pak po okupaci rychle emigroval s rodinou do Kanady z obavy, aby ho nezavraždili, že je prozradil Před propuštěním jsme totiž všichni museli podepsat, že o všem, co je nám známo z doby pobytu ve věznicích, musíme pomlčet, jinak... Vyprávěl mi to vlajkař Fr. Kareš z Jaroměře, když jsme se v roce 1960 po propuštění setkali Vrážení ostrých špic pod nehty zažil na StB v Pardubicích pan děkan Říha z Nových Hradů u Vys. Mýta. Vím to přímo od něj, vyprávěl mi to. On je svědek! (Z.L.) 9 [pageend9]Mukl 2/1999 Opět jedno české světové prvenství Podle statistik světového průzkumu veřejného mínění obnáší v současné době účast dětí na vyučování náboženství v českých zemích: 2 procenta, na Slovensku 68 procent. Citqjeme ze Všeobecné deklarace lidských práv: ČI. 15 „Každý má právo na státní příslušnost. Nikdo nesmí být svévolně zbaven své státní příslušnosti ani práva svou státní příslušnost změnit. ČI. 17 „ Každý má právo vlastnit majetek jak sám, tak spolu s jinými. Nikdo nesmí být své volně zbaven svého majetku. “ ČI. 19 „Každý má právo na svobodu přesvědčení a projevu; toto právo nepřipouští, aby někdo trpěl újmu pro své přesvědčení, a zahrnuje právo vyhledávat, přijímat a rozšiřovat informace a myšlenky jakýmikoli prostředky a bez ohledu na hranice. Cizí majetek v rukou státu Šest let, až do minulého roku, u nás rozhodovaly vlády, které o sobě tvrdily, že jsou pravicové. Výsledek: s církevním majetkem podnikají nadále státní úředníci a církve jsou podporovány za státního rozpočtu. Klaus, neklaus. Od vlády sociálních demokratů nelze očekávat nic lepšího, ba naopak. Byly ustaveny dvě komise, odborná a politická. Představme si, že by v roce 1955 jmenovala německá vláda do komise, řešící restituce židovského majetku, poslance za stranu, která by se podobně pozměněné jako čeští komunisté nazývala třeba Nazional-Sozialistische Ost- und West Deutsche Arbeiter Partei. (Taková strana by ovšem nemohla být ani v tehdejším německém parlamentu.) Už to, že u nás smí legálně existovat strana se slovem komunismus v názvu, považuji za stejně nemravné a demoralizující, jako kdyby tu směly být organizace či periodika, které by měly v názvu slova nacismus nebo fašismus. Petr Pavlovský, publicista, (z časopisu „Metro", středa 7. dubna 1999) Velké varování Plk. Rudolf Macek Již delší dobu můžeme pozorovat zvýšenou aktivitu politických fosilií v našich sdělovacích prostředcích. Je zajímavé, že stáří těchto zkamenělin není vždy stejné, jedno však mají stejné, společné; je to bezbřehá drzost předkládat občanům tohoto státu různá poučení o demokracii a jak co dělat a nedělat. Jedinými demokraty zřejmě byli a jsou komunisti a jejich následovníci, právě oni nám mohou ukázat jak udělat z demokratického státu koncentrák pro 15.000.000 občanů. Dnes by to bylo pochopitelně snadnější, byl by totiž ten koncentrák menší, jen pro 10.000.000. Jednou z největších drzostí tak zvaných „mladých“ komunistů, Komunistického svazu mládeže, je poukazování na činy těch, kteří aktivně bojovali proti zvůli těch největších zločinců v dějinách lidstva, kterými byli a ještě dnes jsou komunistické strany, ať se nazývají 10 [pageend10]Mukl 2/1999 dnes jakýmkoli jménem. Minimálně 60.000.000 zavražděných sovětskými komunisty a další miliony zavražděných v dalších komunistických režimech, genocida a levitace celých skupin a vrstev, mučení a žalářování statisíců občanů tohoto státu, ale také nucená stěhování a vyhánění z domovů, to byla podle komunistů pouze ochrana socialistických „vymožeností.“ Pro normálního občana tohoto státu je boj za svobodu a demokracii věcí cti a občanskou povinností. Proto také činy bratří Mašínů, kteří jen následovali svého otce, který položil život za svobodu tohoto státu, a také činnost Vladimíra Hučína zasluhují obdivu všech poctivých občanů. Jeho činy ho opravňují k tomu, aby byl členem organizace, která má za úkol chránit bezpečnost tohoto státu. Demokratické síly po II. světové válce se nedokázaly ubránit dlouhodobě připravované zradě komunistických agentů a komisařů. Lidé nebrali vážně varování, které vyplývalo z chování sovětských vojáků, kteří takzvaně osvobozovali naše území od německých okupantů. Byl to velice dobře promyšlený tah, který ale zavinil smrt mnoha tisíc českých bojovníků. Demarkační čára, kterou západní spojenci nesměli překročit, zabránila americké armádě osvobodit větší část Československé republiky a tím vlastně byly obráceny sympatie na stranu Sovětů. Málokdo si tehdy uvědomil, že tím začala okupace daleko horší, než byla šest roků trvající okupace německá. Tento úkol byl svěřen Gottwaldovi, gen. Svobodovi a dalším prominentům z komunistické emigrace. Znají pohrobci komunistických zločinců důsledky činnosti svých vzorů, když protestují proti teroristické činnost? - Vědí, že po dobu komunistické vlády byl v Československé socialistické republice prováděn výcvik teroristických komand pro komunistické strany všech států světa? - Byli zde cvičeni Arabové, Kubánci a mnoho dalších, jejichž úkolem bylo rozvracet demokratická zřízení ve všech světadílech. Na konto těchto komand připadají oběti teroristických akcí ve všech koutech světa, ale můžeme se domnívat, že atentáty na našem území nejsou způsobeny jen činností různých mafií, ale že jsou to akce těch, kteří byli u nás pro teroristické akce vycvičeni, nebo sami byli instruktory v těchto zařízeních. Oběťmi této činnosti, která jistě neskončila s totalitní vládou v této zemi, mohou být mrtví z Lockerbie a mnoho dalších. Bylo by záslužné, aby ÚDV zločinů komunismu, bude-li mít ještě nějakou pravomoc, tyto aktivity z doby totality vyšetřil a osoby, které byly za provoz těchto zařízení, tj. za provoz těchto výcvikových zařízení zodpovědní a s jejichž souhlasem bylo vše prováděno, poslali před řádný soud. Jedná se zejména o členy předsednictva ÚV KSČ, MV ČSSR, MO ČSSR, Stb a VKR. Jistě bude možné i ze zbytků záznamů v archivech těchto institucí zjistit dostatek důkazů o této činnosti a následně viníky obvinit z terorismu a zločinů proti lidskosti. Ke konci těchto řádků si nemohu odpustit výzvu ke všem, kteří poznali komunistickou zvůli na sobě: „S komunisty nelze spolupracovat ani jednat, proti komunistům musíme bojovat! Máme proti ním velkou nevýhodu, jsme lidé!” To je legrace z doby nedávno minulé! Co je pendrek? - Bijící srdce strany. V restauraci první cenové skupiny. „Doneste mi čaj bez rumu. “ „Rum nemáme, může to být bez citrónu?“ 11 [pageend11]Mukl 2/1999 Proč se v Československu a v Japonsku méně vyskytuje AIDS? Je to nemoc dvacátého století, Japonci žijí v jednadvacátém a my v devatenáctém. Bdělí ochránci klidu a pořádku zjistili, že z nitra legendárního Blaníku, kde podle pověsti čekají rytíři připravení vyrazit na pomoc lidu českému, až mu bude nejhůř, se cosi podezřelého děje. Zpráva o tom se dostala až na stůl samého Jakeše, který se hned na místo rozjel. I spatřil, jak se rytíři připravují na cestu a hned oslovil sv. Václava, který stál v čele. „Já vím, že nám to příliš neklape, ale vše rychle napravíme, už jsme zahájili přestavbu a svolali sjezd strany. ” Svatý Václav se zamyslel a k připraveným šikům pravil: „ Věrní synové vlasti, zpátky. Bude ještě hůř. “ Husák dostal papouška. Ten zdravil každého, jak se patří. Husáka zdravil: “Čestpráci, soudruhu generální tajemníku.“ Přišel Jakeš a papoušek zdraví: „Čestpráci, soudruhu tajemníku.“ Přišel Štrougal a papoušek zdraví: „ Čest práci, soudruhu předsedo. “ Všem se to náramně líbilo. Jednou pozval Husák na Hrad kardinála Tomáška. Všichni se schovali za plentu, aby slyšeli. Kardinál přišel a jakmile se objevil ve dveřích, papoušek začal volat: „Dej si pozor! Jsou za plentou!“ Po Václaváku jdou dva špendlící. Jeden druhému: „Bacha, za náma jde zavírací. “ Pohádka pro dospělé: Byl jednou jeden král a ten měl tři syny, z nichž žádný mu nedělal radost. Ten první byl hlupák a udavač, ten druhý oportunista a kariérista a ten třetí byl taky komunista. Hlášení v rozhlase: „Dnes zahajujeme pravidelné vysílání pro příslušníky ministerstva vnitra. Uslyšíte nás každé pondělí v osm hodin. Osm hodin je, když je malá ručička na osmičce a velká na dvanáctce, docela nahoře. Hlášení pro náčelníky: Osmička vypadá jako sněhulák“ Nejtragičtější rok českého národa v tomto století? 1913: Vyhořel smíchovský pivovar a narodil se Gustav Husák. Šli dva přátelé poblíže pražského Staroměstského náměstí, odkud se co chvíli ozývalo skandované volání: „Ať žije soudruh Stalin! Ať žije Sovětský svaz! Ať žije Rudá armáda!“ „Co se tam děje ?“ zeptal se ten první. „To je přece oslava stého výročí narození Boženy Němcové. “ Po dlouhé době se potkají dva kamarádi. „Kde jsi byl tak dlouho?“ „Patnáct let jsem byl zavřený.“ „Za co?“ „Za nic“ „Nelži, za to bylo deset.“ Vybráno z brožury: „Člověk v době, kdy si blbost přišla na svý“ - z archivu Jiřího Tunkla, Antonína Charouzka a Jana Valeše. Vydalo Lidové nakladatelství, 1991. 12 [pageend12]Mukl 2/1999 Významné kulturní Jubileum K 25. výročí založení českého kulturního centra ve Švýcarsku 50 let života desetitisíců žijících v exilu představuje obrovský problém v životě jednotlivce, národa i státu. Nebezpečí naprostého odcizení spočívá v duchovní izolaci části národa od jeho kolébky. Čelit takovému nebezpečí v době, kdy názorová různost jedněch proti druhým je těžko překonatelná, vyžaduje nadlidské úsilí. Jediným pojítkem zůstává však i v extrémním případě nejcennější odkaz předešlých generací, a tou je česká řeč. Toho si byl vědom nadšený vlastenec, schopný podnikatel, tiskař a výtvarník Milan Cimburek, který v roce 1974 založil ve Švýcarsku firmu PAPER ART EDITION, v jejímž rámci navázal na svou předchozí grafickou činnost pro mnohé evropské papírenské firmy, hlavně v Německu. Se svou edicí se prosazoval na mezinárodním veletrhu ve Frankfurtu n. M. To byl odrazový můstek do celé Evropy a dokonce i do luxusního obchodního centra v New- Yorku. Začal rovněž vydávat kreslený humor svého přítele z Brna, Pavla Kantorka. Tiskl také humorné karty, kalendáře a knížky. Jen kalendářů bylo dodnes vytištěno 23 ročníků. Svou popularitou vynikly „Pavlovy bajky“, ale co se mu nejlépe podařilo, byla knížka „Historické okamžiky“. Kníže František Schwarzenberg se k ní pochvalně vyjádřil: “Konečně jsem pochopil české dějiny“. Milanův tvůrčí elán však šel dál. Od roku 1976 po dobu celých deseti let spolupracoval s nakladatelstvím KONFRONTACE hlavně v oblasti grafické, ale pro šéfa tohoto nakladatelství, pana Paška, vytiskl i několik knih. Pan Pašek byl v oboru vydavatelství profesionál 13 [pageend13]Mukl 2/1999 a od něho převzal Milan mnoho cenných zkušeností. Poté zahájil spolupráci s V. Škutinou. V roce 1985 převzal zastoupení exilové literatury od p. Jirků a založit prodejnu českých knih. Spolupracoval na tomto poli s Václavem Horou - „Dialog ve Frankfurtu“ a Petrem Pastrňakem ve Vídni. Jeho zaujetí pro českou kulturu neznalo mezí. S českou knihou, gramodeskami a videokazetami jezdil po Švýcarsku a byl vidět skoro na všech exilových událostech - plesech, zábavách a výročních slavnostech. Zvláštní kapitolu v činnosti Milana Cimburka tvoří tiskařská spolupráce s p. Friedem od roku 1981 na časopisu MAGAZÍN. Tento byl v r. 1984 za redaktorské spolupráce V. Škutiny přejmenován na „REPORTÉR“. V roce 1991 dostal název po nakladatelství POLYGON. Po přeložení edice do České republiky spolupracuje s ní Milan jen graficky a prodejem. "Uklidni se Pepíku! Když řekl ten vtip o blbcích, tak si zřejmě neuvědomil, že ty jsi také blbec." Nakladatelství POLYGON vydalo též pěknou řádku knih, některé jako ročenky. Většinu těchto publikací tiskl Milan Cimburek. Vlastní nakladatelská činnost, která sporadicky pokračuje souběžně s vydáváním časopisu POLYGON i v současnosti, se soustředila zejména na graficky pečlivě vypravené vydání poezie a prózy českých krajanů (A. Langová, H. Aeschbacher - Sinecká, V. Ottl). Také tyto publikace tiskl Milan Cimburek V Curychu. („Kniha a český exil 1949 - 1990, Aleš Zach, nakladatelství Torst 1995) Od roku 1984 tiskne také katolický časopis KLUB a časopis Světového sdružení bývalých čs. politických vězňů se sídlem v Curychu pod názvem MUKL, od roku 1991 až do jeho zániku v roce 1995 časopis Ústředí Československého Sokolstva SOKOL v zahraničí a od roku 1988 k tomu připojuje časopis ZPRAVODAJ. Toto je ve stručnosti záslužné dílo tohoto vlastence a demokrata, který nikdy nehodil flintu do žita a který, doufejme, tak neučiní ani v daleké budoucnosti. Je to on, který svou činností zprostředkuje trvalý kontakt krajanů v exilu s krajany doma. Sháníte-li něco z domácí kulturní tvorby na Západě a naopak, jděte k Cimburkovi! K 25. výročí jeho úspěšné činnosti srdečně blahopřejeme! Několik dat z historie rodu Cimburků: Páni z Cimburka pocházeli ze starého rodu s kořeny v Čechách, jeho příslušníci získali své jméno podle hradu Cimburka, nedaleko Kutné Hory. Hradů jménem Cimburk bylo pravděpodobně postaveno více. Ten první u Kutné Hory byl postaven již ve 12. či 13. Století, další pak byly postaveny na Moravě. Český rod Cimburků sice vymřel po přeslici až v 17. Století, ale brzy byl zastíněn věhlasem moravských Cimburků, „kteří povznesli rod Cimburků tak vysoko, že nikdy předtím se v takové slávě nezaskvěl“- (Lexikon české šlechty, Jan Halada, 1992) Milan Cimburek má svůj rodokmen doložen od roku 1713. Je to snad podobnost čistě náhodná? (redakce) 14 [pageend14]Mukl 2/1999 Motto: Stín vzpomínek mě provází, toulaví jsou to ptáci, všechno, co život vzal mi kdy nazpátek mi v nich vrací..... (bratr Hercinger) naše „holčičky" Božena Jíšová S přibývajícím věkem mnohým z nás přibývá bezesných nocí, ve kterých vzpomínáme, účtujeme, dáváme na jednu stranu MÁ DÁTI, na druhou stranu DAL. S výsledkem té konečné bilance většinou nejsme moc spokojeni a říkáme si - „kdyby tak bylo možné vrátit čas a začít znovu“, ale není. Konečně, i když v knize našeho života zbývají už jen poslední stránky, pořád ještě nemáme jistotu, že je napíšeme krasopisně a bez chyb. U nás, kteří jsme přežili dlouhé roky vězení, je tato část života jednou z důležitých kapitol. Nechci tím vůbec říct, že nej důležitější. Přišly pak i jiné události, existenční starosti, děti a u některých z nás dokonce emigrace a život v cizí zemi atd. atd. Ale přesto právě toto období nemůže nikdo z nás tak docela zapomenout. Nám, které tvoříme ženskou část „muklů“, je často vyčítáno, že jsme toho o sobě jen málo zveřejnily. Snad je to tím, že některé chvíle byly pro nás příliš ponižující anebo nám zase proti různým statečným skutkům mužů ty naše připadají příliš malicherné. Ale hlavně proto, že většinou máme zábrany se nějak „zviditelňovat“ jak se teď s oblibou říká. Samozřejmě se naše chování lišilo od chování mužů (byl by snad některý z nich schopen riskovat korekci jen proto, že si během vyšetřovací vazby ustřihl kus erárni košile a udělal si z ní natáčky na vlasy? Nebo byl by některý muž schopen za jediné vydřené peníze koupit si v kantýně lahvičku laciné voňavky?) Že je to směšné a typicky ženské? - Jistě, ale byl to náš způsob, jak ty dlouhé roky vězení ve zdraví přežít. Dnes jsme už staré, pokud vůbec ještě žijeme, ale já nás mám v paměti mladé, plné energie, ideálů a sluší nám i ta vězeňská uniforma. A snad si i skutky aspoň některých z nás zaslouží, aby byly připomenuty, protože čas kvapí a až si všechny „dáme odchod“ na věky, může se docela lehko stát, že naše existence bude zpochybněna. Ostatně si vzpomínám, že k takové situaci již jednou došlo, a to v Pardubicích (asi v roce 1958), kdy náčelník lágru Huňáček při jednom proslovu prohlásil, že u nás političtí vězni nejsou. Byla to pro nás velká legrace a druhý den jsme se jedna druhé ptaly „za co ty sedíš? - Já za zlodějnu, já za podvody, já za příživnictví, já za vraždu a já tady vůbec nejsem “ atd. Moc jsme se u toho nasmály - ale bylo to v době, kdy se nám toto tvrdilo do očí když jsme byly zavřené na dlouhé roky. Co bude potom, až nebude živých svědků? A tak mi dovolte pár vzpomínek na naše „holčičky“, jak jsme si v tom hrubém prostředí něžně říkaly. Jsou to vlastně jen gesta, jen střípky vzpomínek, veselých i smutných, často už trochu zmatené, protože se nemohu vybavit přesný čas nebo místo. Ale snažila jsem se, aby byly naprosto pravdivé. Že už dnes nikoho nezajímají, to je možné - dnes máme všichni, a zejména mladí, jiné starosti, ale snad v příštích generacích se najde někdo, kdo pozvedne hlas na naši obranu, když už dnes slyšíme, že jsme národ zbabělců, že jsme všichni kolaborovali a všichni kolektivně neseme vinu na dlouhém období temna našich novodobých dějin. A tak začínám podle abecedy. 15 [pageend15]Mukl 2/1999 Andulka Kvasničková a její stoprocentní muži Andulku jsem poznala v roce 1957 v Pardubicích, kde jsme sdílely skoro 3 roky společnou celu. Byla odsouzená i s manželem na mnoho let. Jejich „zločin“ spočíval v tom, že jejich jediný syn ilegálně opustil republiku a oni ho (jen si představte tu drzost!) neudali. Andulka byla v tu dobu již paní ve středním věku, ale měla neobvyklý, ojedinělý smysl pro humor. Dokonce mi s humorem vyprávěla i o trpkých zážitcích své vyšetřovací vazby: „Zavázali mě do pytle a táhli někam nahoru, na nějakou půdu. Tam mě hodili na zem jak pytel brambor a nahlas se radili: Co s babou uděláme? - Hodíme ji rovnou do řeky. A nebo ne, kdo by se s ní tahal. Nejlepší bude, když ji shodíme hned z okna. Kolem pobíhali hlídací vlčáci, očichávali mě a to víš, jak jsem se bála. Když mě rozvázali, třásla jsem se tak, že jsem si ani nemohla stoupnout na nohy. Ale říkala jsem si: ať se mnou dělají co umí - hlavně, že ten můj kluk jim útek. “ Její kluk se dostal šťastně až do USA, vystudoval tam vysokou školu a psal jí krásné dopisy. Četla nám z nich úryvky, - bylo to pro nás jako pozdrav z jiného světa. Jeden dopis mi zvláště utkvěl v paměti: Prožil jsem mnoho těžkých chvil, byl jsem i nezaměstnaný a trvalo mi dlouho, než jsem si zvykl. Ale nikdy jsem nezoufal. Jen jednou jsem maminko brečel, a to když jsem se dozvěděl, že tě zavřeli. Andulka mi i vyprávěla různé veselé příhody, které zažila se svým mužem i synem, se svými „stoprocentními muži“, jak jim říkala. Třeba to, jak se syn učil řídit letadlo a na její starostlivé domluvy jí uklidňoval: „Neboj se mami, já budu lítat nízko...“. Jednoho dne nám Andulka hrdě sdělila, že se bude ženit, má nevěstu Američanku. A proto nás žádá, abychom ji laskavě od nynějška neříkaly Andulo, ale Duly, protože až se on se svou chotí vrátí, což bude hned jak to praskne, (a to samozřejmě bude ještě letos), aby si její snacha nemyslela, že její tchýně je nějaká venkovská babka. A tak jsme jí vyhověly, říkaly jsme jí Duly. - Jenže čas běžel a to prasknutí se jaksi pořád nekonalo. Za čas začala Duly nespokojeně reptat: ona ta Američanka je nějak moc náročná a pořád nemají děti. Také mohl tu chvilku (t.j. než to praskne) počkat a vzít si naše děvče. Je jich tu dost a na co nosit dříví do lesa! Uběhl další rok. Duly mezitím odseděla půlku trestu a šla před komisi, která měla rozhodnout o jejím podmínečném propuštění. Duly velkoryse rozdala všechen svůj pozemský majetek, tj. balíček kávy, cukr, skleničku marmelády a skleničku sádla, dokonce ze sebe svlékla i své vězeňské šaty a vyměnila je za horší - při jejím optimismu nepochybovala, že půjde domů. Vrátila se za necelou hodinu - a to jsem ji poprvé viděla smutnou. Ale ne nadlouho. Děvčata jí rozpačitě vracela zbytky jejích pokladů, mezitím už stačila dokonce něco spotřebovat, a Duly za chvíli mávla rukou, uvařila nám kávu a řekla: Ale co, zase bude veselo v chaloupce. Když si mě upekli, aťsi mě i sní. A byla připravena sedět dalších pět let.... Ironie byla, že jejího muže pustili na podmínku dříve než ji. Jednoho dne ji volali na bránu, měla nečekanou návštěvu - svého stoprocentního muže. Duly zpanikařila. Neviděli se už řadu let - za tu dobu zešedivěla, vypadaly jí zuby a samozřejmě měla různé vady na kráse. A tak nás v tom zmatku nešťastně volala; holky, rychle, rychle, nemůžu najít zuby, pomozte mi je najít. Rychle zuby a podprsenku! Hledaly jsme jedna přes druhou, jen abychom uvedly Duly aspoň trochu do civilní podoby, aby se svému stoprocentnímu muži líbila. Brzy nás rozstěhovali a ztratila jsem s ní kontakt. Pravděpodobně už nežije - neviděla jsem ji nikdy na 16 [pageend16]Mukl 2/1999 žádném našem setkání. Ale při vzpomínce na ni se ještě dnes musím usmívat. Škoda, že neznám adresu jejího syna. Ráda bych mu napsala, že měl stoprocentní matku. Aranka Rosenbergová Znali jsme ji skoro všechny, protože ji zatkli krátce po „vítězném únoru“ a prošla od té doby všemi lágry. A také jsme ji měly všechny rády, protože to byl člověk se zvláštním osobním kouzlem. Byla nejmladší dítě početné živovské rodiny - a jakoby si celý život zachovala výsadní postavení nejmladšího Benjamínka, kterého každý tak trochu rozmazloval a jeho chyby toleroval. Ale život se s ní nemazlil opravdu ani trochu. Začátkem druhé světové války někteří sourozenci včas utekli, zbytek rodiny skončil v koncentračním táboře. Nepamatuji se už přesně, který to byl, ale pamatuji si doslova, jak mi o tom vyprávěla: „ Cesta byla dlouhá, hlídali nás dva esesáci. Neměli jsme možnost jít ani na záchod, leda před jejich očima. To jsem nebyla schopna překonat, a tak jsem ke konci cesty měla takové bolesti, že jsem myslela, že z toho onemocním. Když jsme končně dorazili k cíli, prováděla se selekce. Na jednu stranu ti, kterým bylo dovoleno žít, na druhou stranu ti, jimž byl určen plyn. Moje sestra měla malé dítě a kromě toho byla v jiném stavu. Dali jí na vybranou: bud půjde na potrat, nebo i s dítětem do plynu. Bylo to hrozné rozhodování, ale nakonec zvolila plyn. Rodiče si plyn nezvolili, ale stejně tam skončili. Otec byl orthodoxní žid - hluboce věřící - celý život očekával Mesiáše. Ale před smrtí ztratil víru - jeho poslední slova ke mně byla: Aranko, Bůh není! Mně život darovali - ale za jakou cenu! Bylo mi devatenáct let, když mě umístili do svého esesáckého nevěstince a to mě poznamenalo na celý život. Už nikdy nemohu mít děti. “ Aranka mně svěřila ještě podrobnosti, i když už nežije, slíbila jsem jí, že o nich nebudu nikdy mluvit a svůj slib chci dodržet. Po osvobození v roce 1945 se Aranka vrátila domů, její sourozenci rovněž a krátkou dobu žila šťastně v rodinném kruhu. Vzpomínala na to, jak její bratr měl v úmyslu zaplatit jí studia, ale ona se zamilovala a odešla z domova jen s kartáčkem na zuby. Ještě po letech se usmívala při vzpomínce na tu první velkou lásku. Byla pořád ještě tak mladá, a to, co se dělo násilím s jejím tělem, kupodivu nezanechalo stopy na její duši. Její vyvolený byl malý, ne příliš vzhledný člověk - Aranka sama říkala, že si ho vzala prcío, aby její krása vedle něho víc vynikla. Sama byla vysoká, štíhlá - tvrdila, že je čistokrevná židovka - přestože měla krátký nos, spíše takový „pršáček“ a vlasy neobvykle měděné barvy. Arančino štěstí trvalo velice krátce. Její bratr, vysoký funkcionář KSČ, začal pracovat na „dvě strany“. Byl zatčen a uvězněn v Praze na Karlově náměstí. Aranka se nějak podílela na jeho útěku z vězení, podařilo se to, šťastně se dostal za hranice, ale komunisté se strašně pomstili za tuto zradu. Zavřeli jeho manželku a když ve vazbě spáchala sebevraždu, osmiměsíčního syna dali do adopce a nikdy ho už nikdo neviděl. Aranku samozřejmě zavřeli také. Dlouhé roky po tom dítěti mamě pátrala, byla to její noční můra. Nakonec zjistila, že 17 [pageend17]Mukl 2/1999 chlapec zemřel nešťastnou náhodou v dětském věku. Její milovaný manžel požádal o rozvod, sourozenci opět emigrovali a tak tu na dlouhá léta zůstala sama, zavřená, a jak sama říkala, pouze trestankyně byly její rodinou. 12 let byla vězeňská cela jejím domovem, vrátila se až na amnestii v roce 1960, bylo jí přes 40 let a skoro polovinu života ztrávila ve vězení, 6 let za nacistů, 12 let za komunistů. Po návratu se konečně její život obrátil k lepšímu. Znovu se provdala a opět velice šťastně. Bylo podivuhodné, že nezatrpkla a znovu byla schopná někomu uvěřit a věnovat mu všechen svůj cit. Naštěstí to bylo oboustranné a když ji povolili konečně vystěhování do Venezuely, prožila nejkrásnější období svého života. Splnily se jí velké i malé sny. Jedním z těch malých snů bylo třeba i to, že si po návratu napustí plnou vanu horké vody a pak si před tu vanu klekne a políbí ji. Její sourozenci ji zahrnuli přepychem a Aranka mi v dopisech líčila, že žije jako v ráji. Byla tak šťastná, že jsem se někdy obávala, že svým štěstím dráždí „zlé duchy v povětří“ a přivolává zas nějakou pohromu. Ta samozřejmě přišla, ale tentokrát z vyšší moci. Její druhý manžel zemřel a pro Aranku jakoby všechno skončilo. Při posledním setkání jsem jí vyčetla, že když přijede do Prahy, že ani nezavolá a měly jsme ji přece všechny tak rády. Její odpověď mě překvapila, i trochu urazila. „Copak mě měl vůbec někdo rád?“ odpověděla trpce a poprvé se mi zdálo, že dodatečně cítí všechny rány, které jí život nadělil. Snažila jsem se v ní probudit víru v Boha, ale Aranka mi jen zopakovala poslední slova svého otce. Aranka už odešla navždy a snad má konečně klid. Snad někdo právem namítne, proč o ní vůbec píšu, nevykonala přece nic mimořádného. Ale její osud byl mimořádně krutý a myslím si, že bychom její jméno měly aspoň občas připomenout Pánu Bohu, když se modlíme za své zemřelé příbuzné. Patřila přece jen kdysi do naší kriminální rodiny. Anička Papežova a Růženka Marková Anička a Růženka byly v době, kdy si v Želiezov- cích odpykávaly trest, mladé, hezké a plné energie. Kromě těchto společných vlastností se provinily i podobným „zločinem“. Anička pocházela ze Slovenska, Růženka z Moravy - obě byly věřící. Anička byla členka Katolické akce, Růženka spolu se svým otcem a matkou byli zavření proto, že poskytli pomoc uprchlému vězni. Předtím ovšem otec Růženky, Karel Kolda, byl již jednou souzen za provinění, které zasluhuje, aby bylo citováno: podle žaloby Okresní prokuratury v Poličce (č.j. St.837/4917 a 326/49 ze dne 6.12.1949), on spolu s osmnácti spoluobčany se dne 23. září 1949 shlukli kolem fary během domovní prohlídky u děkana Jaroslava Daňka, aby svými těly zabránili STB odvezení děkana, a že se tedy 18 [pageend18]Mukl 2/1999 1. zúčastnili srocení více osob v úmyslu společně násilím působit na výkon pravomocí veřejných funkcionářů; 2. znemožnili orgánům odvezení děkana, přičemž vykřikovali: „my děkana nedáme“;. 3. vykřikovali přitom pobuřující výroky (nyní jsou citovány jednotlivé osoby i výroky, z nichž nejčastější bylo: - „Jezdíte v noci jako gestapáci, jste gestapáci a lháři ... co bude z našich dětí, když nám zavíráte kněze,... Pane děkane, já jsem sice evangelík, ale byl jsem v koncentráku dva roky, nedáme vás, každá hodina, kterou budete doma je dobrá „... atd.), čímž spáchali: ad I zločin vzbouření dle paragrafu 21 odst. 1 z.č. 2317/48 Sb. ad II zločin veřejného násilí ad III přečin pobuřování proti republice dle paragrafů 3, odst. 1. Všichni byli odsouzeni k trestům odnětí svobody a k peněžitým pokutám ve výši 10-30 tisíc. Ale jak je patrné z dalších událostí, tyto tresty se zcela minuly účinkem. Za krátkou dobu zavřeli celou rodinu a malého chlapečka Růženky si vzala na starost teta. Anička a Růženka měly tedy úplně stejné názory a samozřejmě byly přítelkyně. Jednou se stalo, že se při večerním nástupu připotácel opilý psovod k nastoupeným řadám žen a vykřikoval: „ My jsme vám život nedali, ale můžeme vám ho vzít, - jste horší než vražedkyně, ty zabily jednoho člověka, vy jste chtěli zabít celý národ!“ Tyto okřídlené výroky jsme slýchaly často v různých obměnách. Ale tentokrát se psovod vlastními slovy a jistě i množstvím alkoholu tak rozohnil, že namířil samopal na Růženku. Anička v tom okamžiku neváhala, skočila před ní a kryla ji vlastním tělem. Psovod nakonec nevystřelil, kolegové ho odvedli a celá záležitost se nějak zamluvila. Chviličku jsme Aničku chválily, ale opravdu jen chviličku. Měly jsme jiné starosti než jedna druhou chválit a obdivovat. Když Růženka Aničce děkovala, ta jen mávla rukou a řekla: ,Já som slobodná, ty máš dieťa. A pak to bola ode mňa len vychytralost. Já som ťa len chcela předběhnout do neba...“. Dávno jsme na tuto malou příhodu zapomněly. Ale kdo nikdy nezapomněl, je Růženka - často nám ji připomíná. S Aničkou zůstaly přítelkyně vzdor tomu, že tato žije v „cizině“ na Slovensku. Dlouho o ní již nic nevíme, ale při její „vychytralosti“ je víc než pravděpodobné, že si za ty roky vystavěla ze svých dobrých skutků mnoho schodů do nebe, jen aby nás všechny předběhla. Dáša Šimková Dáša Šimková patřila k nejstatečnčjším z nás. Byla od- souzena v 52. roce na 15 let a během uvěznění jí ještě 3 roky přidali za útěk. Celkem tedy byla její „protistátní činnost“ komunistickým režimem oceněna na 18 let, z toho si plných 15 let odseděla. To představovalo i v padesátých letech délku trestu těch nejtěžších zločinců. Její původní „provinění“ se ale přitom nikterak nelišilo od provinění nás ostatních, přičemž my jsme si odseděly mnohem kratší dobu. Spočívalo to v tom, že Dáša poskytla úkryt několika kamarádům, kteří opouštěli ilegálně republiku. Co tedy vzbudilo u bolševiků tak strašnou nenávist, že na tak dlouhou dobu pohřbili zaživa 19 [pageend19]Muld 2/1999 devatenáctiletou, hezkou a inteligentní dívku. Čím jim byla tak nebezpečná, že zjevně spoléhali na to, že 15 let nepřežije, nebo se z ní stane zlomená troska. Příčinou nebylo zcela jistě její „provinění“, ale její chování během výkonu trestu, její nekompromisní postoj, který dávala nepokrytě najevo. Nikdy netvrdila, že byla odsouzena omylem, nebo jako oběť za nějakého muže (otce, bratra, manžela atd.). Mluvila a jednala vždy sama za sebe a vždy tak otevřeně a přímo, že to bylo někdy dokonce i nepříjemné nám ostatním. Příliš to kontrastovalo s naší opatrností. Tím nechci vůbec říci, že my ostatní jsme byly zbabělé, ale většina z nás se vyhýbala konfliktům a pokud někteří dozorci nám ukazovali „lidskou tvář“, navazovali s námi hovor, nebo přimhouřili oko nad menším přestoupením vězeňského řádu, některá děvčata se nechala svést k tomu, že na přátelské oslovení přátelsky odpovídala. Ale Dáša si byla vždy vědoma toho, že v příštím okamžiku nás kterýkoli „hodný“ dozorce může nechat zavřít do korekce a zachovávala proto vůči našim věznitelům hrdý odstup. Konečně když děvčata držela v Pardubicích protestní hladovku, i ti „hodní“ proti nim stáli se samopaly v ruce. Dáša se během věznění ocitla nesčíslněkrát v korekci (to bylo vězení ve vězení, podzemní studené cely s betonovým lůžkem a s jídlem jen jedenkrát za dva, nebo i za tři dny). Své jednání popisuje sama ve své knize „Byly jsme tam taky“: „Byla jsem fanatickou protestu, který jsem demonstrovala upřímně věříc, že je to moje cesta...“. Dášu jsem poznala v 55. roce v Zelezovcích, odkud se s velikou odvahou pokusila utéct. Utekla za deštivého dne a my ostatní jsme dlouho čekaly při nástupu, když se nás nemohli dopočítat. Ale byly jsme šťastné, že alespoň jedna z nás je na svobodě. Dášu ale bohužel za dva dny chytili a přidali jí tři roky. Své pocity při útěku sama popisuje: „......po dešti všechno vonělo, necítila jsem únavu, ani hlad, jen čistý vzduch, silný jako šampaňské. Viděla jsem nekonečný prostor před sebou, bylo mi, jako bych byla jediná na světě. A nikdo mě neviděl, nezakřikl, nezastavil, neztrestal, nepolapil. Modlila jsem se, zpívala a vymýšlela všelijaké nápěvy a hymny na oslavu svobody. Uvědomovala jsem si s radostí, že i když mě chytí, tahle chvíle mě vzkřísila jako živá voda...“ Dáša ani při přípravě útěku nejednala tak, aby přitížila ostatním. Utíkala ve vězeňských šatech, malou zásobu jídla si nesla také jen z běžného denního přídělu. Úzkostlivě dbala na to, abychom nebyly jejím útěkem poškozené snížením dávek potravin nebo zabavením povolených maličkostí z civilního oblečení. Po nezdařeném útěku ji převezli do Pardubic, kde jsem se s ní opět setkala. Nechci tady popisovat podrobnosti celých patnácti let, popsala je sama ve své knize. Jen ještě jednu vzpomínku: před amnestií v roce 1960 chodili po lágru se souhlasem náčelníka nějací poslanci (aspoň nám byli tak představeni) a kladli nám různé hloupé otázky. Jak prý se nám vede, to bylo zejména vtipné u těch, které seděly už dvanáctý rok, co budeme dělat v případě návratu, kde budeme bydlet atd. Některá naše děvčata se nechala unést jejich přátelským jednáním a stěžovala si na různé věci, třeba na kvalitu jídla, nebo na to, že jsou naše dřevěné baráky prolezlé potkany, které nás i v noci obtěžují, atd. My jsme se na naší cele domluvily, že budeme prostě mlčet. Když tedy na všechny otázky bylo odpovědí jen hrobové ticho, byli z toho zmateni a chvíli nás přemlouvali. Pak ale jeden „poslanec“nevydržel a jedovatě řekl: „To je vidět, že jsou tu všechny politické!“. Odešli a my jsme se srdečně zasmály, jak jsme je převezly. Mohli referovat jen to, že jsme mlčely a z toho ani při nejlepší vůli nebylo možno vyvodit žádné sankce. Ovšem Dáša jediná odpověděla přímo a do očí: „V případě propuštění budu pracovat dál proti vám za svobodu a demokracii“. Té odpovědi se lekly i některé z nás - měly strach, že si to naši mocipáni s amnestií rozmyslí. Ale většinu z nás propustili, jen Dáša si tím 20 [pageend20]Mukl 2/1999 podepsala ortel na dalších šest let. Vrátila se až v roce 1966, v roce 1968 jí bylo povoleno vystěhovat se do Austrálie. Nikdo ji nezahrnul péčí a přepychem jak tomu bylo u Aranky, ale při své nezdolné energii ještě vystudovala vysokou školu, živila se jako kaskadérka, napsala knihu a ke konci života se věnovala výtvarnému umění - její obrazy byly zvláštní a krásné. Svoji cestu skončila v Austrálii, ale byla to cesta přímá, nikdy nešla oklikou. Když jezdím přes její rodné město Písek v jižních Čechách, říkám si s uspokojením: „Dášenko, už tě nikdo nezastaví, nepolapí, už máš před sebou navždy nekonečný prostor svobody...“ Julie Hrušková - (Komár) Dlouho jsem neznala pravé jméno Julinky, protože přezdívka Komár se tak v žila, že ji nikdo jinak nepojmenoval. Získala ji kdysi dávno ve vyšetřovací vazbě, když vyskakovala na okno, aby viděla koho přivážejí - a jedna spolutrestanka jí řekla, že na to okno lítá jako komár. Ale tato přezdívka se hodila i k její postavě, v tu dobu byla skoro příliš štíhlá - byla prostě samá ruka, samá noha, jako bývají většinou hodně mladí lidé. Byla zavřená od svých dvaceti let a tak si i její drobný, hezký obličej zachovával stále něco z dětského půvabu. Byla dcerou hajného z Vranova nad Dyjí. Byla dítětem lesa, protože s otcem často chodila po jeho revíru a znala tam každý strom. Po únoru 48 její otec převáděl přes hranice ohrožené lidi, protože se dobře znal i s rakouskými finančníky. Julinka se záhy rozhodla odejít také, napsala rodičům dopis na rozloučenou, kde jim plamennými slovy oznamovala, že odchází bojovat za svobodu a odešla společně se třemi dalšími přáteli, Janem Horkým, Rudou Honkem a Vítem Janků. Julinka je vedla. Nepozorovaně zahnuli do lesa, došli až ke hranicím, kde tehdy ještě nebyly dráty a vtom je zastavilo zvolání: „halt!“ Julinka zavelela „za mnou“, vběhli všichni do smrčí, prokličkovali kus lesa - a pak viděli, jak jim rakouští finančníci mávají. Dostali se šťastně do obce Plesing. Zde jim pomohl dobrý člověk, nechal je přespat v čekárně na nádraží a dal jim šilinky na další cestu. Ve Vídni šťastně přejeli z ruské zóny do americké a hlásili se u CIC, kde požádali o asyl. Mezitím už ti rakouští finančníci, kteří poznali Julin- ku při přecházení hranic, podali hlášení jejím rodičům a na CIC. Ve Vídni se zdrželi tři dny, sami si našli převaděče a tak dojeli až do Lince, kde byl za městem velký lágr jménem Weg- scheid. Julince bylo v tu dobu dvacet let. Za čas se seznámila s americkým vojákem Frankem. Byla to láska na první pohled, oboustranná a samozřejmě úplně nerozumná. Frank našel Julince podnájem, kam ji chodil navštěvovat a bylo to pravděpodobně nejšťastnější období jejich života. Chtěli se vzít ihned jak Julinka dosáhne plnoletosti - (v té době platila plnoletost od 21 let a Julince ještě nějaký čas chyběl.) Jenže Frank při té velké lásce zapomínal, že je pořád ještě voják a tak opakovaně zanedbával své povinnosti (zastával 21 [pageend21]Mukl 2/1999 funkci hlavního zásobovače kasáren) až jeho nadřízeným došla trpělivost a z trestu ho odveleli na manévry do Německa. Julinka se vrátila zpět do lágru, kde probíhal nábor do špionážních služeb. Přijel tam i vedoucí skupiny SVĚTLANA, Antonín Slabik, který Julince sdělil, že zatýkají některé příslušníky bývalé partyzánské jednotky „Jana Žižky“ a že je nutné některé z nich převést. Julinka, ačkoli v tu dobu již zjistila, že je těhotná, nemohla tuto žádost odmítnout. A tak se vrátila spolu s dalšími dvěma muži, Honkem, který chtěl dostat za hranice svou snoubenku, a Františkem Vošickým, který už delší dobu dělal agenta-chodce a měl doma svou skupinu. Přešli šťastně opět přes Vranov a dokonce přespali u Julinčiných rodičů ačkoli na Julinku už byl vydán zatykač. Další den odjeli na Moravu a měli domluveno, že se vrátí s ostatními asi za čtrtnáct dní. Jednalo se hlavně o bratry Antonína a Karla Daňkovi, kteří si to však rozmysleli kvůli děvčeti jednoho z nich, které bylo v tu dobu nemocné, a krůtě na to doplatili. V padesátém roce byli oba popraveni. Byli to dva mladí, stateční chlapci, studenti, činní už za doby německé okupace v odboji. Odcházel tedy jen Honek se svou snoubenkou, F. Vošický a Julinka. Julinka se ještě zastavila v obci Studánky pro kufr, kde byly podrobné mapy pohraničí a další špionážní materiál. Dostali se šťastně do Lince, kde je ale v autobusu zastavila kontrola dokladů. Muži prošli, obě ženy byly zatčeny a 10 dní vyslýchány na ruském komandu. Podmínky tam byly tvrdé, ale nebili je. Teprve když byly převezeny do Brna, Julinka si prožila kus pekla na zemi. Sama mi to vylíčila v dopise: „Celé dny mě nechávali klečet na židli a občas mě bili přes chodidla. Vyšetřovatel Jaromír Horák, nazývaný gorila, se tak rozzuřil, že mě chytil za vlasy, smýkal se mnou a mlátil hlavou o stůl, skříň, zeď a o všechno, co mu přišlo pod ruku“. Příčinou jeho vzteku bylo to, že Julinka nechtěla nikoho prozradit a odmítla spolupráci. Věděli o ní všechno, že má známost s americkým vojákem, přístup do kasáren i všechny podrobnosti. Byla to zásluha Josefa Eichlera, zvaného Pepito, který se dostal jako člen kontrašpionáže do lágru, získal si důvěru ostatních utečenců a mnoho lidí jeho vinou bylo zatčeno. Julinka samozřejmě krůtě doplatila na takové surové zacházení. Dali ji do korekce, kde ji krvácející nechali tři dny bez pomoci. Teprve až když se celé patro vzbouřilo, převzal službu starý velitel, nechal ji odvézt do nemocnice a zachránil jí tím život. Ovšem chlapečka už nebylo možno zachránit. V nemocnici se o Julinku všichni pečlivě starali, lékaři i sestry odsuzovali brutalitu STB, ale co to bylo platné, Julinka už nikdy nemohla mít děti. Vlasy jí prošedivěly, ale mimo útěku nic neprozradila. Tím vlastně příběh Julinky končí. Život ovšem neskončil, plynul dál, lhostejný ke ztraceným snům o svobodě i o lásce. Julinku odsoudili na patnáct let, odseděla si jedenáct. Ale přijímala vždy statečně, co jí život vzal i dal. Poznala jsem ji v Pardubicích, kde jsme spolu krátký čas ležely na marodce. Přes všechno, co zkusila, byla naše sluníčko. Když sejí zdálo, že jsme nějak skleslé, říkala: „Čím bych vás rozveselila? - Co bych vám dala?“ A protože sama nic neměla, rozdávala nám aspoň kostky cukru. Při posledním setkání nám s úsměvem vyprávěla, že její synovec napsal o ní slohovou práci, nazvanou „Moje tetička, špionka“. Nejenže dostal jedničku, ale spolužáci byli tím příběhem nadšeni a touží se s Julinkou osobně poznat. Ona už ovšem není ta „krásná špionka“, jak jí kdysi říkali a jak zřejmě žije v jejich představách. Ale to není důležité. Hlavně, že ti mladí, kteří představují budoucnost národa, zatímco naše generace už pomalu minulost, mají její příběh a zejména vlastnosti zapsány v myslích a srdcích. Že se vůbec dozvěděli o Julince a jí podobných, když jsou ze všech stran horlivě přesvědčováni, že 22 [pageend22]Mukl 2/1999 patří k národu zbabělých „Čecháčků“, za který se mohou jedině stydět a pokud možno se k němu už vůbec nehlásit. Moc bych si přála, aby i ostatním mladým lidem nezůstaly utajeny podobné životní příběhy lidí, kteří dávali a nepočítali, bojovali a nedbali ran, a to proto, aby oni mohli žít svobodně. Mimo vyšetřovací vazby byla Julinka zavřená v Brně, Znojmě, Praze „na Karláku“, na Kladně, v Ruzyni, na Pankráci, v Jičíně, v Terezíně, v Lomnici n.P., v Hostinném,vHradci Králové a nakonec v Pardubicích. Prošla doslova všemi věznicemi, které v tu dobu existovaly. Franka už nikdy nespatřila. Když po něm pátrala, ti, které kdysi převedla, jí ani neodpověděli. Snad zemřeli, snad zapomněli. Ale přijímala vše statečně. Liduška Burianová Liduška pocházela z Moravy a také měla vlastnosti časté u Moraváků, byla srdečná, zbožná a štědrá. Povoláním byla lékařka, před zatčením vykonávala lékařskou praxi v Novém Jičíně. Její dva bratři byli kněží a měla k ním vřelý sourozenecký vztah. Když byl za německé okupace jeden z nich zavřený v koncentračním táboře, za cenu vlastního strádání ho navštěvovala a vozila mu balíčky, aby přežil. Podařilo se to, ale tenkrát nikdo netušil, že přijde další totalita, která bude trvat dlouhých čtyřicet let, kterou už nepřežije. V roce 1949 přijel tento její bratr Bohuslav do Brna a veřejně četl zakázaný pastýřský list. Byl zatčen, ale za půl roku propuštěn na amnestii. Působil pak jako kaplan v Moravské Nové vsi u Břeclavi. Odtud emigroval do Vídně a převáděl lidi, kterým zde hrozilo zatčení. Byl chycen v sovětském pásmu, odvezen do Ruzyně, kde byl krůtě mučen. Zemřel v r. 1958 na Mírově, údajně na zápal plic. Liduška byla zatčena v souvislosti s jeho činností. Nedostala na tehdejší dobu velký trest - jen šest let - , z toho si ale pět a půl roku odseděla. Poznala jsem ji v Železovcích, pracovala s námi na polích, lékařskou praxi jí nedovolili vykonávat, dokonce ani šest let po návratu. Moje vzpomínky na ni nejsou nijak výrazné, byla tichá, klidná, nepamatuji se, že by byla někdy někomu jen slovem ublížila. Přátelila se s Anitou Tesáčkovou a jen jsme se občas divily, že se ty dvě navzájem snesou. Anita byla původním povoláním tanečnice, svůj osud nesla velice trpce, často vybuchovala a bouřila se - a Liduška ji uklidňovala. Anita zato vymýšlela různé triky, jak překonat ty tvrdé životní podmínky, jimž jsme byly v Železovcích vystaveny. A tak jednou, když rtuť teploměru klesla pod 30 stupňů a nám při nástupu do práce stačily omrzat obličeje, dřív než jsme začaly pracovat, Anita pro sebe a pro Lidušku ušila z odstřižků podivuhodné masky na obličej. Nevěřily jsme svým očím když obě tyto maskované postavy ráno nastoupily - a dozorci samozřejmě také ne. Ale Anita si tento svůj nápad s křikem obhájila, a nutno říct, že jsme ji později i napodobovaly. On takový zmrzlý 23 [pageend23]Mukl 2/1999 nos člověku na kráse nepřidá. A jak Anita správně varovala, venku bude každému úplně jedno co jsme zkusily, a zejména mužům, když budeme mít ošklivé, oteklé a červené nosy. Liduška tedy kromě těchto spíše veselých maličkostí ničím na sebe pozornost nepoutala a nikdy mě nenapadlo, že by se o ní vůbec dalo něco zvláštního napsat. Dočkala se svobody, sešla jsem se s ní i po roce 1989 na jedné schůzi, ale zůstávala stále tak nenápadná, v našem nadšení a překřikování tak tichá, že jsme se jen zběžně pozdravily, jakoby neměla o sobě co říct. Teprve dlouho potom jsem se dozvěděla o ní jednu „maličkost“. Když jejího bratra Bohuslava odsoudili k smrti, Liduška nabídla zcela vážně svůj život za jeho. Nebylo to od ní žádné plané gesto - snad se domnívala, že jeho život jako kněze je cennější než její, ačkoli byla v tu dobu mladá a měla vlastně život před sebou. Soudce ale tuto její nabídku nepřijal, nakonec jejího bratra nepopravili, jen ho nechali zemřít ve vězení. Zprvu jsem se domnívala, že to snad ani není pravda, že je to jen legenda, která se někdy o mrtvých lidech vytváří. A tak jsem napsala jejímu manželovi, který mi to potvrdil, ale zároveň mi napsal, že to Liduška dlouho nesvěřila ani jemu - až jednou, když ho chtěla povzbudit ke statečnosti. Snad ani její vlastní děti o tomto jejím skutku neví. A protože Liduška už mlčí navždy, při vzpomínce na naše „holčičky“ jsem to musela říct za ni. Snad mi to odpustí, ona právě byla jednou z těch, kdo vůbec o takové „zviditelňování“ nestály. S hlubokým zármutkem oznamujeme všem bývalým čs. politickým vězňům, že nás na začátku tohoto roku navždy opustila zasloužilá bojovnice proti komunismu a členka našeho Sdružení, paní Marie Bodková. Celá její rodina byla od r.1948 pronásledována komunistickým režimem, vystěhována z Prahy a do nekonečna vyslýchána StB. To vše navzdory tomu, že její manžel Vincenc Hodek se s nasazením života zasloužil o obranu Trojského mostu v Praze v r. 1945. Byl mimoto úspěšným podnikatelem v oboru výroby leteckých přístrojů a znamenitým letcem. Oba byli nadšenými a statečnými vlastenci, pro něž byla ztráta svobody a likvidace demokracie v Československu provázena hlubokou bolestí. Těsně před rokem 1968 se jim podařilo uprchnout do Spojených států amerických, kde se snažili svůj boj za osvobození Československa obnovit. Bohužel krátce nato manžel pí. Hodkové zesnul. Ona sama byla po celou dobu svého pobytu v USA velkou mecenáškou a se svou dcerou Věrou Doll spolupracovnicí Světového sdružení bývalých čs. politických vězňů. Čest její památce! 9/« [pageend24]Mukl 2/1999 Odešel na vččnost .plukovník" Zdeněk Písek Eda Vondráček Všichni staří muklové - POZOR - ROZKAZ - A SMUTNÁ ZPRÁVA Tři minuty ticha věnujte vzpomínce na Zdeňka Píška, který se nezapomenutelně zapsal do srdcí muklů jako „PLUKO^h^fíK HORNICTVA“ a jako takový skončil pozemskou pouť ve věku 80 let dne 23. března 1999 v nemocnici v ontarijském městečku Belleville v Kanadě. Byl jsem se Zdeňkem dobrý kamarád a mám na něho velmi krásné vzpomínky. Setkal jsem se s ním v pevnosti Leopoldově v roce 1957, která patřila k nejdrastičněj Šímu koncentračnímu táboru v celé ČSR. Hlad a fyzické týrání pověstným „kačacím pochodem“ byly poukázkou na krchov. Jako protiklad a výsměch těmto poměrům bylo hluboké přátelství a smysl ironizovat naše trýznitele. Vzorem takového člověka byl právě Zděnda Píšek, který nejen že byl můj kamarád, ale dovedl dokonale zesměšňovat nevojensky se chovající „bachaře“. Tento vzdělaný, uhlazený elegán ostře kontrastoval s tamními důstojníky a proto obdržel již na Jáchymovsku hodnost „plukovníka hornictva“ a mnozí dozorci se domnívali, že tuto hodnost nabyl u armády. Byl to námět na mnoho legračních příhod, které vyplývaly z jeho chování a my jsme se našemu plukovníkovi rádi podřizovali. Zdeněk byl zatčen jako agent francouzské „Dexičme Bureau“, neboť ve své činnosti za hlavní cíl považoval boj proti komunismu, který z celé jeho osobnosti byl jednoznačně patrný. Zdeněk si odseděl přes 12 let a rád vzpomínal na nejhorší léta v roce 1950, kdy hlad byl výchovným prostředkem. Přes brněnský Cejl, uranové doly na Jáchymovsku a Příbramsku zakončil svou kariéru v Leopoldově. Byl ozdoben „zelenou páskou“ jako útěkář, který mohl být trestán ve všech vězeňských polohách, neboť dovedl akci dokonat, což bylo z hlediska komunistické nomenklatury nejhorší označení, vylučující podmíněné propuštění. Aby rozmnožil svůj štáb, povýšil v Leopoldově místního holiče Emila Anderta na majora a tím byl jeho štáb úplný. V roce 1964 byl Zdeněk se mnou z Leopoldova propuštěn a bitva o chleba nás dočasně odloučila. Ale opět jsme se setkali v uprchlickém táboře Treiskirchen a odtud jsme odletěli do Kanady, kde se naše přátelství ještě utužilo. Po všech jeho životních kotrmelcích prožil v Kanadě velmi hezké stáří, které trávil v chatě na břehu jezera Craw Lake (Vraní jezero) u městečka Marmora v provincii Ontario. Koncem týdne se k němu sjížděli dobří mukli a u něho našli vždy pohoštění. Zavřu-li oči, vidím Zdeňka sedět u okna, pozorovat prskající ledy, které zvukově připomínají let tryskových letadel. Zdeněk nebyl žádný světec, ale jsem si jist, že se s ním setkám na nějakém malém obláčku. Muklovská gardo - K LÍCI ZBRAŇ - PAL! Na počest a vzpomínku na Zdeňka Píška. 25 [pageend25]Mukl 2/1999 Důležité upozornění pro všechny bývalé politické vězně z let 1948 -1989. Všichni političtí vězni, kteří v důsledku nelidského zacházení během vazby, nebo dlouhodobého věznění utrpěli škodu na zdraví, jsou vyzváni, aby se přihlásili na Klinice nemocí z povolání, Vyšehradská 49, 128 21 Praha 2, a to u přednosty, pí. doc. MUDr. Daniely Pelclové, CSc. Tato akce je motivována přáním o napravení křivd všem vězňům komunistického režimu. zprávu ze dne íích západních va veta, pouze vojenská akce )ánců do vlasti vážnými kom- ? má v Kosovu lentem ve věci zodů klade ná- ). To znamená vojenské zóny tuace jako dolíky a tragédie é ruské zákeř- Ruska do Ko- noci před sta- išti jednotkám •koli spojenecké na pevném i lle kompetent- i lakce) 1 ( 1 lném zasedání středků, která isově rasantní sáném i doma ičané považo- [pageend26]Mukl 2/1999 váli za potřebné tlumočit své obavy přímo pražské vládě a Hradu, znamená to, že Klaus se stal zřejmě důležitým. A to navzdory okolnosti, že není členem oficiální delegace a je pozván jen na některé průvodní společenské akce summitu. Zkrátka jen taková formální účast. Když jeden z nejvyšších ústavních činitelů země, sotva přijaté do NATO, alianci celkem bez obalu obviní z vyprovokování humánní katastrofy v Kosovu, tak je to událost. Americké novináře zajímá zřejmě rebel Klaus víc, než loajální členové oficiální delegace. Martin Schmarcz (Lidové noviny z 23. 4. 1999 1951: "Ještě než došlo k hlavnímu líčení, můj právník dostal osm let!" 1987: "Soudruzi, buďme upřímní. Žijeme si jako prasata v žité, ale musíme si uvědomit, že nám dochází žito." 27 [pageend27]Mukl 2/1999 Postretouren an: MUKL, Postfach 4111 CH - 8022 Zürich Schweiz ČR- Stan. Gajdošik Okružní 4699 /612 760 05 Zlín 5 MUKL MUKL Čtvrtletník Světového sdružení bývalých čs. politických vězňů Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel,: 01 / 431 68 78, Fax 01 / 432 95 92. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100,— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zurich (pro zahraničí). Objednávám MUKL ....... najeden rok ....... na púl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:................................ Objednávky v zahraničí: Jméno:................................... Postfach 4111 Ulice a č.:.............................. CH - 8022 Zurich Místo..................................... Switzerland Stát:........................................ 28 [pageend28]