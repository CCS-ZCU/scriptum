ČESKOSLOVENSKÝ SOKOL V ZAHRANIČÍ Časopis ústředí československého sokolstva v zahranič! Ročník 38. Če r v e n 1988 Číslo 6. (376.) SLET NA ŘECE SVATÉHO VAVŘINCE Vladislav Zajíc předseda sletového výboru Fleuve St. Laurent, St. Lawrence River nebo Reka svátého Vavřince, ať to napíšete francouzský, anglicky nebo česky - je to řeka mohutná, je to veletok. Když Jacques Cartier přeplul při své druhé cestě Atlantik a vstoupil se svými třemi plachetnicemi do ústí veletoku, nevěděl samozřejmě co ho očekává. Postoupil nejdřív k místu s indiánským jménem Stadacona, tam kde dnes stojí město Québec, hlavní město stejnojmenné provincie a rovněž místo kam až dosahoval mořský příliv. Tuto část řeky - vlastně její velmi protáhlé ústí, pokřtil jménem sv. Vavřince. Pro tok řeky nad městem Québec razil název "Kanadská řeka", ale to se neujalo a jméno sv. Vavřince se dnes používá pro tok řeky i nad Montrealem, od jezera Ontario až k moři. Pohled na město Montreal. V popředí olympijský stadion, v pozadí Reka sv. Vavřince. [pageend1]Náš mořeplavec byl ve svém postupu proti proudu řeky zastaven v místě jménem Hochelaga, tam kde dnes stojí město Montreal. Stály mu v cestě dvě, pro něj tehdy nepřekonatelné překážky: peřeje a bojovné kmeny Irokézu. Osmý slet Sokolské župy Kanadské se bude konat na řece sv. Vavřince, tam až kam pronikl Jacques Cartier při objevování neznámého kontinentu, na největším ostrově montrealského souostroví. Nemusíte mít obavy. Indiánské kmeny se dnes už neprojevují tím, že by vetřelcům uřezávali skalpy. Své požadavky uplatňují prostřednictvím společenských organizací přímo v parlamentě. Ani z peřejí nemusíte mít strach. Můžete se jimi projet na motorové pramici. Je to vzrušující zážitek - jen se musíte dát obléci do nepromokavého obleku a navléci si plovací vestu. Názvu "Reka sv. Vavřince" se tedy dnes používá pro část veletoku od jezera Ontario k moři, tedy pro úsek asi 1,000 km dlouhý. Ale vody tudy protékající se sbíhají z daleko větší vzdálenosti, z obrovského povodí Velkých amerických jezer. Od nejvzdálenějšího bodu u města Daluth na západním cípu jezera Superior, musí vody překonat vzdálenost téměř 3,000 km než dospějí k moři u ostrova Anticosti. Voda je to stále táž, ale jména se mění. Mezi jezerem Superior a jezerem Huron nese řeka jméno sv. Marie s plochými peřejemi "Sault Ste. Marie", pod nimi se k toku přidávají vody přicházející z jezera Michigan a společně protékají obrovským jezerem Huron. Mezi jezerem Huron a Erie nese řeka dokonce dvě jména; nejdříve je to "St. Claire", pak je stejnojmenné jezero a potom je to řeka "Detroit", což znamená "úžina" a na jejím břehu je ovšem automobilové velkoměsto stejného jména. Mezi jezery Erie a Ontario se řeka jmenuje "Niagara" a jsou na ní světoznámé vodopády, kde se voda řítí do hloubky téměř 100 m. A pak, konečně, na výtoku z jezera Ontario, přes malebnou oblast "Tisíce ostrovů" se řeka dostává ke svému poslednímu jménu: sv. Vavřince. Po celé své délce, až do vzdálenosti asi 60 km od Montrealu, tvoří řeka současně hranici mezi Spojenými státy a Kanadou. Pak už je kanadské území po obou stranách řeky až k moři. Účastníci našeho sletu, kteří si k němu přidají týden nebo dva dovolené, mají možnost shlédnout celou řadu zajímavých míst na řece sv. Vavřince, od města Quebec až po Niagarské vodopády. Původně byla voda splavná pro velké lodě od moře jen k městu Montreal. Ovšemže jednotlivá jezera i úseky řeky nad Montrealem sloužily místní lodní dopravě. Ale teprve v r. 1956 byla dobudována "Námořní cesta sv. Vavřince", imposantní soustava přehrad, plavebních kanálů a zdymadel, umožňující i velkým námořním lodím překonat výškový rozdíl téměř 200 m mezi mořskou hladinou a jezerem Superior. Největší stoupání na této cestě je ovšem plavební kanál Welland, osmistupňové "schodiště" plavebních komor, překonávající výškový rozdíl 100 m, paralelně s Niagarskými vodopády mezi jezery Erie a Ontario. Pro východní Kanadu a severovýchodní Spojené státy je řeka, zejména po dobudování Námořní cesty, páteří vodní dopravy a tudíž do velké míry i páteří hospodářského rozvoje. Podle ní leží všechna veliká střediska průmyslu: Montreal, Toronto, Buffalo, Cleveland, Detroit a jiné. Návštěvníci sletu mají možnost shlédnout nejnižší stupně Námořní cesty přímo v Montreale nebo jeho bezprostřední blízkosti. Dva stupně jsou přímo u města, další dva těsně nad ním u vodní velkoelektrárny Beauharnois, která je také otevřena návštěvníkům a stojí za shlédnutí. 122 [pageend2]Montrealské souostroví je tvořeno dvěma hlavními ostrovy: "Ile de Montreal" a "Ile de Laval" a velkým množstvím ostrovů a ostrůvků menších. Jižní rameno řeky je hlavní tok - řeka sv. Vavřince. Prostřední rameno nese název "Rivieře des Prairies" - řeka prérijní a severní větev se jmenuje "Riviéře des mille iles" - řeka tisíce ostrovů. Na ostrově Laval je obec jménem "Laval-des-Rapides", což přeloženo doslovně znamená "Pod peřejemi", nebo "Pod prahy". A tu nás napadá volná souvislost s Prahou, hlavním městem Československa a kolébkou Sokola. Historikové také odvozují původ tohoto jména od prahů na řece Vltavě, které tam kdysi byly. Budeme se tedy těšit, milé sestry a bratři a příznivci Sokola na setkání při osmém sletu Sokolské župy Kanadské na řece sv. Vavřince. Zůstaneme věrni sokolským myšlenkám a sokolskému duchu. Byly podstatným přínosem při vzniku první - svobodné a demokratické Československé republiky. Učiňme vše, aby i v budoucnu přispěly k obnovení naší svobody. Sokolská župa Kanadská je složkou Československého sokolstva v zahraničí, které se pokládá za právoplatného pokračovatele a dočasného zástupce Československé obce sokolské až do doby, než bude možno obnovit Sokol v Československu. Na shledanou koncem června na řece svátého Vavřince! VIIl. SOKOL CANADA SLET MONTREAL "LOGO", které je znakem VIII. sletu Sokolské župy Kanadské, zdobí titulní stranu sletového zpravodaje, sletový plakát, dopisní materiál, upomínkové předměty a vše spojené s pořádáním sletu, navrhl a pro potřeby sletového výboru ochotně upravil a věnoval výtvarník bratr Jiří Lauda. Sletový výbor je mu vděčen za jeho obětavost a zdařilé logo, které přispělo podstatně k propagaci a tudíž k zdaru sletu. Jiří Lauda je původem z Prahy (narozen v roce 1925). Studoval výtvarné umění v Praze, v Paříži a v Montrealu, kde obdržel diplom profesury výtvarného umění a výtvarné výchovy. Pracuje jako grafik a návrhář velkých nástěnných komposic v keramickém reliefu. V soutěži provincie Quebec získal "První cenu 1964" za komposici PHARE, a první cenu obdržel také v soutěži university Laval pro nástěnnou komposici budovy humanistických studií. V Montrealu je autorem velkého keramického reliefu ve stanici podzemní dráhy "Métra" Crémazie. Je také ilustrátorem mnoha knih a publikací. Lau- dova současná produkce je zaměřena na interiové komposice v kamenině a v cínu; známé jsou také jeho pastele a oleje. Jeho hlavním zájmem je figura v dynamice, rytmu a poetickém, někdy symbolickém výrazu. Pracuje po řadu let v uměleckém oddělení Kanadské rozhlasové společnosti (CBC), kde také pravidelně své tvorby vystavuje. Jeho současná výstava byla otevřena 11. května 1988 v exposičním sále budovy CBC v Montreale. Našemu umělci přejeme mnoho úspěchů v jeho další umělecké kariéře. (Alois Fogl.) 123 1988 [pageend3]OSMÝ SOKOLSKÝ SLET V ZEMI JAVOROVÉHO LISTU Jan Waldauf VIII. sletem Sokolské župy Kanadské dovrší Sokol letos 77 let své činnosti v zemi javorového listu, v Kanadě, a současně také 60 let trvání Sokola v místě jeho konání, v Montrealu. Sokolská myšlenka zapustila své kořeny v Kanadě na jaře roku 1911, kdy se skupina horníků z českého Krušnohoří usadila se svými rodinami v důlní oblasti na západě Kanady ve Skalistých horách, u proslulého "Průsmyku vraního hnízda" (Crow's Nést Pass), na rozhraní nejzápadnějších provincií Kanady, Alberty a Britské Kolumbie. Část horníků se se usídlila v obci New Michel v Britské Kolumbii, ostatní v nedalekém, 20 km vzdáleném městečku Frank, které se již nachází v provincii Alberta. Protože mnozí z nich byli členy Sokola ve vlasti, chtěli ve své sokolské činnosti pokračovat i v této zemi a za necelé dva měsíce po příchodu do Kanady myšlenku přeměnili v čin. Nejdříve založili sokolskou jednotu v osadě New Michel, které dali název "Krušnohorský Sokol", za několik měsíců na to založili druhou jednotu v městečku Frank, kterou nazvali "Sokol Pod Skalními vrchy". V době založení těchto prvních dvou sokolských jednot v Kanadě bylo spojení ze západní Kanady do Cech velmi obtížné a zdlouhavé už vzhledem k veliké vzdálenosti; také proto, že západ Kanady byl tehdy velice řídce osídlenou a nevyvinutou oblastí. Doprava a jiné spojení ze západní do východní Kanady byla rovněž obtížná a vzdálenost 3,750 km od Průsmyku vraního hnízda do Montrealu byla jen těžko překonatelná. Kanada byla tehdy samostatným státním útvarem v rámci Britské říše teprve 44 let, Britská Kolumbie byla kanadskou provincií 40 let, Alberta dokonce jen pouhých 6 let. První rodina emigrantů z naší vlasti přišla do Kanady také teprve před 40 lety, začátkem sedmdesátých let minulého století, a počet Cechů a Slováků v Kanadě se při sčítání lidu v r. 1911 uváděl přibližnou číslicí 3,500 (1,800 z Cech a Moravy, 1,700 ze Slovenska). Čeští emigranté byli roztroušeni po celé zemi, ani ve větších městech nebyl tehdy ještě soustředěn větší počet krajanů. Sokolské jednoty byly vlastně prvními českými krajanskými spolky v Kanadě vůbec; teprve v dubnu r. 1913 vznikla pak ve Winnipegu Ceskoslo- vanská podpůrná jednota která však, jak její jméno naznačovalo, sdružovala kromě Cechů i další Slovany. Sokolové v Kanadě proto hledali spojení se Sokoly ve Spojených státech, kde byl Sokol založen v r. 1865 a kde Již působily tři české sokolské organizace: Národní Jednota Sokolská, Zupa Fugner-Tyrš a Dělnický Americký Sokol. Největší byla Národní Jednota Sokolská (NJS), která v r. 1911 sdružovala 6,561 členů (5,977 mužů, 584 žen) v 90 jednotách. Sokolská župa Fugner-Tyrš, založena r. 1897, měla 23 jednot s 1,850 členy; působila samostatně, neboř vytýkala NJS, že se nedrží přísně vzoru českého sokolstva, příliš se "amerikanizuje", což se projevilo zejména v sokolském kroji: župa Fugner-Tyrš zachovala původní sokolský kroj s červenou košilí, s čapkou a sokolským pérem, kroj NJS byl americký, "modrý", s modrou kajdou a s modrými dlouhými kalhotami. Nejmenší byla Jednota Dělnických Amerických Sokolů (DAS), ustavená r. 1899 pod dojmem založení DTJ v Cechách a jejíž několik jednot se odštěpilo od NJS. Sloučením Národní Jednoty Sokol124 [pageend4]ské a župy Fugner-Tyrš byla v r. 1917 vytvořena dnešní Americká obec sokolská (AOS) k níž v r. 1918 přistoupila i Jednota Dělnických amerických sokolů, která však za dva roky z AOS opět vystoupila a od té doby působí nadále samostatně v oblasti New Yorku. Kromě těchto tří českých organizací, byla ve Spojených státech také organizace slovenského sokolstva, Tělocvičná jednota Sokol v USA, jejíž první jednota byla založena r. 1896 a která doposud úspěšně pokračuje ve své činnosti jak prokázal její loňský XX. slet ve Washingtonu. Zakladatelé Sokola v Kanadě chtěli ve svém novém prostředí pokračovat v sokolské činnosti se stejným nadšením jako tomu byli zvyklí ve vlasti a proto se obrátili na ústředí župy Fugner-Tyrš se žádostí o přijetí do jejího svazku. Jejich sokolské nadšení a vroucí vlastenectví vyjadřují úryvky z jejich dopisu otištěného ve "Stráži Sokola", úředního věstníku župy Fugner-Tyrš: "... Bratři, obracíme se na vás s důvěrou, že budete nám v uvedení naši ryze české sokolské jednoty nápomocni. Jsme sice jen pouzí horníci, ale víme, že sokolstvo jest instituce celonárodní, pro všechny založena, v níž není rozdílu stavu neb jmění, nýbrž panuje bratrství upřímné a vzájemná pomoc. Jest nás 43, doufáme však, že v brzku počet náš vstoupí na 100. Cvičíme pilně, však třeba nám nářadí, knihovny... Jsme 7 měsíců ve stávce, tudíž v situaci ne záviděníhodné a proto utíkáme se pod ochraná křídla vaše, neb chceme nositi kroj COS. Pošlete nám vaše stanovy a přijměte nás do svazku vašeho... Zvolili jsme si jméno "Sokol Krušnohorský", z příčiny té, že hory ty jsou památnými v dějinách národa českého, ale i proto, že i my vyšli z hor těch a že i zde v Kanadě, jsouce horníky, octli jsme se v horách zvaných Skalních, které my přirovnáváme k těm našim horám Krušným, k těm horám, které obklopuje t.zv. uzavřené území, kde lidu českému nutno krušně zápasiti nejen o kus chleba, ale i o rodný jazyk svůj a kde i většina z nás v řadách sokolských ve svazku župy Krušnohorské na zápasu tom se podílela..." Zupa Fugner-Tyrš žádosti vyhověla, veřejným provoláním zahájila sbírku na knihovnu pro Sokol v Kanadě a po přijetí další jednoty, Frank v Albertě, vyjádřila rozšíření své působnosti i na Kanadu změnou stanov a jména, které pak znělo: "Sokolská župa Fugner-Tyršova ve Spojených státech a v Kanadě". V rámci svazku župy Fugner-Tyrš rozvíjely obě jednoty sokolskou činnost velmi zdárně na poli tělocvičném i kulturním. Oblast kolem Franku v níž se nacházely rozsáhlé a v té době nejvýnosnější uhelné doly na světě jež v podzemí dosahovaly až k obci New Michel, však procházela neustálými hospodářskými otřesy, jež se datovaly od katastrofy v níž 23. dubna 1903 bylo městečko Frank lavinovitým sesunem skal, způsobeným podzemním výbuchem v dolech, během necelých 100 vteřin zasypáno i s jeho obyvatelstvem. Obec byla záhy nedaleko původního místa znovu vybudována, doly také znovu otevřeny a v náboru nových horníků tam přišli naši horníci z Krušnohoří. Provoz však trpěl stálými spory mezi majiteli dolů a horníky, kteří vytýkali majitelům nedbalost v bezpečnosti provozu; vleklé spory byly často doprovázeny dlouhými stávkami, o jedné z nichž se zmiňovali zakladatelé jednoty v otištěném dopise. V šestém roce působení sokolských jednot, za první světové války v r. 1917, nebyla již další těžba výnosná, doly byly nadobro zavřeny a většina obyvatelstva proto oblast opustila. Také činnost sokolských jednot tím velmi utrpěla; někteří čeští horníci odešli za prací do jiných míst Kanady nebo USA, jiní se přihlásili do kanadské armády a prožili válečná léta na evropských bojištích. O těžkých poměrech Sokola v Kanadě za první světové války 125 [pageend5]svědčí dopis bratra Josefa Hory, jednatele Sokola Pod skalními vrchy ve Franku, datovaný 28. května 1917 a otištěný v "Sokole Americkém", věstníku AOS: "... S lítostí sděluji, že co ta krutá válka byla zahájena, naše malá jednota záhy ukončila činnost tělocvičnou... Ve spolupráci s Českým Národním Sdružením naše sbírky vynesly již přes 500 dolaru ve prospěch pomoci našemu národu, ačkoliv jsme měli i jiné sbírky ve prospěch Červeného Kříže srbského a našich krajanů zde, kteří byli propuštěni z práce aneb byli nařknuti jako Rakušani... Též jsme zde udělali sbírky na strojní pušku, kde bylo mezi krajany sebráno 150 dolarů... Několik bratří se dalo ke kanadskému vojsku a nachází se u české setniny...". Hospodářské poměry se ani po válce nezlepšily, většina členů se proto odstěhovala, někteří se vrátili do osvobozené vlasti; zbylí členové se ještě několikráte pokusili o obnovu činnosti, uspěli však vždy jen na krátko a začátkem třicátých let obě jednoty zcela zanikly. Jejich zánikem bylo ukončeno první, průkopnické období sokolské činnosti v Kanadě. Zbylí bývalí členové se za II. světové války znovu zapojili do úsilí krajanské Kanady o nové osvobození Československa v rámci Cs. národního sdružení v Kanadě. V památníku Sdružení byla jejich účast na odbojové práci uvedena s poznámkou, že tito průkopníci sokolské myšlenky v Kanadě dosud opatrují v obci Frank tělocvičné nářadí. Toto nářadí je tam patrně uchováno dodnes; ještě před sedmi lety, v roce 1981, jeden z dosud žijících členů jednoty Frank, bratr Antonín Patera, návštěvníkům nářadí ukazoval a tehdy pořízený snímek na němž je vyobrazen s hrazdou, na které cvičili první sokolové v Kanadě, je vzácnou památkou sokolského archivu. V době, kdy jednoty New Michel a Frank již ztratily většinu členstva, nevyvíjely prakticky žádnou činnost a bylo jen otázkou času, kdy zaniknou úplně, došlo k založení nových sokolských jednot v Kanadě a tím k pokračování sokolské činnosti a k pevnému zakotvení Tyršovy myšlenky v Kanadě. Stalo se tak po příchodu nových emigrantů z Československa v druhé polovině dvacátých let. Skupina těchto krajanů v Montrealu uvažovala o možnosti založení Sokola a v r. 1928, po příchodu bratra Rudolfa Kočího, finančního odborníka zaměstnaného u kanadské banky, byla jednota založena. Bratr Kočí byl výborným cvičencem a závodníkem, nadšeným šiřitelem Tyršovy sokolské myšlenky a na ustavující valné hromadě Sokola Montreal byl zvolen náčelníkem. Tato první sokolská jednota ve východní oblasti Kanady měla při ustavení 66 příslušníků - 48 mužů, 15 žen, 3 dorostence, cvičení zahájila v tělocvičně YMCA v ulici Drummond. Bratr Kočí ve výkonu svého zaměstnání jezdil do dalších měst kde měla banka své filiálky a všude, kde bylo více krajanů, se snažil vyvolat zájem o sokolskou činnost. Na jeho podnět byly v následujících letech založeny sokolské jednoty v dalších kanadských městech: r. 1929 ve Winnipegu, hlavním městě provincie Manitoba, (měla při ustavení 40 příslušníků - 33 mužů, 4 ženy, 3 dorostence), r. 1931 v Torontě, hlavním městě provincie Ontario, (53 příslušníků - 25 mužů, 5 žen, 23 žáků a žákyň) a r. 1932 v Regina, hlavním městě provincie Saskatchewan, (44 příslušníků - 28 mužů, 2 ženy, 6 dorostenců, 8 žáků). Činnost každé z těchto jednot se vyvíjela nezávisle od ostatních, neboř pořádání společných podniků nebylo možné pro veliké vzdálenosti jimiž byly od sebe odděleny (Montreal-Toronto 540 km, Montreal-Winnipeg 2,235 km, Montreal-Regina 2,980 km), zčásti též pro tehdy převládající nepříznivé hospodářské podmínky. Oproti původním jednotám na západě Kanady měly však tyto další jednoty již společné pojítko, jímž bylo jejich členství v Zahraniční župě Československé obce sokolské (COS) se sídlem v Tyršově domě v Praze, která sdružovala všechny sokolské jednoty v zahraničí s výjimkou jednot ve Spojených státech a v Rakousku, kde působila samostatná Sokolská župa Rakouská, jež byla členskou župou 126 [pageend6]COS. Zahraniční župa svým věstníkem, měsíčníkem "Zahraniční Sokol", informovala jednoty o sokolské činnosti ve vlasti i v jiných zahraničních jednotách, zasílala jim další sokolské časopisy, tělocvičné příručky, informace o přípravách sokolských sletů atd. Toto živé spojení se sokolským ústředím ve vlasti také podnítilo montreálskou jednotu k uspořádání prvního zájezdu kanadského sokolstva do Československa, na IX. všesokolský slet v Praze r. 1932. Zdárný a slibný rozvoj v tomto druhém období vývoje Sokola v Kanadě, na němž měla veliký podíl montreálská jednota, přerušila II. světová válka. Členstvo sokolských jednot se ve válce významně podílelo na zahraniční osvobozenecké činnosti ve spolupráci s Cs. národním sdružením v Kanadě; pořádalo sbírky ve prospěch zahraniční čs. vlády v Londýně, různá veřejná vystoupení jimiž seznamovalo kanadskou veřejnost o situaci v okupované vlasti a četní příslušníci Sokola vstoupili dobrovolně do čs. zahraniční armády nebo do armády kanadské. Velkou vzpruhou sokolské činnosti byl za války příchod "Bařovců" do Kanady, kteří v poměrné blízkosti 185 km od Toronta (směrem k Montrealu) vybudovali městečko Batawa s Bafovými závody. Většina z nich byli bývalí členové Sokola, založili proto hned v r. 1940 sokolskou jednotu která měla přes 100 členů (70 mužů, 40 žen, členem byl také Tomáš Bařa). Poměrná blízkost od Toronta umožnila pořádání společných podniků a veřejných vystoupení s torontskou jednotou, jež byly za války vesměs věnované úsilí o nové osvobození vlasti. Zásluhou batawské jednoty byl také navázán úzký a čilý styk s americkým sokolstvem, zejména se župou Severovýchodní AOS a jejími jednotami v Clevelandu, Detroitu a Toledu, a v r. 1941 uspořádán první zájezd kanadského sokolstva na slet Americké obce sokolské v Chicagu. Po horečnatém vypětí válečného úsilí krajanská činnost, včetně činnosti sokolské, po skončení války všeobecně ochabla. Některé jednoty byly také oslabeny návratem několika svých činovníků a členů do vlasti; zejména tím utrpěla jednota Batawa, z níž se v r. 1946 vrátila do vlasti takřka čtvrtina jejího členstva. Velkým povzbuzením sokolské i krajanské činnosti byl proto v r. 1947 uspořádaný zájezd COS do USA a Kanady při čemž část výpravy, vedená starostou COS bratrem dr. Ant. Hřebíkem, navštívila Kanadu a vzorné družstvo COS vystoupilo v Torontě a v Chathamu. Když po komunistickém puči v únoru 1948 bylo jasné, že cílem nově nastoleného režimu v Československu je zničení demokracie, právního řádu a nejlepších hodnot našeho národa, projevili vedoucí sokolských jednot v Kanadě stejně vroucí vlastenectví, jako zakladatelé Sokola v Kanadě v r. 1911. Hned v dubnu 1948 zaslali tehdy již komunisty ovládané COS protest proti znásilnění národa a proti zradě Tyršových ideálů a zásad Masarykovy humanitní demokracie a v průvodním dopise uvedli: "Jestliže je u vás skutečná demokracie, jak to píšete a stále zdůrazňujete ve svém tisku, otiskněte na důkaz toho tento náš protest ve svém Sokolském věstníku." Otištění se ovšem nedočkali; přerušili proto další styk s komunisty ovládanou COS v Praze a připravovanou výpravu na XI. všesokolský slet v Praze r. 1948 odvolali. Příchodem emigrační vlny po roce 1948, v níž bylo mnoho sokolů, došlo v Kanadě k novému a dosud největšímu rozvoji sokolské činnosti a k založení několika dalších sokolských jednot: v Montreale r. 1950 - když se zjistilo, že původní, v r. 1928 založená jednota, udržovala i nadále spojení s Prahou; nová jednota si na odlišení dala jméno "Masaryk" (druhá jednota za několik let zanikla); v Kitcheneru r. 1952, ve Windsoru r. 1953, v Norandě r. 1955, 127 [pageend7]v Ottawě r. 1962. V období 13 let, od r. 1953 do r. 1966, působila v Torontě také ještě druhá jednota, Sokol Toronto II. Všechny tyto jednoty se staly členskými jednotami Ústředí čs. sokolstva v zahraničí, které bylo 1. ledna 1951 ustaveno z jednot bývalé Zahraniční župy COS a z jednot po r. 1948 nově v zahraničí založených, a do něhož po skončení sovětské okupace Rakouska vstoupila v r. 1955 také Sokolská župa Vídeňská (přejmenovaná bývalá župa Rakouská). Před 36 lety, 5. července 1952, u příležitosti konání Cs. dne a sokolského veřejného cvičení v krajanském letovisku "Masaryktown" u Toronta, byl ustaven "Kanadský Sokol", okrsek Cs. sokolstva v zahraničí, který byl později přejmenován na Sokolskou župu Kanadskou. Tímto spojením sokolských jednot v Kanadě v jeden svazek byl zahájen třetí, současný úsek vývoje sokolstva v Kanadě, který se vyznačuje pořádáním společných podniků a zahájením tradice sletů kanadského sokolstva. Sokolská župa Kanadská pořádá každoročně tři podniky svých jednot - v zimním období župní "Zimní hry" se závody v lyžování, v jarním období župní závody v nářaďovém tělocviku a na konci letního období župní "Letní hry" se závody v lehké atletice a v plavání. Zupa uspořádala od svého ustavení také již sedm sletů - čtyři v Torontě (1953, 1962, 1980, 1984), dva v Montreale (1955, 1967) a jeden v Norandě (1960). Pořádá rovněž zájezdy na všechny celostátní slety amerického sokolstva - Americké obce sokolské a Slovenské tělocvičné jednoty Sokol v USA, na mnohé slety a veřejná cvičení amerických žup a jednot, a na slety Cs. sokolstva v zahraničí pořádané v Evropě; od účasti jejího zástupce na sletu svobodného sokolstva v Paříži r. 1954, uspořádala letecké výpravy na všechny slety konané ve Vídni (1956, 1962, 1972, 1982) a v Curychu (1976, 1986). Je platnou složkou svobodného Cs. sokolstva v zahraničí a podílí se významně na práci v sokolském ústředí - od r. 1959, kdy tehdejší starosta Kanadského Sokola bratr Ing. Bedřich Falta z Montrealu byl zvolen místostarostou Ústředí čs. sokolstva v zahraničí, je nepřetržitě zastoupena několika činovníky v předsednictvu Ústředí. V příštím roce připravuje župa zájezd na XVII. slet Americké obce sokolské, který bude uspořádán v Omaze, a v r. 1990 leteckou výpravu na VII. slet Cs. sokolstva v zahraničí v Paříži. V tomto období se Sokol také podstatně zasloužil o rozvoj tělesné výchovy a sportu v Kanadě. Činovníci sokolských jednot byli čelnými činovníky nejdříve v tělovýchovném odboru Kanadské amatérské atletické unie, později v nově ustavené Tělocvičné federaci Ontaria a Kanady, organizovali a řídili oblastní, celostátní i mezinárodní závody v nářaďovém tělocviku, včetně vrcholné soutěže Mezinárodní tělocvičné federace (FIG) o Světový pohár; sokolští závodníci získali mnohá prvenství na tělocvičných mistrovstvích Kanady, sokolská družstva se několikráte probojovala do finále mistrovství Kanady v odbíjené, příslušník Sokola byl několik let mistrem Kanady ve stolním tenisu; člen Sokola byl kanadskou vládou povolán do poradního sboru pro tělesnou zdatnost a amatérský sport a byl předsedou komise jež vypracovala náplň podmínek pro získání oficielního kanadského odznaku zdatnosti. Emigrační vlna po roce 1968 opět posílila sokolské řady i když v menší míře než po roce 1948; zásluhou této emigrační vlny došlo však v r. 1969 k založení Sokola na západě Kanady, na pacifickém pobřeží ve Vancouveru, takže od zániku původních dvou jednot je Sokol opět zastoupen v západní Kanadě. V období uplynulých 77 let, bylo v Kanadě založeno celkem 14 sokolských jednot z nichž mnohé po kratší nebo delší době opět zanikly. Nyní působí v Kanadě Sokol v Montrealu, v Ottawě, v Torontě a ve Vancouveru (i 128 [pageend8]když vzdálenost 4,490 km z Vancouveru k nejbližší jednotě, do Toronta, této sokolské pobočce znemožňuje přímou účast na činnosti župy). Členskou jednotou Sokolské župy Kanadské je také dnes již jediná sokolská jednota v Jižní Americe, Sokol Villa Dominico v předměstí argentinské metropole Buenos Aires, která však pro její velikou vzdálenost a dosud neutěšené hospodářské a politické poměry v Argentině se činnosti župy nemůže účastnit. Letošního sletu v Montrealu se zúčastní sokolstvo z Ameriky - příslušníci Americké obce sokolské, Slovenské tělocvičné jednoty Sokol v USA a Dělnického amerického Sokola, a výprava tří žup Cs. sokolstva v zahraničí - župy Vídeňské, Švýcarské a Západoevropské. Sletu se také zúčastní zástupci jugoslávského Sokola ve svobodném světě ze Spojených států a z Rakouska. VIII. slet Sokolské župy Kanadské se tím stane nejen důstojnou oslavou 77. výročí sokolské činnosti v Kanadě a 60. výročí založení Sokola v Montrealu, ale také významnou manifestací všeho sokolstva za nové osvobození Československa a tím 1 obnovy činnosti svobodného sokolstva v naší vlasti. Slet bude pokračováním cesty odvážně zahájené v Kanadě před 77 lety za velmi těžkých podmínek 43 horníky; cílem této cesty zůstává i nadále Tyršův ideál ušlechtilého vlastenectví spojeného s harmonickou výchovou těla i ducha, jejíž výsledkem bude člověk zdravý, vzdělaný, mravný, ušlechtilý a krásný. ŽIVOTNÍ JUBILEA MÍŤA ŠETELÍK - 80 V Sydney v Austrálii se 9. května dožil osmdesáti let jeden z nejstarších členů Sokola Sydney bratr Dimitrij Seteíík. že se osmdesátky dožil v plném zdraví, vděčí bratr šetelík své celoživotní sportovní činnosti a činorodému životu. V mládí závodil v běhu na lyžích a v kanoistice, ještě do nedávná hrál tenis, rybaření se věnuje dodnes. V povolání následoval svého slavného otce; absolvoval malířský obor na Akademii výtvarných umění v Praze, později graduoval také v oboru restaurátorství výtvarných děl. Tomuto oboru se také věnoval od svého příchodu do Austrálie více než 30 let. Nejdříve byl restaurátorem obrazů na universitě v Sydney, později v knihovně australského státu New South Wales a působí v tomto oboru i nadále ve svém soukromém atelieru. Kromě svého členství v Sokole je bratr šetelík také členem místní odbočky Cs. společnosti pro vědy a umění pro níž připravil přednášky z oboru výtvarného umění. FRANTIŠEK KALOUSEK - 60 Ve Vídni oslavil šedesátku přední sokolský a menšinový pracovník, člen Sokola Vídeň XII-XV., dlouholetý pokladník Sokolské župy Vídeňské a člen výboru tístředí čs. sokolstva v zahraničí bratr František Kalousek. V Sokole je činný od svého dětství, jako cvičenec a dlouholetý činovník. Působí mimo to v dalších čs. menšinových spolcích ve Vidni; je dlouholetým členem výboru a pokladníkem Menšinové rady české a slovenské větve v Rakousku a členem širšího ústředního výboru českého srdce. 129 [pageend9]HLÍDKA VZDĚLÁVACÍ HUSOVA PRAVDA TAKÉ NAŠIM CÍLEM S Husovým jménem je navždy spojen pojem pravdy. Hus nezakládal nové dogmatické učení ani nové filosofické směry. Zkoumal jen hlásané nauky a plnění jejich zásad, podroboval je mravní kritice a hledal v nich čisté zrno, zrno pravdy. Když však dospěl k pravdě, když se v ní niterně utvrdil, pak od svého přesvědčení neustoupil i když se proti němu postavila všecka moc světa. Ve svém úsilí o absolutnost pravdy se záhy dostal do sporu s nejvyš- šími a nejmocnějšími tohoto světa. Ale nebyl to konflikt osobní, rozepře jednoho člověka se sborem učených. U Husa se neustále projevuje mravní stránka všeho jeho jednání. Ostří boje se stupňovalo čím dál tím více do prudších forem. V každém podnikání hrozilo Husovi tělesné příkoří a duševní protivenství. Byl dáván za své názory do klatby, vypovídán z Prahy, ukládáno mu o život, přátelé se ho zříkali a přece ve svých předsevzetích vytrval. Byl nařčen z kacířství, z šíření bludů a pohnán před nejvyšší soudní tribunál církevní - koncil kostnický. Ale i zde se ukázala čistota a pevnost Husovy povahy: neustoupit ani za nejvyšší cenu, třebaže věděl, že na něj čeká potupná smrt upálením. Hus chtěl vést učenou disputaci o věcech, jež mu byly předhazovány, chtěl se dát poučit. Ale - neodvolal. A to bylo mravním vyvrcholením jeho charakteru. Ve svém Listu věrným Cechům doporučil zachovávat pravdu obecně: "Prosím vás, aby pravdy boží, kterúž sem z božieho zákona psal a z řěčí svátých kázal a psal, aby sě (abyste se) té drželi." Jak jinak vypadali jeho ideoví protivníci! Jim nešlo o holou pravdu, o nezvratné skutečnosti. Sledovali jen svůj záměr, předem uvážený a připravený, který zněl: Hus musí být umlčen. Mistr Jan Hus šel. proto tak nekompromisně za pravdou, protože se mohl opřít o nejširší složku národa, o lid. Obě strany si rozuměly a vzájemně si důvěřovaly, neboř je spojovala čistá víra v Boha, stejný mravní zákon a odpor k mocným. Hus kázal lidu v kapli Betlémské a na velkých shromážděních venkovských, usiloval o pozemkovou reformu ve prospěch sedláků, hájil poddané proti vrchnosti v dědickém právu, čímž chtěl rozmnožit nároky pozůstalých. A lid se zase cele oddal Husovi. Při klatbě, uvalené několikrát na milovaného Mistra, rušil její vyhlášení v kostelích. Po stránce mravně náboženské chtěl lid příkladně plnit slovo Boží, proto se zříkal opilství, v té době velmi rozšířené neřesti, omezoval se v hře v kostky, aby se tak po vzoru Mistrově stal strážcem mravného a bohulibého života. Od kněží pak žádal apoštolskou chudobu, zanechání světského panství nad zbožím a život podle Krista. Jak opravdově lid smýšlel s opravami svého učitele a jeho následováním, dokázal další mohutný vývoj husitského hnutí, jež začalo uskutečňovat myšlenky demokracie a bratrství, a jeho ohlas v historickém dění evropském. Hus odkázal sokolstvu a celému národu cestu, po níž lze dospěti k ideálům pokroku, svobody a mravnosti. Je to cesta za pravdou, v pravdě a s pravdou. Není to cesta lehká, je mnohdy cestou odříkání, boje a vytrvalosti. Je to však jediná cesta, jež nás dovede k splnění Husova požadavku, platného pro nás i dnes: co Cech, to člověk. ( jmk. ) 130 [pageend10]KRONIKA j an Čapek Před sedmdesáti lety, 17. června 1918, padl u městečka Fossalty na Piavě v Itálii náčelník Sokolské župy Moravskoslezské a zakladatel čs. legií v Itálii bratr Jan Čapek. Rodák z Michle, kde se 17. června 1876 narodil v chudé rodině, prožil mládí v Praze; vyučil se rukavičkářství a jak mladý muž vstoupil do Sokola na Královských Vinohradech. Byl pilným cvičencem, záhy se stal členem cvi- čitelského sboru, vynikal v cvičení na nářadí a r. 1899 se umístil ve vyhledávacích závodech COS pro Paříž na 13. místě. Změna zaměstnání jej zanesla do Orlové ve Slezsku, kde se stal důlním úředníkem na šachtě v Doubravě; působil jako cvičitel v Sokole v Orlové, kde byla v r. 1895 založena první sokolská jednota na Těšínsku. Záhy byl zvolen místonáčelníkem, pak náčelníkem jednoty, náčelníkem okrsku a v r. 1906 byl zvolen náčelníkem Sokolské župy Moravskoslezské. Po vypuknutí války byl 19. června 1915 povolán do rakouské armády a nasazen na italskou frontu, kde se mu podařilo přejít na italskou stranu. Ze zajateckého tábora sledoval bedlivě válečné události, zvláště politickou činnost českých organizací v zahraničí a vojenské činy čs. dobrovolníků v Rusku a ve Francii. Navázal styky s krajany v Rusku a přihlásil se ještě koncem r. 1916 do čs. vojska na Rusi, o jehož existenci věděl již z domova. Když však poznal, že italská vláda nepřipustí odchod čs. zajatců z Itálie, ale dovolila aspoň soustřediti čs. zajatce ve vlastním táboře Santa Maria Capua Vetere, smířil se s poměry a zahájil usilovnou činnost mezi krajany. Spolu s několika stejně smýšlejícími dobrovolníky založil 17. ledna 1917 "Československý dobro- volnický sbor", který měl udržovat spojení se zahraničím, domáhati se práva bojovati za svobodu národa a v táboře přispívati k poučení čs. zajatců a získáním jich pro tento cíl. Hned na začátku byl Čapek zvolen starostou Sboru a zůstal jím až do jeho přetvoření v armádu na jaře 1918, když z původního hloučku asi sta nadšenců přivedl do vojska přes devět tisíc dobrovolníků. V zajateckém táboře založil sokolskou jednotu v níž soustředil vzdělávací činnost; byly pořádány vzdělávací kursy pro analfabety, kursy mluvnické, počtářské, jazykové kursy a různé odborné školy. Dal také popud k zřízení fotbalových kroužků, k pořádání koncertů, akademií, divadelních představení, malířských a jiných výstav. Pro sokolskou jednotu v zajateckém táboře připravil veřejné vystoupení, které působilo tak mocně, že mnozí z těch, kteří kolísali, přistoupili do řad Čs. dobrovolnického sboru. Veřejné cvičení bylo pak opakováno ještě u příležitosti navázání oficielních styků s Cs. národní radou v Paříži. Tím vším působil osobně nejen na spoluzajatce, jimž se stal vůdcem, nýbrž získal tím také velké vážnosti u Italů. Vlivem své osobnosti získával sluchu požadavkům Čs. dobrovolnického sboru dříve v Itálii, než Cs. národní rada v Paříži. Když se tvořilo československé vojsko v Itálii, byl Čapek ve Folignu zařazen k 33. pluku jako prostý voják-střelec, odmítnuv nabízené hodnosti. Za necelé dva týdny odjížděl již s I. rotou I. praporu a brzo nato účastnil se 131 [pageend11]boje v úseku Fossalta u San Doná di Piave. Již první den boje, přesně v den jeho 42. narozenin, stal se mu osudný. Při útoku na dvorec Pined, v němž se skrývalo rakouské kulometné hnízdo, zasažen několika ranami kulometu uprostřed svých druhů, položil svůj život za vlast. Smrt Jana Čapka se dotkla bolestně všech příslušníků Sboru, kteří rozseti po celé frontě toužili po odvetě. Druhý den boje na Piavě, boje na Valbelle, Cimě Tre Pezzi a Doss Altu a úspěšná činnost rozvědčíků prokázaly, že českoslovenští vojáci kráčeli neochvějně v čapkových šlépějích. Jan čapek postavil základy dobrovolnické organizace na sokolské myšlence. Heslo "Co Čech, to sokol - co sokol, to československý dobrovolník" razil v pevném přesvědčení, že pěstění těla a ducha by nemělo smyslu, kdyby podle Tyršova učení nemělo být jen přípravou k vyššímu cíli - boji za svobodu národa. Proto kladl tak velikou váhu na dobrovolnou přihlášku i kázeň a demokratické zřízení organizace po vzoru sokolském. Snažil se sice poctivě, aby počet budoucích čs. vojáků rostl, ale stejně pečlivě dbal, aby překotný růst nebyl na úkor mravní hodnotě Sboru a síle přesvědčení jeho členů. Proto se také neúprosně stavěl proti každému násilí vůči nerozhodným zajatcům, neboř věděl, že jen vlastní rozhodnutí a nadšení vede k obětavosti a statečnosti vojáka. Za jediné propagační prostředky uznával poučování a přesvědčování a zvláštní důraz kladl na osobní příklad. Rovnost a bratrství uplatňoval v každém svém jednání a nestrpěl, aby se někdo od těchto zásad uchýlil. Celý svůj život zasvětil boji za lepší budoucnost svého národa a této myšlence zůstal věren až do smrti. Vůdce nejpočetnější a nejvyspělejší dobrovolnické organizace, stal se i svou smrtí vzorem čs. vojáka. Jako prostý vojín padl v boji za vlast, která po osvobození mu udělila nejvyšší poctu, jíž se může vojákovi dostat: pojmenováním 34. pěšího pluku na pluk "Střelce Jana Čapka". Krásným dokladem Čapkovy víry v oprávněnost sokolské organizace v národě jsou slova, která napsal do časopisu dobrovolců "V boj!": "Organisace celého národa musí jiti ve šlépějích sokolstva, bychom to, co jsme si za cenu našich životů vydobyli, mohli i nadále udržeti. V sokolstvu musí býti celý národ. Všechno, co tomu zbraňovalo, překlene národ sám, poněvadž bude sám o sobě ve svobodné vlasti rozhodovati. Demokratický duch Sokola musí být vůdčí ideou příští naší vlády a výchově celého národa bud dán ráz výchovy sokolské již od nejútlejšího člena jeho. Započneme-li skutečně tak nový život svobody a samostatnosti, docílíme tím svornosti, která jest nezbytná každému národu, by zachoval svoji samostatnost." Jestliže letos vzpomínáme bratra čapka, vzpomínáme ho nejen jako hrdiny, nýbrž jako vzácného příkladu a poučení nám i příštím generacím: sokolská myšlenka dovede vytvořit charaktery, kteří dovedou brániti národ v nejtěžších dobách. Bratr čapek dokázal svou prací v zajateckém táboře, že účelem sokolství není jen vypracování krásného těla, pružných svalů, nýbrž vytvoření bratrství jako sociálního prvku života, vybudování čestnosti v životě domácím a veřejném, hlubokou solidaritou k svému spolubratru a stvoření českého odpůrce vůči nepříteli. Stal se tvůrcem ducha italských legií, který by nám dnes měl být vzorem ve veškerém našem snažení. Vzpomínkami na bratra Čapka čerpáme nejen posilu a naději k další práci, nýbrž tvoříme vděčnost Tyršově sokolské myšlence, která nemá být ničím jiným než pamětí srdce. 132 [pageend12]V EXILU 1948 .... ŽUPNÍ SLET POD CIZÍ VLAJKOU? Václav Ženíšek Ludwigsburg jako předměstí Stuttgartu, byl jakýmsi vojenským městem. Oplýval velkým počtem vojenských kasáren a to všech druhů. Byla tam kasárna pěších pluků, jezdeckých, dělostřeleckých i leteckých. Není proto divu, že po rozpuštění německé armády po prohrané válce bylo toto město určeno jako sídliště pro válečné uprchlíky a to všech národností. Soustředění tolika tisíců bezdomovců mělo ovšem za následek mnoho problémů. Ne všecky skupiny byly stejné kulturní úrovně, inteligence, vzdělání a povolání a primitivní způsob života ve vojenských kasárnech s nadbytkem volného času, bez jakéhokoliv příjmu a nedostatečné výživy, přinesl místnímu obyvatelstvu mnohé trampoty. Zakládání sokolských jednot v československých uprchlických táborech bylo proto i v zájmu přispění k vytvoření nějaké kulturní činnosti, která byla velmi postrádána. Nebylo tedy divu, že městská správa byla ochotna vyhovět, kde bylo třeba. Ludwigsburg měl kromě kasáren v nejbližším okolí několik krásných zámků a nádherné rozlehlé sady s pěkným městským stadionem umístěným uprostřed pěkných promenád využívaných obyvatelstvem k nedělním pěším vycházkám. Viděli jsme tam jednoho nedělního odpoledne tělocvičné vystoupení Ludwigsburské policie a přišli jsme proto s bratrem Růžičkou na myšlenku uspořádat na tomto stadionu veřejné sokolské vystoupení. Z viděného programu byli jsme si jisti, že dokážeme lepší. Byla by to velmi pěkná příležitost ukázat se před německou veřejností a napravit tak dosti špatnou pověst uprchlických táborů. Byli jsme také právě v přípravách na konání župního sletu. Při dotazu na městském úřadu nám byl stadion ochotně přislíben k použití zdarma. Na čelném místě stadionu byly tři stožáry ku vztyčování vlajek. Při dotazu, zda bychom museli při programu používat i německé vlajky, bylo nám řečeno, že samozřejmě ano. Přesto, že byla možnost ^uspořádání tak, že prostřední nejvyšší stožár by byl použit pro vlajku československou a postranní nižší jeden pro německou a druhý pro okupační americkou, byla možnost použití městského stadionu žup- ním výborem zamítnuta a naše župní cvičení bylo provedeno na nádvoří kasáren za účasti pouze obyvatelů tábora. V tomto případě dosud čerstvá nálada po nedávno skončené válce a stará historická řevnivost mezi českým a německým národem zvítězila. Nebyla totiž pro většinu přijatelná skutečnost, že by Sokol měl cvičit pod německou vlajkou. Inu, "sedávej panenko v koutě..." Uvádím tuto příhodu jako příklad k uvážení, zda někdy ve svém subjektivním zaměření nezacházíme příliš daleko. Nebyli jsme doma, ale na území jiného státu, který i když poražený, pochopitelně jako každý jiný, má plné právo na požadavku respektování své územní suverenity. 133 [pageend13]Procházíme v životě mnoha nezvyklými situacemi ze kterých se musíme učit, a dokazují, že často v rozhodování mezi city, potřebou, teorií, zásadami, realitou a právem, dochází k neobjektivním výsledkům. To není výčitka. Pouze připomínka, jak obtížné je učinit rozhodnutí a jak snadné je posuzovat situaci dodatečně po letech. Tomu říkáme: získávání životních zkušeností. Slet Sokolské župy v exilu Dr. E. Beneše se konal 24. a 25. září 1949 v Ludwigsburgu. Neobešel se bez potíží. Dvakrát musel být odložen a ještě po stanovení třetího termínu byly pochyby, že k němu dojde. Pořadatelům došla zpráva, že se ruší tábor Eichstatt a bude se stěhovat do Ulmu právě během sletového týdne. Tato, v té době nejčilejší jednota župy, měla dodat sletovému programu tři vystoupení a bez její účasti by slet zůstal pouhým torsem; nakonec vzdor velikým potížím s dopravou, cvičenci z Eichstáttu na slet přece dojeli i když poněkud opožděně. V předvečer zahájení sletu, v pá- tek 23. září, bylo konání sletu ohroženo další zprávou: v táboře Krabbenloch, který měl být dějištěm sletu, se vyskytla spála a byla v něm vyhlášena karanténa; ubytování a stravování 100 hostí bylo ohroženo a muselo se narychlo hledat jiné místo pro konání sletu. I to se vyřešilo přeložením do tábora Jagerhof; nakonec se také, jakoby zázrakem, ještě podařilo opatřit plátno z něhož dlouho do noci sestra Cechová šila trenýrky pro vystoupení mužů. Na sletu vystoupilo 276 příslušníků 6 jednot: Murnau (81), Eichstatt, Ulm (celkem 80 a dalších 12 z pobočky Schweinfurt), a tří jednot v Ludwigsburgu, Krabbenloch, Arsenal a Jagerhof (celkem 103). Slet byl zahájen v sobotu 24. září vztyčením státní vlajky a sletovou soutěží 4 družstev v odbíjené (zvítězilo družstvo jednoty Jagerhof); večer se konala společenská zábava s vystoupením velmi talentované umělecké skupiny. Závěrečná prostná mužů Hlavní sletový den, neděle 25. září, byl zahájen dopoledne závody 60 mužů v lehké atletice (výška, dálka, běh lOOm, 400m, 800 m, 1.500m, 3.000 m_, hod diskem, hod granátem, vrh koulí). Odpoledne se na kasárenském dvoře Jagerhof konalo veřejné cvičení. Bylo zahájeno slavnostním rozvinutím a předáním praporu župy, proslovem župního vzdělavatele bratra dr. Petrželky a předsedy Cs. sdružení politických uprchlíků v Německu Emila Ransdorfa. Cvičební pořad byl uveden Českou besedu žen z Murnau; v pořadu pak cvičilo 10 žen z Eichstáttu rytmická prostná na národní písně, jež bylo nejhezčím číslem pořadu, muži z Eichstáttu předvedli "zlomky ze sletových prostných", 9 žen z Ludwigsburgu cvičilo úryvky ze sletových prostných žen, muži z Ludwigsburgu překvapili pěkným cvičením na bradlech, 20 žen z Eichstáttu předvedlo líbivé cvičení s věnečky, a prostná 64 mužů byla vyvrcholením pořadu. Zdařilý župní slet byl ukončen ukázkovou hrou dvou družstev v košíkové a společným nástupem všech cvičících k sejmutí vlajky. 134 [pageend14]SOKOLSKÝ TĚLOCVIK CVIČEBNÍ HODINA U VODY Plavání by mělo být samozřejmou součástí sokolského tělocviku, neboř má veliký význam pro všeobecnou zdatnost a zdraví cvičenců; přivádí v dokonalý pohyb veškeré svalstvo, podporuje pružnost a ohebnost a má také velký význam při otužování. Do činnosti našich jednot patří především základní plavání jako organizačně metodický celek, užité plavání, případně i plavání závodní. Cvičení ve vodě se dá provozovat rozmanitě, u mládeže zejména prostřednictvím různých her. Hromadný výcvik se provádí v takové hloubce, aby se i cvičenci-neplavci mohli bezpečně pohybovat. U plavců se výcvik zpestřuje různými závody, skoky do vody a výcvikem záchrany tonoucích. V dnešní době jsou možnosti plavání přístupné všude a bez velkých nákladů; cvičební hodiny u vody by proto měly být zařazeny do cvičebního rozvrhu každé naší jednoty. Cvičeni ve vodě po pás: Nácvik správného dýchání, překonání strachu z vody. a) Kosení obilí. Vedoucí jde proti postupujícímu zástupu, upaží těsně nad hladinou. Cvičenci, aby prošli, musí ponořit hlavu a učinit několik kroků ponořeni pod hladinou. b) Schovávaná pod vodou. Cvičenci střídavě vyskakují a skrčují se pod hladinu. (Cvičitel se postaví tak, aby na všechny cvičence stéle dobře viděl!). c) Pštrosí honička. Honěný se zachrání tím, že se na čas potopí pod hladinu. d) Skoky delfínů. Cvičenci se skrčením pod hladinu a odrazem od dna vynoří nad hladinu a znovu se po hlavě ponoří pod hladinu. 135 [pageend15]e) Proplouvání zástupu. Družstvo ve stoji rozkročném v zástupu, cvičenci těsně za sebou. Cvičenec odrazem od dna splývá pod roznoženými nohama cvičencú v zástupu. Před každým splýváním se cvičenec krátce nadechne a během splývání dlouze vydechuje do vody. f) Tahání klády. Cvičenec zády do směru táhne cvičence za ruce ve splývavé poloze, na prsou. Totéž, tahaný cvičenec na znaku. g) Střelba torpéda. Cvičenec se položí na vodu, druhý jej podepře ze zdola a tlakem na paty jej "vystřelí" k druhému cvičenci. Cvičení ve vodě po ramena: Nácvik skoků do vody. a) Skok se skrčením přednožmo. V nejvyšším bodě skoku cvičenec (cvičenka) skrčí nohy co nejvíce, před dopadem do vody trčením nohy opět napne; při dopadu do vody je tělo napjaté, ruce jsou ve vzpažení. b) Skok skrčmo. V nejvyšším bodě cvičenec (cvičenka) skrčí nohy až na prsa, obejme kolena a dopadne ve skrčení do vody. c) Skok přednožmo. Odraz snožmo, paže po odrazu uchopí napjaté nohy v přednožení, cvičenec (cvičenka) provede mírný záklon, aby dopad do vody byl na hýždě. 136 [pageend16]d) Kotoul vpřed z břehu nebo okraje bazénu. Ze vzporu dřepmo, přepadáním kotoul skrčmo vpřed do vody. e) Kotoul vpřed z prkna. Cvičí se jako kotoul na zemi, nohy přednožením napnou. po opuštění prkna se f) Kotoul vzad z prkna. Cvičí se jako na zemi; cvičenec (cvičenka) obejme kolena, dopad do vody je ve sbalení. g) Nácvik startovního skoku. Mírný stoj rozkročný, podřep, předklon, záklon hlavy, hled vpřed, zapažit: Po mohutném odrazu prudce vzpažit, tělo je mírně vysazeno. Cvičenec nesmí být hluboko ve vodě a jakmile se vynoří, začne okamžitě pracovat pažemi. Vdechne, protože po celou dobu splývání vydechoval. h) Skok do vody z ramen cvičence (cvičenky). Jeden cvičenec (cvičenka) spojením rukou vytvoří třmen, jehož pomocí vystoupí druhý cvičenec (cvičenka) na jeho ramena. Odrazem z ramen provede skok do vody. Ramena cvičence (cvičenky) nahradí můstek (není-li), nebo břeh, je-li u břehu příliš mělká voda. Cvičíme-li na řece, v jezeře, rybníku, musí se cvičitel před zahájením výcviku přesvědčit o dastatečné hloubce vody a její bezpečnosti; musí se dokonale seznámit s dnem - musí zejména zjistit zda se pod hladinou nenácházejí balvany, klády, větve a jiné předměty, které by mohly způsobit zranění cvičenců. 137 [pageend17]SILOVÝ t r én in g i pr o žen y ? Bernhard Zoder (Dokončení.) Zdá se, že můj první článek na toto téma zapůsobil. Alespoň jsem slyšel první reakci. Ač muž a již v letech, přesto se zajímám i o cvičení žen a to z jednoduchého důvodu: naše jednota je malá a proto muži a ženy cvičí pohromadě. Právě proto, že cvičíme pohromadě, cvičební hodina musí být tak volena, aby vyhovovala mužům i ženám. A konečně, cvičenky, které v naší jednotě cvičí, jsou v letech od 30 do 55 let, většině je již přes 40 let. Zdůraznil jsem minule, že jen málo žen inklinuje k siláckému tréningu. Na ženy působí více pravidelná správně volená gymnastika. A naše ženy nejsou opravdu žádná výjimka. Všechno to, co se v naší jednotě podniká, trénuje, je částí dvouhodinového cvičení. Je pravda, že na příklad rozcvička trvá 15-20 minut a jako taková je zaměřena již na gymnastiku a to hlavně pro ženy, protože ty u nás velmi málo či skoro vůbec necvičí na nářadí (jsou i výjimky, na příklad koza a bradla). Většinou cvičí ženy na kruzích a pak jen specielní cviky gymnastické, posilovači, protahovací, také s pomocí žebřin. Jako posilovači cvičení provádíme specielní cvičení s medicin-balonem a to každý druhý týden. Doba trvání 10-12 minut. Milé sestry, často slyším: my u nás nejsme žádní specialisti, my to neumíme. Otevřeně řečeno, my také ne a já sám umím to, co si vyčtu, vyzkouším doma a pak hlavně promýšlím. Velkou pomoc mám v manželce; ta si zkouší a připravuje co bude cvičit skoro celé odpoledne v den, kdy máme cvičení. Co to chce? Jen píli a vědět, pro koho to cvičení připravuji, musím znát ty ženy a musím vědět, co si mohu s nimi zacvičit. A pak - vím, když je takové cvičení dobře připraveno, ženy cvičí s radostí a dobrovolně. A to znamená pro nás plná tělocvična. A pak po určitých cvicích často slyšíme: tento cvik jsem minule ještě neudělala a dnes ano. A moc krásný pocit je, když ženy začnou cvičit dosti oblečené (v naší tělocvičně je dosti chladno) a již po několika cvicích se začínají rozepínat a shazovat teplé bundy. A závěr po 20 minutách je potlesk jako dík za velmi zdařilé a mnohdy nové a nové cviky. Závěrem bych chtěl znovu zdůraznit: i naše ženy odmítají stoprocentní silové cviky, ale neodmítají gymnastické cviky, které procvičují nejenom určité tělesné partie, ale celé tělo. Tedy udržují tělesnou kondici. A navíc si všechny uvědomují, co dělá pravidelnost. Čili pravidelnost a vytrvalost bez přehánění. Dostali jsme tip od jedné naší sestry na knížku; je to již dávno a musím konstatovat, že nic lepšího neexistuje. My cvičíme podle této knížky, něco si upravíme, něco vynecháme, prostě improvisujeme. A to se musí, má- me-li mít plnou tělocvičnu. Cvičíme podle bratrů a sester, které máme. A jde nám to dobře. A teč tip pro vás. Knížka se jmenuje "The complete workout book", autorkou je Anně Carpenter. Kniha má 825 barevných fotografií a patří do sbírky "Bramley Books", Acesetters Ltd., Surrey, England. A nyní vám již přeji mnoho zdaru ve vašich cvičebních hodinách. 138 [pageend18]HOVOŘÍME K SOKOLSKÉ MLÁDEŽI UMÍŠ HÁJIT SVÉ PŘESVĚDČENÍ ? Každý člověk, který umí uvažovat a neopičí se jen po druhých, měl by si umět udělat vlastní názor na všecky věci, které jsou jeho rozumu dostupné - vlastní přesvědčení. Umí-li si svůj názor udělat, měl by umět také se za něj postavit, neskrývat ho, neměnit, jak mu kdo poradí, s kým mluví, kdo ho poslouchá, co "jedna paní povídala". K tomu je ovšem zapotřebí velké mravní odvahy. A tu každý nemá. Jsou však i takové osobnosti, které to dokáží. Máme mnoho dokladů z našich dějin, že lidé byli tak silní a dovedli své přesvědčení hájit. Mistr Jan Hus za své přesvědčení postoupil i potupnou smrt na hranici, než aby odvolal, co považoval za správné. Čeští bratři, i v době největšího pronásledování s těžkým srdcem opouštěli vlast a žili raději v bídě a odloučeni od vlasti, jen aby mohli hájit víru svých otců a podle ní žít. Také Masaryk se nebál pravdu projevit veřejně a svůj názor uměl hájit i proti většině. Jednalo se tehdy o to, zda nalezené rukopisy zelenohorský a královodvorský, které měly dokázat kulturní vyspělost našeho národa v dobách dávno minulých, jsou pravé nebo podvržené. Každý národ by se rád pochlubil svou vyspělostí a dějinami, ale škodilo by mu, kdyby historie nebyla pravdivá. Masaryk však s mnohými učenci dokázal, že rukopisy pravé nejsou. Věděl, že nepravdou nemůže prospět svému národu. Sám o tom řekl: "Pro mne otázka rukopisů byla v první řadě otázkou mravní - jsou-li podvržené, musíme se z toho vyznat před celým světem. Naše hrdost, naše výchova nesmí spočívat na lži." A pak: "Ani svou vlastní historii jsme nemohli správně poznat, dokud jsme klopýtali o vymyšlenou minulost. Tož se to pro mne rozumělo samo sebou." Ale znamenalo to pro Masaryka, že tu stél s malým hloučkem, pustili se do něho jednotlivci i spolky a všichni ho označovali za nevlastence a dokonce za zrádce národa. Masaryk však byl přesvědčen, že národu může prospět jen tehdy, půjde-li neohroženě za svým přesvědčením. Sel, nebál se a doba mu dala za pravdu. Za své přesvědčení se dovedli postavit také vynálezci a vědci. Jinak bychom sotva mohli užívat pokroku, který nám svým učením přinesli. Ař to byli hvězdáři, chemikové, lékaři nebo vynálezci, všichni museli pevně za svým přesvědčením stát. Lidé nevěřili novým vynálezům a vynálezcům a posmívali se jim nebo je i pronásledovali. Vzpomeňte na to, jak se vysmívali vynálezci prvního automobilu nebo železnice a jak pronásledovali Prokopa Diviše za to, že sestrojil první hromosvod. Sedláci totiž připisovali nastalá velká sucha právě jeho vynálezu. Tito všichni se museli pevně za své přesvědčení postavit a také jim dala doba za pravdu. V dnešní době se také mnozí vysmívají činnosti sokolské a práci ve prospěch národa, kterou v Sokole děláme dobrovolně, rádi a s láskou. Je na nás, abychom také my stáli za našim přesvědčením a hájili je proti všem. Novým osvobozením naší vlasti dá i nám doba za pravdu. Dr. Miluše Waitová. 139 [pageend19]Sydney ZE SOKOLSKÉHO SVĚTA ŽUPA AUSTRALSKÁ Melbourne SOKOLSKÝ LIST, dobře informující věstník jednoty, ve svém dvojčísle 3-4 (březen-duben) připomněl letošní výročí vzniku Cs. republiky v r. 1918, Mnichovského diktátu v r. 1938, komunistického puče v r. 1948 a sovětské okupace v r. 1968. K 40. výročí 25. února 1948 uveřejnil prohlášení Rady svobodného Československa. NA ZŘÍZENÍ PAMÁTNÍKU obětem čs. komunistického režimu v Ma- saryktownu u Toronta věnoval výbor jednoty $ 100; výbor rovněž zaslal 1,000 rak. šilinků obci Otz v Rakousku na opravu mostu vedoucího k pamětnímu Tyršovu kameni, který byl zničen povodní; na pořízení pamětní desky pro pomník M.R. Stefánika v městečku Paulham ve Francii bylo Cs. obci legionářské zasláno $ 50. v k u l t u r n í Čin n o s t i pořádala jednota, společně s Cs. obcí legionářskou, 6. března 1988 v sokolovně úspěšnou oslavu narozenin T.G. Masaryka; velmi zdařilá byla také 8. května 1988 v sokolovně pořádaná oslava Svátku matek. Jednota také pořádala v sokolovně tři velmi zdařilé společenské podniky: 19. března Josefskou zábavu, 16. dubna tradiční "Moravské vinobraní" a 30. dubna zábavu oddílu kolové. M. DRDOVÁ, oblíbená členka jednoty, zemřela po delší nemoci 27. prosince 1987 ve věku 80 let; JAROSLAV NOVÝ, dlouholetý člen jednoty, zemřel náhle 20. února 1988 na srdeční záchvat. SPORTOVNÍ OVÁL vystavený u sokolovny, byl slavnostně otevřen dne 7. února 1988 za účasti více jak 2,000 příslušníku mnoha národnostních skupin, australské veřejnosti a představitelů místních úřadů. Po slavnostním předání sportovního oválu veřejnosti následoval bohatý program zastoupených národnostních skupin, většinou vyplněný národními tanci, zpěvem a hudbou. Sokol Sydney byl zastoupen v programu velmi úspěšně oddílem kolové a krasojízdy; příslušníci oddílu předvedli utkání v kolové a ukázku krasojízdy. Utkání a předvedené ukázky byly sledovány s velkým zájmem a opětovně odměněny bouřlivým potleskem nadšených diváků. Po zdařilém vystoupení si návštěvníci s velkým zájmem prohlédli celou sokolovnu a blahopřáli jednotě k tak krásné a veliké budově. Velikou pozornost budily členky jednoty, které přišly na slavnost v národních krojích; jejich pestrost a krása byly předmětem obdivu všech účastníků oslavy. VĚSTNÍK jednoty, který letos již vstoupil do svého 36. ročníku, přinesl v dubnovém čísle obsažnou úvahu starosty jednoty bratra M. Doležala k 10. výročí otevření sokolovny, Sokolského národního domu v Sydney, a k 37. řádné valné hromadě jednoty, svolané na 17. dubna 1988. Bratr starosta ve svém článku konstatoval, že se sokolovna v uplynulém desetiletí stala nejen sokolským, ale celokrajanským střediskem, jež je používána každý den v týdnu, takže v ní byl nyní také ubytován sokolník, aby budova byla pod stálým dohledem. Bratr starosta vyslovil také naději, že zbylé dluhy na sokolovně budou zcela vyplaceny v první polovině tohoto roku a že se také snad podaří úspěšně dokončit jednání o zakoupení pozemku na němž budova stojí; tato jednání, dosud značně obtížná, jsou vedena s příslušným ministerstvem (Department of Land), které za pozemek vyžaduje neúměrně vysokou cenu. 140 [pageend20]ŽUPA KANADSKÁ župní nářaďové závody 27. ročník závodů Sokolské župy Kanadské v nářadovém tělocviku se konal v sobotu 30. dubna 1988 odpoledne v Torontě za účasti 42 závodníků: 10 mužů, 1 dorostence, 3 dorostenek, 12 žáků, 10 žákyň. Závody, které řídili župní náčelník bratr Josef Hřib z Montrealu a župní náčelnice sestra Anna Janoušová z Toronta, se konaly ve dvou tělocvičnách; žactvo závodilo v tělocvičně školy West Park, dorost a členstvo v tělocvičně školy George Harvey. Velmi potěšitelná byla zejména vzestupná úroveň dorostu a žactva; závod žáků byl součástí celoroční soutěže a jejich umístění a počet bodů proto není uveden v následujícím přehledu. Přehled nejlepších výsledků: Káňata do 6 let: 1. Natalie Justová 30.00 bodů, 2. Eliška Krajbichová 25.00 bodů, 3. Dan Bar 20.00 bodů, všichni Sokol Toronto. Žákyně 6-8 let - nižší oddíl: 1. Hana Bečková 30.00 bodů, 2. Alinka Subrtová 26.00 bodů, obě Toronto. Žákyně 6-8 let - vyšší oddíl: 1. Tamara Makovcová 26.50 bodů, 2. Karolínka Kulhavá 24.30 bodů, 3. Jennifer Matušková 22.50 bodů, všechny Toronto. žákyně 10-12 let: 1. Carolina Čárková 26.00 bodů, 2. Hana Ottová 24.90 bodů, 3. Lidunka Subrtová 23.90 bodů, všechny Toronto. Žákyně 12-14 let: 1. Jarmila Bečková 28.00 bodů, 2. Eva Berková 27.70 bodů, 3. Marie Subrtová 23.00 bodů, všechny Toronto. Dorostenky - začátečnice: 1. Denise Kudelková, Montreal, 33.50 bodů. Dorostenky - nižší oddíl: 1. Diana Černá 34.90 bodů, 2. Barbora Králová 26.50 bodů, obě Toronto. Dorostenci: 1. Sáša Forest, Toronto, 47.75 bodů. Muži - nižší oddíl: 1. Antonín Bombera, Toronto 50.00 bodů, 2. Josef Hřib, Montreal 47.25 bodů, 3. Bohumil Čermák, Toronto 45.50 bodů. Muži nad 60 let: 1. Zdeněk Mimra, Toronto 50.25 bodů, 2. Alois Fogl, Montreal 42.00 bodů. Muži - vyšší oddíl: 1. Alexander Forest 57.25 bodů, 2. Jan Waldauf 54.00 bodů, 3. Ivo Sypták 52.75 bodů, všichni Toronto. Zdařilé závody byly ukončeny společnou večeří na níž byly vyhlášeny výsledky závodů a předány diplomy, medaile a putovní ceny vítězům. Schůze a školení cvičitelstva V sobotu 30. dubna 1988 dopoledne se v tělocvičně školy George Harvey v Torontě konala kratší schůze župní- ho cvičitelského sboru a školení cvičitelstva. Schůze, kterou zahájil a řídil župní náčelník bratr Josef Hřib z Montrealu, projednala organizační otázky župního cvičitelského sboru a náplň tělocvičné činnosti župy na další období. Skolení cvičitelstva bylo zaměřeno na přípravu veřejných cvičení a sletů k čemuž byl jako názorný příklad použit připravovaný VIII. župní slet v Montrealu. Jeho dosavadní příprava, organizace a celkové zajištění byly podrobeny důkladnému rozboru, při čemž byla zvláštní pozornost věnována přípravě závodů v nářadovém tělocviku a sletové soutěži v odbíjené, včetně zajištění tělocvičen, nářadí, rozhodčích, zdravotní služby a dalších potřebných činitelů. Podrobně byla také projednána organizace dopoled- 141 [pageend21]nich zkoušek, celkové uspořádání zahajovacího nástupu na sletiště a pořad hlavního sletového vystoupení. Schůze župního výboru Obvyklá jarní schůze výboru Sokolské župy Kanadské se konala v neděli 1. května 1988 dopoledne v restauraci Praha v Masaryktownu u Toronta; jednání zahájil a řídil župní starosta bratr Karel Pinke z Ottawy. Po schválení zápisu minulé schůze byly podány stručné zprávy o činnosti jednot, které podali bratr Alois Fogl, starosta jednoty Montreal, sestra Radmila Locherová, starostka jednoty Toronto a bratr Karel Pinke, starosta jednoty Ottawa; zpráva jednoty Villa Dominico do schůze nedošla. Obsažné zprávy o činnosti župy pak podali její činovníci. Zprávu omluveného jednatele bratra P. Geřábka podal společně se svojí zprávou bratr starosta Pinke; uvedl, že kromě obvyklé administrační činnosti byla svolána u příležitosti župních zimních her mimořádná schůze předsednictva 27. února v Ottawě, která učinila potřebná neodkladná rozhodnutí ve věci možnosti zakoupení pozemku v Sokolském údolí u Montrealu a v žádosti Slovenské tělocvičné jednoty Sokol v USA o vzájemnou výměnu dat sletu v r. 1996, kdy se má konat župní slet, neboř to bude rok 100. výročí založení Slovenského Sokola v USA. Usneseno, že župa s výměnou na rok 1995 zásadně souhlasí; pouze v případě že by se Olympijské hry konaly v r. 1996 Torontě, by župa trvala na pořádání sletu v tomto roce. - Náčelník bratr Hřib a náčelnice sestra Ja- noušová podali zprávu o tělocvičné činnosti župy a jejích jednot, o průběhu zimních her 28. února 1988 v lyžařském středisku Camp Fortune, a průběhu závodů v nářadovém tělocviku 30. dubna v Torontě a jednání schůze župního cvičitelského sboru s následujícím školením cvičitelstva. Pokladník a matrikář bratr Mimra ve své zprávě uvedl, že jmění župy ku dni 30. dubna 1988 činilo $ 2,128 a župa měla k 31. prosinci 1987 celkem 875 příslušníků (621 mužů a žen, 109 dorostenců a dorostenek, 145 žáků a žákyň). Po schválení zpráv činovníků podal zpráva o přípravách VIII. župního sletu v Montrealu předseda sletového výboru bratr Vladislav Zajíc. Sletový výbor rozeslal 6 sletových informačních zpravodajů, propagační letáčky, sletové plakáty a formuláře přihlášek na sletové nářadové závody a soutěž v odbíjené. Všechny tělocvičny, sály, stadion a další potřebné prostory byly smluvně zajištěny a zálohovány. Zajištěni byli také umělci pro kulturní uměleckou akademii. Programová brožura, jež bude kromě sletového programu obsahovat články o Sokole v Kanadě a o Sokole všeobecně, informace o Montrealu a Kanadě, je již v tisku; vydání za brožuru bylo již uhrazeno výnosem inser- ční části. Po sletu, přihlásí-li se dostatečný počet zájemců, bude také ještě vydán menší sletový památník, ilustrovaný sletovými fotografiemi a obsahující výsledky sletových závodů. Ubytování sletových návštěvníků bylo zajištěno v hotelech a v studentských kolejích montrealských universit. Zpráva bratra předsedy sletového výboru byla vzata na vědomí s vyslovením uznání sletovému výboru za dosavadní přípravné práce. V závěrečné části schůze byl podrobně projednán program dvoutýdenního župního letního tábora žactva, který bude opět pořádán v Sokolském údolí v Laurent- ských horách od 16. do 30. července 1988. Po ukončení tábora budou se 31. července a 1. srpna 1988 tamtéž konat župní Letní hry se závody v lehké atletice a v plavání. Po župní výborové schůzi následoval odpoledne na cvičišti Masaryktownu společný nácvik sletových prostných mužů a žen, řízený župním náčelníkem bratrem J. Hřibem z Montrealu a župní náčelnicí sestrou Janoušovou z Toronta, a sestra Lava- lová z Montrealu provedla nácvik České besedy. 142 [pageend22]Montreal PftEDSLETOVÁ VESELICE pořádaná 26. března 1988 v sále Victoria Halí ve prospěch VIII. župního sletu, se velmi vydařila. K úspěchu přispěla pěkná dekorace sálu, výborná hudba Karla Bíňovce, dobře zásobený buffet a bohatá tombola. CVIČENÍ všech složek každé úterý večer v tělocvičně školy St. Laurent bylo doplněno dalším cvičením ve čtvrtek večer v tělocvičně školy Van Horné, jež je zaměřeno na přípravu družstev jednoty na sletový volejbalový turnaj (vedoucí bratr Standa Skála) a na nácvik České besedy (vedoucí sestra Y. Lavalová). ZÁJEZDU DO TORONTA na župní nářadové závody a nácvik sletových prostných, 30. dubna a 1. května 1988, se zúčastnilo 14 příslušníků jednoty; v závodech zastupovali jednotu s úspěchem 3 muži a 1 dorostenka. Ottawa VALNÁ HROMADA jednoty se konala 27. dubna 1988 v restauraci Sla- via; jednání zahájil a řídil starosta bratr Karel Pinke. Po schválení zápisu o minulé valné hromadě byly podány zprávy činovníků za uplynulé období v němž jednota vykázala všeobecně vzestupnou činnost. Příslušníci jednoty se opět velmi úspěšně účastnili župních Letních her v Sokolském údolí a župních Zimních her v Camp Fortune, jejichž uspořádáním byla jednota opět pověřena. Mimo to se konal tenisový turnaj jednoty jehož se zúčastnilo 20 mužů. Náčelník bratr dr. Aleš Smetana ve své zprávě uvedl, že průměrná návštěva v pravidelných cvičebních hodinách v uplynulém roce byla 12 mužů. Kromě oddílu odbíjené byl v činnosti také oddíl ledního hokeje. Náčelnice sestra Irena Pohlová hlásila průměrnou návštěvu 15 žen v pravidelném cvičení, z nichž 9 nacvičuje skladbu cvičení s kuželi pro župní slet v Montrealu. Pokladník bratr dr. Pavel Kurfilrst ve své finanční zprávě vykázal čistý majetek jednoty ve výši $ 1,467. K valné hromadě měla jednota celkem 73 příslušníku, z toho 52 mužů a žen. Taneční zábavu v uplynulém roce jednota nepořádala, činnost kulturní byla ve spolupráci s místní odbočkou Cs. sdružení v Kanadě. Po schválení všech zpráv a udělení absolutoria odstupujícímu výboru, byl na další období zvolen výbor, jehož členy jsou sestry a bratři: starosta Karel Pinke, místostarosta Cyril čacha, náčelník dr. Aleš Smetana, náčelnice Irena Pohlová, vzdělavatelka Olga Anderlo- vá. Členové výboru: Milena Holá (jednatelka), dr. Pavel Kurfilrst (pokladník), Karel Muzika (zapisovatel). Hospodářskými a účetními dozorci byli zvoleni sestra Erna Smrčková a bratr Jaroslav Budík. V závěrečné části jednání valné hromady bylo usneseno ustavení tenisového oddílu, stanovena výše členských příspěvků na rok 1988 ($ 10 za člena), podány informace o župním letním táboru žactva v Sokolském údolí a o VIII. župním sletu v Montrealu. Toronto VELIKONOCE KOLEM SVĚTA, festival všech národnostních skupin v Torontě konaný každoročně na toront- ské radnici byl také letos obeslán čs. skupinou v níž působily členky jednoty v čele se sestrou starostkou Radmilou Locherovou. ODDÍL ODBÍJENÉ vyslal dvě družstva na smíšený krajanský volejbalový turnaj konaný 23. dubna 1988; umístila se na předposledním a posledním místě. ŽUPNfCH ZAVODO v nářadovém tělocviku, jejichž pořádáním byla jednota pověřena se s úspěchem zúčastnilo 38 příslušníků jednoty (7 mužů, 1 dorostenec, 12 žáků, 2 dorostenky, 16 žákyň). 143 [pageend23]ŽUPA ŠVÝCARSKÁ Schůze výboru župy Jarní schůze župního výboru se konala 19. března 1988. Věstník župy "Zupní zprávy", bude míti pravidelnou hlídku "Sokol se představuje" jež bude věnována vždy jedné z členských jednot župy; v dubnovém věstníku se v této nové hlídce představila jednota Baden. Výbor župy usnesl pořádání župní valné hromady v listopadu 1988; na rok 1989 připravuje několik podniků, mezi nimi župní šibřinky 25. února, župní lyžařské závody v březnu a župní letní dětský tábor. Baden PLES jednoty pořádaný 16. ledna ve velkém sále sportovního střediska Tágerhard ve Wettingenu byl letos opět velmi úspěšný a vzbudil také pozornost místního časopisu Badener Tagblatt, který plesu věnoval veliký článek se zdařilým snímkem taneční skupiny v národních krojích. Zpravodaje švýcarského listu upoutaly po sále rozvěšené vývěsky s fotografiemi o činnosti Sokola ve světě, vkusná výzdoba sálu, radostná nálada 700 účastníků plesu a hojnost tradičního českého pečivá. V článku se zvláště pochvalně zmínil o pěkném provedení Slovenské besedy, kterou tančily dva kroužky sokolských jednot Curych a Baden a dva kroužky krajanského "Folklóru 75". Reportáž kromě popisu plesu obsahovala také informace o vzniku a vývoji Sokola v Československu, o jeho zrušení nacisty i komunisty a o jeho dnešní činnosti v zahraničí. Bern MAŠKARNÍ PLES jednoty se konal 27. února 1988 v sále Trianon hotelu Schweizerhof. Při výborné hudbě orchestru Víta Kozla bylo 250 návštěvníků plesem nadšeno. Snad nejhezčí maskou na plesu byl dobrý voják Švejk, kterého paní Mullerová vždy k parketu přivezla na vozíku, kde Švejk odložil berli a vrhl se do tance. Po tanci byl pak vždy opět ke stolu odvezen ve vozíku při čemž, mávaje berlí, provolával "Na Bělehrad!" ŽUPA VÍDEŇSKÁ Zájezd do Mauthausenu Sokolská župa Vídeňská se zúčastnila autobusového zájezdu Menšinové rady české a slovenské větve v Rakousku do bývalého koncentračního tábora Mauthausen v Dolním Rakousku. Zájezd konaný za nevlídného sychravého počasí v neděli 13. března 1988, v den 50. výročí připojení Rakouska k Německu, byl důstojným uctěním památky tisíců čs. politických vězňů umučených tam nacisty, mezi nimiž byl veliký počet sokolů. Očastníci zájezdu se nejdříve shromáždili u pamětní desky umístěné u vstupní brány Menšinovou radou v červnu 1982; vzpomínkové projevy pronesli jménem Menšinové rady Ing. Ota Češka, František Buchal a předseda Menšinové rady Dr. Jan Petřík. Pietní akt byl ukončen československou a rakouskou hymnou. Shromáždění se potom odebralo k pamětní desce sokolským obětem nacismu, umístěné na zdi tábora u příležitosti V.-Jubilejního sletu Cs. sokolstva v zahraničí ve Vídni r. 1982. Starosta Sokolské župy Vídeňské bratr Dipl.Ing. Jiří Nováček ve svém projevu řekl m.j.: "13. březen 1938 zůstane navždy dnem strašných vzpomínek. Začala jím zločinná expanse nacismu, která zanedlouho zachvátila i naši Československou republiku a zničila tím naši poměrně mladou svobodu. Vy, kteří jste zde trpěli za vaše přesvědčení, bučíte nám stálou připomínkou, abychom vždy a všude bojovali 144 [pageend24]Zástupci župy Vídeňské u sokolské pamětní desky v Mauthausenu Zleva: župní starosta bratr Dipl.Ing. Jiří Nováček, sestra Milada Fialová, bratr Stanislav Žmola, župnl mlstostarosta bratr med. rada Dr. Jan Petřík. (Foto: J. Foltin) proti násilí a nepravdě. Nazapomene- me! Ústředí československého sokol- stva v zahraničí a Sokolská župa Vídeňská se plně hlásí k vašemu odkazu a položením věnců chceme připomenout, že i do budoucnosti zaujímáme nekompromisní postoj ke všemu násilí, byř by nám bylo nabízeno jakýmkoliv způsobem. Nevěříme těm nejrůznějším našeptávačům a chytrákům, kteří se stále znovu snaží rozvrátit naše řady. Jejich dubiosní jednání vede pomalu ale jistě ke ztrátě svobody. A tomu nesmíme dopustit. Pravda musí zvítězit!" Po proslovu bratr župní starosta Nováček a bratr Stanislav Zmola umístili pod sokolskou pamětní desku věnce Ústředí čs. sokol- stva v zahraničí a Sokolské župy Vídeňské; československou hymnou byla vzpomínka sokolských obětí nacismu ukončena. Před návratem do Vídně si účastníci zájezdu prohlédli baráky bývalého koncentračního tábora, museum, památníky a pověstné "schodiště smrti" do kamenolomu, v němž zahynulo tisíce obětí nacismu. Župní valná hromada V sobotu 16. dubna 1988 se konala v sále Slovanské besedy 113. řádná valná hromada Sokolské župy Vídeňské. Zupní starosta bratr Dipl.Ing. Jiří Nováček který valnou hromadu zahájil a řídil, po přivítání hostů a všech přítomných sester a bratří, vzpomněl všech od minulé valné hromady zesnulých sokolských příslušníků; jejich památka byla uctěna povstáním a minutou ticha. Po schválení pořadu jednání a po schválení zápisu o minulé valné hromadě byly podány zprávy odstupujících činovníků. Starosta bratr Dipl.Ing. Jiří Nováček shrnul činnost župního předsednictva za uplynulé období, připomněl význam letošních výročí a uvedl podrobnosti příprav na VII. slet Cs. sokolstva v zahraničí v Paříži v roce 1990. Náčelník bratr Jiří Materna podal velmi podrobnou zprávu o činnosti mužských složek župy; shrnul práci župního cvičitelského sboru mužů a uvedl podniky v minulém roce pořádané, jakož 145 [pageend25]i podniky připravované pro nastávající období: lyžařské závody, turnaje v odbíjené, pochody zdatnosti, činnost župního družstva košíkové, účast na letním táboře, příprava na IV. zimní sletové hry, závody v nářačovém tělocviku Evropské oblasti, oslava založení jednoty Tyrš-Sokola Vídeň XII- XV. V závěru své zprávy upozornil na problémy se župní sokolovnou ve Steinergasse a vyzval sestry a bratry, aby přiložili ruku k dílu k zachování tohoto sokolského majetku. Náčelnice sestra Gisela Sionová podala přehled činnosti ženských složek v župě; uvedla počet žen, dorostenek a žákyň ve všech jednotách a jejich průměrnou návštěvu v pravidelném cvičení a výsledky závodů, soutěží a jiných tělocvičných podniků jichž se ženské složky v uplynulém období účastnily. Vzdělavatel bratr Dipl.Ing. Ota Češka ve své zprávě uvedl, že uplynulé období bylo věnováno především přípravným pracím pro jubilejní oslavu 125. výročí vzniku sokolského hnutí a 120. výročí založení první sokolské jednoty ve Vídni. Dalším významným podnikem byla vzpomínka 50. výročí úmrtí T.G. Masaryka. K úspěšným sokolským podnikům minulého období patřily opět šibřinky jednoty Vídeň XII- XV. , maškarní zábava jednoty Vídeň XVI. , a pořádání taneční školy sokolské mládeže ve Slovanské besedě. Důležitou složkou vzdělávací činnosti byly články na sokolskou tématiku v "Hlasu Sokola", hlídce Vídeňských svobodných listů, pořádání přednáškových a hudebně-kulturních podniků jednot župy a zájezd do bývalého koncentračního tábora v Mauthausenu s položením věnců u pamětní desky sokolských obětí nacismu. Jednatelka sestra Vlasta Friihbauerová podala ve své zprávě přehled administrační činnosti župy, uvedla, že za dlouholetou záslužnou sokolskou činnost byli medailí Ostředí vyznamenáni dva příslušníci župy: čestný starosta župy bratr Antonín Sysel a čestný starosta jednoty Vídeň XII-XV., bratr František Císler. Svou zprávu ukončila výzvou: "Střežme a uchovejme Tyršovu sokolskou myšlenku až do doby, kdy bude možné ji předat k dalšímu jejímu rozkvětu v znovu svobodném Československu." Pokladník bratr František Kalousek přednesl podrobnou zprávu o hospodaření župy v uplynulém roce s přehledem hotovosti a celkového jmění župy. Matrikář bratr Karel Fára ve své zprávě uvedl, že župa měla k 31. prosinci 1987 celkem 689 příslušníků (596 mužů a žen, 34 dorostenců a dorostenek, 59 žáků a žákyň). Podal také zprávu za župní hřiště v Kierlingu. Za omluveného zdravotníka bratra Dr. Jana Petříka podal zprávu bratr Kalousek. Po zprávách, jež byly vesměs jednomyslně schváleny, podala sestra Lenka Froňková zprávu hospodářských a účetních dozorců s návrhem na uělení absolutoria odstupujícímu výboru. Po schválení návrhu přednesl zprávu kandidátní komise její předseda bratr Antonín Sysel; volby nového výboru se konaly po přestávce s občerstvením připraveném sestrami jednoty Vídeň III. Na další období byli vesměs zvoleni dosavadní osvědčení činovníci, sestry a bratři: starosta Dipl.Ing. Jiří Nováček, místostarostové Vilém Kadlec a med. rada Dr. Jan Petřík, náčelník Jiří Materna, náčelnice Gisela Sionová, vzdělavatel Dipl.Ing. Ota Češka, jednatelka Vlasta Friihbauero- vá, pokladník František Kalousek. Členové výboru: Karel Bartůněk, Jindřich Brázdil, Karel Fára, František Kalousek ml., Anna Kofroňová, Libuše Krakovičová, Anna Krčálová, Vilém Kostohryz, Pavel Pros, Rudolf Wedral, Stanislav Zmola. Hospodářskými a účetními dozorci byli zvoleni sestry Froňková, Ludmila Líbalová a bratr Petr Sevelda. členy rozhodčího soudu sestry Emilie Křenková, Marie Mayerová, Růžena Soukupová, bratři František Krakovič, Ota Sebestík. V závěrečném jednání valné hromady byly předneseny zdravice, vzdělavatel bratr Dipl.Ing. Ota Češka připomněl stále platné sokolské ideály a bratr F. Sión vyzval k účasti na oslavu 100. výročí založení jednoty XII-XV. 146 [pageend26]Vídeň XII-XV. FILMOVÉ ODPOLEDNE pořádané jednotou 28. února 1988 bylo velmi úspěšné a vzdor nepříznivému počasí dobře navštívené při čemž v celkovém počtu 60 přítomných zejména potěšil veliký počet mládeže. Předvedené filmy o sokolské činnosti byly vesměs z vlastního archivu bratra Hovorky, který filmy také předváděl. Úvodním filmem byly záběry z tělocvičny jednoty a ze závodu Evropské oblasti Cs. sokolstva v zahraničí v Paříži. Po přestávce s občerstvením připraveném sestrami jednoty, následoval hlavní film z oslavy 90. výročí trvání jednoty. Účastníci po předvedeném filmu pak ještě dlouho setrvali v družné zábavě v níž byly připomenuty další vzpomínky na události zobrazené v pěkných filmech bratra Hovorky. TANEČNÍ ŠKOLA pro celou čs. vídeňskou menšinu, pořádaná jednotou již dvakrát, v letech 1983-1984 a 1985-1986, byla v uplynulém období pořádána po třetí i když se do stanovené lhůty přihlásilo jen 6 děvčat a 3 chlapci. Vedoucí školy, člen výboru jednoty bratr František Kalousek ml., se však nedal odradit, pokračoval v přípravě a jeho úsilí bylo korunováno úspěchem: při zahájení školy se dostavilo 41 hochů a dívek; osvědčený taneční mistr p. Vladimír Dvořák byl radostně překvapen. Nácvik tanců byl velmi úspěšný a krajanská veřejnost byla výsledkem nadšena když velký menšinový representační ples u Hubnera zahájila veliká skupina 22 párů mladých tanečníků a tanečnic. Předvedli vějířovou polonézu, vídeňský valčík a směs moderních tanců. Taneční škola zaznamenala další velký úspěch když byla pozvána sokolskou jednotou v Curychu ve Švýcarsku k zahájení sokolského plesu 13. února 1988 ve velikém sále curyšského Kon- gresshausu. Vystupení školy bylo také v Curychu velmi úspěšné a škola ukončila taneční sezónu líbivým vystoupením v národních krojích na ši- břinkách jednoty, kde tanečníci nadchli přítomné předvedením temperamentní skočné polky a mazurky. VALNA HROMADA JEDNOTY se konala 19. března v sále Slovanské besedy. Starosta bratr Pavel Florián vzpomněl úvodem úmrtí čestného starosty jednoty bratra Františka Císlera a bratří Karla Chalupy a Františka Vytisky; poté srdečně přivítal přítomné hosty a členy jednoty. Po schválení zápisu o minulé valné hromadě byly podány zprávy činovníků, vesměs svědčící o dobré činnosti jednoty v uplynulém období. Náčelník bratr Pavel Vytiska a náčelnice sestra Irena Floriánová upozorňovali na blížící se jubilejní oslavy jednoty a zvýšenou potřebu nácviku za vedení schopných a obětavých vedoucích. Pokladník bratr František Kalousek st. referoval o dobrém finančním stavu jednoty, upozorňoval však na vysoké vydání za nájem tělocvičen (Os 25.000) a na skutečnost, že šibřinky vzhledem k vysokým výdajům (ÓS 60.000) jednotě finančně nic nevynesly. Nadhodil možnost koordinace cvičení jednoty s cvičením jednoty Vídeň XVI., v župní tělocvičně ve Steinergasse. Vzdělavatelka sestra Gisela Sionová zdůraznila, že Tyrš zůstává stále pro nás vzorem; považuje za stěžejní otázky řízené do svědomí vlastních řad: dbáme dostatečně o naši národní sounáležitost, o mateřský jazyk, chováme se vždy bratrsky a jsme ochotni pomoci i když nás to nic nestojí? Jednatel bratr František Sión podal přehled celoroční činnosti, zdůraznil plodnou spolupráci se župou, s ostatními jednotami, krajanskými organizacemi a úředními místy a připomněl, že jubilejní slavnost 100. výročí založení jednoty se bude konat 15. a 16. října 1988 ve škole Langenfeldgasse v Meidlingu. Uvedl, že členové jednoty se zúčastní jarní schůze výboru Ústředí v Paříži a sletu župy Kanadské v Montrealu. Matrikář bratr Hovorka ve své zprávě hlásil, že jednota má 169 příslušníků, z toho 140 147 [pageend27]mužů a žen. Za zábavní odbor podal zprávu bratr Materna, za úspěšnou taneční školu bratr Kalousek ml. Po schválení všech zpráv, udělení absolutoria odstupujícímu výboru a zprávě sestry Hovorkové o výsledku jednání kandidátní komise, následovala přestávka, po níž se konaly volby nového výboru do něhož byli znovu zvoleni dosavadní členové; nově byl do výboru zvolen bratr Fára. Valná hromada byla ukončena promítáním videokazet z oslavy župy, šibřinek jednoty, vystoupení taneční školy na menšinovém plesu a na plesu Sokola Curych ve Švýcarsku. Vídeň XVI. VALNÁ HROMADA jednoty se konala 27. března 1988 v slavnostně upravené tělocvičně jednoty ve Stei- nergasse. Starosta bratr Antonín Sysel zahájil jednání uvítáním přítomných i hostů a radostným konstatováním, že v uplynulém roce nemusela jednota oželet žádného svého člena odchodem na věčnost; vyzval přesto přítomné k uctění památky všech sester a bratří, kteří se v jednotě po celou dobu jejího trvání podíleli na sokolské práci a v uplynulých letech ji navždy opustili. Po schválení zápisu byly předneseny zprávy činovníků, počínaje zprávou starosty až po zprávu hospodářských a účetních dozorců a jejich návrh na udělení absolutoria odstupujícímu výboru. Všechny zprávy podaly ucelený obraz obětavé sokolské práce, jež se odráží v úspěšné činnosti jednoty. Po schválení všech zpráv přednesli zástupci bratrských a nadřaděných sokolských složek své zdravice a předseda návrhové komise přednesl návrh na složení nového výboru. Ve volbách, provedených po kratší přestávce, byli do výboru zvoleni vesměs dosavadní činovníci v čele se starostou bratrem Antonínem Syslem s výjimkou bratra náčelníka; dosavadní náčelník bratr Dr. A. Lapin nemohl nadále funkci vykonávat pro mimořádnou zaneprázdněnost v povolání a novým náčelníkem byl zvolen bratr Ruda Křenek. Po volbách následoval projev bratra vzdělavatele, který se zabýval neutěšeností současné doby ve světě, do níž se přiřadily též trudné vzpomínky v rámci právě odbytého 50. výročí připojení Rakouska k Třetí říši které tolik rozvířilo mínění veřejnosti. Poukázal na to jak Sokol tyto události zažil, jaké oběti postihly jeho příslušníky, jaká je situace Sokola v exilu a čím je povinován své vlasti, svému národu a svým příštím, své budoucnosti. Společným zpěvem sokolské písně "Spějme dál", byla pak valná hromada ukončena. ŽUPA ZÁPADOEVROPSKÁ Paříž REPRESENTACNf PLES jednoty který má již mnohaletou úspěšnou tradici, se konal 27. února 1988 v salonech radnice 20. okresu Paříže. Byl slavnostně zahájen polonézou, o půlnoci vystoupila krojovaná taneční skupina v bohatém a dobře nacvičeném pásmu českých a slovenských národních tanců. K výborné náladě přispěla četná návštěva, pěkné prostředí radnice, bohatá tombola a dobře vytírající dechovka oblíbeného orchestru "Wavla Belgica". JARNÍ SLAVNOST, tradičně pořádaná jednotou každým rokem na Sokolské louce "Leoše Mileče", se konala v neděli 1. května 1988. Jako v minulých letech, byly také letos opět součástí slavnosti vyřazovací zápasy turnaje jednoty v odbíjené o putovní pohár bratra J. Moce a společný průvod k pamětní desce u níž byla vzdána pocta padlým za svobodu, spravedlnost a lidská práva. O zdar se velmi přičinily obětavé sestry jednoty, které za vedení sestry Marie Royové a za pomoci několika bratří, připravili pro účastníky slavnosti pravý český oběd a další pochoutky. 148 [pageend28]Kompromis není možný Předseda Ústředního výboru Čs. svazu tělesné výchovy (ČSTV) Antonín Himl na celostátní poradě tělovýchovných pracovníků konané v říjnu 1987 v Praze, razil ve svém projevu heslo "V novém duchu s novou iniciativou". Řekl, že "inspirující mezinárodní význam přestavby, jež se odehrává v Sovětském svazu je v tom, že zaujímá principiální stanoviska k problémům, které tíží celé socialistické společenství", mluvil dále o "zásadních změnách, které klade doba" a o "nových skutečnostech našeho života". Jestliže byl jeho projev vykládán za náznak uvolnění komunistického krunýře, vyvedla všechny z tohoto omylu Eva Lauermanová z fakulty tělesné výchovy a sportu na Karlově universitě. Její článek v lednu 1988v časopise ČSTV 'Teorie a praxe tělesné výchovy', nadepsaný "Ideologický boj a sport v NSR" zahájila konstatováním: "Charakteristickým znakem současné mezinárodní situace je zostřování ideologického boje v třídně rozděleném světě. Mimořádného významu nabývá při frontálním útoku reakčních sil proti pokrokovým; není možné jej zastavit nebo skoncovat. Právě tak nelze sloučit nebo smířit protikladné ideové principy marxismu-leninismu s buržoaznf ideologií. Kompromis mezi nimi není možný." Po tomto kategorickém konstatování pokračuje: "V současné době se reakční síly imperialismu snaží vést ideologický boj zejména pomocí 'psychologické války'. Jedním z jejich hlavních nástrojů je buržoazní ideologická diverze, která spočívá na vědomém šíření lží, výmyslů a pomluv, jejichž cílem je zpochybnit a oslabit ideologickou výzbroj protivníka a škodit socialismu. Ideologická diverze je hlavním směrem současného antikomunismu. Při zdokonalování jejích mechanismů se rozpracovávají a vymýšlejí stále nové antikomunistické koncepce, doktríny a teorie. Antikomunismus proniká do širokých vrstev obyvatelstva i prostřednictvím tělesné kultury a sportu." K vlastní tématice článku píše: "V Německé spolkové republice, která je pro vedoucí kapitalistickou velmoc USA nejdůležitějším partnerem napomáhajícím realizovat imperialistickou politiku států NATO, ovlivňuje politický život antoikomunismus jako státní doktrína. Jednou z oblastí využívaných k upevnění moci vládnoucí třídy v NSR je sport." - Komentáře k tomuto "vědeckému" pojednání není třeba. Československá olympijská akademie U příležitosti návštěvy předsedy Mezinárodního olympijského výboru J.A. Samaranche v Praze, byla ustavena "československá olympijská akademie". Má se stát "vědeckým, studijním, informačním a propagačním střediskem olympijského hnutí, které bude nadále rozvíjet olympijské ideje a napomáhat intenzivnější propagaci myšlenek moderního olympismu". Na slavnostním shromáždění v Paláci kultury, kde byla 30. dubna 1987 akademie vyhlášena, přednesl hlavní projev Václav Hubička, tajemník čs. olympijského výboru. Uvedl, že zakladatel novodobých Olympijských her hrabě Pierre de Coubertin v uznání tělovýchovné a sportovní tradice českého národa, vyjadřované Sokolem, navrhl v r. 1910 udělení nejvyššího olympijského vyznamenání, Olympijského poháru, české obci sokolské. Připomněl také, že první zlatou olympijskou medaili získal sokolský závodník Bedřich šupčík na Olympijských hrách r. 1924 v Paříži, kde další sokolští závodníci získali také ještě 4 stříbrné a 4 bronzové medaile, 2 pátá místa a 5 šestých míst. 149 [pageend29]Změny ve vedení čs. tělovýchovy Zpráva ze zasedání výboru Svazu základní a rekreační tělesné výchovy (ZRTV) ze 17. listopadu 1987 uvedla, že "na vlastní žádost" byl z funkce předsedy a z členství v předsednictvu Svazu "uvolněn" dosavadní předseda Ing. Julius Chvalný. Byl předsedou 14 let, jeho předchůdce, Jaroslav Sterc byl předsedou Svazu 16 let. Novým předsedou Svazu je RSDr. Luboš Kupec o němž zpráva uvedla, že "od dětství cvičil v místní T.J. Sokol Chrášřany", byl funkcionářem Svazu mládeže a komunistické strany, 10 let byl vedoucím ekonomického oddělení Ústředního výboru Národní fronty, od r. 1984 je také místopředsedou ČSTV. Antonín Himl, předseda ČSTV, náhle zemřel 27. ledna 1988 ve věku 54 let. Byl předsedou ČSTV od r. 1972, od r. 1986 byl členem ústředního výboru KSČ. Nábor pro "masový rozvoj" tělovýchovy Předsednictvo ústředního výboru KSČ a předsednictvo vlády ČSSR projednaly "program dalšího masového rozvoje tělesné výchovy, sportu, turistiky a branně technických sportů", čs. svazu tělesné výchovy bylo uloženo provedení urychleného náboru do všech členských svazů ještě v tomto roce, aby byl zajištěn dostatečný počet cvičenců na spartakiédu v r. 1990. Svaz ZRTV dostal za úkol "urychlit postup realizace pohybového obsahu výchovně vzdělávací práce ZRTV a získat jím nové členy, zvláště děti a mládež a vytvářet žádoucí strukturu členské základny: 50% dětí a mládeže a 50% dospělých k počtu obyvatel". Nebude to lehký úkol, neboř úřední zpráva Svazu ZRTV uvádí na začátku letošního roku, že organi- zovanost ve Svazu k počtu obyvatel je neuspokojivá: u mužů činí 2%, u dorostenců 2.6%, u žáků 5.6%, u žen 5.3%, u dorostenek 5.1%, u žákyň 11.2%. Úkolem Svazu ZRTV je tedy zvýšit počet všech svých složek na 50%! Ovšem, strana a vláda nařídily masový rozvoj a do spartakiády tedy masy musí být! Úřední zpráva ZRTV také obsahovala údaje o dnešním neuspokojivém stavu fyzické zdatnosti čs. mládeže: 6-8% dětí trpí nadváhou, 15-20% všech dětí je zdravotně oslabených. - Také výsledek "radostného života" za vedení všemocné komunistické strany... Strach z vývoje v Sovětském svazu Jaroslav Marek, smutně proslulý "historik" fakulty tělesné výchovy a sportu Karlovy university v Praze, napsal článek k "40. výročí vítězství pracujícího lidu nad reakcí". Není v něm nic nového, jako obvykle spílá "reakčnímu vedení Sokola v čele s dr. A. Hřebíkem", zajímavý je však závěr: "Stejně jako v únoru 1948 je i dnes rozhodujícím předpokladem realizace náročných úkolu v tělesné kultuře upevňování vedoucí úlohy KSČ ve všech oblastech života společnosti. Ani v tělovýchovném hnutí nesmíme podcenit, že v závažných změnách uskutečňovaných v Sovětském svazu a v naší vlasti (?), spatřují svou příležitost i ti, kteří kontrarevoluční činností v krizovém období ohrožovali socialismus. Snaží se bezostyšně tvrdit, že to, co se děje v Sovětském svazu, není prý nic nového, že je to vlastně jakási repríza vývoje, který byl u nás před dvaceti léty. Proto důsledné plnění usnesení XVII. sjezdu KSČ ve všech složkách našeho tělovýchovného hnutí je tím rozhodujícím činem, který naplňuje revoluční odkaz února 1948, upevňuje a garantuje výsledky socialistické výstavby, socialistického systému tělesné kultury v naší vlasti." Kdo tomu rozumí? četli jsme: "... počítáme s uplatněním chozrasčotuj?) ...je předsedkyní PVK VS ZRTV CV ČSTV a zároveň je členkou KNR VS ZRTV JčKV ČSTV a ONR VS ZRTV OV ČSTV..." - ??? 150 [pageend30]100 let Sokola Dejvice "Vzorná tělovýchovná jednota Sokol Praha Dejvice" uspořádala 19. a 20. března 1988 oslavu 100 let jejího trvání, na kterou pozvala "současné i bývalé členy Sokola Praha Dejvice, jeho přátele, příznivce i milé hosty". Oslavy byly zahájeny v sobotu 19. března odpoledne slavnostní schůzí ve velkém sále sokolovny na níž byla vzpomenuta historie i současnost jednoty. V neděli 20. března se opět ve velkém sále sokolovny konala slavnostní akademie na níž vystoupily všechny složky jednoty. Součástí oslav byla výstavka, otevřená v druhé polovici března v prostorách sokolovny, dokumentující vývoj jednoty od jejího založení až po dnešní dobu. K oslavám byl vytvořen zvláštní znak vyobrazený v záhlaví této zprávy; byla jím během oslav vyzdobena sokolovna, byl na upomínkových vlaječkách, na nálepkách pro motorová vozidla, na programech oslav a na zvláštním upomínkovém sborníku. Sborník, 64ti stránkový pamětní tisk, obsahuje zajímavé články z dějin jednoty založené 4. března 1888 v hostinci U Hrdličků na Sekyrce (U Hadovky), v jehož sále byla také zřízena první tělocvična jednoty; v prvním roce své činnosti měla jednota 88 členů (jen mužů, ženy se staly členkami až v r. 1906). Pamětní tisk obsahuje velkou řadu fotografií ze života jednoty; je mezi nimi snímek prvního cvičitelského sboru jednoty z r. 1899, ženského odboru z r. 1907, dejvické sokolovny (vystavěné v r. 1925), a četné záběry z veřejných cvičení a jiných podniků jednoty. Zajímavé jsou kapitoly v památníku věnované vzpomínkám na mnohastrannou činnost jednoty v minulosti. Jednota měla velmi úspěšný oddíl košíkové (hrála se v jednotě od r. 1919, v letech 1930 a 1931 získalo družstvo mužů prvenství ČOS, družstvo žen získalo prvenství župy Podbělohorské v letech 1936 a 1937), úspěšná byla i činnost dalších oddílů: lehké atletiky, plavání, odbíjené, házené (ustavených v r. 1926), oddílu lyžařského (1928), házené, tenisu a stolního tenisu (1930), cyklistiky (1933), brannosti se šermem bodákem a střelbou (1934). V r. 1930 získala jednota svahový pozemek z něhož během 4 let vybudovala letní cvičiště. Jednota také pořádala přednášky, koncerty vlastního hudebního a trubačského odboru, představení divadelního a loutkového odboru, tělocvičné besídky a akademie, šibřinky a jejich dozvuky, táboření a pobyt v přírodě pro mládež. Během II. světové války položilo 28 členů dejvického Sokola své životy za vlast, 3 padli za květnové revoluce v Praze r. 1945. Po válce zaznamenala jednota největší rozvoj až do komunistického puče v únoru 1948, po němž nastal všeobecný pokles činnosti a úbytek členstva. V památníku je to uvedeno větou: "Na přelomu čtyřicátých a padesátých let se členská základna administrativním začleněním několika sportovních klubů a jednot (SK Dejvice, Slavoj Dejvice, ČASK, Orel a DTJ Bubeneč) zvětšila, ale jak šel čas, členů začalo ubývat." V r. 1952 byl majetek jednoty převeden pod správu Národního výboru v Praze 6 a byla přejmenována na "DSO Slovan ONV 6". V r. 1968, k 80. výročí založení jednoty, bylo opět obnoveno jméno "Sokol Dejvice". Zajímavé je porovnání poslední statistiky v památníku z r. 1987 s čísly posledního roku před komunistickým pučem (1947, v závorce): muži 226 (846), ženy 382 (406), dorostenci 21 (132), dorostenky 13 (144), žáci 344 (324), žákyně 284 (446), celkem 1,270 (2,298). Zajímavé, příznačné, ale i smutné. 151 [pageend31]5.-9. Července iggo HO £3 *£J Í9 VII. SLET ČESKOSLOVENSKÉHO SOKOLSTVA V ZAHRANIČÍ PARÍŽ. FRANCIE Če s k o s l o v e n s k y s o k o l v z a h r a n ič í - c z e c h o s l o v a k s o k o l a br o a d Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend32]