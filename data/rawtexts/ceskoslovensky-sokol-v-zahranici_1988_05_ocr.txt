ČESKOSLOVENSKÝ SOKOL V ZAHRANIČÍ Časopis ústředí Československého sokolstva v zahraničí Ročník 38. KVĚTEN 1988 Číslo 5. (375.) DALEKÁ JE CESTA MÁ... Rudolf Fiala starosta Ústředí čs. sokolstva v zahraničí Před rokem, v dubnu minulého roku, byla výborem Ústředí československého sokolstva v zahraničí při jeho jednání v Mnichově přijata nabídka Sokolské župy Západoevropské, kterou byl slib uspořádání VII. sletu s určením v Paříži. Toto rozhodnutí a slib byl přítomnými i dalšími členy jednot po celém svobodném světě přijat s radostí. Bylo to také dáno do vínku nového předsednictva i výboru Ústředí. Zástupci pověřené župy se v rámci schůze výboru také ihned sešli, aby ustavili prozatímní sletový výbor s tím, že bude doplněn v podrobném jednání sletového výboru, který bude v nejkratší době svolán. K převzetí takového úkolu je v prvé řadě třeba sokolského vědomí toho, že je to čest, která je celým sokolstvem pořadatelům prokázána, ale také ochota všech, činovníků i řadových členů bez kterých je to nemožné, přiložit hřivnu ke společnému dílu. Ti kteří už byli podobným úkolem pověřeni ví velmi dobře, jak je ve skutečnosti velký. Jaké množství píle, obětavosti, osobní i často finanční je předpokladem zdárného výsledku společného úsilí a práce. A také a to na prvním místě, že musí být sktečné bratrské a sesterské ovzduší bez osobních pohnutek a kolik trpělivosti a vzájemného pochopení projevovaného a ve skutek uváděného je k tomu všemu třeba. Ti v našich řadách, kteří byli vychováni a vyrostli v sokolském prostředí, které se mnohým z nás dnes jeví jako pohádka, ale které bylo skutečností, ti všichni ví, že bratrská a sesterská láska a vztah o tom svědčící vytváří skutečné ovzduší, ve kterém sokolská myšlenka v plné šíři a síle se uplatňuje, prohlubuje a rozšiřuje. Ale i ti mnozí z těch, kteří neměli štěstí tímto prostředím projít, ale jsou dnes mezi námi s vůlí jít za stejným cílem, způsobem jen sokolům vlastním, ti všichni jsou kaménky, ze kterých se snažíme nejen [pageend1]udržet, ale i posílit myšlenku sokolskou v jejich základech a stavbě do budoucnosti. Pochopitelné vědomí zodpovědnosti pořádající župy a pověřené jednoty pařížské vyžaduje od všech zúčastněných mnohé z toho, co bylo řečeno. Ale povinnost pomoci a předání zkušeností těch, kteří již podobný úkol, uskutečnění sletu jednou nebo i několikrát mají za sebou, to je také jeden z kamenů, kterými naši novou stavbu, VII. slet Cs. sokolstva v zahraničí v Paříži v roce 1990 postavíme, abychom tak jako při dosažení rovnosti při budově také i my mohli se skromností sokolu vlastní, ale s hrdostí nad vykonaným dílem vztyčit "strom rovnosti", sokolskou vlajku. Povinnost nabídnuté a poskytnuté pomoci musí být úměrná času, prostoru, schopnostem, které každý z nás v jiné míře má. Slibme "to a to, já sám, tenkrát a tenkrát, do té a té doby udělám, za to přebírám zodpovědnost, na to se mohu a také uvazuji". Rady i dobře míněné, dobře promyšlené, ale určené druhým s tím, že to a to navrhuji, ale já sám z těch a těch vážných důvodů pomoci nemohu, tyto rady mnoho nepomohou. Přemýšlej každý z nás jak pomoci, za sebe v prvé řadě, dále pak ve spolupráci moji s dalšími bratry a sestrami. Už je rok od našeho posledního osobního jednání výboru Ústředí za námi. Ti zástupci žup, kteří byli přítomni, přenesli vše co bylo předmětem jednání do svých žup a dále jednot, bud přímo, nebo dalším podáním. Sletový výbor v Paříži již několikrát jednal. Na půdách žup a jednot se na téma "Slet 1990" již mnoho řeklo. A také se učinilo? To je otázka, která nás nesmí nechat spát! Rozhodnutí bylo učiněno v roce 1987. Vstoupili jsme do roku 1988 plným krokem. A rok 1989 nás zve a upozorňuje na první část našeho VII. sletu: Zimní sletové hry, které sletu předcházejí a které jsou určeny do Rakouska, St. Ul- richu, kde už byly před posledním sletem. Už jste mluvili ve vašich jednotách o úkolech s těmito hrami spojenými, o účasti na závodech, o společném pobytu před jejich konáním? Při zasedání výboru a předsednictva Ústředí, koncem dubna v Paříži, dostaneme již potřebné informace. Připravujete také i vy vaše kaménky k této první části naší stavby? Budou to kaménky pomoci všem těm na jejichž bedrech i tento úkol spočívá? Termín pro přihlášky do soutěže na sletová vystoupení už skončil. Před porotou stojí velký úkol, zhodnotit a vybrat. Po zralém uvážení a návrhu členů hodnotící komise bude výsledek předložen výboru CIstředí. Budeme přistupovat k přijetí s pevným předsevzetím a odhodláním, že celý slet bude obrazem nás, naší práce, naší píle a také obětavosti i sebevědomí, že se představujeme sobě i našim drahým v nesvobodné vlasti tak a v takové jasnosti, v jaké se nachází čs. sokolstvo v zahraničí v roce 1990. A také, že tím dáváme a potvrzujeme směr naší další práce i konečný cíl. Budiž vše, co děláme, říkáme i uskutečňujeme nám ke cti, abychom obstáli před soudem těch, kteří přijdou po nás. Sokolský vztah v plné jeho čistotě i šíři budiž hybnou pákou nás všech! 98 [pageend2]CESTA PŘED NÁMI BUDE KAMENITÁ ... K smutnému 40. výročí smrti Jana Masaryka. Jiřina Rojerová Konec ledna 1948 - sokolovna Pod Petřínem. Vánoce 1947 byly za námi, rok se přehoupl přes Silvestra a nastal leden 1948. Nikdo z nás netušil, co nás opravdu čeká. V polovině ledna nácvik na XI. všešokolský slet už byl v plném proudu v naší jednotě; první a druhá šestnáctka jezdila po jednotách, kde jsme pomáhaly s nácvikem. Několik nás chodilo s Ankicou Runtovou do rozhlasu, kde za doprovodu Jana Seeháka náčelnice vysílala nácvik po vlnách éteru do všech sokolských tělocvičen po celé republice. Měli jsme jen jedno přání, aby cvičení s kuželi pro vyspělé cvičenky bylo úspěšné a splnilo cíl nás všech, udržet na vrcholu naše vlastenecké cítění v dobách příštích. Při jedné rozcvičce v tělocvičně nám Ankica oznámila, že budeme mít velice vzácnou návštěvu pod střechou naší sokolovny. Jednalo se o nedělní odpoledne ke konci ledna. Přivítáme mezi námi bratra Jana Masaryka a sestru Alici Masarykovou. Ankica nám důvěrně sdělila, že tentokrát nebude na programu sletové cvičení. President T.G. Masaryk a jeho celá rodina byli všichni členy naší Malostranské jednoty stejně jako president Beneš a jeho Hana. Setkání s Janem Masarykem nám všem leželo na srdci. Nejen, že jsme se těšili na odpoledne, které strávíme ve společnosti muže, ke kterému jsme vzhlíželi jako k symbolu pravdy, víry, svobody a zaníceného vlastenectví, ale byli jsme si též vědomi jeho důležitého poslání a zodpovědnosti jako představitele Československého státu. Jan Masaryk se v té době právě vrátil ze zahraničí. Přišli oba, tak jak slíbili. Jan Masaryk, statný a usměvavý - ale usmíval se opravdu? Usmíval se, ale jeho oči se neusmívaly. Jeho oči byly smutné, zastíněné temnými kruhy, které svědčily o jeho duševním napětí - usvědčovaly ho z vnitřního vědomí věcí příštích, o kterých se neodvážil zmínit nikomu. Ukrýval je před námi, před svými nejbližšími, před celým světem. Věděl co nás čeká, věděl též, že on tomu nemůže zabránit. Byl si vědom toho, že čím méně víme, tím více síly a energie nám zbude, abychom mohli čelit naší temné a kruté budoucnosti. Jan Masaryk byl velký duchem i činem. Neprozradil co ho trýzní, co svírá jeho duši; jeho vize odešla s ním. Tehdy jsme však nevěděli v jak krátké době nezbude nic než vzpomínka na nezapomenutelné nedělní odpoledne v sokolovně Pod Petřínem. Psal se rok 1948 a byl konec ledna. Alice Masaryková vstoupila do sálu pomalu, s důstojností jí vlastní, příjemně se usmála, zdvořile poděkovala za pozvání a kytici bílých karafiátu, které jí žačka a žák předali při uvítací řeči - a ujistila nás, že jsme oběma 99 [pageend3]způsobili nesmírnou radost našim pozváním. Vzpomínala na svého otce T.G. Masaryka a na jeho sokolování, jak jim - dětem - vštěpoval důvěru k Sokolu a víru v sílu sokolské jednoty. Alice nespustila oči s Jana. A tak tomu bylo po celé odpoledne. Její pohledy provázely jeho statnou postavu všude, kam se pohnul. Jan se k Alici vracel během odpoledne, mnohdy pouze pohledy, když jim naše přítomnost nedovolovala být spolu. Jejich pohledy byly výmluvnější než slova. Mnohým z nás jejich rozhovor beze slov neunikl. Tím více jsme si vážili jejich návštěvy. Ručička na hodinách neúprosně odpočítávala minuty a zkracovala tak čas jejich přítomnosti mezi námi. Jana Masaryka jsem si zachovala v mysli tak, jak jsem ho viděla toho odpoledne v sokolovně Pod Petřínem. Stál před mikrofonem a mluvil k nám o cestě, která začala jako počátek lepšího zítřka a skončila náhle bez ukončení a bez dosažení cíle - cíle, tak jak jsme jej viděli vlasteneckýma očima po dobu války a během krátké doby po válce; očima nás všech v sále, a dalších milionu obyvatel naší vlasti. Jan Masaryk stál před mikrofonem, mluvil k nám povzbuzujícími slovy, avšak jeho oči byly smutné a bez víry ve věci příští. Stál před mikrofonem, v pravé ruce svíral bílý karafiát, který mu dala Alice z kytice, kterou obdržela na uvítanou. StSl uprostřed sálu, vyprávěl veselé historky, ale jeho oči se neusmály. A - jeho ruka, svírala ten bílý karafiát příliš křečovitě - jeho ruka ho usvědčila z vnitřního napětí, hluboké nejistoty a kruté pravdy, svírající jeho trpící duši. Ten bílý karafiát, drcený jeho křečovitě sevřenými prsty nikdy nevymizel z mé paměti. A na závěr jeho vyprávění - pravda opět zvítězila, vytryskla z jeho rozedrané, umučené duše: řekl: "Cesta před námi bude kamenitá a povede do kopce, záleží na tom kdo bude u oje!" Ticho zavládlo v sále a jen ten bílý rozdrcený karafiát byl svědkem hluboké neutuchající trýzně svírající jeho duši. Byly to jeho smutné oči a ten bílý karafiát, které Jana Masaryka usvědčily z neutuchající lítosti nad zmařeným životem naší vlasti. 100 [pageend4]HLÍDKA VZDĚLÁVACÍ SOKOLSKÁ KÁZEŇ A SEBEKÁZEŇ Zd. Vk. Kázní rozumíme pravidla, kterými se sdružení lidí mají spravovati, aby byl zachován pořádek a byl dosažen fičel, jaký si sdružení stanovilo. Příkladem jsou státy, církve, vojsko, školy, fiřady, spolky. Kázní jsou dále i prostředky, jimiž se má docíliti, aby se jednotlivci těmito pravidly opravdu řídili a byli jich poslušní. Nejlepší zárukou dobré kázně jest znalost pravidel a povinností. Ve společnostech a sdruženích jsou zřizovány orgány, které mohou užívati jistých předepsaných prostředků - odměn nebo trestů - aby zachování kázně bylo zaručeno. Ovšem nejlepším předpokladem dobré kázně jest vychovávat, poučovat a přesvědčovat, aby každému bylo jasno, že Okol a cíl, ke kterému jeho činnost má směřovati, je dobrý a záslužný. Kdo tak jest poučen a účastní se práce dobrovolně, může plniti povinnosti úspěšněji, neboř přistupuje k vykonávání úkolů se zájmem, láskou a nadšením, a je ochoten pro ně přinést námahu i oběti. Proto upouští dnešní společnost stále více od požadavku slepé poslušnosti, vynucované tresty. Uvědomělá, z přesvědčení a lásky konaná činnost jest cennější, vydatnější a spolehlivější než činnost vynucená. Láska pudí více k činnosti než strach z trestu nebo touha po chvále. Tomu, co milujeme, jsme ochotni vě- novati veškeré své snažení za všech okolností, přemýšlíme, jak prospět, jsme ochotni se podřídit a obětovat se. My jsme si zamilovali myšlenku sokolskou. Chceme dosáhnouti toho, aby náš lid byl zdravý, zdatný a mravný, aby mohl plně rozvinouti své duševní i tělesné síly. Chceme, aby náš národ mohutněl kulturně, mravně i hospodářsky a dosáhl šřastného života. A tuto myšlenku chceme také uskutečniti svou prací, z vlastní vůle, bez přinucení, dobrovolně! Neboř sokoly se nestáváme zrozením, ale po svobodném uvážení, z přesvědčení! Jestliže tedy zachovává kázeň občan, voják, příslušník církve, a to tím lépe, čím je uvědomělejší, oč ukázněnější musí býti příslušník Sokola, který si dříve ujasnil své tužby, svůj úkol a cíl, dobrovolně se rozhodl státi se sokolem! Proto se pak také dobrovolně podrobuje sokolským řádům, sokolské kázni, která znamená pravidla a prostředky, jimiž sokolstvo pracuje k rozvoji, zdaru a štěstí národa. Pracovat k blahu národa je ctí všech sokolů. Sokolská kázeň nespočívá tedy ve "vládnutí", ani na trestech, ale na uvědomění, přesvědčení a lásce. Sokolské kázeň má být taková, aby za všech okolností dopustila konat každému jen to, co by bylo národu k prospěchu a neškodilo mu. Snaží se vychovat každého, aby sám dovedl posoudit a sám také správně rozhodl. Chce dospěti k sebekázni. V dnešní době, které trpí nedostatkem rozvahy a sebevlády, má být sokol vzorem a názorným příkladem kázně a sebekázně. Sokol musí zůstat, dnes v míře ještě větší, skutečnou školou demokratické kázně a sebekázně. 101 [pageend5]HOVOŘÍME K SOKOLSKÉ MLÁDEŽI NROZŠIŘUJ KLEVETY! Říká se, že klevety jsou jako uhel: "Když nespálí, aspoň pošpiní". Pomlouvat někoho je zlá nectnost. Co je to pomluva? Pomlouváme, když o někom rozšiřujeme řeči, které jsme slyšeli od jiných, aniž jsme se přesvědčili, zda je to pravda. To, co jedni o druhých rozšiřují, často sami dělají, aby zakryli své nedostatky. Proto podle lidového pořekadla, každý má zametat nejprve před svým vlastním prahem. Rozšiřují-li se klevety od Qst k ústům, tu nakonec se zveličují a skre- slují, protože někdo slovo ubere, jiný přidá a celek má pak docela jiný smysl. Zkuste to někdy, třeba v šatně před cvičením, když je vás hodně pohromadě. Jeden z vás ař napíše na papír asi tři krátké věty - třeba o některém dorostenci - a ty pošeptá nejbližšímu sousedu do ucha, aby to nikdo neslyšel. Ten stejnou cestou je dá dál, onen opět dalšímu, až poslední je vysloví nahlas. Tak je totiž budete moci snadno porovnat s napsaným a přesvědčíte se, jak jste sami ony tři věty skreslili. Nesmíte ovšem nic skreslovat úmyslně. Jak potom se nemají klepy zveličovat, když si při nich nikdo na přesný význam jednotlivých slov pozor nedá. Proti lidem, kteří pomluvami úmyslně ohrožují dobrou pověst druhých, máme vždy a všude rázně vystoupit. Sami nikdy nešíříme liché povídačky o bližních. Slyšíme-li pomluvy o lidech, které dobře známe, uvedeme je ihned na pravou míru. Když postiženého neznáme tak, abychom pomluvy o něm ihned odmítli, nikdy je sami dál nešíříme, abychom mu neublížili. Jazyk máme proto, abychom ho užívali ku prospěchu svému i jiných, ne abychom jím ubližovali. Pamatujte, že více bolí rána způsobená jazykem, než mečem. Proti ráně mečem se může každý bránit a odrazit ji, proti ostrému jazyku a pomluvám je obrana vždycky těžká. V poslední válce užívali Němci pomluv, tak zvané propagandy proti našemu státu, proti presidentovi, proti Sokolu atd. i jako zbraně. Byla záměrně šířena k oslabení důvěry v naše vítězství a k vyvolávání strachu a neklidu. Vrcholu záměrného hanebného pomlouvání dosáhli v naší vlasti ovšem nástupci nacistů, komunisté. Již čtyřicet let, od února 1948, v míře dokonce ještě daleko větší než nacisté, užívají komunisté ve své propagandě polopravd, vědomého překrucování skutečností, výmyslů a lží k dosažení jejich cíle. Pomluvami plnými záště, zloby a nenávisti proti nejlepším lidem našich novodobých dějin, včetně tvůrců samostatné, svobodné Československé republiky, T.G. Masaryka, E. Beneše a M.R. Stefánika, vytvořili ovzduší nejistoty, nedůvěry a vzájemné nesnášenlivosti a závisti, jaké náš národ nikdy před tím nezažil. Pomluvami, ostouzením a přepisováním našich dějin snažili a snaží se komunisté také vyhladit z povědomí národa význam a podíl Sokola a čs. legií na našem národním osvobození. Nepodaří se jim to však, neboř nad pomluvami a lží pravda nakonec vždy zvítězí. Používejte svého jazyka k vyjadřování čistých myšlenek, ne k hanění a potupám jiných. Jednejte tu vždy jako sokolové. Podle dr. M. Waitové. 102 [pageend6]ŽALOV MIKULÁŠ FERJEČÍK V pStek 4. března 1988 zemřel ve věku 83 let v Littletonu v Coloradu ve Spojených státech velký slovenský vlastenec a upřímný Čechoslovák, věrný příslušník Sokola, bývalý místostarosta Ústředí čs. sokolstva v zahraničí, generál čs. armády, bratr Dr. Mikuláš Ferjenčik. Mikuláš Ferjenčik se narodil 6. prosince 1904 v Polomce, okres Březno nad Hronem, studoval na gymnasiu v Rožnavě a na lékařské fakultě v Brně, kde získal doktorát v r. 1928. Po absolvování důstojnické školy v Pardubicích nastoupil vojenskou službu zvěrolékaře u 10. jezdeckého pluku v Berehove a 45. pěšího pluku v Chustu; později sloužil v Pardubicích, v Kolíně a jako přednosta armádní zvěrolékařské služby v Bratislavě. Byl výborným jezdcem na koni; prvně se zúčastnil závodů v Berehove r. 1931, r. 1933 již vyhrál důstojnickou steeple-chase v Pardubicích, r. 1934 skokanskou soutěž o Cenu presidenta země Podkarpatoruské; další vítězství získal v Chuchli, v Karlových Varech a v Poděbradech. Za II. světové války, kdy byl šéfem zvěrolékařského oddělení slovenské armády v Bratislavě, se účastnil příprav odboje proti nacistům a byl členem podzemního vojenského vedení připravující Slovenské národní povstání, v němž byl členem hlavního štábu a povereníkem povstalecké Slovenské národní rady pro obranu. Za statečnost a zásluhy v Slovenském národním povstání byla mu udělena nejvyšší čs. vyznamenání; byl také vyznamenán řády Spojených států a Jugoslávie. Po válce byl poslancem čs. národního shromáždění a státním tajemníkem ministerstva národní obrany; v letech 1946-1948 byl povereníkem vnitra v Bratislavě. Kromě své činnosti ve veřejném životě byl po válce také předsedou Cs. jezdeckého svazu. Po komunistickém puči v únoru 1948 odešel do exilu a působil od r. 1949 ve Spojených státech, v Chicagu, byl zvěrolékařem na známé farmě Temple Farm, kde pěstoval proslulé Lipicány a uplatnil své jezdecké umění. Byl činný v mnoha čs. exilových a krajanských organizacích, zejména v Cs. národní radě americké, jejíž byl několik let předsedou. Veřejně působila také jeho manželka Milada, která byla zakládající členkou a 25 let předsedkyní Cs. ženské národní rady v exilu; její tragické úmrtí v automobilové nehodě v září 1982 bylo pro něho velikou osudovou ránou. Bratr Dr. Ferjenčik napsal řadu článků o Slovenském národním povstání v nichž uváděl na pravou míru falešná tvrzení komunistických t.zv. dějepisců o průběhu a významu povstání; v r. 1986 vyšlo v knižnici Amerických listů také jeho "Svědectvo o Slovenskom národnom povstání". Bratr Dr. Ferjenčik byl po celý život věrným příslušníkem Sokola, který se účastnil sokolské činnosti ve všech místech svého působení; když komunisté po válce bránili obnově Sokola na Slovensku, vydal jako povereník vnitra příkaz k povolení Sokola na Slovensku a k vrácení jeho majetku, za války zabaveného Hlinkovou gardou. Také v exilu působil v Sokole, napsal řadu článků o významu Sokola pro Slovensko a pro myšlenku československé vzájemnosti, pět let (1971-1976) byl místostarostou Ústředí čs. sokolstva v zahraničí a přímým členem Ústředí zůstal až do své smrti. 103 [pageend7]RUDOLF FRAŠTACKÝ 19. března 1988 zemřel v Torontě ve věku 76 let čelný představitel čs. demokratického exilu, významný slovenský politik, bratr Rudolf Fraštacký. Narodil se 12. února 1912 v Mošovciach, studoval na obchodní akademii v Turčanském sv. Martině a na Vysoké škole obchodní v Bratislavě, záhy se zapojil do politické činosti v agrární straně. Za II. světové války byl významným členem podzemního hnutí proti nacistům, přes Švýcarsko zprostředkoval styk slovenských odbojových skupin s čs. zahraniční vládou v Londýně a konal cenné služby během Slovenského národního povstání. Zasloužil se o záchranu mnoha židů pronásledovaných za války na Slovensku, za což se mu po válce dostalo zvláštního uznání židovských organizací v USA a Kanadě. Po válce byl poslancem Cs. národního shromáždění, v r. 1945 se stal poverení- kem výživy; po volbách r. 1946 byl místopředsedou sboru povereníkú a sváděl těžké boje s předsedou sboru, pozdějším presidentem CSSR Gustavem Husákem. Vysloužil si za to nenávist komunistů a po puči v únoru 1948 jen včasným odchodem do exilu sebe a svou rodinu zachránil před mstou komunistů. Usadil se v Torontě v Kanadě, kde vybudoval úspěšný bankovní podnik "Metropolitan Trust" a později také firmu pro mezinárodní investice. Byl spoluzakladatelem a vedoucím činitelem Stálej konferencie slovenských demokratických exulantov, zakládajícím členem Rady svobodného Československa a od r. 1974 předsedou zastupitelstva Rady, působil v Cs. národním sdružení v Kanadě, které jej jmenovalo čestným předsedou, a v řadě dalších čs. exilových spolcích a organizacích. Od svého mládí se hlásil k myšlence sokolské, byl spoluzakladatelem Sokola v Mošovciach v níž byl vedoucím dorostu a pak vzdělavatelem. Při veškeré své veřejné činnosti se i nadále účastnil sokolské činnosti a svou stálou oddanost Tyršově myšlence projevil i v zahraničí bezpočtukrét, zejména také účastí na mnoha sokolských sletech v Kanadě, USA a v Evropě. JAROSLAV JANEČKA 19. února 1988 zemřel v Batawě v Kanadě, ve věku 78 let, vynikající dlouholetý krajanský a sokolský pracovník bratr Jaroslav Janečka. Byl od svého mládí zaměstnancem firmy Bařa ve Zlíně, kde byl také znamenitým sokolským cvičencem a závodníkem; do Kanady přišel na podzim r. 1939 se skupinou "Baťovcú", kteří 185 km východně od Toronta vybudovali Bařovy závody a kolem nich založili novou obec, kterou nazvali Batawa. Bratr Janečka byl velmi činný v krajanském životě této české obce; byl dlouholetým činovníkem místní odbočky Cs. národního sdruženení v Kanadě, spoluzakladatelem katolického kostela Svatého sdrce a měl veliký podíl na činnosti krajanské Kanady ve prospěch podpory čs. zahraničního odboje za II. světové války. Jako nadšený sokol a vynikající všestranný sportovec byl zakládajícím členem sokolské jednoty v Batawě, několik let byl náčelníkem, později starostou jednoty, řídil úspěšné veřejná cvičení jednoty, zájezdy na cvičení Sokola Toronto a na sokolské slety v Americe. 104 [pageend8].V EXILU 1948 .... CESTOVNÉ HRADÍ CIZINECKÁ LEGIE - zb - Když naše jednota obdržela písemné pozvání na pracovní schůzi župního výboru s výbory všech jednot v Ludwigsburgu, netušil jistě nikdo z nás, jaké překážky nám osud postaví do cesty, aby vyzkoušel naši odhodlanost. Bylo svoláno mimořádné zasedání výboru jednoty a zahájeny porady k vyřešení problému č. 1., to jest překonání vzdálenosti mezi našim campem a Ludwigsburgem, mimochodem jen asi 800 km. Snad mnohý z čtenářů se pozastaví nad touto větou. Jaký pak problém? Což v Německu neexistují železnice? Zajisté existují. Problémem by tento problém skutečně nebyl, kdyby... Ano, zase pouhé nešřastné slůvko "kdyby", které mění tak často naše plány. Než v tomto případě byli jsme odhodláni překonati tuto hlavní překážku a jako představitelé své jednoty splniti sokolskou povinnost. Naše účast a styk s župním výborem byly v tomto okamžiku životně důležité pro rozvoj a činnost naší jednoty. Bylo proto nutno jednat. Zkrátka, bod č. 1., to je nedostatek peněz na cestovné, nebyl stále vyřešen. Jízdenka z města našeho campu stojí celé jmění. A v okamžiku, kdy se situace zdála býti kritickou, navrhl jistý bratr způsob, který byl sice fantastický - nehledě na morálku - ale jedině proveditelný: "cestujte na útraty Legion Etrangér - cizinecké legie!" Po vzrušující debatě byl návrh přijat a po krátké úvaze "odsouzenců", bylo zahájeno jednání s agentem "o vstupu do francouzské cizinecké legie". Je totiž zvykem, že agent odváží adepty legie do Landau a Offenburgu ve francouzské zóně Německa na útraty Legion Entragér. Z Offenburgu do Ludwigsburgu je jen 140 km. Nepodepíšete-li vstup do legie, vybaví vás jízdenkou a pošlou zpět. To jsme také měli v plánu a z Offenburgu jsme při nejhorším chtěli do Ludwigsburgu těch málo 140 km putovat pěšky. Dne 1. listopadu vyjelo se rychlíkem směrem jižním. Cesta proběhla hladce a oba "rekruti" vystoupili šřastně v Landau. Zde po krátké lékařské prohlídce byli shledáni schopnými a předložena jim k podpisu předběžná přihláška. Odpoledne byly vyřízeny další formality a v ranních hodinách příštího dne se jelo do Offenburgu. V Offenburgu začíná legionářský život obou našich sokolů. Ve vlaku se jim již dostalo informací, že budou v kasárnách podrobeni důkladné osobní prohlídce a že veškeré osobní doklady jim budou zabaveny. Nastává prvá starost: Co s osobními doklady, sokolskými písemnostmi, atd.? Kam uschovat malý kufřík? Zbývá již jen několik málo minut, než se zavře brána a civilní svět se za "legionářem" uzavře. Jedinou záchranou je úschovna zavazadel na nádraží. Zatím co jeden "rekrut" zabavuje povídavého průvodce, druhý "rekrut" hledá úschovnu a po delší době se mu podaří vzbudit zaměstnance. Konečně je věc zařízena a konečně také zapadla vrata kasáren. Odpoledne prošetřování: U jednoho dopadá hladce, u druhého dochází ke 105 [pageend9]kontroversi a "rekrut" odmítá podepsat. Následovala pohrůžka a pak lhúta na rozmyšlenou. Prý za 4 nebo 5 dnů pojede transport do Marseilles. První "rekrut" má již vyhráno, poněvadž není úplně zdráv, u druhého nutno hledat nové východisko. Posléze shoda okolností umožní seznámení postiženého s jiným nešřastníkem, náhodou také Cechem. Rozhodnuto: uteče se. Je těžké nalézti otvor v plotě kasáren francouzské cizinecké legie, ale náhoda i zde pomůže. První hlídá a ti dva se s dávkou štěstí dostávají ven a do města. Tak tedy prvý delegát by byl již na cestě na sokolskou pracovní poradu. Tak jednoduché to ovšem zase nebylo, nebol: se cestou zjistilo, že si s druhým delegátem, zbylým v kasárnách, navzájem vyměnili dokumenty. Nastává proto trnité cesta přes policejní kontroly až konečně kavalec v jednom ludwigsburském táboře přijímá utrápeného a unaveného delegáta do říše snů. Ten druhý delegát, který na tom původně byl zdánlivě lépe, prodělával zatím očistec na zemi. Pracoval na úpravě chlévů pro vepře a cítil se již skoro legionářem. Přesto, že zdravotně nevyhovoval, propustit jej nechtěli. Prý bude dělat agenta pro nábor do cizinecké legie. To se ovšem nesrovnává s jeho sokolskou ctí a proto briskně odmítl. Teprve po delší době byl přece jen propuštěn a vybaven jízdenkou na vlak. Tak tedy i ten druhý delegát naší jednoty po různých překážkách do Ludwigsburgu dojel a oba bratři se připravovali na sokolskou pracovní poradu. Tentokráte však byli postaveni před problém č. 2., a ten se již vyřešit nedal. Pracovní porada byla totiž odložena na termín o dva týdny později, poněvadž delegáti z jiných jednot neměli vyřešen ještě problém č. 1., který naši dva bratři s takovým zázrakem vyřešili. Jak propadl problém č. 2., to není již tak zajímavé. "Sokolské listy", věstník Sokolské župy v exilu Dr. E. Beneše, číslo 5., z 27. listopadu 1949. Pracovní porada župy, na níž se zástupci exilových jednot sjížděli do Ludwigsburgu jen překonáním mnoha překážek, jak humorným způsobem výstižně líčí článek v župním věstníku, se přece jen uskutečnila ve dnech 19. a 20. listopadu 1949 v Ludwigsburgu, za účasti zástupců 6 jednot, které tehdy sdružovaly 800 řádných členů. Porada, kterou řídil župní starosta bratr dr. L. Pospíšil, byla zahájena zprávami o činnosti, které podali činovníci župy a zástupci jednot. Další jednání bylo vedeno ve čtyřech komisích, které vypracovaly program na další období. Komise organizační se zabývala dalším vydáváním věstníku, možností vydávání pomůcek pro cvičitele a vzdělavatele a zřízení archivu. Technická komise vypracovala plén školení cvičitelů a pořádání župní cvičitelské školy. Komise vzdělavatelská zdůraznila nutnost větší politické činnosti směřující k ozdravení čs. exilu v němž Sokol musí zůstat jeho politickým tmelem. Komise hospodářská se zabývala možnostmi získáním zdrojů příjmů pro další sokolskou činnost. - Program, celkem přiléhavý, i po takřka 40 letech, na činnost naši v roce 1988, nemyslíte? 106 [pageend10]SOKOLSKÝ TĚLOCVIK PŘÍKLADY CVIČEBNÍCH HODIN PRO ČLENSTVO A DOROST 3. hodina v tělocvičně. L Úvodní část: Nástup, pozdrav, úkol a náplň hodiny. II. Průpravná část: 1. Chůze se skrčováním přednožmo povýš Klus se skrčováním zánožmo 3. Lezení v podporu před rukama, střídnoruč a střídnonož. - vpřed, vzad, stranou Stoj rozkročný - předpažit: 1. upažit vzad povýš, dlaně vzhůru 2. hmit v upažení nazad 3. předpažit Stoj spatný - připažit: 1. upažit 2. vzpažit 3. upažením připažit 4. upažením vzpažit (Cvičí se rychle a silou) 6. Stoj spatný - zapažit: 1. podřep zánožný pravou - oblouky dolů vzpažit 2. stoj na levé - zanožit pravou 3. přinožit pravou - připažit. Totéž opačně Stoj rozkročný - vzpažit dovnitř, ruce sepnout: 1. hluboký ohnutý předklon - pažemi švihnout daleko mezi nohy 2. vzpřim, hrudní záklon - švihem vzpažit vzad Stoj rozkročný - skrčit vzpažmo zevnitř, ruce v týl: 1. úklon vpravo 2. hmit v úklonu 3. vzpřim Totéž opačně 107 [pageend11]9. Stoj rozkročný - upažit: 1. otočit trup vpravo 2. otočit trup vlevo (Cvičí se rychle a silou) 10. Stoj rozkročný - předklon - předpažit vzhůru, dlaně na zemi: střídavě otáčet trup vlevo a vpravo s upažením stejnojmenné paže vzad 11. Stoj spatný - připažit: 1. podřep výkročný pravou vzad - mírný rovný záklon, trup a levá noha v jedné přímce 2. výdrž 3. vzpřim - přinožením pravé ----- stoj spatný Totéž opačně 12. Stoj spatný - připažit: 1. skrčit zánožmo pravou - zapažit a uchopit pravou nohu za nárt - zakloň - záklon hlavy 2. vzpřim trupu a hlavy - přinožit pravou - připažit Totéž levou 13. Stoj spatný - upažit: komíhání pravou z přednožení do zanožení Totéž levou Totéž, ale každý druhý kmih do přednožení povýš 14. Stoj spatný - ruce v bok: Výskok - úskok vpravo - výskok - úskok vlevo výskok. III. Hlavní část: Různosti na žíněnce. Přemet stranou (vlevo) z místa. Stoj na pravé - unožit - upažit: došlápneme levou na zem se současným úklonem vlevo a unožením (švihem) pravou; dohmat levou rukou na zem musí být dostatečně daleko od nohy; následuje odraz levou rukou a dohmat pravou (dohmat na zem je střídnoruč); procházíme stojem o rukou s maximálním čelným roznožením. Po přetočení odraz pravou rukou a doskok na pravou nohu (pánev stále protlačena vpřed, doskok (pji pravou nohou je ve vzdálenosti ^ —"— jednoho kroku od pravé ruky). Přemet dokončíme stojem výkročným levou stranou - upažit a a přinožit pravou. 108 [pageend12]Hrazda (muži, dorostenci). Vzepření jlzdmo pravou do vzporu. Ze svisu stojino (chodidla pod hrazdou): 1) odraz směřuje vzhůru, boky zvedáme k hrazdě, paže jsou napjaté; 2) výkyv celého těla vpřed ve svisu vznesmo; 3) v mrtvém bodě předkmihu přešvih skrčmo pravou do svisu vznesmo jízdmo; 4) u zákmihu trčíme pravou nohou vzhůru nad hrazdu se současným přitrhnutím napjatých paží a švihem levé nohy pod sebe; 5) jakmile jsou boky nad hrazdou dokončíme vzepření jízdmo prohnutím ve vzporu, hlava je zakloněna. Kladina (ženy, dorostenky). Chůze na kladině. Ze stoje na pravé - pokrčit přednožmo levou, mírný předklon, zapažit: 1) vzpřim, zanožit levou, předpažením pokrčit vzpažmo, hrudní záklon 2) stoj výkročný levou vpřed, pokrčit přednožmo pravou, mírný předklon, předpažením zapažit 3) vzpřim, zanožit pravou, předpažením pokrčit vzpažmo, hrudní záklon. Kůň na šíř s madly (muži, dorostenci). Kolo Cnožmo pravou. Z náskoku, dohmatem na madla: 1) po přešvihu únožmo napřed zadržíme^ pravou nohu v unožení 2) ve vzporu jízdmo předsuneme boky vpřed (nad podélnou osu koně) 3) co nejdříve dohmátneme pravou rukou 4) v druhé polovině koná hlavní švihovou práci levá noha, tlak levou neustále zvyšujeme 5) levá noha neklesne po dokončení kola dokud nedocílíme opět opor na obou madlech. ruku na madlo z unožení dříve, Bradla o nestejné výši žerdí (ženy, dorostenky). Kmitání ve svisu na vyšší žerdi. Z náskoku do klidného svisu nadhmatem na vyšší žerdi: 1) švihem přednožíme a pružně zanožíme 2) celé tělo tím přechází z vysazení do pruhnutí, boky vykonávají pohyby v opačném směru než nohy. Pohyb je pružný, při němž se střídá napětí svalstva na přední a zadní straně těla. 109 [pageend13]Kruhy (muži, dorostenci). Překot vzad snožmo. K překotu potřebujeme velký kmih aby byla zajištěna setrvačnost přetSčivého pohybu. 1) Když projde tělo svisem, povysadíme a mírně předkloníme hlavu, současně přitahujeme pažemi boky ke kruhům 2) v druhé polovině předkmihu, jakmile jsou stehna u kruhů, se pustíme, zakloníme hlavu a prohneme 3) švih paží do vzpažení zevnitř napomáhá vzpřímení trupu před doskokem. Přeskok. Přeskok roznožmo přes kozu, koně na šíř. 1) Při náskoku je trup to- porný, hlava vzpřímena, boky tlačíme dopředu, nohy v zanožení napjaté 2) při dohmatu prudce mírně vysadíme a co nejvíce roznožíme 3) současně se rukama odrazíme vzhůru prohneme a snožíme a protlačením boků vpřed v letu před doskokem 4) před doskokem mírně přednožíme k jistému doskoku. Bradla (muži, dorostenci). V podporu ležmo pobok za rukama kolo únožmo levou. 1) Mírným vysazením přešvihneme levou nohu se současným natočením boků do směru pohybu nohy 2) metající levou nohu švihneme vysoko vpravo se současným natočením boků vpravo k dokončení přešvihu zpět do podporu ležmo za rukama na žerdích. IV. Závěrečná část. Pořadová - obraty na místě. Vlevo - v bok! Půlobrat (obrat o 90 stupňů) vlevo: 1) cvičenec nadzdvihne levou špičku a postaví se na levou patu, současně zvedne pravou patu, takže pravá noha spočívá špičkou pravého chodidla na zemi. Tlakem špičky pravé nohy na zem se obrací na levé patě a trhnutím levého ramena vzad a pravého vpřed, napomáhá obratu; pravé noha zůstává ve stoji zánožmo. 2) Hbitým přísunem pravé nohy k levé cvičenec zaujme opět základní postoj. Vpravo - v bok! Cvičenec koná půlobrat vpravo na pravé patě tlakem levé špičky na zem stejným způsobem jako při povelu "Vlevo - v bok!". Pochod se zpěvem - "Ogaři idú" "Hoj vzhůru, pestrý sokole". Ukončení - oznámení podniků jednoty, pozdrav, rozchod. 110 [pageend14]s il o v ý t r é n in g i pr o ž e n y ? Bernhard Zoder Často vidíme v novinách, různých časopisech obrázky žen s abnormálně vyvinutými svaly. A nedávno byla i v našich novinách anketa s položenou otázkou a co vy na to? I já se ptám, je to hezké, je to určitý trend a co samy naše ženy? Je mnoho institutů krásy, které propagují třeba na toto théma: zhubněte se tam, kde chcete a dejte ty kila tam, kde potřebujete. Ta idea by vlastně nebyla špatná, ale podle lékařů, nemožná. Ono se může mnohdy dokázat skoro nemožné, ale... na př. specielní cvičení pro nohy redukují i břišní tuk stejnoměrně zrovna tak, jako specielní cviky pro břicho; předpokládá se, že vydání energie je to samé. Celé tělo mobilisuje svoje tukové reservy automaticky podle svého přírodního plánu, naprosto nezávisle na to, zda konáme cvičení pro nohy, břicho nebo jinou část těla. Co se počítá je jen a jen vynaložený počet a množství energie, kalorie. Ze ale přesto silácký tréning u žen má často pronikavý úspěch s výsledkem hezčí figury (hezčí tělo), to má vlastně úplně jiný důvod. Vláčné, unavené a uvolněné svaly působí vlastně jako kdyby byly jen tuk, aniž by byly musely. Silácké specielní cviky, silácký tréning přinese vlastně tělu určité napětí. To zn. že se celé tělo trochu odtuční, napne. Napnou se všechny svaly v těle. V důsledku toho se celé tělo jaksi upraví, natáhne a může se skoro říci, že pak všechno sedí tam, kde má. To u žen je hlavně svalový systém na zádech a pak celá prsní partie. Prsa nejsou vlastně žádné svaly, nýbrž s velkým množstvím tuku obložená prsní žláza. A specielním cvičením se dá docílit, že vrchní svaly, svaly, které obklopují prsní žlázy, se pomalu napnou. A to je přesně ten samý efekt, jako kosmetická operace. Zdá se ale podle určitých pramenů, že jen strašně málo žen inklinuje k siláckému tréningu. Řekl bych, že snad více působí na ženy pravidelná gymnastika s vědomím, že tělo se po určité době změní, ař dělám, co dělám. A toto vědomí uspokojuje. Jsou ale vždy výjimky. Přes tyto výjimky ale není nikde řečeno, že by ženy všeobecně nemohly trénovat jako muži (kdyby opravdu chtěly). Samozřejmě je ale známo, všeobecně, že žena má daleko menší svalový potenciál, než průměrný muž. To je na základu nižší produkce harmonu "testosteron". Jinak se dá pochopitelně říci, že všechny relevantní faktory na př. délka svalu, nasazení šlach a počet vláken je nezávislý na pohlaví. A skutečně jsou už i ženy, které neúměrným tréningem docílily na svém těle hodně změn, zvýšily svalový potenciál, ale přesto to, co muži, nikdy nemohou docílit. A možná ani nechtějí. Pro ženy bych raději dopporučoval jiné řešení. Ze začátku jakéhokoliv cvičení třeba trochu více zatnout zuby a trochu se přemáhat. Snažit se něco trochu víc docílit. Později, když zjistím, že moje estetické myšlení nabylo vrcholu, přestat při cvičení s nadměrným se přemáháním a raději veškeré cvičební dávky zmenšit a vše provozovat na bázi plynulosti, setrvačnosti. Čili to je ta naše sokolská pravidelnost. A naší sokolskou pravidelností se můžeme v pravém slova smyslu dlouho udržovat ve formě. 111 [pageend15]c v i č e n í s n á č i n í m Dagmar Bergová Cvičení s náčiním je kořením lekcí pohybové výchovy a vítanou změnou ve cvičebních jednotkách základní tělesné výchovy. Zvyšuje pocit osvěžení, podporuje smysl pro krásu tvaru a spolu s hudbou vytváří u žen i další významné hodnoty estetické. Zájem o toto cvičení stále stoupá. Ne všechny naše cvičenky si však uvědomují, že cvičit s náčiním znamená cvičit lépe, dokonaleji a přesněji. Spatně provedený cvik nebo nedostatečné zapojení celého těla do pohybu je při cvičení s náčiním patrnější, každé odchýlení od správné polohy je vidět na první pohled, při čemž nedostatky se násobí velikostí náčiní. Míč, obruč, švihadlo, kužel či šátek se nesmějí stát jen barevným nebo tvarovým doplňkem - jen aby bylo něco v ruce -, ale předmětem, který bude stále středem pozornosti cvičenek, zkvalitní jejich pohybový projev a s využitím techniky hudebního doprovodu vytvoří celkovou pohybovou harmonii. Jedině tak se stane cvičení s náčiním pro všechny skutečnou radostí. Sledujeme-li historické prameny a záznamy z tělovýchovných vystoupení žen, na příklad sletové památníky, zjistíme, že skutečný rozvoj náčiní začal u nás až pod vlivem Očenáškova rytmického tělocviku ve dvacátých letech našeho století. Nejpoužívanějším náčiním s nejstarší historií v tělesné výchově žen je kužel. Zpočátku sice náležel mužům, kteří ho pro značnou váhu používali k posilování. Od roku 1901, kdy se objevilo první společné cvičení s kuželi na IV. sokolském sletu, se však staly kužele doménou žen, elitním náčiním, s nímž slavily opakovaná vítězství a které dovedly k technické dokonalosti, ve světě ojedinělé. Nám všem zůstane jistě ještě dlouho v paměti velmi úspěšné cvičení žen s kuželi na VI. sokolském sletu v Curychu v roce 1986, jehož autorkou byla sestra Dagmar Fialové. Také míč se objevil mezi náčiním poměrně brzy. V roce 1915 předvedly v Praze žákyně cvičení s míčky, které ovšem sloužily během vystoupení často jen jako orientační meta, v pohybu byly v pevném držení a vrcholem techniky bylo přehození míčku protější cvičence. Krátká švihadla patřila mezi náčiní používané víc v tělocvičnách než na veřejnosti, zřejmě z obavy z nejednotného provedení. Přesto však se objevila ukázka se švihadly ve hrách sokolského žactva již na V. sokolském sletu r. 1907. Obruče začínaly jako ozdobné náčiní a jejich technika nebyla dlouho rozvíjena. V roce 1908 vystoupily ženy na sletu moravských odborů se zdobenými obručemi, kterých používaly k víceméně jednoduchým, přímým pohybům. Obruč klade velké nároky na kulturu pohybu, na rozvoj pohybových vlastností. Vyžaduje dokonalé provedení i nejjednodušších cviků, neboř ač je 112 [pageend16]náčiním značně rozměrným, přesto postavu nijak nezakrývá, naopak dá vyniknout všem pohybům, postojům a polohám. Závoj, stuha, šátek, praporce - zkrátka textil - se uplatňovaly ve skladbách velmi často už v samých začátcích, ale spíše jako dekorace a barevný doplněk závěrečných scén než jako náčiní ve cvičení. Cvičení s náčiním zlepšuje koordinaci pohybu a při společných cvičeních zvyšuje náročnost na podřízení celku. Tvar a velikost náčiní vyžaduje pohybové přizpůsobení celého těla a uplatnění pohybového tvaru v prostoru. Svou pestrostí a množstvím obměn zvyšuje náčiní zájem cvičenek a oblibu tohoto způsobu cvičení. TO BYL SOKOL TO BYL SOKOL Jak jsme již upozornili v únoru, byly nákladem exilového Českého slova v Mnichově vydány paměti bývalé náčelnice Československé obce sokolské, sestry Marie Provazníkové, pod názvem "To byl Sokol". Sokolskou a širokou exilovou veřejností dychtivě očekávané paměti přiblíží a osvětlí čtenářům mnohé málo známé, nebo zcela neznámé události našeho národního života, jehož byla sestra Provazníková v uplynulých 70 letech významnou a vynikající představitelkou. Stanou se nezbytným zdrojem informací o Sokole, o jeho vývoji, činnosti a postoji - v období budování první republiky, během krátkého údobí druhé republiky, za protektorátu a zejména pak v poválečném období do komunistického puče v únoru 1948; vysvětlí postoj a jednání sokolského vedení během puče, ustavení a činnost akčních výborů v Sokole a vývoj od puče do sletu, události během sletu a po sletu až do odchodu sestry Provazníkové do zahraničí. - Paměti byly již vytištěny a objednané knihy jsou nyní rozesílány. Do uzávěrky tohoto čísla zatím nedošly a následující popis je shrnutím úryvků z letáčku jímž České slovo vydání knihy oznamuje. "Už po několika stránkách cítíme, že k nám promlouvá znalec hluboce zasvěcený, někdo, kdo od svých ranních let až po svůj nástup na náčelnický můstek nejen s hnutím plul, ale kdo musel převzít kormidlo, když je druzí dobrovolně či z donucení opustili v době, kdy udávat směr bylo nesnadné a nebezpečné. Mnozí odešli ze zdravotních důvodů, jiní uraženi, když nedosáhli svých ryze osobních cílů, další byli odvlečeni gestapem a zase jiní tajnou policií. A pak byli i takoví, které srazila zbabělost. ... neváhá jmenovat ani ty ze sokolských řad, kteří zradili. ... popisuje svá setkání s presidenty Masarykem a Benešem, ... líčí jak došlo ke komunistickému puči a jeho následky, činí nás účastníky svých rozhovorů ... s ministrem Čepičkou, generálem Reicinem... Hovoří o všem otevřeně, nezkresleně, bez patosu. Nic nezastírá, neretušuje. ... Vzpomíná, jak už v přípravách a během XI. všesokolského sletu musela čelit hrubým útokům a záludnostem komunistů. Vyvíjejí na ni stále tvrdší nátlak, vyhrožují a činí ji zodpovědnou za hladký průběh sletu. Jedna jediná žena má dokázat to, co si netroufá celý široký policejní aparát. ... chladně uvažuje, kde bodnout, kde nastavit štít. A protože to není její první boj, každá rána sedí, i když je to boj, který musí skončit tragicky." Cena knihy "To byl Sokol" DM 24.00 nebo $ (U.S.) 15.00. Objednávky vyřizuje: České slovo, Postfach 86 06 04, D-8000 Miinchen 86, N.S.R. 113 [pageend17]kronika SOKOL A ABSTINENTISMUS Jakýmsi programatickým prohlášením ideového směru Sokola hned z počátku jeho založení byl připiš výboru pražské tělocvičné jednoty Sokol z 30. června 1867 na pražský magistrát jímž žádal, aby vyobrazení "sokolů" na štítech "krámů kořalečních a podobných závodů" zakázal a aby napříště nedával povolení k vyvěšování štítů podobných, jednotu jejich snižujících. Žádost zněla: "V posledních letech povstal v Praze nechvalný obyčej, že se zhusta jména sokolského a obrazu představujících Sokola na štítech krámů kořalečných a tomu podobných závodů zneužívá. Poněvadž se tím ale nejen nepřátelům naší české národnosti vůbec jen příčina k úšklebkům a k posměchu zavdává, a tím jednota naše uráží, a poněvadž zmíněná vyobrazení naprosto čelí proti směru jednoty naší: totiž mírnosti a střízlivosti, tužiti tělo, nikoliv ale pitím kořalky a jiných lihovin je seslabovati, poněvadž konečně dotčená vyobrazení Sokolů i tím urážlivá jsou, že se více hnusným karikaturám nežli bujarým Sokolům podobají, je často i co ožralé představují; tož vznáší výbor pražské tělocvičné jednoty "Sokol" na slavný magistrát uctivou prosbu, aby se přičinil, by majetníky takových kořalečních krámů a podobných závodů, kteří vytknutých obrazů "Sokolů" užívají, a z nichž to zajisté mnohý ze zlé vůle nečiní, vyzvati ráčil, by zmíněné štíty odstranili, a aby magistrát podobných štítů příště netrpěl ani k jich používání povolení nedával. Jménem výboru pražské tělocvičné jednoty "Sokol" v Praze, dne 30. června 1867. P.M. Fischer, starosta, Josef Šesták, jednatel." Po projednání této stížnosti vydal magistrát dne 1. srpna 1867 následující výnos: "Vyřizujíce žádost, jakáž nám dne 23. července 1867 podána byla, aby totiž vyobrazení Sokolův na štítech kořalečných krámů a podobných zá- vodův se zapovědělo a budoucně k upotřebování štítu takových povolení se neudílelo, dáváme výboru pražské tělocvičné jednoty věděti, že není magistrátu známo, že by komu bez svolení jednoty bylo se povolilo, aby ve štítu svém obraz aneb znak Sokola míti mohl. Za příčinou tou i aby žádosti jednoty tělocvičné dle možnosti se vyhovělo, činí se opatření, aby na jisto postaveno bylo, kdož a na jakém základě obrazův a znakův sokolských upotřebu- jí i nebude bezprávné upotřebování těch a takových štítů trpíno." Současně okresnímu dozorstvu vydaný dekret oznámil celou věc těmto orgánům obecní správy s vyzváním, že se jim ukládá "vyšetření a oznámení dotyčných případů, aby dle toho další opatření státi se mohlo". Dne 26. srpna 1867 oznámil okresní dozorce Karásek, že šenkýř rosolky Isák Austerlitz z čp. 1073-II.,"má před svým krámem na železné tyči upevněný vývěsný štít, znázorňující Sokola, který drží v jedné ruce likérovou láhev a v druhé likérovou sklenici". Tento obchodník byl předvolán k magistrátu dne 3. září, kde musel podepsat protokol v němž mu bylo nařízeno, aby štít bez prodlení pod uvarováním pokuty 5 zlatých odstranil. O druhém provinilci, výčepníku likérů Heřmanu Mollerovi z čp. 1140-11., se zachovala jen zpráva z podacího protokolu z 3. září 1867; ostatní spisy tohoto případu byly s řadou jiných dokladů svého času s berními spisy zničeny. Majitelé ostatních "krámů kořalečních a podobných závodů" po vyhlášení výnosu magistrátu štíty s vyobrazenými sokoly a sokolskými znaky sami odstranili. 114 [pageend18]ŽIVOTNÍ JUBILEA JOSEPH J. HORVATH - 80 Začátkem roku se dožil v městě Paterson ve Spojených státech 80 let zasloužilý sokolský a národní pracovník, slovenský vlastenec a věrný Čechoslovák, čestný člen výboru Ústředí, bratr Joseph J. Horvath. Narodil se 14. ledna 1908 v Berlíně, do Sokola vstoupil r. 1921 v Ban- skej Stiavnici; v této jednotě absolvoval cvičitelský kurs, stal se členem cvi- čitelského sboru a barvy této jednoty hájil na VIII. všesokolském sletu v Praze r. 1926 na němž ve sletových závodech v pětiboji získal 2. místo. V r. 1929 se přestěhoval a přestoupil do Sokola v Košicích. Za II. světové války se osvědčil jako neohrožený zastánce československé jednoty a účastnil se činně Slovenského národního povstání; po válce byl zvolen poslancem Cs. národního shromáždění a patřil k důsledným odpůrcům komunistů. V r. 1948 se po únorovém komunistickém puči jen odchodem do exilu zachránil před zatčením. V exilu ihned pokračoval ve své činnosti politické a sokolské; již v uprchlickém táboře v Ludwigsburgu byl náčelníkem jednoty a členem předsednictva župy dr. E. Beneše v exilu, kterou také zastupoval ve výboru tehdejšího Ústředí čs. sokolstva v exilu. Po emigraci do Spojených států byl zvolen členem výboru Ústředí čs. sokolstva v zahraničí, jímž zůstal plných 28 let, až do konce roku 1982; v letech 1959-1964 byl matrikářem Ústředí, od r. 1976 do r. 1982 byl místostarostou Ústředí; za své zásluhy o sokolstvo byl r. 1983 zvolen čestným členem výboru Ústředí. Je členem Rady svobodného Československa, Stálej konferencie slovenských demokratických exulantov a dalších exilových a krajanských spolků a organizací. JOSEF REZEK - 80 V kanadském Torontu se 17. února 1988 dožil 80 let dlouholetý zasloužilý sokolský činovník bratr Josef Rezek. Narodil se ve Vinařících u Kladna, v útlém věku 5 let se s rodiči vystěhoval do Spojených států, odkud však po pětiletém pobytu se v r. 1918 celá rodina vrátila do osvobozené vlasti. V r. 1925 se rodina znovu vystěhovala, do Kanady, usídlila se ve Winnipegu, v hlavním městě provincie Manitoba, kde se bratr Rezek vyučil řeznictví. Po sňatku v r. 1933 s Annou Strnadovou se přestěhoval se svou rodinou do Toronta, kde nejdříve se svým otcem, později se svým bratrem, otevřeli řeznický závod, který vedl až do r. 1968. Spolu se svojí manželkou se pilně účastnili krajanského života, také na prknech krajanského divadla, zejména však v Sokole; bratr Rezek byl výborným cvičencem, velkou řadu let byl členem výboru a několik let starostou jednoty. V posledních letech churaví a nemůže se proto účastnit sokolské a krajanské činnosti. JOSEF KALNÝ, HELENA KALNÁ- 75 a 80 Dlouholetí sokolští příslušníci ve vlasti i v zahraničí, zakládající členové Sokola Bern ve Švýcarsku, sestra Helena a bratr Josef Kalných, aktivní účastníci všesokolských sletů v Praze od IX. sletu v r. 1932, jakož i sletů Cs. sokolstva v zahraničí od jejich příchodu do Švýcarska po roce 1968, oslavili již v minulém roce (30. června a 19. února) 75. a 80 let. 115 [pageend19]LUDMILA MAŘÍKOVÁ - 60 V Sydney v Austrálii oslavila na podzim minulého roku 60 let obětavá a nadšená sokolka a česká vlastenka sestra Ludmila Maříková, roz. Svobodová. Narodila se v Plzni 27. září 1927, studovala na gymnasiu v Rokycanech, po jeho zavření Němci za války byla totálně nasazena v Holoubkově u Mýta. Po válce studia dokončila, absolvovala učitelský ústav a zahájila svou učitelskou dráhu ve Stráži u Tachova, kde se v r. 1947 provdala za strážmistra SNB bratra Oldřicha Maříka. Po komunistickém puči v únoru 1948 odešli oba s dcerkou Liduškou do exilu; z uprchlických táborů v Západním Německu emigrovali do Austrálie, kde se celá rodina zapojila do Sokola. Sestra Maříková obětavě pomáhala všude, kde bylo třeba - ve cvičení, v hospodářské činnosti, ve výboru jednoty a při rozesílání věstníku jednoty, což koná dosud. Sokolskou výchovou prošly i obě dcery Liduška a Aninka, dnes pravidelně vodí do cvičení obě vnučky Gabrielku i Adélku a obdivujeme se, že všichni, i ty malé, mluví krásně česky! Za její obětavou práci a stálou docházku do cvičení jí přejeme do mnoha dalších let hodně krásné životní pohohy. - MD - MARTIN LAGO - 75 Začátkem roku, 12. ledna 1988, oslavil na Floridě v USA, 75 let dlouholetý sokolský nadšenec bratr Martin Lago. Se Sokolem se seznámil před 69 lety, kdy vstoupil do žactva ve Zvoli u Záhřeba na Moravě. Již jako dorostenec cvičil na IX. všesokolském sletu v Praze r. 1932, stal se cvičitelem, absolvoval cvičitelské školy okrskové, župní i COS a po splnění vojenské služby působil v Bruntále, kde byl zvolen náčelníkem jednoty; za německé okupace, po přesídlení do Cechovic u Prostějova, byl i tam zvolen náčelníkem. Když Němci zastavili činnost Sokola, hrál kopanou za ligový klub S.K. Prostějov. Po válce se vrátil k sokolské činnosti v Bruntálu, po komunistickém puči v únoru 1948 odešel do exilu a během svého pobytu v uprchlickém táboře v Pagani v Itálii byl zvolen náčelníkem Italského okrsku Sokolské župy dr. E. Beneše v exilu. Po emigraci do USA byl 20 let náčelníkem jednoty Belcamp ve státě Maryland, v letech 1951-1956 byl také členem předsednictva Ústředí čs. sokolstva v zahraničí. FRANTIŠEK BARTOŠ - 80 V Montrealu v Kanadě oslaví 21. května 1988 osmdesát let dlouholetý zasloužilý činovník Sokola v Kanadě, zakládající člen montrealské jednoty, bratr František Bartoš. Svou sokolskou dráhu zahájil jako žák v jednotě Ko- nopisty u Mostu, později cvičil v Sokole v Konobrži; stal se vynikajícím né- řadovcem a všestranným sportovcem, několik let byl místonáčelníkem a vedoucím dorostu jednoty. Později působil v jednotách Praha-Ujezd a Verneřice v župě Krušnohorské-Kukanově. Po komunistickém puči v únoru 1948 odešel do exilu, kde se zapojil do činnosti Sokolské župy dr. E. Beneše v exilu a byl členem jednoty Bagnoli v Itálii. Po emigraci do Kanady byl zakládajícím členem jednoty Montreal v níž zastával dlouhá léta četné funkce; byl starostou, místostarostou, místonáčelníkem, vzdělavatelem, hospodářem, praporečníkem. Byl také dlouholetým členem výboru a vzdělavatelem Sokolské župy Kanadské, která mu za jeho záslužnou sokolskou činnost udělila čestné uznání. 116 [pageend20] ZE SOKOLSKÉHO SVĚTA ŽUPA AUSTRALSKÁ Springbok, Jižní Afrika VALNÁ HROMADA jednoty se konala 27. února 1988 v české restauraci v Malvernu, předměstí Johannes- burgu. Více jak 70% členů se sešlo, aby vyslechli zprávy činovníků, zvolili nový výbor a prodebatovali činnost na další období. Bratr starosta ve své podrobné zprávě zrekapituloval řadu úspěšných podniků provedených odstupujícím výborem během uplynulého roku; zvláště poděkoval sestrám a bratřím organizujícím sokolské taneční. Potěšitelně velký počet dorostenek a dorostenců každou středu večer rozšiřuje své taneční znalosti a druhá část tanečních hodin bude zakončena tradiční prodlouženou, kde si mladí složí taneční maturitu před rodičovskou komisí. Bratr starosta se ve své zprávě zmínil, že jednota Spring- bok, založená po krisi Sokola v Jižní Africe, úspěšně pracuje více jak tři roky, Sokol v Jižní Africe však byl založen již v r. 1972, t.j. před 16 lety a mnozí z přítomných této valné hromady stáli u kolébky zrodu Sokola na jižní polokouli, byli iniciátory založení a po celou dobu se nepřetržitě podílejí na sokolské práci. V historické části projevu vzpomněl účast sokolů v odboji během nacistické okupace za druhé světové války a aktivní odpor sokolstva proti komunistické agresi po roce 1948. Bratr starosta zdůraznil, že se nikdy nesmí zapomenout na oběti, které sokolští bratři a sestry přinesli, ař již svými životy nebo podlomeným zdravím následkem dlouholetého žalářování v době obou totalitních režimů. Vyzval přítomné a celou krajanskou veřejnost v Jižní Africe, aby se z těchto zkušeností každý poučil a přičinil o to, aby se již nikdy podobná situace neopakovala. Jižní Afrika, jejíž jsme součástí, pokračoval, je dnes terčem celého světa, jedněm slouží za cíl plánů na ovládnutí světa, druhým za laciný námět k odvrácení pozornosti svých občanů od problému vlastní země. Mnozí politici u nás i v ostatním demokratickém světě nevidí nebo nechtějí vidět hlavní důvod zájmu o Jižní Afriku: nejsou to sociální výhody a volební právo pro černochy, ale kontrola a ovládnutí nerostného bohatství Jižní Afriky. Kdo ovládne tyto nerostné zdroje, bude v několika letech diktovat světu. Proto je naší povinností burcovat okolí, přesvědčovat naivní a nezkušené jihoafrické spoluobčany fakty založenými na zkušenosti draze získané v naší minulosti a pro které jsme platili vysokou cenu exilu, opuštění rodné vlasti, přerušení rodinných kontaktů. Nesmíme zůstat pasivní a neteční vůči současnému vývoji v naší nové vlasti, nesmíme se vyhýbat spolupráci ve veřejném životě a plýtvat energií pro nepodstatné malichernosti, ale nechat slyšet náš hlas. Nebudeme-li se aktivně podílet na burcování našeho okolí a vyčkávat jak to dopadne, ztratíme opět, co jsme si vlastním úsilím vybudovali a navíc asi budeme muset plavat k jižnímu pólu, nebo se stát obětmi jako naši bratři a sestry před lety, nebo se smířit s osudem života politických otroků. - Po schválení všech zpráv a na základě zprávy hospodářských a účetních dozorců, bylo odstupujícímu výboru uděleno absolutorium a zvolen nový výbor složený vesměs z dosavadních osvědčených činovníků v čele se starostou bratrem J. Drahotou. Přítomným členům byly předány nové členské průkazky vydané Ústředím a na ukončenou byl promítnut film z posledního sokolského sletu, který všem připomenul a přiblížil atmosféru slavných všesokolských sletů v naší vlasti. - dra - 117 [pageend21]ž u pa š v ý c a r s k á 2upní lyžařské závody Sokolská župa Švýcarská pořádala zdařilé lyžařské závody 13. března 1988 za účasti velkého počtu (přes 50) závodníků všech věků. Zejména potěšitelná byla veliká účast mládeže. Přehled nejlepšlch závodníků: Žactvo do 7 let: 1. Rudolf Kosiba, Curych, 2. Tomáš Stejskal, Lucern, 3. Veronika Zelené (host). Žactvo 7-10 let: 1. Daniela Hynková (host), 2. Martina Bártková (host), 3. Filip Stejskal, Lucern. Žactvo 11-14 let: 1. Petr Medřický, Baden, 2. Martina Imrichové, Lucern, 3. Milan Široký, Winterthur. Dorost a mladší členstvo 15-20 let: 1. David Brepta, Solothurn, 2. Radim Jordán, Lucern, 3. Roman Valovič, Winterthur. Zeny 21-40 let: 1. Eva Kosibová, Curych, 2. Daniela Doeppenová, Solothurn, 3. Jaroslava Krumpová, Baden. Muži 21-40 let: 1. Michal Hák, Winterthur, 2. Petr Jordán (host), 3. Jan Sinagel, Lucern. Zeny nad 40 let: 1. Eva Háková, Winterthur, 2. Ivana Hynková (host). Muži nad 40 let: 1. Josef Imrich, Lucern, 2. Bohouš Bartek (host), 3. Titus Zelený, Baden. župní šibřinky Druhé župnt šibřinky byly uspořádány 19. března 1988; pořádám bylo svěřeno jednotě Winterthur, která se úkolu zhostila na výbornou. Vhodně volený ráz "Na tý louce zelený" nekladl meze představivosti, dal se promítnout stejně dobře do Cech, Moravy, Slovenska, jako do zemí vzdálených jakou je Japonsko, a tak se v prostorném sále představilo téměř 300 (l) masek. K velkému zdaru šibřinek přispěla veliká návštěva, výborně hrající hudba, bohatá tombola a znamenité občerstvení všeho druhu. Všichni účastníci, maskovaní i nemaskovaní, se dobře bavili a při ukončení se již těšili na další, 3. župní šibřinky koncem února v příštím roce. St. Gallen VALNÁ HROMADA jednoty se konala 25. března 1988 v restauraci Stadt-Baeren v St. Gallenu. Jednání zahájil a přítomné členy jednoty a hosty uvítal starosta jednoty bratr Bernhard Zoder, který po zahájení přítomným představil nejen jednotu, ale zmínil se hlouběji o celé struktuře našeho sokola, naší zahraniční sokolské organizace. Po projevu bratra starosty následovala velmi pěkná přednáška vzdělavatele bratra Krejčího, který se zabýval historií osudných osmiček, osudných pro Cechy a Slováky od dávnověku až po rok 1968. Po této zajímavé přednášce složili sokolský slib nově přijatí členové jednoty, která se tím rozrostla o 7 nových členů. Po slibu byly podány zprávy činovníků za uplynulé období, vesměs svědčící o dobré činnosti jednoty, které byly po zásluze odměněny potleskem přítomných. Po jejich schválení bylo odstupujícímu výboru uděleno absolutorium. - Na nové období byl pak valnou hromadou zvolen nový výbor, jehož členy jsou bratři a sestry: starosta a náčelník Bernhard Zoder, místostarosta Luděk Král, náčelnice Vlasta Sřastná, vzdělavatel Kamil Krejčí, jednatelka Marie Zode- rová, pokladník Radek Julina. Hospodářskými a účetními dozorci byli zvoleny sestry Karla Haeringová a Eliška Sormová. B.Z. 118 [pageend22]SOKOLSKÁ ŽUPA KANADSKÁ pořádá ve dnech 24. - 26. června 1988 svůj VlII. SLET v Montrealu, hlavním městě kanadské provincie Quebec. Vlil. SOKOL CANADA SLET MONTREAL POŘAD SLETU: Pátek Celý den: * Závody žen a dorostenek v nářaďovém 24. června tělocviku 1988 * Sletová soutěž mužů v odbíjené Večer: * Slavnostní zahájeni sletu a kulturní večer s bohatým uměleckým hudebním pořadem Sobota Celý den: * Závody mužů a dorostenců v nářaďovém 25. června tělocviku 1988 * Sletová soutěž žen v odbíjené Večer: * Společenský večer s tancem * Večer vítězů - vyhlášeni výsledků sletových závodů na nářadí a soutěže v odbíjené Neděle Dopoledne: * Zkoušky všech složek 26. června Odpoledne: * Hlavni sletové vystoupeni 1988 Další informace sdělí: VHL Sokol Canada Slet 1988, P.O. Box 457., Station N.D.G. Montreal, Québec, Canada H4A 3P8 119 [pageend23]5.-9. července 1990 VII. SLET ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of áddress should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend24]