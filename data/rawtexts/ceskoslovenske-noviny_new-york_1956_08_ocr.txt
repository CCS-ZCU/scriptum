ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RUSÍNŮ ROČ. II SRPEN 1956 Č. 8 HAVLÍČEK FERDINAND PEROUTKA Když jsem byl nucen odejít do ciziny, byl jsem o- choten učit se jako novinář z toho, co uvidím. Zdá se mi, že jsem obešel kruh a vracím se, odkud jsem vyšel. Našel jsem mnoho podrobností, ve kterých se mohu zde poučit, ale v hlavních věcech vracím se k Havlíčkovi. Spatřil jsem cizí novináře, kteří jsou neobyčejně obratní, ale v Havlíčkovi je více poučení o tom, čím národ Žije a čím umírá. Spatřil jsem mnohem dokonalejší zpravodajství a svědomitější shledávání faktů, než bylo u nás zvykem. Ale nenašel jsem tak jasné, břitké vědomí o tom, co má národ dělat, jako bylo u Havlíčka. Pravda, jeho noviny jsou proti moderním novinám jako dřevěný pluh proti traktoru. Shledal jsem, že jednou praví, že má pět set předplatitelů, jindy, že jich má dvanáct set. Ale, když znovu čtu Havlíčka, jsem hrd na svůj národ. On, už když mu bylo pětadvacet let, byl zázrakem politického realismu a politické zralosti v dobách našeho národního dětství. Jeho gesta je snad možno napodobit, ale nenapodobitelný je jeho praktický politický instinkt. Kdesi, odkudsi urodil se v něm hluboký odpor proti tomu, čemu říkal “filosofovat do povětří”, čímž se tak často prohřešuje moderní intelektuál. Byl prudké povahy, ale nikdy hněv, který tak často cítil, ho nesvedl, aby vykročil do neznáma. V něm, jako v každé lepší povaze, duševní síly se držely v rovnováze. Nikdy nepokládal slovo za věc, nikdy to, co má být, za to, co jest. My, se svou povahou a se svou historií, od nikoho jiného se tak nemůžeme učit taktice v boji proti větší síle. Stále opakuje hlavní svou politickou zásadu, kterou nazývá “moudrým využitím okolností.” Jako Indové vynašli pasivní odpor, tak Havlíček vynašel pro svůj národ zákonný odpor. Citoval irského politika O’Connela: “My chceme práv, kterých se nám nedostává, dobýt právy, která máme.” I proti nejhorší vládě radí držet se zákona, “pokud pro nás mluví.” Nebyl takovým dogmatikem, aby zásadně vylučoval revoluci. Ale jistě se snažil vyloučit revoluci nezdařenou. Revoluce má přijít ne když několik lidí se opásá šavlí, nebo rozváže své jazyky, nýbrž když situace dozrála, když vše je připraveno, aby se revoluce povedla. Nikdy se neostýchal říci, že zastupuje směr střední. Věděl už tenkrát, že k svobodě patří kázeň, k demokracii vzdělání, a že neviditelné síly bývají mocnější než viditelné. Pod rozčílením z drobných vítězství nebo porážek, které se zmocňuje profesionálních poli- ků, pod parlamentními situacemi, zvolna, podle svých vlastních zákonů, buď se rozvíjejí nebo uvadají síly národa, založené na jeho stavu kulturním, mravním a hospodářském. Poněvadž toto si uvědomoval, byl Havlíček nej vzdálenější politickým intrikám, poněvadž žádná intrika zajisté není schopna zvýšit vnitřní sílu národa. Masaryk převzal od něho hlavní své politické ideje. Našel v Havlíčkovi už hotovu a propracovánu svou ideu nepolitické politiky, svou ideu drobné práce, svou chladnost k profesionální politice, která klouže na povrchu. Politik sám více než výrobci je podoben penězoměncovi, nemůže než obchodovat s tou sílou, kterou mu dává stav národa. Hlavní, nepozorovaně rostoucí, ale rozhodující politika není tvořena politiky, nýbrž dobrým nebo špatným stavem národa. Je to nej kolektivnější, na všechny hlavy, ruce a. srdce rozdělené dílo. Měl Havlíček pravdu? Měl. Neboť, ačkoli na nějakou dobu zase přišla reakce, která se vzpírala nevyhnutelnému, ačkoli on sám byl odvezen do vyhnanství, dospívající síly národa si vynucovaly další a další ústupky vlády, až na konci devatenáctého století národ dospěl toho sebevědomého stavu, ve kterém jsme ho poznali. [pageend1]STRANIA 2 ČESKOSLOVENSKÉ NOVINY SRPEN 1956 Když se blížilo sté výročí úmrtí Karla Havlíčka Borovského, vláda, jako obyčejně činí s mrtvými spisovateli, zahájila přípravy, aby se i s ním smířila. Nevím, jak daleko je odhodlána jít tentokrát po cestě klamu. Zajisté, vládní vykladatelé budou tvrdit, že když Havlíček říkal bílé, myslil tím černé, a když říkal černé, myslil tím bílé. Když mluvil o demokracii a svobodě, že tím vlastně myslil dnešní diktátorský systém. Když mluvil o svém neústupném češství, že si vlastně přál, aby ruský vyslanec rozkazoval v Praze, ale že to jen nedovedl vyjádřit. Vším způsobem se bude vláda snažit ochladit tento oheň. Ale myslím, že bude nesnadno vzbudit i jen zdání, že se diktátorská, Rusku poplatná vláda snáší s tímto hranatým, pichlavým demokratismem, s tímto nemilosrdným odhalovatelem Ruska. Havlíček je zakladatelem té české tradice, která vládě stále stojí v cestě. Jestliže vláda, jak slibuje, vydá Havlíčkovy spisy, dobře, ať tak učiní : každá řádka ji obžaluje. Zdá se, že vláda sama pochopila, Že smír s Havlíčkem je nesnadný. Neboť pozorujeme, že se již rozhodla více velebit herce Josefa Kajetána Tyla než politického spisovatele Havlíčka. Ve své době Havlíček a Tyl byli v mnohém smyslu protipóly. Byla to snad vůbec první česká literární aféra, která mezi nimi vypukla. Můžeme pochopit, proč si dnešní vláda spíše oblibuje Tyla. Když Tyl napsal novelu “Poslední Cech”, která líčí jakéhosi přeušlechtilého šlechtice, obořil se na ni Havlíček prudkou kritikou a vytýkal, že Tyl píše o tom, čeho není, a že vytvořil svou postavu bez jakéhokoli vztahu ke skutečnosti. Ale to právě se musí zamlouvat vládě, která poručila spisovatelům, aby tvořili v mezích socialistického realismu, což v podstatě znamená, že je přikázáno líčit přeušlechtilé komunistické funkcionáře také bez jakéhokoli vztahu ke skutečnosti. Vláda žádá, aby spisovatel nedal se zmást tím, co vidí, jako Tyl se tím nedal zmást. Tylovi překážela i dnešní vládě překáží zásada, kterou Havlíček tolikrát opakoval: jdi a podívej se! On žil v době, které naše dnešní doba velmi se podobá. Čemu se dnes říká lidová demokracie, tomu se tenkrát, upříměji říkalo stav obležení. Jako dnes, i tenkrát, Rusko posílalo vojsko do střední Evropy, aby udrželo síly svobody na uzdě, tak dnes posílá. Jako dnes je vytvořen pojem státní discipliny, tak tenkrát vládní theoretikové pravili, že hlavní známkou civili- sace je poslušnost. Na to odpověděl Havlíček: jestliže tomu tak je, pak ve starém Římě psi byli nejciviliso- vanější, poněvadž byli poslušnější než Římané. Havlíček uměl zároveň psát pro prostý lid i pro vzdělance. Tomu je třeba od něho se učit. Na dnešní světové kri- si mnoho zavinila ta okolnost, že vzdělanci a lid se rozcházeli a každý klopýtal svou cestou.Vzdělanci není třeba sestupovat, aby se s lidem nerozešel. Jako leckterá jiná, tak se Havlíčkovi podařila i ta rovnováha, že byl lidový a vůbec při tom nebyl demagogický. Ale zajisté je třeba, aby vůči prostším myslím vzdělanec zachoval aspoň určitou zdvořdost slohu. Jiné jméno pro tuto zdvořilost je srozumitelnost. Četba Havlíčka uvádí nás do jasného světa, kde panuje rozkoš z přesného a pevného tvaru. Tím, co psal, bez ustání proudí živel příjemné a posilující zřetelnosti. Mnoho však, jak se ukázalo, bývá ztraceno, jestliže vzdělanec a lid každý zajdou do svého vlastního bludiště. Nejméně se může vláda odvážit vydat Havlíčkovy spisy a články o Rusku. Jako každý panslavista v té době, také on se zanícením slýchal velké, tajemné slovo Rusko. Pak odjel do Moskvy a spatřil věc Rusko. Jako nikdy, ani tenkrát mu heslo nezakrylo skutečnost. Byl to nejlepší český pozorovatel té doby. Po návratu nečekaně napsal: “Rusko je země despotická, a my ostatní Slované musíme se bohužel tohoto vlastního bratra svého co největšího nepřítele varovati”. Üdiv který přišel na Havlíčka, když spatřil ruský absolutismus, je dokladem, že Čechové bytostně patří k západu, ne k východu. Pokud jde o zkoušku, jak český charakter reaguje na různé jevy, je možno užívat Havlíčka jako lakmusového papíru. Ponořen do ruského roztoku, ihned oznamoval: kyselina, jed. Jeho setkání s Ruskem přineslo nej energičtější uvědomění národní individuality, jaké do té doby nastalo. Vědomě vždy Havlíček říká: “my západní Slované”. Také my tak musíme dnes říkati. Havlíček býval někdy starostliv, když ostatní jásali, a zůstával pevný, když ostatní kolísali. Do jisté míry jsou to vlastnosti, které se ve veřejném životě neodpouštějí. Masaryk ve své knize o něm praví, že měl velký vliv na lid, ale žádný na novináře té doby. Povaha, jako byl on, je první na řadě, když se ustaví absolutistická vláda. A proti ní se obrátí obecný zmatek, když se lidé octnou v nesnadné situaci. Závěrečné stránky Masarykovy o Havlíčkovi jsou tragické. “Havlíčka”, píše Masaryk,_ “dosud zvou brixenským mučedníkem, a zatím Havlíček byl mučedníkem českým. Všechnu svou sílu vyčerpal svým bojem v Čechách, svou prací v Čechách. Čtenáři ať posoudí, proti komu musil více bojovat, proti Bachovi nebo proti té politické neuvědomělosti, která Bacha umožnila”. V téže době, kdy Havlíčkovi se tak dálo, psal Palacký hořce: “Mně se již nemohou navrátit ony doby, kdy jsem s radostnou odvahou i sám se obětoval pro vlast veřejně, i jiné vybízel, aby totéž učinili.” Nevzpomínali bychom slavnostně na Havlíčka, kdyby nebyl vzal na sebe i tu trpkou zkoušku, kterou mu připravili i lidé vlastního národa. Malá povaha se uhne, ale velká povaha svůj osud považuje za nutný. [pageend2]SRPEN 1956 ČESKOSLOVENSKÉ NOVINY STRANA 3 Havlíček - příklad VRATISLAV BUŠEK Před sto lety zemřel ve věku pětatřiceti let největší český novinář Karel Havlíček Borovský. Umřel mlád1, dnes bychom řekli, velmi mlád, avšak i tak se stal jedním z nesmrtelných synů národa českého. Sentimentální obraz Karla Havlíčka Borovského, jak se loučí se svou rodinou před odchodem do tyrolského brixen- ského vyhnanství, kam ho poslal tupý abslutistický režim Bachův, kdysi visíval skoro v každé hospodě české a spolkové místnosti vlastenců českých. I tady v Americe jsme se s ním ještě sešli. Český lid mluvil s láskou o mučedníkovi brixenském a vzpomínal národního hrdiny, kterého dvakráte pohnala rakouská monarchie před porotu kutnohorskou a pražskou, která ho po dvakrát osvobodila. Karel Havlíček Borovský zůstal vepsán v paměti národa jako statečný novinář, který slovem i perem bránil probuzený národ před nepřátelstvím vlády a před pokusy zadržet ho v dalším jeho rozvoji. Karel Havlíček Borovský se stal legendárním Žižkou pera probuzeného národa. Už za nacistické okupace, ještě více však za vlády komunistického teroru se dobromyslný lildový vtip vracel k osudu Karla Havlíčka Borovského poznámkou, která se stala okřídlenou: to se to trpělo za starého Rakouska! Nebojíme se dnes navázat na tento vtip, protože je v něm opravdu vyjádřena velká tragedie národa českého, slovenského, a není v něm ani v nej menším lítost nad starými rakouskými časy. Nikdo dnes ani nevzdechne po starém Rakousku, rozpadlo se po zásluze, přestalo plnit své dějinné poslání, stalo se macechou svých početných národů. Nikdo po něm proto netouží. Je však jen spravedlivé uznat, že všecky tvrdosti rakouské justice, jejíž obětí se stal Karel Havlíček Borovský blednou před nelidskými ukrutnostmi teroru nacistického a potom dnešního komunistického. Ještě dříve než Karel Havlíček Borovský vystoupil jako tribun národa do politického života, dal příklad národu zvláště mladým lidem. Příklad, jak žít a jak pracovat,. Všichni, kdo znají život Karla Havlíčka Borovského musí se bezmezně podivovat přísné sebekázni a pracovní disciplině, kterou si mladý student Karel Havlíček Borovský uložil. Den mu nestačil na všecky úkoly, které si dobrovolně uložil a jeho denní rozvrh je přeplněn studiem cizích jazyků a všemožných předmětů. Karel Havlíček Borovský vystoupil na veřejnost jako meteor, v očích druhých, avšak sám už dlouho se na svou dráhu pečlivě a tvrdě připravoval, protože věděl a celý život hlásal, že ku práci je třeba přípravy a vzdělanosti a že nestačí laciná povrchní slova a sentimentální vlastenecké fráze, které byly v jeho době ve velké oblibě. Karel Havlíček Borovský začal jako literární kritik pronikavou recensí sentimentální práce Josefa Kajetána Tyla “Poslední Čech”. Havlíček odmítal ubrečené vlastenectví a ustrašenectví, které se v této, ostatně ne nejlepší práci Tylově ozývá. Havlíček Borovský byl břitký realista, který se nevzdával bez boje i když se někdy zdálo, že je to boj beznadějný. Jeho břitkému peru kritickému neunikly ani pohádky Boženy Němcové, Vocelův Labyrint slávy a Kaprovy České Listy. Byl bojovník, který padá na bojišti pokryt slávou, je-li toho zapotřebí a nikoli bolestínský defaitista, který hledá únik ve slávě minulosti a spoléhá se na pohádkové síly neznámé ciziny a rytířů osvoboditelů. Takovou po- kádkou pro probuzený a stále ještě ohrožený národ český bylo Velké Rusko. Také Karel Havlíček Borovský na něj zpočátku věřil. Avšak, pobyt v Rusku ho vyléčil z této pověry. Havlíček se vrátil z Ruska poučen. Realista a satirik Gogol tepající zlořády carského Ruska se mu stal trvalým vzorem. Satira a břitký epigram byly nejsilnější zbraní Havlíčkovou. T. G. Masaryk miloval Karla Havlíčka Borovského pro jeho myšlení, realistické, svobodomyslné a ryzí vlastenectví prosté sentimetality a falešného pathosu; pro jeho mužnou statečnost, pro jeho nenávist laciných hesel a pro jeho lásku k poctivé práci, nelekající se drobností, pro život tak nutných. My všichni bychom dnes měli studovat jeho život a ponořit se do jeho odkazu. Národ náš před sto lety byl v situaci ne nepodobné době dnešní. Tehdy i dnes ho tísnila politická poroba a hrozila mu kulturní zkáza. Jako tehdy i dnes národ brání svou bytost a podstatu. Bojujeme s Karlem Havlíčkem Borovským v duši. Nesčetně citátů z Karla Havlíčka Borovského bychom si mohli dát za svoje bojovné heslo v dnešním svém boji. Připomeňme si dnes jen jeden výrok Havlíčkův ze 14. srpna 1851 : “Žádná politická strana, žádný národ nemůže jinak ke konečnému vítězství přijití, nežli skrze svou vlastní vnitřní sílu, skrze tu váhu, kterou si dříve sám dobyl, pročež každý pracuje nejlépe k lepší svobodě národa, když pomáhá roz- množovati jeho vnitřní sílu. Vnitřní síla národů ale záleží v jeho vzdělanosti, mohovitosti a přičinlivosti, mravnosti a zachovalosti a každý,který se o rozmnožení těchto vlastností u národa svého stará, přispívá nejlépe k budoucí svobodě. To tedy čiňme každý ve své domácnosti, ve svém okolí a žádná moc nemůže nám toho zamezit”. Karel Havlíček Borovský přehodnotil český osvobozovací postup v době, kdy Němci a Maďaři podvazovali národní síly a uvedli nás do stavu věčného umírání a každohodinové- ho krvácení. Havlíček snesl náš osvobozovací boj z oblak dolů na holou zemi, zbavil jej mlh pomyslů a odnaučil jej spoléhat na druhého, především na Slovany. Proto byl Čechem a ne Všeslovanem, stavěl s Palackým na skutečnosti. Národní hrdost a věrnost mu byly samozřejmé: “Přislibujte si mně, poroučejte si mně, vyhrožujte si mně: přece zrádce nebudu ! Moj e barva červená a bílá, dědictví mé poctivost a síla!” My dnes musíme znovu svůj současný osvobozovací postup přehodnotit. Nesmíme zapomínat odvěkých nepřátel starých, avšak musíme nových k tomu dbáti. Také dnes musíme v duchu Havlíčkově volat: Moje barva červená a bílá, dědictví mé poctivost a síla! Věčně platí Havlíčkovo slovo .. . “Je třeba, aby se Češi stali opět pány doma!” [pageend3]STRANA 4 ČESKOSLOVENSKÉ NOVINY SRPEN 1956 S Havlíčkem do lepších časů JAROSLAV STRÁNSKÝ Svobodní českoslovenští novináři v exilu, spolu se zahraničními účastníky sokolského sletu ve Vídni, 8. července 1956 uspořádali pout do Brixenu k Havlíčkovu domu. Profesor Jaroslav Stránský z Londýna pronesl tam řeč, která musí být čtena námi i budoucími. Proto ji přinášíme bez úprav a změn tak jak byla pronesena. Scházíme se, malá exulantská družina, sto let po Havlíčkově smrti, v místě jeho exilu, které teď náleží Itálii, a které se jmenuje Bressanone. Jeho někdejší tyrolské jméno BRIXEN, ve světě stejně neznámé nebo málo známé jako jeho název italský, českému národu navždy zůstane kusem českého místopisu. Všichni jsme sem vstupovali s pocitem, že jsme tu tak nějak jakoby doma, ne proto, že tu žil Havlíček ve vyhnanství, jako my žijeme ve vyhnanství, ale proto, že Havlíčkův osobní osud, tímto Brixenem tak bolestně poznamenaný a vlastně ukončený, našemu národu se stal kusem národních dějin. Vzpomínka na tuto historickou episodu a na její politické pozadí strhla nesentimentálního Masaryka, že v den, kdy projížděl Brixenem, vraceje se z exilu domů, zapsal si do deníčku dvě slova staré sentimentální znárodněné písničky: Spi Havlíčku! Byla to poklona a bylo to poděkování. Byla to pochmurná vzpomínka i zjasnělé naděje. Spi Havlíčku, •— teď už můžeš spát. Jak jsme to tehda všichni shodně chápali, jak jsme se v té naději všichni sjednotili, a jak trpce jsme se v ní pak zklamali! Sto let po jeho smrti můžeme jen toužit, aby nemusel spát, aby 'mohl nespát a zase vzhůru a znova budit a budit, jako budil, než ho ospalí opustili a uspavači zabili. Jenže budit k čemu? K nové demokracii a konstituci, aby ji později zase vystřídal nový bolševismus, fašismus nebo komunofašismus? Budit k nové humanitě, aby později zase propadla v nových křečích nové bestialitě? Není Havlíčkovo učení vyvráceno Havlíčkovým osudem národa, který v jeho stopách šel, trpěl, bojoval, vítězil a znova zplakal? Havlíček učil národ být svobodný a burcoval jej proti Bachovskému absolutismu a policejnímu režimu, ale i za onoho policejního režimu mohl přece ještě tři léta psát, než mu vyrazili pero z ruky, a politická persekuce konfinovala pak oposičního souchotináře v končinách, kam jezdí tuberkulosní lidé léčit se, a kde ho umořil spíše stesk a smutek a beznaděj než co jiného. I za nejtužší černožluté reglementace ještě si ho národ slavně směl doprovodit ke hrobu pod symbolem trnové koruny. A tak tedy ta jeho doba tmy, křivdy a ponížení byla nevinná idyla, srovnáte-li ji s neslýchanými zvěrstvy Heydrichiády a Gottwaldiády, kdy nacifašisté a komu- nofašisté za asistence znásilněných soudů nebo i bez procesů politické odpůrce nejprve nelidsky mučili a pak podřezávali nebo věšeli. Jestli Havlíčkův boj o národní a lidskou svobodu po všech neúspěších a úspěších mohl než uplynulo sto let vyústit v takové podlosti, kde je důvod k naději, že po jejich zdolání neuvede nová nepřízeň o- sudu náš národ v novou mravní bídu a hmotnou tíseň, aby znova začínal, znova klopýtal, padal, vstával a pokračoval ve věčné nejistotě o zítřku svých dětí? Ale Havlíčkova odpověď havlíčkovská odpověď na tuto otázku zní: A kdyby! Co na tom? Povinnost je povinnost, děj se co děj. Kolárova znělka to řekla slovy: “život má být dílo vlastní duše”. Taky život národa. Nerudův verš bijícím hromem a vanoucím mrazem pohrdá: “Toť jenorr česká hudba odevěká ...” A jinde v Pátečních ta divná ukolébavka, která spíše burcuje než kolébá: “A než se lidstva pouta zdrtí, je ještě třeba velikých smrtí, spi Je- zulátko”, — ale ne Ježíši, ale ne vy, kdo berete svůj kříž na sebe a trnů se nelekáte. Jako po Havlíčkovi, tak i po Vančurovi, po Horákové, Pikovi a Kalandrovi a po ostatních umučených vstanou noví bojovníci, a padnou noví mučedníci, aby potvrdili a osvědčili krvavou prověrku, že ve cti se bít je lepší než v necti být bit, a jejich smrt znova a znova bude budit a křísit národ k životu. Jestli mohla sto let po Havlíčkově smrti hydra neodpovědné samovlády zničit sto hlav místo jedné, neukazuje to, že Havlíček marně žil, ale že pořád žije úkol, který z jeho rukou přijalo pokolení Masarykovo a z Masarykových pokolení naše. “Za volnost lidskou — v nás kdys rozekvetla — dnes stojí Čech, jak druhdy za ní stál . . .” Bachovská reakce umlčela a pokořila celý národ, ale stačilo jí k tomu poslat do exilu jediného muže. Její nynější následovníci museli věznit a ubíjet celé zástupy, museli vyhnat biskupy z jejich diecésí a podrobit církve státně-vrchnostenské sekvestraci, museli rozpustit sokolské a legionářské organisace a všedhny demokratické politické strany a do exilu museli poslat celou lidovou re presentaci národa. A přece ani tehda nebyla násilníkům mnoho platná ta drtivá přesila mocenského aparátu nad národem, jenž se politicky teprve probouzel. Deset let po Havlíčkově smrti musel se vídeňský absolutismus přece jen sám omezit jakousi ústavní kontrolou a uvolněným veřejným míněním, a to stačilo, aby vyspělé národní uvědomění a odhodlání při první vhodné příležitosti s monarchií zúčtovalo. Nemáme důvodu zakrývat si, že jsme v situaci nesrovnatelně horší, než před vznikem Československa, ale zato je dnes zřetelnější a jistější než před před sto lety, že to je stav přechodný, nesnesitelný a neudržitelný, protože reakce, jež československou demokracii v poválečném mezinárodním zmatku a v poválečném [pageend4]SRPEN 1956 ČESKOSLOVENSKÉ NOVINY STRANA 5 rozvratu vnitřním přemohla, má dnes — na rozdíl od reakce bachovské — proti sobě občanstvo moderně orientované, zkušené, uvědomělé a vyspělé, třeba že prozatím handicapované ztíženým stykem se svobodným světem a nemožností soustředěně organisovaného odporu. Tyranie si získala konečnými výsadami tenounkou vrstvu politické, hospodářské a literární byrokracie a domnívala se, že všechny ostatní zvládne terorem. Tuší už, a pozná ještě důkladněji, že se přepočítala. Tu jest jen zapotřebí, aby ona pol.tická vzdělanost, zkušenost, uvědomělost a vyspělost, která zde nepodhybně jest, protože nacistický a bolševický teror na ní nic změnit nemohl, sama sebe kontrolovala, povzbuzovala a mobilisovala v Havlíčkově duchu k novému odhodlání a činu. Byla by málo platná, kdyby zůstávala ochromena novou lhostejností nebo cynismem. Jsme dnes v Brixenu, abychom si to připomenuli, a oby- chom zde, kde to zní závažněji než kdekoli jinde na světě, hlasitě vyznali víru, kterou domov může jen chovat, ale ne hlásat, víru největšího a nejstaršího českého exulanta, víru, že se našemu národu vláda jeho věcí navrátí. Takové slovo, příliš často opakováno, snadno se zvrhne ve frázi, která pak spíše nahražuje než vyjadřuje myšlenku. Drahá a žádným slovem nenahraditelná musí nám zůstávat myšlenka. Vláda našich věcí nám navrácena neznamená, že každý uchopí do rukou zase tu věc, která mu z rukou vypadla, když národní štěstí se proměnilo v neštěstí a samostatnost v závislost. Vládnout svými věcmi znamená národu tolik, jako existovat, být národem, mít svou tvář a svou duši, žít svobodně po svém a ne v poslušenství cizího komanda, ne jako přípřež cizí ctižádosti, ne jako pokusný králík cizího učení. Nazývají nás utečenci a lákají nás sladkým názvem vlasti. Ale my jsme z domova odešli teprve, když se stal cizinou těm, kdo tam museli zůstat, stejně jako nám, a cíl našich cest je jenom náš domov pravý, neboť vracet se legálně můžeme a chceme jen domů, to jest do Československa svobodného a ne do bezprávné sovětské kolonie. I za to děkujeme Havlíčkovi, že náš úděl a naše vyhlídka je příznivější než jeho. Jeho nedobrovolné vyhnanství nebylo o mnoho volnější, než vězení, a ve světě by o nás byl mluvil jako o někom, koho svět neznal. Oč je to sto let po jeho smrti lepší, také jeho buditelskou zásluhou! Havlíček psal s o- právněnou pOhrdou o oněch vůdcích a podvůdcích, kteří mají vždy ještě dobrou příležitost v pravý čas odstranit se a někde v cizí zemi následkům nemilým pro své osoby se vyhnout. A přece i on na sklonku svého brixenské- ho pobytu pomýšlel na to, že se vystěhuje do cizozemska, aby si tam našel nějakou existenci, a kdyby i z hotového žil, aby byl aspoň na svobodě. Nemoc mu nedovolila ani to, a tak se v předposledním roce svého života vracel do vlasti už jen jako troska člověka, novinář, který se musel písemným závazkem novinářské činnosti odříci, aby se ještě mohl a ve skutečnosti už nemohl setkat s u- mírající ženou a umřít pak doma sám. “Nemocný, zlomený, pokořený”, říká o vracejícím se Havlíčkovi ve své znamenité monografii Adolf Mokrý, jeden z novinářů v exilu našem. Byli jsme svědky smutnějšího návratu, než byl Havlíčkův, když se od nás bez rozloučení odloučil Lev Sychravá, aby dal přednost Egyptu před exilovou pouští. Ten se nemusel zavazovat, že nebude novinařit, neboť se uchýlil pod vládu, která za všechny novináře novinaří sama. Od té doby, co se vrátil a odbyl si obligátní tiskovou konferenci, není nic slyšet o něm ani od něho. Ale jestli je možné demonstrovat nebo usvědčit sám sebe taky nečinností, pak tato publicistická nečinnost je účinnější ukázkou totalitního a autorativního režimu než usměrněné úvodníky a brožury. Nám, dokud můžeme ke svým spoluobčanům, to jest k občanům někdejší a příští svobodné republiky Československé, přes všechny zákazy schůzí a spolků a oposičních novin mluvit rozhlasem a letákem, není exil otázkou, ale úkolem.Všech- no záleží na věci, nic na nás. Kdybychom úkol zanedbali, neměli bychom větší význam než odvátá a uschlá větev národního kmene. Jak se nám ten úkol jeví, když naň myslíme tady, v Havlíčkově Brixenu? Posíláme domů zprávy o všem, co vládní zpravodajský monopol zamlčuje nebo překrucuje, a vykládáme ty zprávy tak, jak jim rozumíme. Snažíme se podle svých sil dosahovat toho, čeho chtěl dosáhnout Slovanem a Kutnohorskými epištolami Havlíček, když bývalo zle: Komunikace nesvobodného národa se svobodným světem. A přesvědčujeme se o všem při každém svém slovu a kroku, oč složitější thema se tu ukládá, a oč slabším silám. Za těch sto let, jež od Havlíčkovy smrti uplynuly, změnil se svět víc, než za tři století před tím. Náš národ neprodělal menší, ale větší část změn. Co si tu uvědomujeme, není změněná tvář světa a národů, ale změněný duch. Co tu hraje roli, není závratný technický pokrok, ale závrativá nejistota v duchovém rozpoznávání, co je půda a skála, a co je bahno a bláto. Technickým pokrokem se zeměkoule zmenšila, a mohl by se tedy technickým pokrokem člověk s člověkem i národ s národem sblížit a spříznit. Místo toho jsme svědky nového babylonského zmatení myslí a jazyků. Přes všechny dalekohledy a drobnohledy, přes všechny hlásné a naslouchací vynálezy lidé vidí jen, so chtějí vidět, a slyší jen, co chtějí slyšet a nerozumějí čemu rozumět nechtějí. Láska u- stydla nebo se skryla v soukromí, nenávist se beze studu rozněcuje veřejně a mílovými plameňomety. Dravec vzal na sebe podobu mírové holubice a jehně si troufá na koexistenci s vlky. Za vlastenectví se vydává to, co vleče vlast do cizího područí, věrnost se vyhlašuje za zradu. Dedera se ze záhrobí hlásí o Leninův řád za to, že vezl Havlíčka do Brixenu, a pražská vláda mu řád z Moskvy vymůže, což jí nebrání pořádat v museu výstavu Havlíčkových rukopisů, které by sama nedovolila tisknout. Ukažme si rozdíl mezi dnešními Čechami a Havlíčkovými ještě jinak. Přenesme se v duchu z vlasti, která se octla pod komandem generálního sekretáře Antonína Novotného, do kraje oné nezapomenutelné Magdaleny Novotné, jež je u nás známější pod svým milým názvem “Babička”. Kniha, v níž ji její vnučka zvěčnila, vyšla rok před Havlíčkovou smrtí. Ta kniha není jen podobizna autorčiny babičky, je to i tehdejší podobizna autorčina národa. Znova si připomeňme, že to byla doba nejen politického ponížení, ale sociální bídy, jakou i naši nejstarší lidé znají už jen ze starých knížek. Jestli kdo měl důvod vidět černými skly a temnými barvami zpodobnit svou současnost, byla to Božena Němcová, chorá a chu- [pageend5]STRANA 6 ČESKOSLOVENSKÉ NOVINY SRPEN 1956 dá národní umělkyně, jen o rok starší než Havlíček, kterého jen o pět let přežila. A přece je její kniha plná slunce a pohody, usměvavá i v slzách, shovívavá i v soudu. To nejsou jen ti kolovrátkářovi Kudrnovic, co se olizují po pečínce, když snědí kočku. To je i paní kněžna, která ve svém zámku chápe, v čem jsou kořeny babiččina štěstí, to je i její komtessa, když babičce děkuje za štěstí svoje. V babiččině údolí se kořistnickému mlynáři s pikslou říká pan otec a myslivec z hor by se tam byl pěkně podivil, kdyby po něm někdo byl chtěl, aby po lidech, kteří bez dovolení přecházejí hranice, střílel jako po zvěři, on, který se navždy vzdal honby na vysokou, když se na něho jednou obrátil zrak postřelené laně. V babiččině světě mámy mají na starosti děti, a děti si tam hrají nebo se učí. Šťastná nevěsta Krista si své trápení přestojí, ale i ta bědná Viktorka, ostatně taky dcera kulaka, dočká se smířenějšího konce, než by se dočkala tam, kde by se nejprve vyšetřoval třídní původ jejího svůdce, aby se podle něho rozhodlo, jestli svedl on ji nebo ona jeho. A vypravování o ní se uzavírá jedinečnou větou, ve které je víc krásy a spravedlnosti než ve všech bolševických! agitkách dohromady: A kdo tu duši na svědomí má, těžce nese ... V babiččině údolí nebylo ještě nevědecké a dokonce směšné věřit, že člověk má duši. Nic nepořídíte s národní otázkou a nehnete se sociální, když víra v duší je otřesena. Nebyli jsme po této stránce před sto lety dále, než před deseti a dnes? A my zase v Havlíčkově Brixenu, se ptáme, kdo by měl na svědomí, kdyby zahynula, duši národa, z jehož polí a dílen, kostelů a škol, domácích i družných radostí pořád ještě dýchá tisíc let stará kultura. Tu si už nesmíme svou posici a svůj úkol zjednodušit tak, že bychom za smysl a za osud této kultury činili odpovědnou jen tu pomatenou a rozčilenou, nemytou a nekoupanou, nemodlenou a nesečtělou tlupu, která se cizími zbraněmi zmocnila vlády nad Československem. Světová krise, s níž ta naše je vnitřně spřízněna a zevně spjata, nevysvětlí se cele primitivním rozdělením na bezvadné Fridolíny a vadné Dětřichy. Útočníci, kteří svět rozvrátili, mají svůj protějšek ve slaboších, kteří jim ustupovali, a není snadné rozhodnout, kolik viny na rozvratu měla nerozpačitá expanse, a kolik nesvědomitý appeasement. O žádném z hlavních protagonistů na totalitním jevišti nelze bez naiv- nosti říci, že náležel k oněm mocným individualitám, které dávají lidským dějinám nový směr. Byly to vředy a vřídky, kterými se nemoc projevila, ne bakteriemi, které ji způsobily. Neodolným a nemocným se ukazuje sám duchový habitus moderního člověka a moderní společnosti, a tento úpadek vitality a víry, prostoty a jistoty ani nelze spravedlivě psát na vrub jediného pokolení, které jej první odnáší. Jsme patrně účastníky sumárního účtování, v němž omyly a viny poklidných ancien-režimů spolu s omyly a vinami renaisančními, reformačními a revolučními ve zhoubných součtech a násobcích ohrožují uspěchanou techniku umdlených duší rozkladem a zmatkem, jak jej historie nejednou zaznamenala na rozhraní svých velkých epoch. Jsou to pak, — chceme-li je cha- rakterisovat slovy starozákonního proroka — dny úzkosti a útržky, protože se přiblížil plod k vyjití, ale není síly ku porodu. Lidé potřebují nových řádů a nemají dost moudrosti, kázně a sebezapření, aby dovedli nové řády ze starých vyrodit a rozvinout. Každá vůle se stává svévolí tam, kde se lidé spolu nesnášejí, a svévole je opak řádu. Vnucuje se otázka, zda tuto nesnášenlivost mezi lidmi a národy nezavinila přílišná snášenlivost lidí a národů s věcmi, které se snášet nemají. Ničím se nikdo neoslabí před svým odpůrcem víc než tím, že ztratí jeho úctu. Nejistota o tom, co je hodno úcty, a co ne, vršila se tak dlouho, až nynější chaotický stav vznikl, a následky toho stavu jsou pak ještě smutnější než příčiny. Co sto věků bludných zvrtalo, hodlá pak napravit kdejaký falešný prorok, a jepice zakládá tisíciletou říši, která má jepicí trvání. Když lidé nevědí, co popadnout dříve, co dělat dnes,' co zítra, a co za rok, tu se v chiliastic- kém zanícení nejraději servou o to, jak založit tisíciletý ráj. Oni nemusejí světu rozumět a nebudou se zdržovat tím, že by jej vykládali, oni jej změní revolučně. Spása je vedlejší, na čem záleží, je spasitelství. Co nám v této době útisku, pošetilosti, zmatku a strachu říká Havlíček? Podle jeho utkvělé a pořád se vracející myšlenky podmínka národní síly a svobody je národní vzdělání. Zachovat svou tvář a najít svou duši. Havlíček si liboval v prostých slovech víc než ve velkých a spoléhal se na všední práci víc než na sváteční úlovky. “Jsem velký nepřítel revolucí se zbraní a držím hlavně na revoluce ve hlavách a srdcích.” Žádné jeho slovo se u nás tak často necituje jako toto od té doby, co Masaryk objevil Havlíčkův střízlivý a houževnatý realismus pod sentimentálně-romantickým nánosem,jímž aktivního hrdinu dříve zakrývala zobecnělá představa o umučené oběti. Bylo v tom slově opravdu krédo i program, jen nesmíme dopustit, aby z něho banální výklad udělal bezobsažné a bezúčmné klišé. Jaká vzdělanost, a jaká revoluce ve hlavách? Kdyby se vzdělanost měřila školními certifikáty, našel by dnes Havlíček v našem lidu nesrovnatelně větší procento vzdělanců než za svého života. Jenže vzdělanost se nepozná podle vědomosti, ale podle toho, k čemu a jak se vědomosti užívají. Babička byla vzdělaná, a jak! Lad sám sobě jakožto lidu nepřisuzuje žádnou ctnost a žádnou neřest, lid rozeznává mezi lidmi a lid dobře ví, že jsou mezi lidmi pilní a líní, chytří a pomalí, moudří a blázniví, dovední a nedovední, hodní a zlí. Vzdělanost lidu se neprojevuje v resolucích, o kterých se hlasuje na schůzích, do nichž byly rozeslány anonymními a neodpovědnými nedouky a nevzdělanci. Žádný z oněch dělníků, kteří resolucemi usnesenými na pracovištích žádali přísné potrestání obžalovaných, jejichž vina nebyla ještě zjištěna ani komunistickými soudy, žádný z nich si neuvědomil, že zvednutím ruky pro takovou hanebnost zostudil svůj národ i sama sebe jako nevzdělance, a že se zostudil znova, když po čase novou resoluci vyčetl diktátorům, kteří mu poslali tu starou, že tehdá porušili socialistickou zákonnost navrhujíce a uvádějíce ve skutek jeho vlastní usnesení, jakoby sto let po Havlíčkovi nebylo povinností každého občana, aby zákonitost vládních kroků sám sledoval a podle svého vědomí a svědomí vládu posuzoval. Dělníci, kteří podstupovali pracovní závazky na oslavu padesátých narozenin Slánského, a kteří o málo později podstupovali pracovní závazky na oslavu jeho [pageend6]SRPEN 1956 ČESKOSLOVENSKÉ NOVINY STRANA 7 popravy, musí dnes přemýšlet také o své vlastní odpovědnosti. Slánského stihl jen osud, jejž tento provinilec skutečný před tím připravil tolika lidem nevinným, ale teď je řeč o dělnících, kteří hlasovali pro popravčí reso- luce stejně nerozpačitě, jako když šlo o pozdravný telegram k jubileu nafouklého hodnostáře. A nejen dělníci. Nedostali komunisté o volbách v šestačtyřicátém roce spoustu hlasů také na našem venkově? A zase: Nejen rolníci! My, kdo jsme v oněch kritických létech demokratický tábor vedli, dávali jsme mu dobrý příklad? I když součinnost s komunisty byla nezbytná za tehdejší situace naší a mezinárodní, měli jsme a směli jsme za ni platit každou cenu? Ti, kdo Stalinův vpád do střední E- vropy útokem na Rusko zavinili, jistě nemají právo vyčítat nám kolaboraci s mocí, jež přišla na pomoc taky nám. Ale když bylo po válce, a když se z moci přátelské stala moc cizí a ne už přátelská, byl s ní každý kompromis dovolen? Neopozdil se náš rozchod s komunisty o mnoho měsíců? I když se tím o stejný počet měsíců zdržela také hrůzovláda, jež po rozchodu s komunisty nastala, řekl bych, — zase tady v Brixenu — že všechen tento prospěch, nebo všechny tyto jednotlivé prospěchy nevyváží škodu, zmatek a pohoršení z nepřípustného kompromisu, jímž se nesmiřují dva odchylné názory, ale pravda se lží, a lidskost s nelidskostí. Ta havlíčkovská vzdělanost, která je malému národu štítem i mečem, ta neru- dovská křemenitost, které by musel dosáhnout každý, aby celý národ byl z kvádrů, to je patrně cosi ve’mi prostého a nepolitického, cosi, co musí předcházet politiku, umění vědu hospodářství i zábavu, nemá-li to všechno být ohroženo svinstvem, ne vždycky cizím, také vlastním, ne vždycky ideovým a kolektivním, také pudovým a osobním svinstvem. A protože jsme všichni, jací jsme, ne lepší, není opravdu spolehlivější měřítko ethického vzdělání než onen prostý příkaz, v nějž zakladatel naší civilisa-! ce a kultury shrnul zákon i proroky: Jakž byste chtěli, aby vám lidé činili, tak i vy čiňte jim! Palackého a Havlíčkova síla byla — a to není fráze, to je fakt — ve mravní převaze jejich snah a jejich prostředků nad myšlením, mluvením i konáním jejich odpůrců. V našem smyslu můžeme říci, že to byla převaha jejich vzdělanosti — bez doktorátů a profesur. Nechtějíce pro svůj národ nic, co nebyli ochotni přát národům všem, zůstávali předmětem úcty i tam, kde byli předmětem hněvu a útoků. Proč tak opovrhujeme bolševickým i nacistickým fašismem, není přece učení, jež bolševici a nacisté vyznávají, ale právě ten nestudný dvojí loket, jímž měří svoje a cizí činy, ten dvojí soud o stejných nehodnotách, ty dvojí názvy pro stejné věci. Co byl u nearijců židovský podvod, to byla u nacistů árijská lest. Kdo je partyzán, slouží-li komunistům,je diversant, jakmile jde proti nim. Návrat k policejnímu režimu je pokrok, trvání na vládní odpovědnosti je reakce. Mučení a zabíjení politických odpůrců je socialistická humanita, naše první republika, kde bylo za 20 let popraveno 7 loupežných vrahů, byla falešná humanita měšťácká. Je sice možno dávat tomu všemu horší název, ale spokojme se s tím, jako dokladem fašistické a bolševické nevzdělanosti. Osvobození od této morálky, a teprve ono, ne pouhý pád vlády, vrátí náš národ k vzdělanosti a jen vzdělanost jeho svobodu zajistí natrvalo. My všichni, celý náš národ, musíme se mít na pozoru, abychom sami nenačichli morálkou nacistických a bolševických podmanitelů, abychom i my nenazýval' " neposuzovali stejný hřích jinak, když je cizí, a jinak, když je náš. Jen spravedlivý národ je doopravdu vzdělaný v Havlíčkově smyslu. A tu jsme zase také u Havlíčkovy revoluce ve hlavách a srdcích. Jaká je to revoluce? Ale tahle, právě tahle, a žádná 'jiná než tahle. Kdyby se lidé a národy rozhodli, že budou dělat dobrotu, že moc bude formována právem a ne právo deformováno mocí, že místo válek, převratů, místo oktrojů a anexí, místo irredent, heiminsreichů a odsunů, budou se mezinárodní konflikty a občanské spory vyřizovat smírčími a soudními methodami a autoritami — to by byla ta Havlíčkova revoluce. Těžko se přít, namítne-li někdo, že to je hudba budoucnosti. Třebas hudba budoucnosti, ale přece hudba a ne bitevní ryk, ne spílavá propaganda, ne rámusové rušení rozhlasu. Třebas hudba budoucnosti, ale vždyť každá přítomnost byla nejprve jen budoucností, dokud minulost měla svůj den . . .Mysl našich doma se pochopitelně soustřeďuje v otázku, jak dlouho to ještě potrvá? I my bychom na to rádi znali odpověď, ale přes tuto nejistotu, kterou sdílíme s celým světem, cítíme stále určitěji, že hlavní otázka je jiná. Jak dosáhnout toho, aby po skončení světového válčení, studeného nebo horkého, nezbyl nám a našim dětem nový světový nepokoj před novým napětím a novým válčením. V téhle dlouhé ulici bude čisto teprve, až každý zamete před svým prahem. To sice zní neobyčejně jednoduše, ale ten úklid jednoduchý nebude a měli bychom na něj a o něm studovat už teď. Čítanka, se kterou bychom měli začít, jsou krásné a moudré články Havlíčkovy! Nakonec jen ještě toto: Ten Havlíčkův Brixen ovane návštěvníka svou malebnou a vzácnou starobylostí. A jak si zde i v úvaze o vzdělanosti uvědomujeme, že stáří stejně jako mládí má v lidském řádu a vývoji svou specifickou hodnotu. I přátelství 27-ti letého Havlíčka s 50-ti le- tým Palackým bylo příznačné pro ně a pro jejich kulturu. Na rozdíl od komunofašistické nadutosti, která tolik starých hodnot a krás poprskala a poplivala, naše vzdělanost pokroková nechť i ve všem novém hledá a uctívá stopy starého, a nechť i ze všeho starého čerpá inspiraci k novým cílům a cestám. Nezahazovat trochu zaprášené zlato pro trochu pozlaceného prachu. I s risikem nemodernosti se držme raději starých vzorů než nových pohoršení. Na čem záleží, jest znát a rozeznat hodnoty, které nepodléhají věku. Hrdina je věčný, a taky chám je věčný. Podle kteréhosi Macharova verše “někdy v letu je těžko ptactvo rozeznat.” Havlíčka však už v letu rozeznal národ jako orla a hrdinu, a když padl, rostl v paměti národa dál. Sto let po své smrti žije, volá, varuje. Sto let po jeho smrti musí se k němu hlásit i biřici a zhoubci všech občanských svobod, aby zakryli, že jsou biřici a zhoubci všech občanských svobod. Jaká to smrt! Jaký to život! Zase Nerudův verš: “Pak není v šírém ve světě nad takové skonání”! V svém hrobečku? Ne, ten rým se nerýmuje. Nic nebyla zdrobnělina, čeho se dotkl, oč jen zavadil život tohoto nejmužnějšího z českých mužů. Jeho skutečný hrob by mohl být jen zapomenutí, ale národ, který by ho do takového hrobu položil, položil by se do hrobu sám! [pageend7]STRANA 8 ČESKOSLOVENSKÉ NOVINY SRPEN 1956 K H B STATEČNOST POLITICKÁ Stálost, vytrvalost a neohroženost politická jsou vlastnosti, které nevyhnutelně národ míti musí, chce-li upevniti svoje práva a svou svobodu : bohužel ale těchto vlastností ještě příliš pořídku nalézáme. Jak mnohý mezi přáteli svými aneb někde v hostinci aneb, jak říkáme, za větrem až přespříliš zuřivý a radikální člověk svěsí hlavu, ohne hřbet a poníží svou mysl, jakmile s ouřady co činiti má, jakmile strana jemu ve smýšlení politickém protivná zvítězí a své odporníky ustrašovati a pronásledovati počíná. Jak mnohý, jenž v roku 1848 bouřlivým svým radikalismem až všechno děsil, je- mužto tenkrát všeho bylo málo, jemuž se celý svět zdál býti neliberální a reakcionářský, jak mnohý, pravím, ouhlavní ra- dikalista z minulého roku obchází nyní s kloboukem v ruce jako zmoklá slepice v ustavičných ozkostech, aby si nikdo nevzpomněl na jeho loňskou zuřivost. Jaká jest asi příčina toho tak obyčejného oukazu? Ovšem jest příčin více, my však zde jen na jednu hlavní ukázati obmýšlíme. Že jsou lidé beze všeho mravního charakteru, kteří vždy jen s tou stranou drží, která vyhrává, kteří se tedy i vloni beze všeho přesvědčení a bez mravního pudu k liberální straně přidali, domýšlejíce se, že musí zvítězit a že pak při tom i oni uloví lecjaký výnosný ouřádek nebo něco tomu podobného : o tom všem, j akožto věci příliš sprosté, obyčejné a mizerné, nechceme ani slov šířiti. Takoví lidé budou dnes sloužiti obsolutní vládě za denuncianty a za biřice, a zejtra, kdyby se věci obrátily, budou své nejpoctivější spoluobčany věšet na lucerny a připravovat pod guilotinu, vždy ale budou vyhledávati beze vší svědomitosti jen svého špi- nového zisku. Národní noviny 26 srpna 1849 S RUSY ŽÁDNÉ BRATROVÁNÍ Nemohu zde obšírně všechno vypisovati a na svědectví uvá- děti, co jsem v Rusích o Slovanstvu mluviti slyšel a vyrozuměl: dosvědčiti však mohu, že Rusové s ostatními Slovany nikoli bratrsky, nýbrž nepoctivě a sobecky smýšlejí. Jak směšno, jak neprakticky bylo by tedy s tajným nepřítelem svým, který rouchem bratrským chtivost svou jen zakrývá, bratrovati se. Přiznávám se, že mi Maďaři, co zjevní nepřátelé Čechů i Ilirů jsou milejší než Rusové, kteří s Jidášským políbením přicházejí — nás vstrčit db kapsy. Čechové jsme a Čechové zůstati hodláme navždy a nechceme se státi ani Němci, ani Maďary, ani Rusy a proto budeme k Rusům chladní, nechceme je dokonce nenáviděti. Pra&ské noviny, březen 1846 O DEMOKRACII Je u nás ještě jeden druh demokratů, ku kterému též nenáležíme a náležeti nechceme, totiž takoví, kteří vždy o lidu mluví, ale jen sami sebe za tento celý lid považují. Tito páni demokratové neříkají nikdy jako jiní poctiví lidé: “Já tak smýšlím, já to chci.”, nýbrž vždy tropicky: “Lid tak smýšlí, lid to chce.” — ale zapomenou se vždycky lidu zeptat, smý- šlí-li tak, chce-li to. Zkrátka, tito pánové sebe jen1 za celý lid považují, jakoby byli ustaviční plnomocníci neplnoletého národa. Jsou to demokrati — křiklouni, kteří obyčejně tak dlouho proti všemu křičí, až se jim něčím výnosným huba zacpe, načež přestává vždy jejich demokracie a svobodomyslnost. Národní noviny, 23. září 1848 PROTI ZRÁDCOVÁNÍ Věru nemůžeme dosti důtklivě naší straně na srdce položití následující pravidlo: když pozorujete, že některý muž, mající již zásluhy o národ, a dokázavší již mnohými způsoby své upřímné vlastenectví, v některé věci jiné projevuje smýšlení než vy, varujte se, abyste ho hned pro to zr nějakého zrádce nepovažovali, abyste hned nějakou haneDnou neb sprostou příčinu této jeho myšlenky nehledali. Přejte každému osobní přesvědčení v některých věcech, neboť možná není, aby všichni lidé smýšleli o všech věcech docela stejně a jak podle komanda. Vidíte ze všech stran, jak se štědře protivníci naši odměňují těm, kteří jim pomáhají: my tedy nemohouce takových odměn dávati, alespoň neházejme na své dobrodince kamením a neoplácejme jim nevděkem a u- rážkami a nepotvrzujme staré přísloví a pravidlo: že národové jsou obyčejně nevděční ke svým zasloužilým mužům. Ovšem jest pravda, že se řádný vlastenec a opravdový syn svého národa ani žádným nevděkem odehnati a odstrčiti nedá od plnění svých povinností k národu. Avšak pomyslete si, jak nevýslovně hořký a trpký musí být cit takového muže, který beze vší odměny jen z pouhé oddanosti pro vás lak dlouho pracoval a kterému pak za to zaplatíte místo lásky a vážnosti nadávkami a hrubými podezřeními. Mnohé slabší duše ale opravdu nevděk podobný navždy nám odcizí. Nechceme, aby těmto našim slovům někdo špatně rozuměl, jako bychom snad žádali slepou důvěru. Slepá důvěra nesluší žádnému rozumnému muži a ani v Boha nemá míti slepou,nýbrž rozumnou důvěru, totiž přesvědčení, že s námi žádný zlý úmysl míti nemůže. Tím méně sluší tedy míti slepou důvěru i v nejlepšího člověka. Veliký jest ale rozdíl mezi slepou důvěrou a mezi lehkomyslným osočováním zasloužilých mužů proto, že v některé věci jsou jiného mínění. Slovan, červenec 1850 LIST PALACKÉMU Přiznati musím, že od té doby, co mi do Prahy doj ížděti zakázali, velice mne opustila bývalá dobrá mysl a zmocnila se mne melancholie . . . Libovolnost, s kterou zde státní zástupce, člověk malicherný a nestydatý, proti Slovanu jedná, a nestydatost, s kterou, odvolávaje se zcela naopak k zákonům, mně číslo po číslu konfiskuje, přesahuje všechny hranice lidské trpělivosti. Já již sám v sobě cítím proti nim více bestii než člověka a žluč se mi v pravém a fysickém smyslu rozlévá . . . Denunciace zde panují až k ošklivosti, tak že já skoro co člověk malomocný, jako to v Bibli čteme, všech lidí od vlády jen poněkud odvislých štítiti se musím, abych jim neuškodil . . . Vedu zde tedy život nesmírně [pageend8]SRPEN 1956 ČESKOSLOVENSKÉ NOVINY STRANA 9 smutný; k tomu ještě moje žena za příčinou své nemoci jest již přes pět neděl u svých rodičů i s mou Zdenkou, tak, že jsem zde v pravém smyslu sám . . . Vida patrně, že dnes nebo zítra buď novým tiskovým zákonem, buď jiným, rovněž tak libovolným způsobem zamezí vydávání Slovana, že také přístup do Prahy mi zamezen jest a nepochybně za jinou cenu nežli za pokání v nynějších o- kolnostech tento zákaz by zrušen nebyl, nahlížeje taky, že by i v nej lepším pádu, kdyby po přestání Slovana návrat mi do Prahy povolili, přece v takovýchto okolnostech moje osoba jako cejchovaná ani se nesměla tam nikde ve veřejnosti objeviti bez uškození dobré věci: přemýšlel jsem všelijak nad novým plánem svého života, kterak by se totiž s přiměřenou literární činností také spojití dala moje privátní existence. Konečně zastavil jsem se při následujícím plánu, který zde Vašnosti jakožto svému jistě upřímnému rádci a příznivci sděluji: chci si totiž nějaký větší dvůr pronaj- mouti a ekonomii se živiti . . . Slovana mám úmysl toto čtvrtletí již naposledy vydávati; všechny důvody, které k tomu mám, nechci zde ani vypočítati. Podotknu jen, že hlavní je zbavenost všelijaké zákonní a právní půdy. Peněžité ohledy by mne k tomu nenutily — a musím doložit, že se mi mnozí sami bez nej menší zavdané příčiny z mé strany nabízeli písemně k peněžitým obětím, kdybych toho potřeboval. Já ale myslím, že nyní jest doba, kde bych mohl více prospěti jinou literární činností nežli žurnalistickou, a obávám se také, že by při mé vždy vice vzrůstající omrzelosti časopis můj konečně nejbídnější smrtí zašel, totiž nedostatečností vlastní, vnitrnou. Kutná Hora, 4. července 1851 LIST SLEČNĚ WEIDENHOFFEROVÉ Právě ,teď dostal jsem psaní z Brodu od mé matky, v kterém mi o Tobě píše věci, které mne tuze znepokojují. Prosím Tě, měj přec rozum a nevykládej si pořád všelikou maličkost a nepatrnost, která ani za řeč nestojí, již tak mrzutě. Matka mi píše upřímně, cos ji všechno povídala, a to ji nemůžeš mí,ti za zlé. Ale prosím Tě, jak Ti napadá, “že jsem se změnil, že již nejsem tak, jak jsem byl” a jiné podobné řeči. Ovšem se rozumí, že jsem se změnil a musel jsem se změnit; snad přec nechceš, abych teď kdy tolik starosti mám, vždy byl tak jako v Brodě, kde jsem oo pták beze všeho jiného pomyšlení jenom s Tebou se zabývati mohl. Jen si považ, když tak ty Noviny a Včelu vidíš, co se tu psáti, roz- mýšleti, čisti, nač se mysliti musí, aby se to dohromady svedlo, a k tomu vždy ještě se s tolika protivníky oustně a písemně hašteřiti musím, než si pevnou a jistou půdu pod sebou vydobudu. Tobě arci ani takové věci na mysl nepřijdou; jen si ale považ, že já v tom věku, kde jiní sotva vystudují a mizernými praktikanty a opisovači jsou a ani krok sami dle své vůle bez poručení učiniti nemohou, že já v tom věku takovou moc v rukách mám (o které Ty ani vlastně nemůžeš věděti jak důležitá a veliká jest), v celé zem} jiné mínění vzbuzovati a zase k lepšímu někdejšímu stavu poznenáhla celou zem přiváděti a probuzovati. Jak se tedy můžeš diviti, zdám-li se Ti přejinačen, snad zamyšlenější a starostlivější. Že Ti hned aneb aspoň mnohem dříve neodpovídám, z toho se ovšem docela očistit nemohu; jest to dílem také pouhá nepozornost. Ale ani se Ti nezdá, jak se vě- HAVLÍČKOVI PAVEL LÍPA Vzpomínat po smrti. Dřív neviděti bídu ! To asi patří k mravům trpkých Čech. Teprve po letech jsi drahý všemu lidu, teprve po letech, teprve po letech... A oslavují tě i prolhaní a bídní, někdejší tribuni, kteří se v lesku skví a slzí nad tvým hrdým bojem s Vídní, zhrzeni národem, prodáni do Moskvy. Když dech tvůj rozechvěl hvězdnatou katedrálu, borovský kostelík se změnil v slavný chrám. Nad purpur císařů, nad hermelíny králů tvá režná halena je dneska drahá nám. Brixenské vyhnanství, tvůj zápas za svobodu! (Jenom rty sevřel jsi a tichoučce si vzdych.) Tvá krátká cesta z českého je rodu : tolik je třeba srdcí statečných! Náš den je pod mrakem a naděje jen malá, úzkost a nevíra se plíží v temný čas - Ale tvá odvaha, vždy znova z ohně vstalá, do šiku sráží nás a zase vede nás. Tvá pravda ubitá zas na kříži dhes stená, ta, která šlehala kostnickou hranicí, tolikrát zrazená a přece nepopřená, neumíraj ici... ci lehce tak odkládají, a pomysli, že já též mnoho nej podivnějších komisí mám ze všech stran. Jenom se tedy hned tak pořád nezlob, již to beztoho nebude tak dlouho trvat, a pak bude všemu konec. (H. myslí na ženitbu, ze které sešlo. Redaktorství nebylo jisté povolání, nebyl to ouřad a nebylo “pod pensí”) Praha, 24. června 1845 SVOBODA Nepůjdeť svoboda sama od sebe, nepřijdeť z pouhé milosti králů a mocnářů, nepřijdeť najednou v okamžiku: my sami musíme si ji v potu tváři zasloužiti, z vlastní síly své půdu její po mnohá léta vzdělá váti, chceme-li trvanlivě, v pokoji a bez starosti užívati ovoce její. A tato úrodná půda svobody jest vzdělanost, ušlechtilost a statečnos občanů. O to se starejme, k tomu pracuj každý podle sil a postavení svého: a štěstí a svobodu náš národ neminou. Žádná moc tohoto světa a byť se i s celým peklem spolčila, neudrží národ vzdělaný, ušlechtilý a statečný v poddanosti, v otroctví”. Národní noviny, leden 1849 [pageend9]STRANA 10 ČESKOSLOVENSKÉ NOVINY SRPEN 1956 Havlíček a Slovensko PAVOL BLAHO Storočné výročie Havlíčkovej smrti prikazuje nám študovať a záhľbiť sa do diela tohoto veľkého Európana už i preto, lebo jeho názory v mnohom sú platné i dnes. Havlíček vynikol menovite logickým myslením a jasnosťou postrehu. Bol realistom, praktikom, bez oportunismu. Už v mladom veku si uvedomoval, že problémy národné, politické a sociálne sa poznávajú najlepšie, keď teoretické znalosti sa doplňujú cestovaním a pobytom v cudzine. Realizáciu problémov uvádzal Havlíček do súladu so sociologickým zistením. Vedecká znalosť, prirodzený vývoj a správny časový odhad budúceho vývoja boly vlastnosti, ktoré Havlíčka predurčili stať sa prorokom československého spolužitia. Už ako 21 ročný, (rok 1842) cestuje Havlíček po Slovensku, kde sa soznamuje s M. M. Hodžom a Fejérpatakym. Neskoršie nadväzuje priateľské styky s rím. kňazom Vikto- rýnom, ktorý pre toto priateľstvo za trest je preložený do Budapešti. Na odporúčanie P. J. Šafárika ide Havlíček za vychováteľa do Moskvy. Pobyt v ruskom prostredí presvedčil Havlíčka, že rusofilský panslavismus není cesta, ktorá by vedia rakúskych Slovanov k oslobodeniu. Despotizmus, neláska k národu a útlak ruského mužíka, nemohli byť vzorom pre demokrata Havlíčka. V článku “Slovan a Cech” Havlíček realistický rozoberá Slovanstvo a pripomína, že môžeme počítať len s jedným slovanským národom v ťažkých dobách a to sú Juhoslovania. Havlíček už v tom čase si uvedomil, že slovanský me- sianismus není uskutečnitelný pre kultúrnu a hospodársku disparitu medzi Ruskom a slovanskýma národm' - Stredne) Europe. Preto sa dnes tak vytrvale namáha Sovietsky Sväz, aby úroveň ľudu (nie štátu) v štátoch za železnou oponou snížil a Sovietského Sväzu zvýšil a takto dosiahol vyrovnanie úrovne medzi týmito dvoma sférami, ktoré umožnilo by Rusom udržať hegemóniu na trvalo v Strednej Europe. Nebezpečie Nemecka a nezáujem Ruska o malé národy, viedli Palackého a Havlíčka k politike tak zvaného austro- slavismu a k ochrane malých národov vo federovanom štáte rakúskom. Bol to Havlíček, ktorý vystúpil s požiadavkou, aby Slovensko bolo súčasťou československej federova- nej jednoty. V časopisu “Slovan”, roku 1946 formuloval to takto: “Neboť opakuji ještě jednou s důrazem, že vlast naše není slovanstvo, nýbrž jen Čechy, Slovensko a Slezko.” Havlíček sa tu pridržiava historického práva pri českých zemiach, na Slovensku ale uplatňuje prirodzené právo kmeňové. Narážka na slovanstvo je adresovaná tým, ktorí uznávali supremáciu ruského brata nad slovanskými národmi. (Čech Hanka a Slovák Štúr.) Havlíček sa usiloval konsolidovať slovanské národy v Rakúsku-Uhorsku, pred blížiacimi sa revolučnými udalosťami. Konsolidáciu videl menovite vo federačnom programe, v československej a juhoslovanskej jednote. Československý rozkol. Bolo iste mnoho dôvodov pre a proti vytvoreniu spisovnej slovenčiny. Sám Havlíček spomína, že už pri návšteve Slovenska v roku 1842, pozoroval snahu na Slovensku vytvoriť zo všetkých slovanských národov jeden. Tieto názory posilňovali rozkolníkov Štúra a jeho družinu, že vznik spisovnej slovenčiny nebude znamenať oslabenie, lebo popri slovenčine bude jeden jednotný slovanský jazyk, ktorý bude spojovať všetky slovanské národy. Rozkol jazykový mal mimo iné, základy v romantickej filozofii nemeckej a v silnom preceňovaní spisovnej reči. Vznik ideologie rusofilskej má základ v Herderovi, ktorá v opustenosti Slovákov, v ich slabosti je cele prirodzená, hoci menej logická než ideológia československá. (Bujnak). Havlíček je preto proti utvoreniu spisovnej slovenčiny a ostro útočí proti Štúrovcom. Búrlivý rok 1848 ale mnohé rozdielné hľadiska osvetľuje a preto na pražskom Slovanskom sjazde je Havlíček najhorlivejším podporovateľom resolúcie, podporuje jejich stanovisko a hľadá pre Slovákov najúčinejšiu podporu. Ľudovít Štúr žiada na Slovanskom sjazde, aby sa najprv zničila hegemónia Maďarov. Havlíček súhlasí s týmto návrhom a plne ho podporuje. V revolučnom roku 1848 mnohé argumenty zakladateľov spisovnej slovenčiny boly vyvrátené. Slovanský brat Rus síce prišiel na pomoc, ale nie Slovanom Slovákom, ale Habsburskej dynastii. Prakticko-politický účinok z ruského zasiahnutia v revolučnom roku 1848 pre Slovákov nebol žiadny. Boj o spisovnú slovenčinu sa aj po revolúcii viedol ďalej, Jedni písali podľa Bernoláka, druhí podľa Štúra a tretí staroslovenský (t. j. český). Rímsko-katolícky kňaz, politik a buditeľ,-A. Radlinský, aby vyhovel všetkým, nepísal svoje ‘‘Poklady kazatelského rečníctva” ani jedným z uvedených spôsobov. J. Záhorský (rím. kat. kňaz-buditeľ) si spravil úsmešok z literárných škriepok o pravopise, hovoriac že už máme mluvnic celú knižnicu. J. M. Hurban váha a sťažuje si v dopise svojmu švagrovi D. Slobodovi, evanjelickému farárovi na Rusave, proti Štúrovým novinám a namieta menovite proti používaniu koncoviek užívaných na strednom Slovensku. M. M. Hodža veľmi radikálne mení názor na slovenskú otázku a vo vydanej brožúre “Der Slovak” v úvode vymedzuje svoje stanovisko medzi ruským carským absolutismom a liberalismům západu. Hodža tu sa úplne pripojuje k formulácii ako ju vyslovil Palacký a Havlíček. Hodžova narážka o Moskve v úvode brožury vyjadruje jasne jeho politické krédo keď hovori, : že radšej podá ruku k spolupráci s neslovanským-ale liberálnym-Západom, než by hľadal politickú ochranu v absolutistickom Rusku. Ešte i dnes sú tieto otázky aktuálne a pravdivé. [pageend10]SRPEN 1956 ČESKOSLOVENSKÉ NOVINY STRANA 11 Po Slovanskom sjazde sa pomer medzi Štúrom a Havlíčkům zlepšil a dôkazom toho je list z 1. decembra 1849 z Těšína, kde Štúr píše Havlíčkovi s oslovením "Velectěný příteli” a žiada ho, aby časť obsahu listu použil pre svoje noviny. L. Štúr tiež zmierňuje raducame stanovisko v pomere k spisovnej slovenčine a stále zdôrazňuje, že zavedeme spisovnej slovenčiny neznamená pretrhnutie kultúrnych sväz- kov s Čechmi. Havlíček si uvedomuje, že v otázke spisovnej slovenčiny “cesta nazpäť nemožná” (Štúr) a preto radí aby sa vodcovia nehádali medzi sebou, ale aby pomáhali prebúdzať a uvedomovať ľud'. Havlíček ďalej radí Slovákom, aby sa venovali industializácii, lebo Slovensko je bohaté na suroviny. Búrlivé roky v politike Rakúska - Uhorska komplikovaly politickú situáciu tak dôkladne, že zástancovia rozluky a jednoty sa viac razy preskupujú. Z počiatku sú katolíci úplne proti štúrovskej rozluke. Štúrovská skupina po zklamaniach z povstania tiež váhá. Katolícki vodcovia Radlinský a Palárik až neskoršie prechádzajú do tábora rozluky, i keď ídeove im to nemôže byť sympatické. Pravdepodobne ale cítia, že Uhorsko ako štátoprávny ceľok sa udrží a toto vedomie nakoniec posilnilo a rozhodlo ťahajúci sa spor o spisivnú slovenčinu. Pokračování na str. 14 BRIXEN JARMILA UHLÍŘOVÁ Málokomu z našich lidí bude letos dopřáno, aby při storočí Havlíčkovy smrti mohl navštívit místa, kde jeden z největších novinářů své doby, statečný a poctivý syn našeho národa strávil posledních tří a půl roku svého života. Patřila jsem mezi ty šťastné, kteří ve dnech 7. a 8. července t. r. navštívili v Brixenu domek, z něhož se internovaný Havlíček před více než sto lety teskně díval na nebetyčné Alpy, kde tvořil své poslední satirické verše a Tyrolské elegie, kde přemýšlel o vratkosti svobody a prožíval mučivou touhu po rodině a vzdálené vlasti. Turisticky je okolí a poloha Brixenu nesmírně krásná, jedinečné panorama velehor, lesů, pastvin, údolí s řekou — vysoké nebe a hodní lidé. Jak šťastný by byl býval Havlíček, kdyby tam byl mohl přijít jako my — svobodní lidé — a těšit se z té boží krásy! Jenže jeho osud byl, bohužel, jiný — a pro ptáka i zlatá klec zůstává vězením. Pro Havlíčka jím byl známý jednopatrový, obyčejný domek v zahradě, který byl v 50 tých letech minulého století novostavbou. Dodnes je původní i stará pavlač v I. patře i obloukové dveře vedoucí do domku, Co všecko kroužilo člověku hlavou, když je otvíral — těžké, masivní, provrtané červotoči, pobité železem a plechem, všelijak vyspravené a zdrátova- né, jen aby držely pohromadě — byť už celé století přešlo. I ten železný kroužek, za nějž se zatáhne při zavírání, je ten starý, stoletý. Kolikrát se jej dotkla Havlíčkova ruka, kolikrát prošel zamyšlen průjezdem domu, na jehož konci z pravého rohu vede dřevěné schodiště do I. patra, v němž byl jeho pokojík s třemi okny! O čem to tehdy myslila jeho mladá hlava odtržená od domova, když se všecky jeho představy o svobodě a právech národa tak brzy rozplynuly? Jak tragicky a jak brzy se naplnily Havlíčkovy úvahy a varování, že “není radno věřit v pevnost svobody, která se udílí národům toliko z okamžité tísně”, jak skoro se přesvědčil, že utiskovatel dovedl vzít našemu lidu vše, byť to i bylo postaveno “na starých základech odvěkého práva státního”. V té památné červencové pouti letošního roku skupina československých exulantů — svobodných novinářů — se společností svých amerických přátel, representovala všecek demokratický lid československý. Exulanti — vyhnanci — přišli se poklonit a vzdát poctu také vyhnanci, jehož velikost ještě vzrostla odstupem sta let, přišli se k Havlíčkovi přihlásit a zvednout jeho štít. Jaká to podobnost životních osudů a to nejen v nucené odloučenosti od vlasti, ale i v touze po svobodě našeho lidu ! Na obou stranách byla i je tatáž vzpoura proti útlaku a bezpráví, rozdíl je jen v tom, že černo- žlutou orlici vystřídala rudá chobotnice o to horší, že by nejraději do sebe vsála celý svět. Bez rozdílu kam kdo patří a koho representuje či jakou zaujímá funkci stáli jsme pokorně všichni v jednom houfu, vždyť Havlíček je náš, patří nám, mluví za nás j k nám. V této svorné jednotě byla síla znásobňovaná skutečností, že nechyběli ani Slováci Na Havlíčkově domku v Brixenu byla 8. července 1925 zasazena pamětní deska. Když 15 let poté zběsilá peruť válečné vichřice zastínila Evropu, sňal majitel domku tuto desku, aby ji u- chránil před fašisty a nacisty a ukryl ji na půdě. K povinostem naší pouti do Brixenu patřilo, aby byla deska postavena na místo, kam patří, což se také stalo. Kdyby se dalo zachytit pohnutí a bouře citů, které v tu chvíli zmítaly nitrem přítomných lidí, spojily by se v mocný proud, v němž by se slévala nejen úcta k Havlíčkovi, ale z něhož by tryskala také láska k domovu, k našemu lidu znásobená vírou v konečné vítězství dobra nad zlem. Nikdo se nestyděl za vlhké oči a leckdo rozmáčkl slzu, jež brázdila tvář a kropila karafiáty přinesené k poctě mrtvého novináře, jehož jméno zvučí všem jako kov nej jasnější. Majitel domku — Němec — uchoval vedle Havlíčkovy desky i pamětní knihu, do níž se zapisovali návštěvníci od r. 1911. Kniha přečkala dvě světové války a stala se vzácným dokumentem. Je stará 45 let, ale svým obsahem vyváží století. Co je v ní podpisů známých i neznámých lidí, kolik drahých jmen z ní k nám mluvilo! Nechybí ani verše a různá věnování, ale všecky mluví stejnou řečí, ať je psal český voják dělostřeleckého pluku, který ležel v Triden- tě v roce 1915 nebo politický vůdce v roce 1930 či 1956! Všecka tato horoucí slova psaná srdcem vyjadřují stejnou naději v návrat a udržení svobodý národa, jejímž je Havlíček symbolem. Vyjadřují pevnou víru, která zvedá hlavy a přímé páteře, vždyť je namnoze psali lidé, kteří pro svobodu krátce na to položili své životy ! A tak nějak člověk rostl vnitřním odhodláním a pojednou všecko ustoupilo do pozadí vše, co způsobuje denní starosti exulantů a zůstalo jen přesvědčení, že není marna žádná oběť přinesená národnímu celku. [pageend11]STRANA 12 ČESKOSLOVENSKÉ NOVINY SRPEN 1956 Feuilleton HAVLÍČEK PŘICHÁZÍ DO EXILU Na Olšanských hřbitovech se jedné noci z hrobu vynořil bílý stín, zřejmě duch. Obešel Prahu a podél karlovarské silnice cválal na severozápad. Na malém vršíčku ho oslovil jiný duch: “Kampak, pane Havlíček?” — “Do exilu. Tentokrát dobrovolně. V hrobě se nedá žít. V hrobě nemám pokoje.” Oba staří známí se opřeli o hřbitovní zídku a rovažovali o přítomnosti. Havlíček si začal stěžovat na bídný svůj posmrtný život v Čechách. Pravil: “Sto let již tomu, co dřímu svůj věčný sen. Vskutku jen dřímu, neboť spát mně nedají i když zpívají, abych libě spal v tom svém hrobečku. Copak mohu? Každou chvíli nějaká ta delegace, nějaké ty věnce, a řečí padesát čtyři a půl. Máte sjezd rodné strany — věnec. Je všech svátých — věnec — to přijde sámPloj- har. Úmrtní den — věnec — to přijde sám Nejedlý a šlak ho netrefí a já to musím poslouchat. Sjezd spisovatelů — zase věnec a já nemám po ruce hůl. Sjezd Svazu českých novinářů — ti vždycky rovnou od Stalinova pomníku jedou za mnou, ale ještě ani jednou se jejich vládní automobil nesrazil s pražskou tramwayí nebo pohřebním průvodem. Pane Masaryk, co já už jsem se v tom hrobě něco naobracel! Dokud člověk je živý a chodí, řeční, popichuje, vyvádí — tak ještě může být každou chvíli na jiné straně, obracet se, metat kozelce, být pružný. Ale tělesná schránka pod dvěma metry hlíny to má horší. Mé kosti jsou samá modřina z toho obracení. Sousedi z hrobů na mne volají : pane Havlíček, vy máte jistě dlouhou chvílil A já se zatím jen obracím. Tohle je nějaká věčnost? Pane profesore vám se to věční, když vás neberou do huby. Ale neříkejte hop. Věčnost tak honem nepomine a nová linie vám možná postaví pomník na samé špici petřínské rozhledny. Odcházím zhnusen do exilu. Poslové přinesli, že mu chybí duch’.” Soused se potahal za bradu, což bývalo znamení hněvu nebo aspoň nesouhlasu. A děl: “Tož to ne, mladý muži. To není exil pana Komenského, nebo váš, nebo můj. Doba je jiná, oni jsou jiní a mají to těžší. Nechoďte tam, škoda času, duchu dali výhost, uklofali by vás.' Dusí-li vás věnce iškarionů, vždy se najde hrobník, zbavující vás té tíhy. Exil by vás unavil a bolelo by vás, shle- dal-li byste, že jste zbytečný ba i nežádoucí. Podívejte se na mne. Jednou za rok mé jméno jako hrách padá na stěnu. A ta stěna to vydrží. Zbývajících třistašedesátčtyři dnů jsem pro ně mrtev.” Havlíček Karel z Borové nedal na slova svého obdivovatele. Poděkoval mu za knihu, kterou o něm kdysi napsal a pohlédl k nebi. Bylo s půlnoci, hvězdy zářily blahem. Zamával na jednu z nich, ta poslala oblak a již se nesl na západ. V Německu ho uctili staroslovanským způsobem — chlebem a holí, podívali se mu na svaly a vydali úřední zprávu-. ‘‘Do exilu přibyl duch jistého Havlíčka Karla, který dle úsudku jiných je prominentní osobnost. Jeho minulost je předmětem úředního šetření.” “Výbor pro sjednocení konstruktivních sil v exilu”, který se právě usnesl, že se víckrát nesejde, se zrovna rozcházel, když přišla ta podivná zpráva."Kdo ho sem poslal, co tu chce, koho zastupuje?” — bylo voláno v rytmickémšou- zvuku duší. Všichni byli zajedno, že případ musí vyšetřit zvláštní komise. Po třech dnech a devíti hodinách ji konečně zvolili, popravše se o předsedu. Havlíček zatím přebýval na vrcholku Catskillských hor, kde chytal motýle a žížaly. K autobusu měl daleko. Po pěti letech komise pro nevlastenec- kou činnost vydala tuto zdrcující zprávu-. “Havlíček Karel, syn obchodníka zbožím smíšeným v Borové, okres Přiby- sláv. Výška 174 cm, obličej oválný, vlas kaštanový, oči šedomodré, zuby všechny, majetek žádný, zvláštní znamení — černý klobouk. Povolání — zběhlý student později novinář. Překládal Heineho a německé satiriky vůbec, což by opravdový vlastenec nikdy neučinil. Psal neumělé epigramy proti církvi, urážeje tak velmocenského spojence. Též o ruském bohu Perunovi mluvil neuctivě a posmíval se vznešeným ideám panslavismu, rozvracev tím budoucí morálku Rudé armády osvoboditelky. Byl pro politiku rozumnou a poctivou, v čemž nutno spatřovat důkaz, že nepochopil atomickou dobu. Pro svůj boj proti císaři byl vsazen do vězení v Hoře Kutné a na Hradčanech. Bedlivým studiem archivů bylo nad pochybnost zjištěno, že mu tam byly přinášeny vídeňské řízky, džbánek plzeňského a viržinka — tedy nemrav, který byl později zaveden na Pankráci, když tam za éry Masarykovy úpěli vůdcové pracujícího lidu Gottwald a Hárus. Do exilu v Brixenu neutíkal s aktovkou, nýbrž pravý opak je pravda. Z Jihlavy až do Brixenu měl četnický doprovod, což se každému tak honem nepřihodí, měl tudíž o plnou bezpečnost postaráno. Dlužno připomenout, že odjížděl na pas, vystavený absolutistickou vládou, j výjezdní doložkou — což samo o sobě zakládá skutkovou podstatu národní zrady. V Brixenu chodil na houby, psal dopisy Julii a Tyrolské elegie, zatím co osud jeho drahých doma mu nestál ani za jeden rozhlasový projev, neřku-li memorandum. Okolnost, že byl v exilu a neumřel vzbuzuje údiv a vyvolává nejvážnější podezření. Poněkud to sice napravil po příchodu do Prahy, zemřev záhy přirozenou smrtí, ale to dokáže každý. Politicky neznamenal nic. Nebylo zjištěno, že by měl stranu velkou nebo malou, byl tedy nenormální. Na “Národní noviny” a “Slovana” se vymlouvat nemůže, protože obě tyto tiskoviny stály stranou stran. Významnou funkci neměl žádnou, ani v době Husově, ani v době své, neřku-li pak později. Slzy pana Františka Palackého u jeho hrobu netřeba bráti vážně a trnová koruna jisté Němcové Boženy na jeho rakvi mluví spíše o zhrzené lásce. Jako protikomunistický bojovník se v té době nikterak neosvědčil, jelikož byl mrtvý. Že je komunismus hovadství, řekl pan Palacký, kdežto pan Havlíček, s vrozenou mu opatrností, komunisty pouze prohlásil za blázny. Nějakou zvláštní, dokonce pak buditelskou činností se vychloubat příliš nemůže. Svou politickou zralost dokázal národ i bez něj, naposled při volbách v roce 1946. Literárně pak je jeho postava ještě spornější. Není náhoda, že starostlivé mamičky jeho Křest svátého Vladimíra čtly samy potají v prádelně, když dívenky odešly do tanečních a do [pageend12]SRPEN 1956 ČESKOSLOVENSKÉ NOVINY STLANA 13 lesa. Tím zabránily jejich mravní zkáze, která by jistě následovala, kdyby se seznámily s ošklivými slovy té básně. V Praze, ni ve Vídni si nikomu nestěžoval, na nikoho nechodil žalovat, nikoho neudal — což svědčí o podivném charakteru a prabídném talentu politickém. Svědek Chomoutný Joachym ho na vlastní uši viděl, kterak se spolčuje s Němci. Při sklence vína, jemuž zřízeně holdoval, nabídl novou státní hranici u Unhoště a Hlubočep a vůbec roztrhání zemí koruny České a sice na hadry. Ubohá Čechie, jaké to syny plodíš na strahovských hradbách!" Přestože národní soud v exilu projevil značné pochybnosti o Havlíčkově vlastenectví, povolaní činitelé chtěli mu opatřit slušnou, duchovou eksistenci. Ženské o něm roznesly, že umí česky, slovensky, hanácky, ale také německy, francouzský, rusky, rakouský a česko- moravskovysočinsky. Vzhledem ke své kvalifikaci byl tedy doporučen do Spojených národů a sice na noční šichtu. On jim tam právě umřel jeden uklizeč. Ale Havlíček zmizel z hor. Volali, pískali, tleskali leč Havlíček nikde. Pak zjistili k malé radosti své že se přece jen nějak rozplynul v exilu. Funkci nemá žádnou, ale přesto se chvílemi ukazuje a nikdo ho nemůže soudit, pomluvit, zrádcovat resolučně i bez resolucí, právě proto, že je duch. Objevuje se jako světelný oblouk, přetínající spánek všech kteří mají ještě schopnost nespát, trápit se a doufat. Vede ruku spisovatele a přes rameno nakukuje do dílny novinářů naší doby. Vidí ho básník jako české dítě třetí generace pod obrazem, v němž je nesrozumitelnost, tajemství i dech nezřených dálek. Nikde není celý, úplný, věrný a opravdový, ale vždy je patrný v počinech lidských a českých všude tam, kde věci nadosobní -nabývají převahy, kde věci nadčasové přemáhají časovost a lidskou pomíjejícnost. .— “Pane Havlíček, vznešený duchu, zůstanete s námi?” — Tak se ho ptal exulant, nesa pod paždí Havlíčkovy zaprášené spisy. Odpovděl: ‘‘Pan Masaryk mně říkal, že jste všichni hodní lidé, ale jako celek za nic nestojíte. Já ale zůstanu s vámi. Aby věci zlé nebyly tak zlé, aby věci dobré mohly být lepší aby věci krásné byly ještě krásnější. TOMÁŠ MARNÝ KNIHY ADOLF MOKRÝ: KAREL HAVLÍČEK BOROVSKÝ po sto letech. Vyšlo jako osmý svazek edice Sklizeň svobodné tvorby. — Novinář, žijící v Londýně, překvapil kulturní veřejnost exilu knihou o Havlíčkovi. Není to životopis podle literární konvence a vžité šablony i když spisovatel Havlíčka sleduje od samých počátků jeho bytostné existence. Ať mluví o kterémkoli údobí pohnutého života Havlíčkova, vždy se mu při tom s nemalým úspěchem daří na Havlíčkovi samém a jim charakterisovat dobu celou i zvratné etapy politického úsilí českého před sto lety. Byla to doba veliká, revoluční vlna zapalovala a oživovala tužby utiskovaných národů a národ náš, sotva k životu přivedený, byl teprve na samém počátku svého vědomí politického. Tu byl Havlíček první, nikoli jen ve smyslu nadání, vzdělání a rozlehlé dovednosti, ale jako průkopník, učitel, novinář a politický vůdce — po generaci buditelské Palacký a Havlíček jsou inspirátory a představiteli politických snah českých. Adolf Mokrý, přes všechnu obtížnost a nedostupnost dokumentů a studijního materiálu, přece dokázal v souměrném uspořádání opatřit do své knihy dostatek autentických citátů, článků, projevů, polemik i dost výrazných svědectví a charakteristik Havlíčka politického i intimního. Tak máme plastický, živý obraz Havlíčka smířlivého jako nepodajného, vznětlivého jako rozvážného, daleko vidoucího visionáře jako střízlivého zakladatele českého realismu. Mokrého kniha není a také nemůže být nějak objevitelská, sám Havlíčka nikterak neutříďuje a neposuzuje, ale za to s vřelou vehemencí podává jeho filosofii a hlavní linii politických bojů a výchovných snah Ha- . vlíčkoyých. Autor nepromeškal j ediné příležitosti, aby Havlíčka politického i literárního mohl konfrontovat s vývojem i událostmi dob pozdějších. Činí tak horlivě, vkládaje do knihy také názory své tu v břitké kritice, kontrastu či odsudku, tu jen značnou mírou melancholických povzdechů. Tím se místy dostává až do samé blízkosti fráze, která ovšem už nemusí zkoumat ničeho z toho, čím byla Havlíčkova doba jiná než třeba Masarykova, nebo neradostná současnost. Ohromující změny v duchu i na tváři světa, nepředvídané cesty našeho národního vzmachu i porážky, jistoty i bloudění, hledání souvislostí i možných analogií — to je příliš mnoho na jednu nebo i více řečnických otázek. Je také škoda, že spisovatel se dal strhnout v některých okamžicích k reportážní formě líčení což je, kriticky vzato — nejslabší forma literárního projevu, protože svádí k familiérnímu tonu a sentimentální květnatosti. To je také znát na banálních názvech dvou kapitol. Avšak poctivá práce Mokrého sotva může být o to menší — na všech stránkách je patrno s jakým vřelým zanícením knihu tu psal — Mokrý, jako mnozí před ním, propadl onomu zvláštnímu kouzlu, které se zmocňuje každého, kdo Havlíčka čti a niterně se mu přiblížil. Krom toho spisovatel s hrdostí oslavuje velkého svého rodáka a to je zvlášť vidět když s takovou něhou popisuje Havlíčkův a svůj rodný kraj a ovzduší Havlíčkova mládí a dozrávání. Čeští novináři ve svobodném světě zajisté budou potěšeni, že jeden z nich vzdal poctu prvnímu a největšímu způsobem neokázalým, tím více však záslužným. kf HAVLÍČEK A TYL Jen o několik dní Havlíček přečkal Josefa Kajetána Tyla, spisovatele, herce a horoucího vlastence. Smrtí obou mužů byl uzavřen spor o samou podstatu probouzející se české tvorby literární, o její funkci v životě národním. Havlíček pilnému a nekonečně obětavému Tylovi vytkl příliš sentimentální způsob psaní, zvláxť ale resignující ton, který jak Havlíček právem soudil, mohl spíše uspat, než probudit a povzbudit. Tato elegická forma i tendence se nejvíc projevila v Tylov novelle “Poslední Čech” kterou Havlíček nemilosrdně napadl, což nutně vedlo k roztržce také osobní. Jen málo bouřlivých let uplynulo a Tyl, také již v tažení posledním přijel s divadelní společností do Německého Brodu kde zastihl skleslého a zlomeného Havlíčka po jeho návratu z Brixenu. Prý v slzách si podali ruce, jistě již v neblahém tušení svého pozemského konce. Toto usmíření bylo zpečetěno lidským gestem po smrti obou : Havlíčkův pohřeb měl být ve čtvrtek, byl však o den odložen, aby nebyla oslabena návštěva v českém divadle, které pořádalo benefiční představení ve prospěch osiřelých Tylových dětí. [pageend13]STRANA 14 ČESKOSLOVENSKÉ NOVINY SRPEN 1956 Problémy zahraniční politiky LEV BRAUN II. (pokračování) V prvním článku jsme se pokusili znázornit komunistickou theorii koexistence. Na základě citátů vysokých sovětských funkcionářů jsme doložili, že nové vedení pokládá heslo koexistence za žádoucí jedině proto, že je přesvědčeno, že vyhovuje dlouhodobým zájmům Sovětského svazu. Zjistili jsme, že v této fázi boje nabizí Kreml ostatnímu světu jakési spolužití, které se ale v ničem neuchyluje od základních zásad marx-leninismu. Dále jsme se snažili dokázat, že pojem “mírová koexistence” je nebezpečnější zbraň než u- spěchaná a nepružná politika stalinsko-ždanovská z let 1947- 1953, neboť daleko lépe vyhovuje časovému rozvrhu revoluční strategie v údobí “konsolidace kapitalismu”. Dotkli jsme se také problému třídních přesunů v Sovětech, kde se tak zvaná “státní buržoasie”, početná vrstva vedoucích závodů, techniků, inženýrů a kvalifikovaných dělníků hlásí o politický vliv. Dospěli jsme k závěru, že není v krisi sovětská zahraniční politika, ale sovětská komunistická strana, a že tato vnitropolitická krise je chronická, protože je téměř nemožno vytvořit smírnou cestou novou rovnováhu moci mezi stranickou oligarchií, kterou vytvořil Lenin a Stalin v ruském státě mužíků a negramotných a novými silami, které representuje sovětská “státní buržoasie”. Pod rouškou koexistence vede teď nové sovětské šéfstvo generální útok na všechna bolavá místa nekomunistického světa. Bojové prostředky jsou jemně odstíněny a zručně přizpůsobeny poměrům. V Evropě je hlavním bojištěm — jako za Stalina — Německo. Moskva nabízí neutralizaci německého prostoru i za cenu, že by se musely Sověty na čas vzdát přímé vlády ve východní oblasti. Politické heslo neutralisa- ce je neobyčejně lákavé: Němcům se zaručuje, že budou sjednoceni a tím splněny jejich nejpřirozenější národní touhy; ostatní Evropě se slibuje klid a mír, protože neutralitu Německa by měly zaručit všechny velmoci, počítajíc v to Sovětský svaz a Spojené státy. Proč by se tedy nedal ošálit heslem neutralisace Německa demokratický Francouz, Polák, či Čechoslovák, prostě každý, kdo na německý imperialismus už tolik doplatil. Zní přece zásada neutrálního Německa přímo krásně. Sovětská propaganda ovšem počítá s tím, že prostý občan neví, že stát tak silný jakým je Německo vůbec nelze zneutralisovat ; precedent neutralisované velmoci v dějinách neexistuje. Jaký je účel sovětské neutralisační politiky? Německo má být vypáčeno z vojensko-politické soustavy demokratického západu. Neboť je hlavním cílem Sovětů v Evropě, aby nebyla obnovena rovnováha politické moci a Kreml je ochoten být přítelem těch, kteří s tímto plánem souhlasí a nepřítelem každého, kdo neutralisaci Německa odporuje. Oblíbe- Zastáncovia jednoty jazyka predsa len dosiahli toho, že sa pôvodný Štúrov pravopis pozmenil v tom smysle, že sa priblížil viacej češtine. Profesor českoslovanštiny M. Hattala (Prešporok-Praha) bol poverený, aby vypracoval novú slovenskú gramatiku. Tento kompromis, ktorý mal za cieľ udržať kultúrnu jednotu s Čechmi, podpísali traja katolíci a a traja evanjelici, z ktorých -až na Štúra- všetci boli kňazmi. (Štúr, Hurban, Hodža — Radlinský, Palárik a Záhorský.) Havlíček tiež doporúcal ukončiť jazykové rozopry, lebo videl, že medzi Rakúskom a Maďarskom sa blíži politické vyrovnanie a tiež si uvedomoval, že Morava (ktorá neskoršie hrala prednú rolu v československom vývoji) nebola v tú dobu ešte dostatečné národne prebudená. Havlíček je aktuálny dnes preto, lebo odsuzoval tyraniu a absolutismus na východe a dnes žijeme v dobe keď táto tyrania a absolutismus sú ešte v hroznejšej forme uplatňované než tomu bolo v minulosti. Bol za slobodu národných štátov v stredovýchodnej Europe na princípe felderačnom. Aj my sme za slobodu národných štátov v stredovýchodnej Europe a chceme podporovať všetky federačné snahy, ktoré budú chrániť národy stredovýchodnej Európy proti pangermanismu a panrusismu. Nechceme rečové a národné rozbroje. Rešpektujeme dejinami vytvorený stav. Budeme ale bojovať proti tým, čo umele a zlo- myselne budú rozbroje vytvárať a mariť prirodzený integračný proces, mier a bratské spolunažívanie. Skúseností z posledných rokov je veľa a preto zodpodvednosť tým väčšia. Kdo nepozná smutné a slávne dejiny vlastného národa, nech si vezme jasný príklad z Havlíčka. Havlíček, vzdor tomu, že bol v niektorých otázkach radikál,, skoro až revolucionár, mnohé základné otázky (ako jednota spisovného jazyka) rieši konzervatívne, lebo si uvedomoval, že v búrlivých časoch, keď sa situácia často a rýchle mení, malý národ sa vystavuje veľkému risiku keď experimentuje. (Vývoj po roku 1844—nová ústava, nový politický systém, nová demokracia atď.) Havlíčkove ideály v život uviedol T. G. Masaryk, ktorý už našiel Moravu prebudenú a začal budovať základy na skutočnom a prirodzenom spojení na moravskom Slovácku a tieto prirodzené podmienky musely viesť k úspechu. Ideály Karla Havlíčka Borovského slúžily a viedly k dobru ako českému tak i slovenskému ľudu a tie1'' snaženia vyústily k utvoreniu československého štátu a daly slobodu a demokraciu československému občanovi. Ak pôjdeme cestou Havlíčka a Masaryka, verím že tieto ideály opäť ožijú [pageend14]SRPEN 1956 ČESKOSLOVENSKÉ NOVINY STRANA 15 ným ruským receptem na ozdravění evropských poměrů je tvrdošíjně opakovaný návrh, aby se Amerika stáhla nejdříve z Německa a později z celé Evropy. Poněkud jiná je sovětská taktika koexistence v Asii, Africe a Jižní Americe. Nové vedení soudí, že se časem podaří ovládnout tyto oblasti “revolucí shora”, která se po válce tak dobře osvědčila hlavně v Československu. Komunisté počítají s tím, že všude tam, kde je průmyslová revoluce teprve v počátcích, kde životní úroveň je ubohá, kde existuje z toho či onoho důvodu nenávist proti bohatším a hospodářsky vyspělejším národům Západní Evropy a Severní Ameriky — že ve všech těchto rozsáhlých oblastech mají jednotlivá národní hnutí předně zájem na rychlém hospodářském rozmachu, takže budou ochotny přijmout režim komunistického “plánování”. Jak reaguje na tuto krajně nebezpečnou taktiku koexistence, rozpočítanou na dlouhou řadu let, část západního veřejného mínění? Nejdříve konstatuje, že mezinárodní napjetí se v posledních letech zmírnilo, a že válka vedená atomic- kými zbraněmi by znamenala zkázu civilisace, kterou si jistě ani Sověty nepřejí. Pak namíchá demokratický novinář do svého lektvaru samozřejmostí a zbožných přání několik poukazů na to, jak se situace v Sovětech lepší, jak se zmírňuje teror, jak se bojuje proti kultu osobnosti. Snad ještě přičiní názor, že Chruščev je příjemnější člověk než byl Stalin a že tvář Bulganina nebo Šepilovova je celkem sympatická. Po těchto zjištěních se vyhrne řada konstruktivních návrhů: nadešla prý doba, kdy by se měly se Sověty sjednat různé pakty o neútočení, všelijaká Locarna na záruku těch, či oněch hranic, dohody kulturní, obchodní a snad i vojenské. Při tom si náš demokratický novinář neuvědomuje, že se každá taková dohoda stává v rukou komunistické propagandy bojovým nástrojem a že sovětská politika se v tomto údobí zápasu snaží hlavně o to, aby bylo vytvořeno falešné ovzduší mezinárodního bezpečí a falešný pocit, že koexistence je míněna vážně. Ale nebezpečí je hlubší. Ještě nikdy nepředložilo nové sovětské vedení nějaký návrh na “všeobecné narovnání”, kterým by nebyla hrubě porušena některá mravní zásada mezinárodního života. Tak v neutralisační horečce kolem Německa se má zapomenout, že základní problém není sjednocení německého území, nýbrž protiprávní okupace nejen východní oblasti Německa, ale také ostatních zemí za Železnou oponou. Má se zapomenout, že nejde o pacifikaci a neu- tralisaci Německa, ale o zásadu sebeurčení sedmdesáti milionů lidí mezi mořem Baltickým a Jaderským, počítajíc v to obyvatelstvo Východního Německa. Nové komunistické vedení nedalo ještě ani jednou najevo, že by se spokojilo s nějakým “kvantitativním” ústupkem nebo i řadou ústupků. Vyžaduje, aby jejich odpůrce — stejně jako žádal Hitler za dnů Mnichova — spáchal morální harakiri. Všechny dosavadní sovětské návrhy na “všeobecnou dohodu” obsahují bez výjimky nějakou podmínku, jejíž splnění by znamenalo, že Západ by musel učinit nejen ústupky politické a vojenské, ale porušit také zásady mravní. Stejně si počínal Bismarck; s touto methodou je obeznámen každý zručný stoupenec Realpolitik; tito vyznavači “politického realismu” až příliš dobře vědí, že zradí-li demokracie mravní zásadu, připraví se tím o nej silnější psychologickou zbraň, že si podkopávají půdu pod nohama a demoralisují celé své veřejné mínění. Ale co jiného by znamenalo uznání statu quo za železnou oponou, jak je teď někteří novináři i významnější západní politikové poněkud zahanbeně doporučují? Komunistická diplomacie a propaganda argumentují chytře i v tomto bodě. Praví: “Dohodli jsme se, že atomická válka by přivodila zkázu civilisace. Ale ze zkušeností je nám známo, že politické rozhraničení lze změnit jedině válkou nebo hrozbou války. A protože oba tábory vědí, že musí být za všech okolností zabráněno všeobecně atomické válce, nemá smyslu klást politické požadavky, které nelze v dohledné době vynutit”. Touto argumentací má být šířena malomyslnost a pocit bezmoci za železnou oponou a poskytovány argumenty politickému “realismu” na Západě. A mnohý demokrat rád uvěří ilusi o koexistenci. Proč by se měl angažovat v protikomunistickém boji, nebízí-li druhá strana smír? Dokud je jeho země ohrožována přímou vojenskou agresí, je ještě ochoten konat svou vlasteneckou povinnost. Dokud je komunismus podáván v roztoku cyankali, reaguje ještě svobodné lidstvo pudem sebezáchovy. Ale podávají-li se slabší dávky jedu postupně a s úsměvem, je mnohý ochoten je spolknout. Všechny naše dosavadní zkušenosti s režimy totality nás poučuji o tom, že nej správnější byla po každé nej nepříznivější interpretace jejich cílů. Ještě nikdy se neutkala demokratická společnost s tak totálním nebezpečím, jakým je komunismus. Ještě nikdy nebyla tyranie vybavena tak mohutnými zbraněmi fysickými i psychologickými. Zvláštním rysem boje proti komunismu je také to, že vítězství nelze vybojovat jedním rázem, ani v několika dílčích bitvách. Zápas vyžaduje neustálé fysické, citové a mravní ostražitosti a není vyloučeno, že boj, který čeká lidstvo v příštích desetiletích bude nad jeho síly, protože politická soustava demokracie nevytváří jen ovzduší snášenlivosti a lidskosti, ale také vlažnosti a pohodlnosti. Demokrat se zdráhá uvěřit, že žijeme ve věku světové revoluce. Není jen úplně rozrušena všeobecná rovnováha moci, ale sama podstata konfliktu by měla přesvědčit každého, že není místa pro povýšeně — vyčkávající stanovisko neutrála. O totalitní kontrarevoluci se nejdříve pokusil Hitler v Evropě a teď se o ni snaží ve světovém měřítku komunismus. Kontrarevoluce je tak radikální, že proměňuje téměř každou mezinárodní otázku v problém životní důležitosti. Je nebezpečné se domnívat, že Západ a Východ mohou žít vedle sebe v míru a že lze otupit dynamický rozmach monolitické civilisace nějakými pakty a mezinárodními smlouvami. Sověty je budou plnit přesně tak dlouho, dokud' budou přesvědčeny, že se to vyplácí, ale ani o minutu déle. Je tedy studená válka historický fakt, ze kterého není úniku. Ne- chce-li demokratický svět kapitulovat, musí na tuto situaci zaměřit celé své politické myšlení. Skutečnost druhé poloviny dvacátého století je taková, že svět je rozlomen na dva nepřátelské tábory, při čemž však nelze počítat s řešením válečným, už proto ne, že by bylo v atomickém věku nesmyslné. Ale ani mírová koexistence není možná; dnešní stav lze snad nejlépe vystihnout tak, že není mír, ale jen neexistence války a že se vede neustálý politický, psychologický a hospodářský boj o dílčí posice. [pageend15]STRANA 16 ČESKOSLOVENSKÉ NOVINY SRPEN 1956 Na tomto pozadí je třeba zkoumat psychologii tak zvaného neutralismu. Neutrální může být jen ten stát, který je přesvědčen že může kdykoli odrazit útok svého odpůrce nebo jím vedené koalice. V takové situaci byla po téměř celé XIX století Anglie — to jest od konce napoleonských válek až do údobi vilémovského imperialismu v letech devadesátých. Jinak je neutralismus bláhová snaha uniknout konfliktů tím, že schováme hlavu do písku. Přesně tak si počíná old Stalinovy smrti mnohý demokrat a leckterý demokratický státník. Tím se stává, že se pohybujeme po vyhlášeni hesla “mírové koexistence’’ v přítmí světové politiky. Stačí podivat se na události posledního roku, od chvíle, co se loni v létě sešli v Ženevě představitelé velmocí. Tehdy se říkalo, že začíná nové údobí světové politiky a mezinárodních vztahů. Tak se také stalo, ale způsobem, který mnozí na Západě neočekávali. Poslední rok se vyznačoval tím, že Sověty na sebe strhly iniciativu téměř ve všech otázkách mezinárodní politiky, kdežto Západ přešlapoval, nebo ztrácel posice. Podáváme stručný výčet; Tito je opět v bratrském svazku se Sověty, postavení Aďenauerovo je oslabeno, Island chce vystoupit ze svazku Atlantického paktu, Egypt a jiné státy arabského světa sjednaly dodávky zbraní s Kremlem a se sovětskými satelity, sovětské obchodní delegace jezdí po velikých oblastech Asie, Afriky a Jižní Ameriky a vnikají do hospodářských posic, které jim byly až dosud uzavřeny. Francie a /Britanie zápasí s koloniálními problémy. Všude jsme svědky pružnosti sovětské zahraniční a obchodní politiky a koženosti, někdy až bezradnosti politiky západní. K tomu přistupuje ještě smůla; i dvojí choroba amerického presidenta přispěla k oslabení prestyže Západu. Ale v podstatě jde o krisi západního politického — a nejen politického myšlení. Podstata boje proti komunismu není jen v tom, že se odsoudí komunistické násilí a teror. To je pouhý reflex pudu sebezáchovy, a ani ten často nefunguje bez- vadně. Boj proti komunismu je rozhodnutí mravní a myšlenkové. Komunismus musí být posuzován ve svém celkovém působení na lidskou civilisaci. Demokratický světový názor vyvěrá z přesvědčení, že nejvyšší hodnotou je nedotknutelnost lidské osobnosti, nadané svobodnou vůlí politickou a snad i svobodou metafysickou. Tato osobnost nesmí být podřízena vůli státu nebo kolektiva, leda té, kterou si svobodný občan vytvořil v podobě právního řádu na základě svobodných voleb zaručených ústavou. Takové je v podstatě poselství osmnáctého a devatenáctého století o základním smyslu humanismu a demokracie. Mnozí, kteří se narodili a působili v údobí rozmachu demokratické myšlenky, dospěli k přesvědčení, že narůstání svobody je navždy zaručeno. Z toho vznikla falešná nauka o automatickém pokroku. Tato víra byla v našem století těžce otřesena nejen oběma světovými válkami, ale také vznikem masových hnutí fašismu a komunismu. Oba tyto mohutné společenské proudy nehovoří o primátu lidské osobnosti, ale o nad- řaděnosti kolektiva. Ne už demokraticky volený parlament s nezávislými soudy, svobodou projevu a svobodou shromažďo- vací, ale stát monolitický a totalitní, s třídními či rasovými zákony a třídní či rasovou ideologií. Základní rozpor obou světových názorů nespočívá v rozdílu mezi kapitalismem a bolševismem, ale mezi dvojím pojetím civilisace. Tento zásadní rozdíl se však nesnaží zamlžit jen komunisté, ale bohužel i mnozí zmatení demokraté. Když se příslib o automatickém pokroku nesplnil (tato pověra je asi stejně inteligentní jako železné zákony dialektiky, které vyznává he- geliánský marxista), když se příslib neuskutečnil, začali mnozí demokraté malomyslnět a skládat ruce v klín. Proto tak mnohý demokrat věří ve svou společnost jen vlažně ; zjišťuje, že hodnoty demokracie jsou relativní, jakoby nebylo relativní všechno lidské myšlení a že proti přívalu monolitních režimů se vlastně nedá mnoho dělat. Ale je tu ještě jedna další příčina, která podlamuje tvůrčí sílu demokratické zahraniční politiky. Až do první světové války a zčásti až do tragických dnů Mnichova to byly demokracie, které stály v popředí ideového a hospodářského rozvoje lidstva. Zahraniční politika velmocí podporovala investiční politiku demokratických společností v oblastech hospodářsky zaostalejších a celkem se rychle přizpůsobovala měnícím se konkrétním potřebám světového hospodářství. Ale v posledních desítiletích se objevily na scéně hned' dvě dynamické síly: demokratická zahraniční politika nemusela jen bojovat proti totalitním režimům komunismu a fašismu, ale současně zápolit s novým nezřízeným přívalem rozvoje technologického a vědeckého, který boří staleté tradice a vytváří náhlé zvraty politické, sociální a mocenské. Technologická revoluce má ovšem i četné chorobné příznaky. V arabském světě se téměř přes noc zrodil divoký mesiášský šovinismus, v Indii a v ostatních zemích Jihovýchodní Asie dochází k náhlým hlubokým proměnám, v Jižní Americe k složité revoluci agrární. Komunismus využívá všech těchto “protikladů kapitalismu” ke svým účelům a kde možno politickými a psychologickými zásahy problémy přiostřuje. A jednotlivé národy často věří, že jen komunismus může zkrátit trnitou cestu přerodu. Moskva dovedla vždy mistrně využívat lidského neštěstí. V dnešní fázi “mírové koexistence” by si měla demokratická zahraniční politika vytknout dva hlavní úkoly. Měla by se opět postavit v čelo hospodářských a politických snah národů chudších a méně šťastných. Musí přesvědčit ostatní národy o tom, že jim přináší živé poselství technologické revoluce, jak činili demokratičtí státníci a národohospodáři století devatenáctého. Západ musí dokázat, že není konser- vativní, že se neobává velikých změn, k nimž beztak dojde, buď se Západem nebo proti Západu. Druhým hlavním úkolem zahraniční politiky demokracií by měly být snahy, aby byl za železnou oponou urychlen proces uvolnění, k němuž teď dochází ze složitých důvodů vnitřní sovětské politiky. Ale za žádných okolností nesmí vzniknout ani stín podezření, že by byly demokracie ochotny obětovat za cenu “narovnání” se Sověty desítky milionů lidí za železnou oponou. Právě zdůrazňováním práv těchto zemí na sebeurčení získávají demokracie nárok na mravní vůdcovství v celém nekomunistickém světě. Jen tak se mohou pod vedením Západu uvolnit nesmírné zdroje energie a svobody, které jsou teď v nebezpečí, že budou pohlceny reakční vlnou totalitních sil. Končíme citátem z italského filosofa Benedetta Croce: “Někteří te!ď pochybují o tom, zda svobodě patří budoucnost. Odpovídám jim, že ideálu svobody nepatři jen budoucnost, ale sama věčnost”. ČESKOSLOVENSKÉ NOVINY, měsíčník Pracovního sboru Rady svobodného Československa. Vedoucí a odpovědný redaktor F. Klátil - Redakce:31 East 72nd Street, Apt. 14B, New York 21, N. Y. - Tel. LY 6-6621, Předplatné $3.00 ročně [pageend16]