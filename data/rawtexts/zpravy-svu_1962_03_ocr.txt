ZPRÁVY Ročník IV svu BŘEZEN 1962 PO DVOU LETECH, která uplynula od posledního Valného shromáždění v New Yorku, uskutečňuje se první vědecký sjezd SVU. O čem snilo tehdy několik málo funkcionářů na Valném shromáždění, jež se ještě valně nelišilo od výroční schůze kteréhokoli spolku, stává se skutkem. Budiž řečeno hned na začátku, že se tak děje především dík houževnatosti a pracovitosti generálního tajemníka dr. Jaroslava Němce a několika jeho washingtonských spolupracovníků; jmenujme z nich aspoň dva: předsedu Programové komise dr. Mílu Rechcígla, Jr. a předsedu Technické komise dr. Jaroslava Drábka, Jr. WASHINGTONSKÝM ČLENŮM musíme být vděčni z několika důvodů. Především za to, že z pouště exulantské znechucenosti a netečnosti’ zaviněné politickými spory, vydupali organisaci, která je ke cti každého čs. exulanta. Za druhé proto, že washingtonská Pracovní skupina cykly každoročních přednášek založila tradici kulturní a osvětové práce; vzor všem ostatním skupinám. Za třetí, že dala vznik organisaci, čítající dnes na 600 členů, sloužící ke cti tradicím svobodné čs. vědy a umění. A konečně, že ona má svou neúmornou prací především zásluhu o letošní velikonoční Sjezd SVU s více jak šedesáti přednáškami. Bude to visitka čs. exilu, visitka se zlatou ořízkou. Ani v prvním ani ve druhém exilu se nic takového nepodařilo. BUDOUCNOST SVU se musí jevit slibně každému, kdo si podrobně pročetl program velikonočního Sjezdu a zamyslil se nad ním. Mluveno v okrouhlých číslech: Bude prosloveno přes 60 přednášek a mladá či nejmladší generace se na nich podílí plnou polovinou. Jsou to vesměs universitní profesoři a vědečtí pracovníci, kteří přijeli do USA jako studenti, nekteří dokonce jen s maturitou, v USA vystudovali na vysokých školách s briliant- ním prospěchem a dnes už jsou na těchto vysokých učilištích profesory. Mnozí z této mladé a nejmladší generace si získali v amerických vědeckých SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC, Číslo 3 PRVNÍ VĚDECKÝ SJEZD SVU [pageend1]vrstvách zvučné jméno ve svém oboru; několik z nich dokonce jméno světové. SVU může být hrda, že u těchto členů získala důvěru a že v nich už pouhou příslušnosti k SVU udržuje vědomí čs. národní sounáležitosti. SKROMNOST SE VYPLÁCÍ, jak ukazuje SVU, která si od svého založení vytkla sice vysoký cíl- ale pomalé, cílevědomé, organické a nebombas- tické dosažení tohoto cíle. Na nikom nezávislá, nikomu nepoplatná, od nikoho nepřijímající bakšiš, vstupuje SVU svým Prvním vědeckým sjezdem o Velikonocích ve Washingtonu D.C., do druhé etapy svého života. Zatím se musela SVU ucházet o své členy. Blíží se doba, kdy se budou exulanti i kraj ani ucházet o členství v SVU. BUDIŽ POZDRAVEN duchovní výkvět třetího čs. demokratického exilu! RAFAEL KUBELÍK, místopředseda SVU, triumfuje v nové úloze hudebního ředitele Jihoněmeckého rozhlasu v Mnichově. A triumfuje také na zájezdech po Evropě s tímto orchestrem. Sotva kdy se dostalo českému umělci v cizině takového uvítání, jako Kube- líkovi v Mnichově, když vážený hudební kritik “Siiddeutsche Zeitung” po prvním koncertě napsal: “Obyvatelé Mnichova si ani neuvědomují, jaké cti se jim dostalo tím, že ve zdech jejich města umělecky působí umělec takového formátu, jako je Rafael Kubelik”. V jiném referátě jsme četli: “Když dozněl Bartókův “Konzert pro orchestr” a sálem se rozlehly ovace, Kubelik se snažil odvrátit pozornost od sebe a přisoudit nadšený potlesk orchestru Bavorského rozhlasu. Ale koncertní mistr vrtěl hlavou a hudebníci zůstali na svých místech, dávajíce tím najevo svůj obdiv ke Kube- líkovi. Neboť za těch několik měsíců činnosti v Mnichově pozvedl Rafael Kubelik jeho úroveň neskonale. Už při čtvrtém koncertu bylo jasné, že hudebníci překročili mezeru, která je dělila dosud od nejlepších světových orchestrů. Skutečně, celý ensemble se Kubelíkovi obdivuje, uctívá ho a doslova ho miluje. Nadšení a naprostá oddanost k jeho uměleckému vedení jsou patrny na každém výkonu tohoto orchestru. Kubelik je prostě jejich” (Při čtení těchto řádek od vynikajícího německého muzikologa si maně připomínáme, jak hanebně psali posledně o Kubelíkovi domluvení kritikové v New Yorku.) - Rafael Kubelik po náhlém ovdovění odřekl všechny pohostinské koncerty, jichž bylo několik desítek. První koncert, který bude dirigovat mimo Mnichov bude sletový koncert ve Vídni s vídeňskými Symfoniky. Po té bude řídit orchestr opery v Monte Carlu na nádvoří knížecího paláce v rámci místního hudebního festivalu. K. B. JIRÁK se opět představil hudebnímu obecenstvu na dvou koncertech v Chicagu. “South Side Symphony Orchestra” (dirigent Roman Ryterband) hrál na svém březnovém koncertě Jirákovu skladbu “Legenda pro orchestr” opus 74. Je to skladba, komponována v Chicagu. V cyklu komorních koncertů, pořádaných v hlavní Městské knihovně Chicaga, byla pak uvedena “Sonata opus 32” z roku 1930 pro flétnu s doprovodem klavíru. 18 Ivan Herben NÁŠ KULTURNÍ PŘÍNOS [pageend2]UHLEM NA OBLOHU Kniha dr. Miroslava Rašína, nákladem Universum Press Co. Cena 2,00 dolary. Uhlem na oblohu se jmenuje kniha, jejíž rukopis poslal Miroslav Ra- šín z Brazílie, a kterou vydalo nakladatelství Universum Press Co. v Novém Yorku. Autor v knize říká, že ji symbolicky psal v tichých rozkoších rozjímání, když - leže na zádech - se v Rio de Janeiru rozhlížel po obloze, “po této nádherné ploše na psaní”. Rašínovo “rozjímání” se však nepodobá rozjímáním jiných lidí: je spíše útokem, provázeným třeskotem vojenské polnice, je verv- ním projevem odporu proti konfor- mismu a mechanické technice a spe- cialisaci naší doby, je rukavicí hozenou do tváře ideologiím’ zabíjejícím osobnost člověka. Rašínova kniha není psána, je žita jako akt svobody, jako čin netrpělivého milence volnosti, jehož myšlenky posedlé touto láskou, přímo tančí podle jejího složitého a neukázněného rytmu. Rašínova kniha se na první pohled zdá až příliš překypovat nesladěnými leterárními formami. Čtenář v ní nalezne cestopisné črty kreslící slávu i bídu latinské Ameriky, politické výkřiky, blízké zapomínanému umění politických pamfletů, a intimní úvahy, zajímavé básnickostí. Politik i básník naleznou v knize, co se jim líbí, což samo ji odlišuje od všech ostatních. Rašín je politickým básníkem a básnícím politikem, je v pravdě “zoón politikou”, kterýmžto slovem řečtí filozofové označovali celého člověka. Sám osobně mám nej- raději třetí a poslední část knihy, protože mám rád lidi statečné a při tom naladěné do mol. Mám rád muže, kteří j sou krutí k sobě a galantní k ženám - Rašín věří, že v Ženě je naděj e na návrat k hodnotám života. Souhlasím s ním- že světu chybí něco, čemu se s opovržením říká romantismus. Krásná je moudrost autora, jehož samo jméno zvučí nacionalismem, a který přece dovede uvést svou knihu citátem Visconda de Santo Tirso, podle něhož “buben, za nímž národy pochodují k slávě, není v podstatě nic jiného, než oslí kůže plná vzduchu”. Krátce mám rád Rašínovu knihu - a to právě proto, že je šitá horkou jehlou ledabyle a výbušně, je neliterární a za to plnokrevná. hlavní co bychom chtěli dnes o Fir- kušném napsat. O jeho koncertě s Fila- delfskou filharmonií v New Yorku v prvním dubnovém týdnu napsal kritik New York Timsů Ross Parmenter slova, která se věru nečtou o uměleckém výkonu často. Citujeme aspoň několik vět: “Vrcholem večera bylo Firkušného provedení Beethovenova - 19 Petr Den RUDOLF FIRKUŠNÝ byl jmenován členem poroty v Mezinárodní klavírní soutěži pro pianisty, pořádané v květnu tohoto roku s několika velkými symfonickými orchestry Leventrittovou nadací. V porotě s Firkušným zasedají mimo jiné Leonard Bernstein, Rudolf Serkin, George Szell, dr. Leopold Mannes, Nad’a Reisenbergová atd. — Ale to není [pageend3]klavírního koncertu č. 3. Bylo jasné, chladné, ale perlící se. Jeho zvláštní krása mi připomínala perlu. Perla je totiž velmi tajemná věc, neboť její bílá čistota je vyvážena tu modrým, tu růžově měkkým zábleskem ohně, jenž na ní plápolá. Její povrch je na dotek prstů velmi tvrdý a přesný, ale pro svůj lesk se zdá něžný a bez hrbolů. Hra Rudolfa Firkušného měla tytéž nedefinovatelné a harmonické kontra- dikce. Perlící se lehkost nebyla laciná, byla plna citové poesie a jeho stříbřitě bílá kvalita zvuku nebyla zdaleka bezbarvá. Posluchač musel hru Firkušného sledovat se zatajeným dechem, aby mu neušel ani jeden zvukový odstín. Nadšení bylo všeobecné. Tleskali i členové orchestru.” FRANTIŠEK KRÁL, bývalý profesor Vysoké školy zvěrolékařské v Brně a nyní profesor na universitě státu Penn- sylvanie ve Filadelfii, byl vyznamenán na Mezinárodním sjezdu veterinářů. Byl jednomyslně zvolen za “Nejlepšího veterináře roku 1961”. LUDVÍK NĚMEC, kněz-exulant, úspěšný autor několika náboženských knih v USA, otiskuje nyní už pravidelně v revui “The Byzantine Catholic World” studie, vztahující se k Československu. Tak v jednom z posledních čísel čteme studii o tradici velehradských unioni- stických sjezdů, k nímž položil základ arcibiskup Stojan. Článek je zároveň zaměřen k dílu prof. Fr. Dvomíka, profesora byzantologie na Harvardu. Dr. Němec napsal do jmenované revue také informační článek o velikonočním sjezdu SVU ve Washingtonu a o jeho významu. Podobný článek napsal česky pro benediktinský tisk v Chicagu. LUBOR ZINK, politický ůvodníkář deníku “The Brandon Sun” v Kanadě, vydal knihu svých článků pod sugestivním titulem “Ve stínu houbovitého mraku” (Under the Mushroom Cloud). Podle referátů v kanadském tisku byla kniha velmi vlídně přijata. Nyní vyjde od Lubora Zinka první anglický román “Vykořenění” (The Unrooted). Zink doma před komunistickým pučem vydal čtyři básnické sbírky a dvě novely. JAN TŘÍSKA, profesor politických věd na Stanfordské universitě (Calif.) otiskl v revue “Journal of Conflict Revolution” studii, podávající rozbor vojenského myšlení v Sovětském svazu, o strategických záměrech a o hospodářském plánování v zemích sovětského bloku. Prof. Tříska ve studii upozorňuje na tři knihy o Sovětském svazu, vydané nedávno v USA. Krom toho vydal dr. Tříska knihu o Sovětském svazu, leč k té se ve “Zprávách” vrátíme pod- drobnějším referátem. VLASTA VRÁZOVÁ byla pozvána jako jedna z přednašečů do St. Petersburgu (Fla), na diskusní večer o komunistickém nebezpečí, pořádaný Společností pro studium mezinárodních styků v tomto městě. JOSEF ČÁDA, hostující profesor na Koleji sv. Prokopa v Lisle (Ill.), byl jmenován místopředsedou “Ústavu slovanské kultury ve Spojených státech”, který tato kolej zřizuje. Prof. Čáda bude od příštího semestru na této koleji přednášet dějiny Československa, Polska, Ruska a Jugoslávie. Tisk českých benediktinů také oznámil, že vydá Čádovu studii o asimilaci přistěhovalců ze střední a východní Evropy. JOSEF ROUČEK, přednosta sociologické fakulty v Bridgeportu (Conn) je jistě jedním z nejplodnějších spisovatelů svého oboru v USA. Nyní publikoval v londýnském časopise “Contemporary Review” informační článek “Albánie v geopolitice”. A hned v následujícím čísle studii “Nacistický původ politiky Niki- ty Chruščova”. Ve stejné době přinesl 20 [pageend4]DAR A DÍK Čtrnáct let se už diskusuje v čs. tisku, vycházejícím ve svobodném světě, o indolenci, netečnosti a bezi- deovosti exilu. A přece: Dobrý člověk ještě žije! Majitelé tiskárny LITERA (pp. Hlubuček a Kuril) v Torontu, Ont. Kanada, nabídli tiskovému referentu SVU, že jako dar k velikonočnímu sjezdu vysadí a vytisknou ZDARMA dvě přílohy ČETBA ke “Zprávám SVU”. Jejich původní návrh zněl: Přednáška paní Inky Smutné z Toronta “Večný Neruda”, a přednáška Ivana Herbe- na “Bratr Josef, vzpomínky na Josefa Čapka z koncentráku.” Tiskovému referentovi se zdálo, že by nebylo slušné, aby se “z moci své funkce” priživoval na této ušlechtilé nabídce vydáním své vlastní práce. Ukázal na to, že právě v poslední době vzniklo několik prací hodnotnějších a navrhl z nich k vydání přednášku pí. dr. Jarmily Dvořákové “Cs. výtvarné umění mezi Západem a socialistickým realismem”. Dík majitelům tiskárny LITERA jsou tedy vytištěny práce Inky Smutné a Jarmily Dvořákové. Budou přiloženy k dubnovému číslu “Zpráv SVU”, referujícímu o velikonočním Sjezdu ve Washingtonu. Velkorysá nabídka majitelů obchodní tiskárny potvrzuje, že SVU se stala skutečným kulturním činitelem třetího exilu. A současně ukazuje, že idealismus v této materia- listicko-atomicko-sputníkovské době nebyl potlačen sobectvím a ziskuchtivostí. Dej Bůh, aby měli následovníky! Pak by SVU mohla konečně začít se soustavnou publikační činností. Jako dočasný tiskový referent oběma majitelům LITERY děkuji. Doufám pevně, že jim veřejně poděkuje - a to jednomyslně - i Valné shromáždění SVU. vala na Festivalu umění v Chicagu několik svých obrazů pod pseudonymem Marie Hůlová. Dr. Hrabíková byla pozvána vystavovat své obrazy také ve státech Massachusetts, v New Jersey, v Texasu, v chicagském Ústavu umění a ze zahraničních zemí je to Itálie, kde bude vystavovat v Miláně a v Janově. MARIE PROVAZNÍKOVA přednášela v den, kdy před sto roky byl založen Sokol, dne 16. února, ve Washingtone, na večeru, který upsořádala Pracovní skupina SVU společně se Sokolskou jednotou Washington. Tématem přednášky bylo “Příspěvek Sokolstva ke 21 Hn “Indian Journal of Social Research,” jehož je dr. Rouček spoluredaktorem, velkou studii “Sociologie literatury”. Ve Filosofické knihovně v USA vyšla Roučkova kniha “The Unusual Child”. Současně založil “Delta Tau Kappa”, mezinárodní společnost sociálních věd, která má čestné členy ve Španělsku, Anglii, Indii, Japonsku a v jiných zemích. Mezi čestnými členy je také Jiří Škvor (básník Pavel Javor), profesor slovanského ústavu university v Montrealu. HELENA HRABÍKOVÁ, profesorka moderních jazyků v Chicagu, výstavo- [pageend5]vzniku a vývoji demokracie v Československu.” Starosta washingtonské jednoty Sokol, br. Matěj Neuman se rozhodl vydat tuto přednášku tiskem, nejprve česky a později v anglickém překladu. ADOLF PROCHÁZKA, profesor Masarykovy university a nyní předseda Křesťansko-demokratické Unie v exilu, byl pozván přednášet profesorům i žákům na Skidmore College v Saratoga Springs (N.Y.). Jednak přednášel na téma “Komunistické pronikání ve Východní a střední Evropě”, jednak o “Brněnské právnické škole”. Místní deník přinesl o přednáškách tři redakční články a týdeník otiskl podrobné informace o osobnosti dr. Procházky. Odtud jel dr. Procházka přednášet do Albany a po té přednášel v New York- ku opět o “Brněnské právnické škole” na pozvání Mezinárodní svobodné akademie věd a umění, jejíž sídlo je v Paříži. LÍDA BRODENOVÁ, neúnavná propagátorka české hudby, uspořádala ve Washingtoně písňový koncert, na němž zpívala řadu českých písní. Tisk právem vyzvedl, že zpívala všechny písně v originálních jazycích, v nichž byly napsány. Kromě toho režírovala a nastudovala zdramatisované provedení “Babičky” Boženy Němcové. Premiéru měla “Babička” ve Washingtoně, a soubor byl pozván k představení v Balti- moru a v New Yorku. FERDINAND PEROUTKA vydal svůj „Demokratický manifest” v japonském překladu v Tokiu. Zatím vyšla tato kniha v USA, v Anglii a Austrálii anglicky, v Paříži francouzský, dále v překladu do španělštiny a portugalštiny. Nyní se jedná o překlady do některých asijských jazyků. JOSEF MARTÍNEK otiskl řadu básní v nejrůznějších časopisech. Mezi největší úspěchy lze jistě počítat, že vybíravá redakce “New York Herald Tribune” už po deváté zařadila Martínkovy lyrické verše do své nedělní, literární přílohy. Také “Denver Post” poskytla Martínkovým veršům pohostinství ve své nedělní příloze, krom dvou literárních revuí kanadských a čtyř amerických. Revue “Sklizeň” v Hamburku oznamuje, že vydá českou lyriku Martínkovu knižně. DANIEL KUBÁT, profesor politických věd na Clarksonově koleji v Potsdamu (N.Y.) otiskl dvě studie o ČSR. První z nich vyšla ve “Slavic Review”, a jejím tématem je komunistické zneužívání parlamentu před komunistickým pučem i za puče. Druhá vyšla v “American Journal of Sociology” a nese název: “Spisovatel v totalitním Československu mezi roky 1948 až 1956.” JARMILA DVOŘÁKOVÁ přednášela na pozvání Národní rady žen svobodného Československa v New Yorku na téma: “Čs. výtvarné umění mezi socialistickým realismem a Západem.” “Zprávy SVU” nebudou o této zajímavé a úspěšné přednášce referovat podrobněji. Vydáme ji jako přílohu “Četba”. MILOSLAV RECHCÍGL, Jr., biochemik Národního ústavu pro zdraví ve Washingtoně, vydal v minulém roce společně s několika vědeckými spolupracovníky čtyři větší studie o výzkumu rakoviny. Redaktor “Zpráv” si ani netroufá opakovat jejich tituly, aby se nedopustil mnoha chyb. Pět dalších prací Míly Rechcígla je již v tisku a vyjdou letos. Krom toho Rechcígl přednášel na řadě vědeckých sjezdů a právě nyní dokončil velkou studii “Nové metody biochemie výživy” pro velký sborník o výživě. 22 [pageend6]• Dva nás opustili: Dne 9. února zemřel v Belgii prof. dr. Jaroslav Dědek. narozený roku 1890 v Praze. Dr. Dědek byl čestným doktorem a trvale hostujícím profesorem na Vysoké technické škole v Berlíně a čestným členem řady vědeckých společností francouzských, švédských, italských atd. Jako torso zůstala po něm nedokončená vědecká monografie o čištění cukrových šťáv. — Ve druhé polovici ledna zemřela po krátké nemoci paní Anežka Juklíčková ve městě Sutton v Kanadě. Narodila se roku 1895 ve Slatiňanech. Paní Juklíčková v jedena- padesátiletém manželství žila také v Britské Columbii, v Montrealu a nakonec v Suttonu. Napsala do krajanského tisku množství výborných článků, dýšících ušlechtilostí a byla vždy tam, kde bylo třeba pomoci ať sociálně či osvětově. • Pracovní skupina SVU - Toronto uspořádala dva večery. První byl literární na téma “Věčný Neruda”. Přednášela o Nerudovi paní Inka Stein- ská (Smutná) a několik členů skupiny se podílelo na recitacích Nerudových básní. Nebudeme podrobněji o přednášce referovat, protože ji otiskujeme v příloze “Četba”. Druhá přednáška pracovní skupiny byla vě- decko-poučná. Přednášel vynikající kanadský bakteriolog dr. Hilliard Piv- nick o významu fluorisace pitné vody pro lidský chrup. • Pracovní skupina SVU v Chicagu společně s Čs. Národní radou americkou uspořádala přednáškový večer. Na téma “S násobilkou kolem světa” přednášel s velikým úspěchem předseda SVU dr. Václav Hlavatý a promítal při té příležitosti barevné filmy, které natočil při vědecké cestě kolem světa. Tato přednáška i s filmy bude opakována v rámci sjezdu SVU o Velikonocích ve Washingtoně, a to dne 20. dubna večer. — Skupina v Chicagu uspořádala také slavnostní večeři pro profesora Harvadské university dr. Romana Jakobsona, někdejšího profesora Masarykovy university v Brně a spoluzakladatele “Pražského linguistického kroužku.” Prof. Jakobson při této slavnostní večeři přednášel. • • Soupis knih, týkajících se SSSR a sovětského bloku, vydala universita státu Indiana. Soupis sahá až do roku 1960 a je to již šestá bibliografie tohoto druhu, vydaná universitou v Bloo- mingtonu. Československu a naším zájmům jsou tu věnovány stovky záznamů o knihách a studiích, publikovaných v USA. S nebezpečím, že vynecháme řadu jmen, uvádíme aspoň tyto autory: Frant. Dvorník, Jiří Gibian, Roman Jakobson, Vlast. Chalupa, Pavel Horecký, Pavel Javor, Josef Kalvoda, Štefan Kočvara, Jozef Lettrich, Hans Kohn, Jiří Kolaja, Alice Masaryková, Josef Rouček atd. • “Books abroad”, čtvrtletník okla- homské university, redigovaný nyní dr. Robertem Vlachem, zavedl nyní pravidelnou rubriku nejen o slovanských knihách, ale také rubriku “České knihy”. Poslední číslo obsahuje tolik čs. materiálu, že ho můžeme zachytit jen v nejzhuštěnější zkratce: Herman Carmel, rodák z Brna, nyní profesor na City College v New Yorku, otiskuje článek o Šafaříkovi jako zakladateli moderních slovanských studií. Dále je tu recense německého překladu Vančurova románu “Pekař Jan Marhoul”. Esejista Petr Den píše o sbírkách básní Ivo Fleischmanna a Mir. Holuba, vydaných v Praze. Dr. Rudolf Šturm napsal recensi o knize prof. Heidenreicha- 23 ZÁZNAMY: [pageend7]Dolanského “Mistři ruského realismu u nás” a Jarmila Dvořáková přispěla do čísla čtyřmi posudky o knihách současných amerických autorů. • Čtrnáctideník “Midstream”, vycházející v New Yorku a věnovaný židovské kultuře, otiskl delší článek pražského německého spisovatele Maxe Broda, překladatele Janáčkových oper. Článek se jmenuje “Rozhovor myšlenek”, a Max Brod v něm vzpomíná svých styků s Franzem Werfelem a konfrontuje v něm vlastní zionismus s křesťanskými názory Werflovými. • Encyklopedii pro katolickou mládež o deseti svazcích vydá z podnětu kardinála Spellmana jedno z newyorských nakladatelství. Ke spolupráci byl pozván také člen SVU Pater dr. Ludvík Němec, který byl pověřen vypracovat hesla z oboru byzantologie a církevních dějin, jako na příklad: o cařihradském patriarchovi Fotiovi, o obra- zoborectví, o Michalu Cerulariovi, původci východního schizmatu, o církevních koncilech, o východní církvi atd. • O knize “Komunistická propaganda v ČSR” od prof. Reiského-Dubnice napsal recensi do “Slavic and East European Journal, dr. Václav Beneš z university v Bloomingtonu. Současně tu čteme od něho posudek o anonymně vydané knize “ Maďarsko a Československo”. Kniha obsahuje pět neobjektivních eseji o maďarské menšině v ČSR. Prof. Frant. Dvorník v tomto čísle jmenované revue věnoval pozornost knize slovinského katolického předáka Alysiuse Kuhara: “Po- křesťanštění Slovinců.” • V arizonském Tucsonu otiskl místní deník pozoruhodný interview s českým krajanem, který byl do nedávna místopředsedou Standard Oil Co. ve státu Indiana a nyní se přestěhoval na odpočinek do Arizony. Neproslavil se však jako olejář, ale jako kreslíř humorných “cartoons”. Je to František Martínek (není příbuzný s básníkem Jos. Martínkem), který po léta kreslil figurku “Don Winslow od námořnictva”. Seriály veselých příhod tohoto otce pozdějšího “Námořníka Pepka” vycházely svou dobou až ve dvou stech časopisech najednou. Z interviewu jsme se dověděli, že Fr. Martínek vydal 15 úspěšných knih pro dospívající mládež a šestnáctou má v tisku. Fr. Martínek byl také na návrh prof. Masaryka jmenován spojovacím důstojníkem americké armády s čs. legionáři ve Vla- divostoku za I. světové války. • Pěvecký sbor “Lyra”, jehož sbormistrem je po desítiletí člen SVU, prof. František Kubína, byla pozvána v Chicagu na televisi. Prof. Kubína sestavil pro tento koncert program, čerpající hlavně z pokladů národních písní. Krom toho 29. dubna měla “Lyra” v Chicagu tradiční výroční koncert. • Ke stému výročí Sokola a ke sletu ve Vídni, připravil prof. Jan Zach z Eugene (Ore) bronzový odznak a sletový plakát. Sletové pohlednice byly vytištěny podle návrhů dvou kreseb akad. malířek: Hany Hladíkové z New Yorku a Marie Zacharové z Austrálie. • Výstavu československých malířů v Kanadě uspořádala v Montrealu odbočka Československého národního sdružení. Při uzávěrce tohoto čísla není známo, kteří malíři vystavovali, ale určitě mezi nimi bylo několik členů SVU. Výstava se konala v Kulturním středisku Arcibiskupa Berana v Montrealu a trvala dva dny. • The Jewish Digest, vycházející v Texasu (1719 Carolina, Houston, Tex.), přetiskl ve zhuštěné formě reportáž paní Valerie White-Beckové, “Pracovala jsem pro Adolfa Eichmanna”. Ta- 24 [pageend8]Anča Vrbovská Ó, tiché letné noci ako vás milujem keď do tmy zahalíte vše vy jedine pochopíte vy jedine potešíte trpiace ľudské duše. Vrúcne vás milujem, duša ma bolí od tej horúcej lásky vy dáte podnet nám k naším najkrásnejším snám a život len vo snách je krásny. Keď večer zahalí všetko do tmy a nad stare veže sovy letia vtedy sa duša oslobodí k Nirváne cestu hľadá k Nirváne kde končí sa svet kde bolu, žialov a radosti niet. to reportáž, jak jsme již před časem zaznamenali, původně vyšla v kanadském magazínu “Maclean’s”. The Jewish Digest otiskl ku prospěchu autorky i věci samé reportáž bez rušivých a nepřesných mezititulků a redakčních poznámek. Paní Valerie White-Becková, žijící v Torontu dostala dopis od státního nadvládního Gideona Hausnera, který v Jerusalemě zastupoval žalobu proti Eichmanovi. Prokurátor Hausner paní White-Beckové gratuluje k této reportáži, kterou se zájmem četl a která mu posloužila jako svědectví o utrpení československých židů za nacistické okupace. Paní White-Becková nyní dokončila druhý díl svých pamětí, nazvaný “Terezín”. • Newyorská City College oznámila, že dne 1. února odešel do výslužby jeden z jejích nejznámějších profesorů. Je to pražský rodák dr. Hans Kohn, který si svým studiem nacionalismu a pracemi o duchovních dějinách Evropy získal světové jméno. Ačkoli v Praze vystudoval práva, věnoval se filosofii a historii. Už roku 1931 byl pozván do USA, kde postupně přednášel na všech předních universitách, až zakotvil na N.Y. City College. Už jako válečný zajatec za první světové války začal studovat ruský nacionalismus a imperialismus, jímž také věnoval několik obsáhlých studií. Celkem vydal na dvacet pět filosoficko-historických knih, většinou o nacionalismu. Krom toho je dr. Hans Kohn strhující řečník. • The Cleveland Press otiskl obšírný článek svého středoevropského redaktora o Tomáši Baťovi a o Baťových závodech. Autor článku, redaktor Andrica je slovinského původu, ale říká o sobě, že je “adoptivní Čechoslovák”. V článku správně napsal, že Baťovy závody jsou dílem českého genia, představeného Tomášem Baťou a stovkami jeho spolupracovníků, kteří dnes pracují v sedmdesáti třech státech světa. Andrica se také velmi lichotivě vyslovuje o nynějším šéfovi tohoto světového podniku, o Tomáši Baťovi mladším, který jde přesně ve šlépějích svého velkého otce. • Spojené státy americké se neúčastní tak zvané Světové výstavy známek, která bude uspořádána 1962 v Praze. Důvodem, který byl úředně oznámen, je to, že ČSSR v rozporu s mezinárodními úmluvami nepřipustilo americkou známku s podobiznou TGM. Zásluhu o toto rozhodnutí amerického ministerstva pošt má nesporně Čs. Národní rada americká, která dodala ministerstvu mimo jiné také doklady o tom, že na pražské výstavě nebudou připuštěny známky s podobiznou TGM nebo připomínající čs. legie. • “Šest preludií pro klavír”, je jedna z posledních skladeb americko-české- ho, či česko-amerického skladatele 25 TICHÉ LETNÉ NOCI [pageend9]prof. Roberta Dvořáka, ředitele hudebního oddělení Mortonovy vyšší školy v Ciceru. Těchto “Šest preludií” uvedla na svém koncertě klaviristka, paní Lýdie Smutná-Štěrbová, profesorka hry na klavír na Mortonově škole. • V Chicagu zemřel vynikající česko- americký historik Pater Josef Roubík, profesor Loyolovy university. Vystudoval v St. Louis a na Karlově universitě v Praze. Byl vynikající znalec evropských dějin a člen řady amerických i evropských vědeckých společností. Dožil se 84 roků. • Universita státu Aljaška zavedla vyučování českému jazyku. Vyučuje dr. Rudolf Krejčí, profesor filologie a linguistiky na této universitě. • “Fidel Castro a komunismus”, to bylo téma přednášky, kterou v rámci vzdělavatelské činnosti uspořádala sokolská jednota v Clevelandu. Přednášel český krajan Jiří Hauer, syn zakladatele Plzeňského pivovaru v Chicagu. Jiří Hauer žil desítiletí na Kubě, kde byl také profesorem na universitě, a roku 1959 byl jako obtížný cizinec Castrovou vládou vypověděn. • Jedna rozhlasová stanice v Chicagu vysílala v jednom týdnu dvě Smetanovy opery. “Prodanou nevěstu” z nahrávky jugoslávského národního divadle a “Tajemství,” nahrané v Národním divadle v Praze. • Českému jazyku se začalo vyučovat v českém městečku s nečeským jménem ve státu Nebraska: ve městě Clarkson. Organisátoři této nové české školy děkují veřejně za pochopení a podporu místního časopisu “Clarkson News”. Na první výzvu se přihlásilo do školy na 30 žáků. Škola nese příznačný název: “Středisko obrody mateřského jazyka” - příznačný, protože nasvědčuje tomu, že alarmující projevy presidenta Kennedyho nezůstaly oslyšeny. ČSA - 108 roků stará “Narozeniny “Jednoty ČSA dávají nám každý rok příležitost uvážit výhody, které tato bratrská orga- nisace svým členům poskytuje. Dne 4. března 1962 Jednota ČSA dovršila 108 let záslužné činnosti na poli bratrského pojišťovnictví. Sto a osm let skutečně bratrské práce’ která nepotřebuje reklamy, protože fakta o Jednotě mluví sama za sebe. Přes tisíc členů se těší v současné době z výhod, kterými je ČSA svým životním pojištěním zabezpečuje. Těch, kteří použili služeb Jednoty k naprosté spokojenosti v minulosti, jsou řady nepřehledné. ČSA si přeje zabezpečit svým spolehlivým a levným životním pojištěním také vás. Staňte se jejím členem a využijte bohatých zkušeností, které Jednota za 108 let svého trvání načerpala. Brzy poznáte, že jste uskutečnili jednu z nej- šťastnějších investic svého života. Č.S.A. 2138 South 61st Court. CICERO 50, Illinois. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, N. Y., Printed by: Orbis Printing Co., Inc. 246 East 84th Street, New York 28, N. Y. 26 PLACENÉ OZNÁMENÍ: [pageend10]