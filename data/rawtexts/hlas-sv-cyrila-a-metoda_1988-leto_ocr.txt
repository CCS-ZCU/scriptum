HLAS SV CYRI LA A METODA léto 1988 NEZHYNE ROD, JENŽ VĚŘIT NEUSTANE Pout n příležitosti svátku Bl.Anežky byla začátek velkého osvobození dětí Bo — žích v poválečném Československu. Začátek svobody těch, kteří Již nechtějí ohýbat hřbet a zakrývat tváře před pronásledovateli svými s l J ej ich Pána, at budou používat sebeprohnanějších metod. Začátek svobody těob, kteří, at už dosáhnou nebo nedosáhnou. té svobody vnější, půjdou navzdory tíži vezdejšího života, v šlépějích světců našich národů, po cestách Božích- Ve Jménu. Otce i Syna, i Ducha svátého- Amen- Informace o církvi č.A/1988 [pageend1]Začátek duchovní obrody národa PRAHA V katedrále sv.Víta na Hradčanech se konala v neděli 6.března 1988 národní pout k uctění památky české patronky, Blahoslavené Anežky. Bohoslužby, věnované jejímu uctění, byly po mnoha stránkách - účastí věřících, slavnostním důstojným průběhem a dosahem -zcela mimořádné. Byly vstupním aktem do desetiletí národní duchovní obrody. To je program, který v minulém prosinci vyhlásil kardinál František Tomášek s biskupy a ordináři a o němž byla veřejnost zpravena pastýřskými listy. Desetiletí národní obrody uzavřou v roce 1997 oslavy k uctěni milénia sv.Vojtěcha. Letošek je rokem Blahoslavené Anežky České a její památce bylazasvěcena dvouhodinová pontifikální mše svátá,celebrovaná kardinálem Františkem Tomáškem. K bohoslužbě přišlo do katedrály na osm tisíc věřících, všechny chrámové prostory byly zaplněny a vskutku tam nebylo k hnutí. Lidé ani nemohli zdvihnout ruku, když se chtěli pokřižovat. Ale k počtu lidí v katedrále je nutno připočítat zástup - asi dvanáct tisíc - těch, kteří se do prostoru katedrály už nemohli vejít a zaplnili všechna prostranství okolo ní. Na třetím hradním nádvoří byla hlava na hlavě a dav se táhl až k basilice sv.Jíří. Na Hradčanech se kolem svatovítské katedrály shromáždila taková masa věřících, že tomu není pamětníka. A není ani pamětníka nálady, s níž lidé na národní pout přišli. Pokorně, ale sebevědomě. Navzájem se posilovali častými modlitbami a zpěvem náboženských písní, které se rozléhaly nejen v hradních prostorách, ale přenášely dál až na Malou Stranu. Pěvecký sbor dvaceti tisíc - byl to mohutný, mocný hlas. Kardinál v zahajovací modlitbě vzpomenul i na věřící, kterým byla účast na mši znemožněna, ale "kteří jsou v duchu s námi." V kázání, jež bylo na několika místech provázeno potleskem, promluvil o programu duchovní obrody národa, o příkladu Blahoslavené Anežky, která ve svém životě usilovala o dorozumění a usmíření, čímž je nám i pro dnešek příkladem a vyzval k modlitbě za svatořečení Anežky. Po dlouhém přijímání přednesl kardinál vzkaz papeže Jana Pavla II., který 2.3. v Římě vzpomněl na Blahoslavenou Anežku a poslal "drahým národům, českému a slovenskému" požehnání. Také poselství pozdravili účastníci bohoslužeb potleskem. Po ukončení obřadů se účastníci nerozešli, ale velká část jich - několik tisíc - přešla na Hradčanské náměstí před arcibiskupský palác a provolávala slávu kardinálovi a papeži. Účastníci skandovali přání o návštěvě Jana Pavla II., domáhali se náboženské svobody a volali po věrných biskupech. Kardinál František Tomášek, ačkoliv to má úředně zakázáno, několikrát přišel na balkon, zástupu požehnal, ale nepromluvil. Později shromážděné vyzval, aby se od paláce vzdálili. Uposlechli, vzali se za ruce a utvořili kolem Hradčanského náměstí kruh. Zpívali náboženské písně a po čase klekli na chodnících a setkání zakončili modlitbou za kardinála. V souvislostí s národní poutí došlo ještě k několika neblahým průvodním zjevům. Postaraly se o ně úřady a nikoliv policejní. Poprvé od srpna 1985 policie použila práva zadržet jednotlivce na 48 hodin bez obvinění. Uplatnila toto právo na signatářích Charty 77 a na několika katolických aktivistech. Účast na bohoslužbách byla znemožněna tisícům věřících, kteří chtěli přijet z venkova. Na silnících byly stovky policejních kontrol, odnímajících technické průkazy, kde to bylo jen trochu možné. Dopravní hlídky zabavily přes tři tisíce technických osvědčení k provozu motorových vozidel a řidičských průkazů. Zrušeny nebo odkloněny byly i železniční spoje z různých měst do Prahy v den pouti. Zájezdové autobusy byly prostě odřeknuty, pravidelné linky z Čech a Moravy byly zredukovány na minimum a část minima bud nejela nebo jela postranními silnicemi tak, aby přijela do Prahy pozdě. Jiří Ruml, který na to vše upozornil v nejnovějšim samizdatovém vydání Lidových novin počítá k dalším nehoráznostem nápis na Hradě, umístěny tam den před poutí, že v neděli 6.března je Hrad pro veřejnost uzavřen. Vchod do katedrály byl filmován, přímo v chrámu bylo přítomno mnoho neuniformovaných policistů, kteří ničili připravené texty mešní písně, filmovali věřící, kteří se shromáždili před arcibiskupským palácem. Počet těch, jimž "víkend bezpečnosti v dopravě" zmařil účast na národní pouti v Praze se odhaduje na sto až stopadesát tisíc lidí. Také v Praze byla veřejná doprava zvláštním způsobem omezena. Stanice metra Malostranská byla na neděli zrušena. Tramvaj 22 byla v části trati, přiléhající k Hradu, odkloněna a na trati se prováděly - v neděli! - opravy. Pražští věřící se však nedali zastrašit a přicházeli pěšky. Také Čs.televize se snažila národní pout co nejvíce poškodit a lidi od účasti na ní odlákat. V neděli 6.března náhle změnila dopoledne program a mimořádně nasadila celovečerní francouzský film, který je v Československu populární. Přejato zkráceně z Českého Slova. 3/1988 BRATIS LAVA 25.března se v Bratislavě konala "tichá manifestace občanů za jmenování katolických biskupů, za úplnou náboženskou svobodu a za úplné dodržování občanských práv v ČSSR". Oznámení o ní poslal 10.3.RNDr František Mikloško ONV v Bratislavě. Věřící byli informováni vývěskami v kostelech. Stranické a bezpečnostní orgány rozběhly ihned akci na znemožnění manifestace. Posluchači všech vysokých škol v Bratislavě dostali na pátek t.zv.rektorské volno. Na některých fakultách museli podpisovat prohlášení, že na manifestaci nepůjdou. Studenti theologie museli už ve čtvrtek Bratislavu opustit. 23.3.vysílal rozhlas upozornění, podle kterého Sbor slovenských ordinářů manifestaci odsoudil. Nebyla to pravda. V televisi vystoupili různí členové Pacem in terris a vychvalovali situaci věřících. Jako v Čechách i zde byly horečné kontroly na silnicích - v rámci "Akce za zvýšení bezpečnosti". Různí věřící laici byli zadrženi doma.Už ve čtvrtek jezdila po městě kolona sestávající z vodních děl, policejních aut a obrněných transportérů. V pátek měli hasiči pohotovost prvního stupně. Domy okolo Hviezdoslavova náměstí obsadili příslušnici bezpečnosti, na náměstí prováděli muži v nových montérkách pozemní práce. Ve středu města byla připravena vodní děla a t.zv.žluté antony. Nemocnice dostaly příkaz mít v pohotovosti větší množství krevních konserv. Přesně v 18 hodin přešli lidé do středu náměstí a zapálili svíčxy, zazpívali státní a papežskou hymnu a začali se modlit. Na náměstí bylo asi 2 tisíce lidí, další tisíce byli v postranních ulicích. Celkem se sešlo asi 15 tisíc účastníků. Policie reagovala hystericky a brutálně. Hlava nehlava bili pěstmi i obušky, nešetřili ani staré ani invalidy.Policejní auta se rozjela mezi lidi a vytlačovala je ven. Ale věřící neztratili důstojnost, mnozí se ani během bití nepřestali modlit. Těsně před sedmou se objevilo vodní dělo, které silným proudem sráželo lidi k zemi. 0 půl sedmé se začali věřící rozcházet za zpěvu náboženských písní. Policie zadržela asi sto lidi. Shromáždili je v jedné místnosti a postupně je předvolávali na výslech. Proti některým i zde použili obušků. Vyšetřování trvalo až do časných ranních hodin. Podle svědectví všech pozorovatelů byla tato manifestace velkým mravním vítězstvím věřících. Kardinál Tomášek, pastýř svého lidu, v r.1985 uprostřed věřících ve Filipově. [pageend2]HLÁSEK Dětská příloha Hlasu sv.Cyrila a Metoda A 9 Milému Otci Jiřímu, řediteli Domu Velehrad v St.Martinu, vyslovují všechny děti, které tam kdy trávily prázdniny, upřímnou soustrast k úmrtí jeho maminky. Na obrázcích vlevo Vás zdraví skauti ze Stuttgartu, vpravo je tradiční pozdrav mnichovských dětí ze St.Martina a dole dva záběry z poutě ke sv.Metodějovi v Ellwangen. [pageend3]Znárodni pouť ke sv. Metodf ivi jež bude letos manifesta ční POUTÍ NA PODPORU PETICE MORAVSKÝCH KATOLÍKU Během poutních bohoslužeb bude na jáhna vysvěcen alumnus římského Nepo- mucena, Jan Vokál. Představuje se Vám tímto dopisem: "bude mi velkou ctí, že budu moci přijmout jáhenské svěcení z rukou Mons.Škarvady právě u Vás. Proto mně pan biskup požádal, abych pro věřící v Německu napsal pár řádků o sobě. Tak tedy - jmenuji se Jan Vokál. Pocházím z Hlinská, malého městečka na Českomoravské vrchovině, kde jsem se svými sourozenci, bratrem Jiřím a dnes již provdanou sestrou Marií, prožil své dětství a mládí. Moji rodiče, otec povoláním kuchař a matka, povoláním uklízečka, nás všechny od nejútlejšího věku vychovávali ve víře. Jejich tichý, ale výmluvný příklad se mi hluboko vryl do duše a dnes vidím své rodiče jako ztělesnění opravdových křestanských ctností, což mi je velkou oporou na mé cestě za kněžstvím. Už asi od pěti let jsem chodíval ministrovat našemu Panu faráři, který měl též nemalý vliv na mé povolání. Maturitní zkoušky jsem složil na Střední průmyslové škole v Pardubicích a v pětadvaceti letech jsem byl promován inženýrem elektrotechniky, obor kybernetiky v biologii, v Praze na Českém vysokém učení technickém. Počas těchto let Pán nechával pomalu dozrát moje povolání. Shodou mnoha okolností se mi krátce po promoci podařilo emigrovat do Itálie, abych zde mohl studovat na kněze. V Římě, v koleji Nepomucenum, jsem již pét roků a čas se, chvála Bohu, naplňuje. Náš Pan biskup , Mons.Jaroslav Škarvada, se mnou předběžně počítá pro pastoraci v anglicky mluvících zemích. Prosím o modlitbu a těším se na shledanou v Ellwangen K dopisu přiložil ct.p.Vokál i svoji fotografii. Při bohoslužbách oslavíme také spolu s Msgr.Karlem Fořtem, P.Dr.Angelem Staffou O.Praem a P.Dr.Pavlem Knesplem OFM Cap. 40 let jejich kněžské služby. Dále se budeme modlit za brzké svatořečení Bl.Anežky Přemyslovny a za to, aby Svatý Otec mohl při této příležitosti navštívit naši vlast a vysvětit nové biskupy pro naše osiřelé diecéze. Poutní sbírka bude i letos věnována na svatořečení Bl.Anežky. Po bohoslužbách a po modlitbě za vlast u pamětní desky sv.Metoděje bude společný oběd v Městské hale. Naléhavě prosíme, aby se všichni zájemci o tento oběd přihlásili,abychom věděli, kolik obědů je třeba objednat. Po obědě následuje tradiční pestré poutní odpoledne. Nebude chybět ani tombola, ani oblíbené české koláče. Svým uměním nás potěší národopisný soubor Ondráš z Ulmu, pro děti zahraje loutkové divadlo ze Stuttgartu. Na závěr se v 17 hodin sejdeme na Schonenbergu k pobožnosti, při které bude možno získat odpustky Mariánského roku. Své přihlášky k obědu a k případné cestě autobusem zašlete svým duchovním správcům. Zájemci o prodejní Stánky at se rovněž přihlásí u duchovních správců. Konečný termín pro přihlášky je 2O.červen!!! Těšíme se, že se opět sejde početná krojovaná skupina dam, pánů a dětí, že přijedou skauti, Orlové, Sokolové, rytíři Řádu Sv.Lazara a další. Odpoledne v Městské hale bude možno podepsat Petici moravských katolíků, kterou v Československu podepsalo již přes půl milionu lidí. Připojíme se k této jedinečné akci na podporu oprávněných požadavků našich spolubratrů doma. Na obr. naši kněžští jubilanti mezi svými spolubratry při kněžské schůzce: Mezi sedícími třetí zleva je P.Angelus Staffa, ve druhé řadě čtvrtý zleva Msgr.Fořt a druhý zprava P. Pavel Knespl. Mnogaja ljeta, mnogaja ljeta, mnogaja ljeta! [pageend4]Petice moravských katolíků Od prosince m.r. kolovala v Československu t.zv.petice moravských katolíků. Kardinál Tomášek doporučil její podpisování dopisem ze 4.1.t.r.: "Není žádným tajemstvím, že na moje vícekrát podané žádosti na příslušná místa státní správy v záležitostech hlavních požadavků církve u nás jsem dosud nedostal žádnou odpověď. Poněvadž naprostá většina Členů církve jste Vy, věřící, proto je velmi vážnou povinností Vašeho svědomí, aby byl slyšen na příslušných státních místech Váš hlas: "Podněty katolíků k řešení situace věřících občanů v ČSSR" s 31 body návrhů, jak je třeba řešit současné problémy, které existují mezi státem a římskokatolickou církví. Rozšiřování a podepisování uvedené petice je v souladu s naší ústavou a ostatními platnými právními předpisy, a jsou o ní informovány státní a stranické orgány. Velmi důrazně připomínám, že zbabělost a strach jsou nedůstojné opravdového křestana. V tom duchu jsem s Vámi a z plna srdce Vám žehnám. František kard.Tomášek, arcibiskup pražský a metropolita český." Věřící na výzvu pana kardinála, která byla na různých místech čtena v kostelech, odpověděli svými podpisy, kterých se sešlo na půl milionu. Podepsali i mnozí křestané jiných vyznáni, podepsili i ti, kteří sice nejsou věřící, ale uznávají oprávněnost těchto požadavků. Byla to akce v dějinách našeho státu jedinečná. S 31 body této petice Vás chceme nyní seznámit: 1. Základním našim požadavkem je odluka církve od státu, z níž by vyplývalo, že stát se nebude vměšovat do organisace a činnosti církve. Z tohoto základního požadavku vyplývá většina ostatních našich návrhů, i když jejich dodržování by mělo být samozřejmé i v případě, kdy odluka církve od státu není. 2. Žádáme, aby státní orgány nebránily jmenování nových biskupů. Toto jmenování nových biskupů at se stane vnitřní záležitostí církve, do něhož by stát nezasahoval. 3. Žádáme, aby státní orgány nezasahovaly do jmenování kněží do duchovní správy farností. Všechna organisační opatření v této věci at jsou převedena do sféry vnitřních záležitostí církevních. 4. Žádáme, aby státní orgány nezasahovaly do výběru a neurčovaly počet studentů na teologických fakultách a rovněž nezasahovaly do výběru vyučujících. 5. Žádáme obnovení Cyrilometodějské bohoslovecké fakulty v Olomouci. 6. Žádáme zavedení trvalého jáhenství podle rozhodnutí papeže Pavla VI. ze dne 18.června 1967. 7. Žádáme, aby byla obnovena činnost všech dosavadních mužských a ženských řeholních společností včetně přijímání nových členů, jak je to i v sousední NDR a Polsku. 8. Žádáme, aby bylo uznáno právo věřících vytvářet volná laická náboženská společenství, která jako neformální komunita různého věkového a sociálního složení, usměrňovaná knězem, podle koncilního dekretu o laicích, by sloužila duchovnímu růstu jejich členů. Tato společenství jsou u evangelických křestanů odedávna samozřejmá a v současné době existují u katolických křestanů jak v západních zemích, tak n.př. v NDR, Polsku a Maďarsku. 9. Žádáme, aby vyučování náboženství se konalo mimo školu, v církevním prostoru na faře, v kostele nebo v jiných budovách. Aby bylo převedeno do sféry vnitřních věcí církevních. Přihlášky dětí k vyučování at se podávají farnímu úřadu a rozsah vyučováni a rozdělení dětí at provede na návrh duchovního správce místní ordinář. 10. Žádáme,aby bylo dovoleno kněžím navštěvovat vězení a nemocnice, když si to pacienti, vězni nebo jejich příbuzní přejí, ale i na základě vlastního přání kněze. Umožnit náboženské obřady ve věznicích a nemocnicích. Dovolit věřícím ve výkonu trestu nosit kříže a další náboženské symboly a také mít u sebe náboženskou literaturu. Umožnit jim zpověď a duchovní rozhovory s kněžími. 11. Žádáme, souhlas ke konání exercicií neboli duchovních cvičení pro laiky. 12. Žádáme, aby každé farní společenství u nás mohlo mít farní radu, jako je i u jiných církví a v jiných státech, v níž by laici byli nápomocni kněžím, aby se společně řešily problémy farnosti a také proto, aby se mohla racionalisovat duchovní správa. 13. Žádáme možnost vzájemného styku s křestanskými organisacemi v celém světě podle vlastního výběru. 14. Žádáme, aby věřícím občanům bylo umožněno organisování a účast, at již samostatně nebo společně, poutí, i na poutní místa v zahraničí. 15. Žádáme, aby věřícím občanům byly v plném rozsahu zabezpečeny náboženské publikace podle skutečných potřeb věřících. Umožnit založení náboženských nakladatelství pod vedením církevních představitelů, povolit vydávání náboženských časopisů různého zaměření, povolit otevření veřejných knihoven a čítáren s náboženskou literaturou. 16. Žádáme, aby různé opisování a rozšiřování náboženských textů nebylo považováno za nedovolené podnikání nebo jiný trestní čin nebo přečin. 17. Žádáme možnost odebírání náboženské literatury ze zahraničí podle zájmů a potřeb věřících. Proto žádáme, aby tato literatura nebyla celními orgány zabavována. 18. Žádáme právo na pořad v rozhlase a televisi po dohodě se Sborem ordinářů nebo později s předsedou biskupské konference. 19. Žádáme, aby bylo zamezeno záměrné rušení vatikánského rozhlasu v české a slovenské řeči a také vysílání mše svaté v české a slovenské řeči, vysílané každou neděli rozhlasovou stanicí Svobodná Evropa. 20. Žádáme, aby byla dovolena nejen ateistická propaganda, ale aby bylo dovoleno a umožněno i veřejné šíření křestanského učení, jak duchovními osobami, tak i laiky. Proto také žádáme, jako je využívaným právem marxistů a jiných ateistů kritické hodnocení náboženství a církví, aby byla dána stejná možnost křestanům a jiným občanům, aby i oni ve svých publikacích a veřejném životě mohli podrobit kritickému hodnocení učení marxismu-leninismu a aby tato činnost nebyla posuzována jako nějaký trestný čin. 21. Žádáme, aby byly vráceny zabrané církevní budovy, které si z vlastních prostředků pořídili věřící občané a které jsou potřebné pro činnost církve včetně budov na poutních místech, exercičních domů, budov bohosloveckých fakult, zabraných budov řeholních společenství i s příslušenstvím. 22. Žádáme, aby byla umožněna stavba nových kostelů, tam, kde je jich potřeba. 23.Žádáme zamezení svévolného odstraňování křížů, soch a kapliček a jiných náboženských a kulturních památek po našich předcích z návsí, cest, a jiných míst. 24.Žádáme, aby pravomoc církevních tajemníků byla vymezena na základě marxistické zásady, že "Církve se musí stát svobodnými, na státní moci nezávislými spolky občanů stejného smýšlení." Z toho důvodu at je z pravomoci církevních tajemníků vyčleněna pravomoc zasahovat do jmenování, přeložení i výkonu činnosti duchovních a zasahovat do všech ostatních věcí, které ve většině demokratických států jsou vnitřní záležitostí církve. 25.Žádáme urychlenou a důslednou rehabilitaci nezákonně odsouzených kněží, řeholníků a aktivních náboženských laiků. [pageend5]26. Žádáme zamezení diskriminace věřících křestanů v zaměstnání, především ve školství. 27. Žádáme, aby věřící občané měli možnost v rámci petičního práva vždy se vyjadřovat k jakýmkoli problémům, o kterých jsou přesvědčeni, že je jejich morální povinností se k nim vyjádřit. Žádáme také, aby za tuto svoji aktivitu pak nebyli obviňováni z nezákonné činnosti a aby jim nebyl petiční materiál zabavován. 28. Žádáme, aby byly zrušeny všechny právní předpisy, které neoprávněně kriminalizují značnou část náboženské činnosti duchovních i laiků. 29. Žádáme doplnění nebo úpravu článků č.16, 20, 24, 28 a 31 naší ústavy tak, aby byly v souladu s našimi návrhy. 30. Žádáme také, aby všechny platné zákony a závazné právní předpisy, týkající se přímo nebo nepřímo náboženské oblasti, byly uvedeny do souladu s Mezinárodním paktem o občanských a politických právech. 31. Žádáme, aby byla utvořena smíšená komise složená ze zástupců státních orgánů a zástupců katolické církve včetně laiků, jmenovaných Otcem kardinálem Tomáškem a podobně i se zástupci katolické církve ze Slovenska, která by se našimi návrhy zabývala a je i řešila. Doufáme, že nalezneme u představitelů našeho veřejného života, k nimž se přímo i prostřednictvím svých církevních představitelů obracíme s těmito podněty a návrhy, pochopení a snahu zajistit nám účinným způsobem vnější podmínky pro rozvoj vnitřního života duchovního a zajištění lepší budoucnosti nás všch. Dáno na první neděli adventní roku 1987, kdy společným pastýřským listem našich biskupů a administrátorů českých a moravských diecézí se zahajuje velké dílo duchovní obnovy rozvržené do deseti let, k němuž se tímto také aktivně připojujeme a je plně podporujeme." Na ilustraci ohlasu této petice jeden dopis, který uveřejnil časopis "Informace o církvi", vycházející v Československu jako samizdat, ve svém 3.čísle t.r.: "Dovolte mi, abych Vám,ač nepokřt.ěný, vyslovil hluboký obdiv a upřímné přání, aby Vaše úsilí o větší a svobodnější prostor pro katolickou církev, avšak- nejen pro ni, se setkalo s co nejméně překážkami a co největšími úspěchy. Jsem přesvědčen, že v současném východoevropském dění se musí najít i vhodná skulina pro nutné a neodkladné demokratické reformy v naší zemi. K nápravě té obrovské spousty chyb, omylů a zlých skutků je již skutečně nejvyšší čas. Chtěl bych Vás požádat, pokud můj hlas může přispět alespoň nepatrným podílem k dosažení větších svobod a práv věřících spoluobčanů, o laskavé zprostředkování a připojení mého podpisu pod petici, jež v současné době v 31 bodech podává velmi závažné a potřebné podněty k ozdravění naší společnosti. J.Z., Planá nad Lužnicí." Také na Slovensku měla petice obrovský ohlas. Z různých krajů přijížděly do Prahy delegace, aby panu kardinálovi osobně předaly podepsané archy. My se k petici připojíme při naší Národní pouti v Ellwangen. A ještě odpovědi kardinála Tomáška na otázky kněze z olomoucké arcidiecéze. Dotaz: Otče kardinále, je vaším přáním, aby kněží svým podpisem podpořili Petici o 31 bodech? Odpověď: Je to akce věřících a ne kněží. Tito mají podpořit věřící povzbuzením. Dotaz: Souhlasíte se všemi body, jak jsou v Petici uvedeny? Odpověď: Ano, vše je pravdivé. Některé formulace by potřebovaly formální úpravu. Dotaz: Nebude to později zneužito ze strany státu? Odpověď: Je to záležitost církevní a ne státní. Když Vatikán upozorňoval na to, že věřící u nás mají problémy, že se u nás nedodržuje náboženská svoboda, bylo mu sděleno zástupci naší vlády, že tyto problémy neexistují, že naši věřící jsou spokojeni s daným stavem a nic nepožadují. Svatá Stolice tedy chce pro jednání s vládou mít v rukou i to, co chtějí a říkají věřící. Jistěže jsem tyto body předkládal naší vládě, ale marně. Proto je nyní nutné, abyste se do věci zapojili všichni. Dotaz: Komu se dostanou do rukou, komu budou sloužit všechny podpisy? Odpověď: Nepřijde to do rukou státu. Nikdo nebude vyslýchán. Je to vnitřní záležitost církve. Iniciátor akce, pan Augustin Navrátil z Moravy oznámil chystanou akci na státním notářství v Praze předem a že ji již podpořil svým podpisem. Kdyby to nebylo ve shodě s platnými zákony, okamžitě by se museli vyjádřit. Nevyjádřili se, nebot je to vnitřní záležitost církve. Petice není protestní akce, ale je to hlas věřících, kterým se domáhají větší svobody pro církev u nás. Podle sdělení p.Navrátila nedostal dosud žádnou odpověď na své podání na nejvyšší orgány veřejné správy. Dotaz: Proč jste celou akci nevyhlásili úředním oběžníkem? Odpověď: Mohli by mně říci, že jsem ovlivnil věřící a celá věc by se pak mohla napadat ze strany vlády. Já jsem pouze písemně doporučil tuto akci. Dál už záleží na kněžích, s jakou iniciativou a angažovaností se celé věci ujmou. Dotaz: Nepovstanou mezi celou akcí a kněžími problémy? Odpověď: Bude se to jen vědět, prostě ukáže se, kde který kněz stojí, v jaké jednotě s celým božím lidem, biskupem i papežem. Toho strachu a nejistot mezi věřícími je tolik, že se tak dál už postupovat nemůže. Nějaká trpělivost a vyčkávání nejsou na místě. Čekali jsme 40 let, je tedy na čase využít dané situace k otevřené akci. Není to pastýřský list. Tedy, jakým způsobem s tím kněží seznámí věřící, to at si rozhodne každý podle svého svědomí a dané situace, v níž jeho farnost žije. Zbabělost a strach nejsou na místě. Po právnické stránce jsem nemohl Petici úředně vyhlásit, ale za vším stojím. VŠETCT SME BRATIA WIR SIND ALLE BRÜDER VŠICHNI JSME BRATŘI [pageend6]SME KRV JEDNA». KŘTEM SVATÝM BYLI DO CÍRKVE BOŽÍ PŘIJATI Michael a Samuel Kostroví z Wiesbaden Nil Moudrý ve Frankfurtu Pavel Malík a Martin Pečenka ve Stuttgartu Jacob Novák, Daniel Johannes Mecner, Jindřiška Záhrobská, Anna Marie Putterlík, Jindřiška Skopec, v Mnichově ABYS V NÁS MILOST KŘTU SVATÉHO ZACHOVAL - PROSÍME TĚ, VYSLYŠ NÁS’ K PRVNÍMU SV.PŘIJÍMÁNÍ PŘISTOUPILY Margaretě a Simona Sovovy v Norimberku ABYS V NÁS OHEŇ SVÉ LÁSKY ROZNÍTIL - PROSÍME TĚ, VYSLYŠ NÁS’ DARY DUCHA SV-BYLI POSILNĚNI Roman a Martin Hillovi, Stanislava Čaplová ve Stuttgartu ABYS NÁS DARY DUCHA SV.POSÍLIL - PROSÍME TĚ, VYSLYŠ NÁS 1 SVÁTOSTÍ MANŽELSTVÍ SVĚ ŽIVOTY SPOJILI Martin Loren a Milena Říhová v Mnichově ABYS TYTO NOVOMANŽELE V LÁSCE A SVORNOSTI ZACHOVATI RÁČIL - PROSÍME TĚ, VYSLYŠ NÁS I NA VĚČNOST NÁS PŘEDEŠLI Křest Michaela a Samuela Kostrových Anna Kopicová, maminka vedoucího Domu Velehrad ve Sv.Martine P.Jiřího, v Praze; Vladimír Mareška a Ludvik Gašparík v Norimberku; Dr.Ing.Ludvík Císař a Jan Eliáš ve Stuttgartu; Bohuslav Kučera v Hanau; Jan V. Prokop, bývalý majitel hotelu Prokop na Špičáku, v Bad Mergentheim; Rozina Jadrná-Pokorná z Rozhlasu Svobodná Evropa, Jiří Novotný, prelát Oskar Jandl, bývalý vedoucí oddělení pro cizince na zdejším ordinariátu a velký přítel naší Duchovní služby, všichni v Mnichově. ABYS NÁM ŠŤASTNÉ SHLEDÁNÍ S NAŠIMI ZESNULÝMI DOPŘÁL- PROSÍME TĚ, VYSLYŠ NÁS’ BLAHOPŘEJEME Ke 40.výročí kněžského svěcení Msgr.Karlu Fořtovi v Mnichově, Otci Dr.Angelu Staffovi O.Praem. v Hildesheimu a Otci Dr.Pavlu Knesplovi OFM Cap. v Bad Ibbenburen. K 80.narozeninám prelátu prof.dr.Josefu Rabasovi v Římě, P.Paulu Sládkovi OESA ve Zwieslu a Msgru.Dr.Norbertu Kocholatému v Pasově K 75.narozeninám J.M.opatu Dr.Anastá- zu Opaskovi OSB v Rohru, P.Václavu Sedláčkovi OESA ve Zwieslu a P.Johanesů Johnovi SAC K 65.narozeninám Zdenku Šedivému, řediteli čs.oddělení Rozhlasu Svobodná Evropa v Mnichově K 60.narozeninám Vladimíru Benešovi, redaktoru v Mnichově K 25.narozeninám Lucii Krutové v Norimberku Dr.Johannesu Zeschikovi OSB ke zvolení novým opatem kláštera v Rohru Pavlu Pecháčkovi ve Washingtonu, který dostal čestný titul "Muž 1987 Hlasu Ameriky" já jsem vzkříšení a život, kdo vžří ve mne, i kdyby umřel, bude živ. /Jan 11,25/ Odpočinutí věčné dej jí, ó Pane! Anna Kopicová 17.7.1899 23.3.1988 [pageend7].. o l^dn&i rodina ČESKÁ KATOLICKÁ CÍRKEV V NĚMECKU r.Pavel Knespl, 4530 Ibbenbüren, An aer Mauritiuskirche 3. Tel.05451/4140 P.Dr.Josef Stojaspal, 4660 Gelsenkirchen, Stolzestr.3a, Tel.0209/205162 P.Max Kandier, 5 Köln 1, Postf.290201, T.0221/316355 P.Jan Holas, 6 Frankfurt/M. Oskar-Sommer-Str.15-17, T.069/637508 P.Radim Valik OSB, 7 Stuttgart 1, Rosenbergstr.53a, T.0711/617812; Velehrad: Rottenwaldstr.96 P.Dr.Libor Koval, 78 Freiburg/Brsg., Habsburgerstr.120, Tel.0761/273903 Msgr.Jaroslav Kubovec, 7945 Langenenslingen 1, T.07376/308 P.Karel Janoušek, 8000 München 5, Klenzestr.66, T.089/2016793; Sál Velehradu, Kreuzstr.16, T.089/2603331 P.Václav Sedláček OSAE, 8372 Zwiesel, Postf.220, T.09922/1040 Msgr.Pavel Kucera, 8502 Zirndorf, Postf.1310, T.0911/606 301; Velehrad: 85 Nürnberg, Zufuhrstr.8, T.0911/268684 P.Jiří Pavelka, 8079 Schernfeld, Schulstr.2,T.08422/767 P.Josef Malár, 8881 Bachhagel, Waldstr.88, Tel.09077/264 Msgr.Karel Fořt, delegát, 8000 München 40. Rheinstr.39, T.089/349894 STUTTGART - Poutní slavnost sv.Vojtěcha, patrona misie byla oslavena za hojné účasti krajanů ze Stuttgaru, Ulmu, Karls- ruhe a Heidenheimu. Pontifikální mši sv.sloužil Otec opat Dr.Anastáz Opasek OSB. Chrámový sbor obohatil mešní liturgii několika sbory z byzantské liturgie, dále o lurdské Sanctus a Magnificat evropských skautů, za doprovodu pí.Trávníčkové u varhan a p.Vráblíka s trombónem. Po svátečním obědě s kachnou, knedlíkem a zelím se konala beseda s 0.opatem, který v ty dny slavil své 75.narozeniny. Pro děti sehrál loutkový soubor pohádku o pyšné princezně. Po hudebním repertoiru s lidovými písněmi byl poutní den ukončen zpívanými nešporami ke cti sv.Vojtěcha. Pout do Lurd se koná 15.-20.8. Ještě je několik míst volných. Díky biskupskému ordinariátu mohla misie pořídit použitý tiskací stroj, na němž hodlá tisknout menší publikace. Na skladě je "Ďáblův kamarád" od C.S.Lewise. Máte-li o publikaci zájem, pošlete ve známkách 3 padesá- tipfenikové známky na adresu stuttgartské misie. FRANKFURT - 13.2. se konal masopustní večírek na Velehradě 19.3. se konala na novém Velehradě za účasti i vzdálenějších krajanů postní duchovní obnova, kterou vedl Msr Pavel Kučera. Vzpomenuto bylo i svátku Josefů. Ze středečních programů se líbila přednáška "Dědictví Velké Moravy v našich dějinách" Dr.Hany Hanzalové. 9. a 10.4. podnikli krajané spolu s Ackermann-Gemeinde dvoudenní autobusový zájezd do ekumenického střediska Schevetogně v Belgii. MNICHOV - 22.-24.4. se zdejší krajané pod vedením 0.Janouška zúčastnili německo-polsko-české poutě do Vidně ke hrobu sv.Klementa Maria Hofbauera, rodáka z Jižní Moravy. Při té příležitosti navštívili také 0.Novotného v kostele sv.Karla Boromejského. 30.4. celebroval 0.biskup Škarvada pontifikální mši svátou v kostele Allerheiligen am Kreuz, vedle farního sálu, kde se od 1.května každou 1. a 3.neděli v měsíci budou v 9.30 konat české farní bohoslužby. 0 sudých nedělích jsou dále české bohoslužby v kostele sv.Štěpána v obvyklou dobu. Každý pátek v květnu se večer v kostele Allerheiligen am Kreuz koná májová pobožnost Na obr. Frankfurtští při masopustu a na zájezdu v Belgii HLAS SV.CYRILA A MET0DA - Seelsorgebrief - Hrsg.Tschechische kathol.Delegatur, verantwortlich Msgr.Karel Fort m.Redaktionsrat, Rheinstr.39, 8000 München 40, Tel.089/349894 Postgiro München: Tschechisches katholisches Oberseelsorgeamt, Kto.Nr.4340 16-803, BLZ 700 100 80 [pageend8]