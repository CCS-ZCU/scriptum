VĚSTNÍK ČESKOSLOVENSKÉ NÁRODNÍ RADY AMERICKÉ Informační Orgán Československé národní rady americké. Redaktorka - Olga Kovářová Září -Říjen - 1994 President Havel navštívil USA Český president Václav Havel priletel letadlem z České republiky v úterý 27. září do Chicaga, kde zahájil svou již pátou cestu do Spojených států v presidentské funkci. V Chicagu president Havel navštívil finanční a komoditní burzu, setkal se s krajany a poté v přátelské besedě pobesedoval při obědě se zástupci krajanských organizací.Od předsedy Čs.Národní Rady Americké Antonína Jandáčka dostal president Havel darem dvě fotografie - nově restaurovaného Masarykova pomníku se sochou blanického rytíře stojícího v parku Midway při Chicagské universitě, a sochy Karla Havlíčka Borovského, která byla nedávno přemístěna do parku u Michiganského jezera mezi sochy polského astronoma Koperníka a generála Kosciuska. Další dary předali p. Chuchválek za Moravskou kulturní společnost, s.M.Hyvnarová za Krajanský výbor Ohio, s.F.Uhlířová a J.Uhlíř za Národní svaz českých katolíků Do Chicaga přiletěl s presidentem také český ministr hospodářství Karel Dyba, který se sešel s představiteli místních obchodních kruhů. "Chceme se stát členy Evropské unie a NATO a chceme se integrovat do všech struktur demokratického světa", zdůraznil ve středu večer president Havel na večeři pořádané organizací Mid- America Committee, která sdružuje kolem 130 velkých průmyslových a obchodních společností z amerického Středozápadu. Večeře se kromě několika desítek představitelů chicagské obchodní komunity zúčastnil i starosta Chicaga Richard Daley. "ČR se cítí být součástí západního světa , s nímž sdílí tytéž základní civilizační hodnoty. Nechceme žít ve vzduchoprázdnu , a chceme proto patřit tam, kam cítíme, že patříme", uvedl Havel. Na večeři promluvil rovněž ministr Dyba, který se v hodnocení české ekonomické reformy zaměřil zejména na privatizaci a na fiskální disciplínu, jako důležitý předpoklad úspěšně transformace ekonomiky. President Havel ve středu odpoledne přijal guvernéra státu Illinois Jim a Edgara a prohlédl si Chicago. Ve čtvrtek ráno ukončil návštěvu Chicaga a odletěl do San Franciska. Na prestižní Stanfordově universitě v Palo Alto u san Franciska převzal Václav Havel cenu Jacksona H. Ralstona a jak je v tradicích této školy, stal se na jeden den čestným profesorem její právnické fakulty. Ralstonova cena je udělována od roku 1972 za význačný podíl konkrétního laureáta na uplatňování práva v mezinárodních vztazích včetně vyjednávám - diplomatického úsilí a dalších kroků vedoucích k mírovému řešení sporů. S cenou je spojena finanční částka 75,000 dolarů. Ve svém projevu na Stanfordově univerzitě v otevřeném amfiteátru k šesti tisícům posluchačů, kde také vystoupila zpěvačka Joan Baez, se president Havel zaměřil na civilizační kontext soudobé politiky. "V poslední době se hodně hovoří o konfliktu civilizací jako o nejpravděpodobnější alternativě budoucího vývoje lidstva", prohlásil Havel. Vyslovil však pochybnost, zda jde skutečně o střet civilizací. Podle jeho názoru jde spíše o střety jednotlivých kultur či civilizačních okruhů v rámci jediné globální civilizace. Ve Stanfordu president Havel také navštívil krátce recepci asi 250 Čechů a Slováků. (Československý týdeník -ČTK) [pageend1]Pět let od smrti ses. Vlasty Vrázově. 22. srpna uplynulo 5 let od smrti sestry Vlasty Vrázové. Byla obětavou národní pracovnicí, novinářkou, předsedkyní a mnohaletou tajemnicí ČSNRA. Málokdo z lidí žije tak plodný život, jako měla Vlasta Vrázová. Čest její památce. Den českých katolíků. V neděli 18. září se konal v Besedním domě farnosti Panny Marie Svatoborské v Ciceru Den českých katolíků. Byl pořádán chicagským distriktním svazem za pomoci Klubu Domov z NSČK. Národopisný program začal ve 3:00 PM. Ve zpěvním a recitačním pásmu vystoupily děti ze sobotní doplňovací katolické školy Josefa kardinála Berana. Národní tance v pestrých původních krojích zatančila prostřední taneční skupina v místnostech Moravského domu. Slavnostním řečníkem byl dp. docent Ph.Dr. Tomáš Halík, předseda křesťanské akademie v Praze, kaplan vysokoškoláků u sv. Salvátora, který zároveň přednáší na filosofické fakultě Karlovy university psychologii. Za doby komunismu byl tajně vysvěcen na kněze a po osm let pracoval v psychiatrických ústavech. Sem byli posíláni i lidé pro své protikomunistické smýšlení na "zvláštní, odborný způsob léčení". V tomto jejich utrpení dp. Halík jim byl útěchou a útočištěm. Studijní návštěvu do USA poskytl dp. T. Halíkovi Acton Institut v Michiganu. Při setkám s dp. T. Halíkem jsme se hodně dověděli o pronásledování církve za doby komunismu a také o dnešních náboženských podmínkách u nás doma. Po programu k tanci a poslechu vyhrávala známá a oblíbená hudba "The Herz". Návštěvníci strávili společně hezké a přátelské odpoledne. Z odboček a oblastí ČsNRA Odbočka Oregon bude letos slavit dvoje výročí: jednak založení své odbočky Oregon 28. října 1964 a jednak 28. října 1918, založení republiky. Redakce přeje mnoho úspěchů do dalších let. Poslouchejte Československé7 Rádio J. Jiráka na stanici a vlnách WCEV - 1450AM ve středu a v pátek večer od 8:05 do 8:30 * * * Oblast Chicago oslaví'" 28. října" kulturním odpolednem: promítnutím filmu o T.G.Masarykovi, hudebním videem "Dvořák v Praze". Kulturní odpoledne se bude konat v neděli 30. října ve 2 hod. odpoledne v místnostech Moravského domu . Vstup dobrovolný. Odbočka Orange County CA. koná 29. října : vzpomínku na 28. října 1918 a páté výročí od konce komunistické vlády. Spolu s jinými čsl. organizacemi si zajistili pro tuto příležitost známou českou hudební skupinu "Plavci" (Country western) IN MEMORIAM: Na vzpomínku br. Jamese Krákory věnují manželé Halaškovi, Colorado, $ 25.00. X * * Některé zprávy vybrány z různých zdrojů - Hlas Národa, Carolina, Czech the News - XXX Americké Centrum v Plzni. Příští rok bude Plzeň oslavovat padesáté výročí osvobození americkou armádou. Na oslavu této události zřizuje město Plzeň "Americké Centrum v Plzni". Centrum bude sloužit mnoha způsoby. Poskytne dočasné i stálé kanceláře pro obchodní společnosti Spojených Států. Bude pomáhat při vyjednávám "Joint ventures" mezi českými a americkými společnostmi. Bude tam také obchod s knihami, knihovna a restaurace. Mezinárodní Peněžní Fond jednal o českém hospodářství. Česká republika je první a dosud jedinou zemí ve střední a východní Evropě, která dosáhla tak velkou hospodářskou stabilitu, že si už nemusí půjčovat u Mezinárodního peněžního fondu. Avšak nejen, že si nemusí půjčovat. ČR už zaplatila všechny splátky za rok 1994 a 1995. I po těchto splátkách cizí rezervy České Národní Banky činí přes pět bilionů amerických dolarů. Tyto peníze nyní pokrývají tři a půl měsíce odhadovaného importu, který stále roste. Tato stabilita kladně ovlivňuje rozhodování o investicích cizího kapitálu. Všechny náznaky poukazují k tomu, že ČR má dobré vyhlídky do budoucna. [pageend2]Dr.Alice Masarykova se vrátila do Češke' republiky. Sestra Rozina Nehasilová s podporou ČsNRA se ujala úkolu prevezení popele Dr. A. Masarykove, dcery TGM, do Čech. Pietni uložení popele se konalo symbolicky 14. září, v den 57. výročí smrti T.G. Masaryka, do rodinné hrobky v Lánech. Mezi účastníky obradu byla též přítomna neteř Dr. Alice Masarykové, Herberta Masaryková. Vzpomínáme 28. října 1918. Uplynulo 76 roků od onoho památného dne roku 1918, který je významným památním historickým dnem v naší národní historii. Onoho dne se zrodila nová svoboda a naděje. Slavné dny naší první republiky 1918 - 1938 pomalu ustupovaly nešťastným a tragickým událostem v Evropě. Nešťastný Mnichov, potupná Jalta, zhoubná II světová válka, nejisté poválečné roky s vyvrcholením komunistického puče v roce 1948 a 40 roků komunistické nadvlády. Uplynulo už pět roků od listopadu 1989, kdy se české země znovu staly svobodnými. Demokracie opět zvítězila a přejeme si, aby mír byl zachován na věky. Dr.Eduard Beneš: Dokonalá demokracie je jen ideál, za nímž jdeme a kterému se stále přibližujeme. Demokracie se stále nově tvoří a zdokonaluje. Avšak stále je jí třeba hlídat proti lidskému egoismu, proti lidské vášni, nevědomosti a touze po ovládání jiných. Je třeba ji stále ochraňovat a udržovat, je třeba stále o ni bojovat. V tom, jako ideálu, je pro uvědomělé demokraty její velikost a vznešenost. V tom je opravdový demokrat hrdinou, protože vede svůj těžký, nerovný boj se sebou samým a se svým okolím, stále, bez klidu, bez odpočinku. Masarykova myšlenka stále s námi. Láska k bližnímu je v plánu světa, lidská společnost stojí na lásce, ale nestačí mít k člověku jen tak zvaný milý cit - láska, humanita se musí ztělesnit v práci, v součinnosti, v tvoření a tím v zdokonal ování světa nám daného. Jsme dělníci na vinici boží. * * * Dr. Alice Masaryková: Ze vzpomínek na mého otce. Masarykova přesnost a pozornost. Příznačnou vlastností našeho otce byla pozornost. Za tak dlouhá léta nepamatuji se, že by něco hledal - brejle, plnící pero, nůžky, právě napsaný článek a podobně. Ani jednou se nic takového nestalo. Jeho psací stůl s předměty, které na něm ležely, tvořil celek. Pro nás děti to byla jednotka. Nikdy se nestalo, aby si někdo s otcova stolu něco vypůjčil - jen jednou jsem se toho dopustila, nikdy víc. Otec mnoho neřekl, ale plně to stačilo. V prostřed psacího stolu byl veliký blok ssacího papíru. Blok sestával z dvanácti archů výborného pijáku, po obou stranách na okraji byl kalendář měsíce, který právě byl - velké, černé číslice, jedna pod druhou. Myslím, že byl otci tento blok každoročně věnován nějakou záložnou nebo pojišťovnou. Vedle pijáku, napravo, ležely veliké nůžky a tupý dlouhý nůž na rozřezávám denních listů a časopisů. O kousek dál, souběžně s blokem ležel tácek a na něm byly dobře ořezané tužky. Otec tužky plně vypotřeboval, tak, že měl na tácu vždy dva tři malounké špačky - ty se mi náramně líbily. Dále na tácku měl velkou červenou a modrou tužku, pak dlouhou gumu, na jedné straně měkkou, na druhé tvrdou a bylo ji třeba ořezávat tak jako tužky. Ještě na tácku byl perořízek. O kousek dál, za blokem, byl kelímek s plnícími pery, a za mm arabská guma a inkoust. Po pravici, na rohu stolu leželo bronzové těžítko - tuším svatební dárek. Na levo, před sebou, měl otec matčinu fotografii z doby jejich zasnoubení. K psacímu stolu přiléhala štelář se dvěma oddíly. V dolejším oddílu byly přihrádky, kam otec kladl listy spisu, na němž právě pracoval. Vyšší přihrádka byla příruční knihovnou. V psacím stole byly dvě zásuvky. Napravo měl otec všemožné potřeby: kladívko, kleště, gumy, spínátka, kompas, pravítko (rovné i trojhranné), dlátko a různé špagátky. V levé zásuvce byly odřezky papíru. Otec žádný čistý papírek nevyhodil; tyto lístky používal k běžným poznámkám. Ke své práci výhradně používal čtvrtky normalizovaného archu. Zkrátka, otcův stůl byl v pořádku a vždy připravený pro odbornou práci. Nejednou nám řekl: [pageend3]"Když se podívám na něčí psací stůl, vím kolik uhodilo a s kým mám co činit." - Popis otcova psacího stolu mi vyvolal přísloví, které matka často užívala: "Kdo chce něco dok. zat, musí mít nářadí v pořádku." Otec byl vždycky pozorný. Pozorně poslouchal. Uměl poslouchat. Pozorně pozoroval prostředí. Když jsem s ním byla jednou v Londýně, já sama jsem se ptala skvělých londýnských strážníků - Bobbies - kudy k Britskému museu, k Madame Tissaud, anebo jinam. Ne tak otec. Vytáhl mapu, a vidím ho, s kloboukem naraženým do čela, s mapou ve větru vlající hledat ulici, kterou se dostaneme k Parlamentu. Ovšem, potom jeho geografická představa Londýna byla mnohem přesnější než moje. Ráda a často vzpomínám na tuto otcovu přesnost a pozornost. * * * Následující zprávy převzaty z Československého týdeníku: Oppenheimer Fund v ČR. Přední americká soukromá investiční firma Oppenheimer and Co., Inc. se rozhodla založit zvláštní fond pro portfoliové investice v České republice. Její Czech Republic Fund, Inc. (CRF) je registrován na newyorské burze (NYSE) a je prvním fondem zaměřeným na Českou republiku, s jehož cennými papíry se zde bude obchodovat. Ústavní soud rozhodl ve prospěch krajanů. Dne 12. července 1994 rozhodli soudci ústavního soudu v Brně, že podmínka trvalého pobytu na území ČSFR, respektive ČR, pro občany republiky odporuje ústavě a Listině základních práv a svobod a zrušili příslušné části ustanovení dvou paragrafů zákona o mimosoudních rehabilitacích z roku 1991. Současně prodložili termín pro úplatném restitučních nároků od 1. listopadu 1994 do šesti měsíců pro podání nároků a do roka pro podám žaloby u soudu. Podnět k ústavnímu soudu podalo 53 poslanců sněmovny. Navrhovatele zastupoval Merek Benda, poslanec za KDS, který po skončení jednám uvedl, že rozšíření restitucí se týká několika stovek osob a stát výrazně finančně nezatíží. * * * Dvakrát měř - jednou řež ! Z letiště levněji ? Z Pražského letiště stálo svezení do centra až 800 korun. To si účtovali smluvní přepravci najatí Českou správou letišL Primátor Prahy Koukal nyní zřídil před letištěm parkoviště pro deset taxíků, což má vytvořit konkurenci a snížit ceny. Václav Havel: Krajané jsou součásti české národní integrity. Krajané, emigranti a exulanti, žijící v zahraničí jsou podle prezidenta V. Havla součástí české národní integrity a je jí přirozenou větví. Havel to řekl novinářům na Pražském hradě po krajanském setkám, které uspořádala Nadace Bohemiae s Ministerstvem zahraničních věcí. Do zahraničí pět tisíc korun. Od prvního září se zvyšuje limit pro vývoz českých peněz do zahraničí z dosavadních nejvýše dvou tisíc na pět tisíc korun. Platné jak pro tuzemce, tak pro cizozemce. Rozhodlo o tom ministerstvo financí a česká banka. Tramvaje zpět na Václavák. Obvodní rada Prahy 1 podpořila projekt na obnovení tramvajové trati na Václavském náměstí. Trat by měla vést z Vinohradské třídy přes horní polovinu Václavského náměstí, a po té zahýbat i do Vodičkovy a Jindřižské ulice. Na náměstí by se měla vrátit tramvaj č. 5, která spojuje Kobylisy se Žižkovem a tramvaj č. 22, která jezdí z Bílé Hory do Hostivaře. Štefánik na Petříne. Osobnost československého politika a spoluzakladatele československého státu Milana Rastislava Štefánika náleží podle slov slovenského prezidenta Michala Kováče oběma národům, Čechům i Slovákům. Kováčovo poselství přečetl v Praze u příležitosti odhalení pomníku Štefánika před Petřínskou hvězdárnou slovenský ministr kultury Lubomír Roman. Odhalení sochy Štefánika v letecké kombinéze a v mírně nadživotní velikosti, jejímž autorem je český sochař Bohumil Kafka, se zúčastnil také český prezident Václav Havel a členové české, slovenské a bývalé federální vlády. [pageend4]