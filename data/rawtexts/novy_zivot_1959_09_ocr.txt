novů Z OBSAHU SCHULZ : ROZPOMEŇ SE, SVATÝ VÁCLAVE • ROZEHNAL : SOCIÁLNÍ POJIŠTĚNÍ * RADIMSKÝ: OTÁZKY ŽIVOTÁ A SMRTI ČESKÉ A SLOVENSKÉ AMERIKY • HEIDLER : SVÁTOST POKÁNÍ • PETR : DIPLOMACIE V POHYBU • VLK : NĚCO O BUDOUCÍM KONCILU • BENÁČEK : MINOU DROUETOVÁ VYPRÁVÍ O SVÉ RADOSTI * JUST : CISTERCIÁCKÉ STAVITELSTVÍ • H. : DVACET STOLETÍ CÍRKVE A STÁTU • JEŠTĚDSKÝ: CLAUDEL, NEZNÁMÝ • [ZLATÉ KNĚŽSKÉ JUBILEUM MSGRE ŠUMANA • DROBTY Z VÍDEŇSKÉHO FESTIVALU MLÁDEŽE • KOENIGSTEIN 1959 • ČS. DÁLKOVÁ ŠKOLA V NORSKU • SLOVANSKÝ OREL • ROZHLEDY • POZNÁMKY • STALO SE DOMA, V EXILU A JINDE VE SVĚTĚ • DOPISY • DOTAZY • ODPOVĚDI. R O Č N ÍK X I • Ř ÍM . Z Á Ř Í 1959 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE ; NOVY ŽIVOT, VIA DELLA CONCIL1AZIONE, I. KOMA-ITALIA. Časopis řídi redakční kruh. • Redakční uzávěrka 25. předcházejícího měsíce. • Předplatné na rok 1959 : V Itálii 1800 lir (podpůrné 2.500 lir). Pro ostatní země 3 dok (podpůrné 5 dok) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii : pošt. slož. : C. c. post. 1-33428 Accadeinia Cristiana Ceco- slovacca - Via della Conciliazione, I. Roma (617) s pozn. NŽ 1959. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřade 1.800 lir na : Nový život - Accademia Cristiana Cecoslovaccn, Roma, Via della Conei- liazione, 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). —Německo : zasláním 12 DM poštovní složenkou na Karl Fořt, Konto München (13 b), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada : CML (Václav Vostřez), 234 King Str., East. Hamilton, Ont., Can. — USA : CML (Rev. Jaroslav Tománek), Lankin, No Dakota. Vita Nuova. - Mcnsile • Con approvazione ecclesiastica. • Autorizzazione Tribunále Roma N. 3779 del 16-3-54. • Diretlore responsabile : P. Vincenzo I n s o l e r a S. J. novy život ALOIS ROZEHNAL : S O C I Á L N Í p o j i š t ě n í Účelem pojištění je poskytnout jednotlivci ochranu proti určitému risiku. Podle rozsahu chráněných osob rozeznáváme pojištění individuální, skupinové, sociální, národní a veřejné zaopatření, které je ve skutečnosti rubem práva na zdraví a život. Na rozdíl od individuálního pojištění jde při sociálním pojištění hlavně o vrstvy hospodářsky slabé a o škody, hrozící jejich výdělečné schopnosti, čímž se zdůrazňuje princip kolektivity (multi societate tutiores). Důležitost sociálního pojištění je dána jeho podstatou : sociální pojištění poskytuje pracovníku ochranu proti nahodilým zjevům ohrožujícím jeho fyzický i hospodářský život a zabezpečuje tak jeho vratkou, na mzdě založenou existenci. Sociální pojištění je proto závislé na společenském zřízení státu, který svým právním řádem chrání jeho výstavbu. Princip demokratický odpovídá zásadě finanční rovnováhy. Sociální pojištění je zde souborem veřejnoprávních hospodářských zařízení, vybudovaných na principu ekvivalence (rovnováhy) mezi příjmy a výdaji podle zákona o velkých číslech. Účelem jeho je zabezpečit (zpravidla za přispění státu) osobám hospodářsky slabým, případně všem občanům a jejich rodinám, pro případ nemožnosti výdělku nebo jeho zmenšení právní nárok na jisté, hlavně peněžité dávky, jimiž má být zabráněno jejich hrozící hospodářské katastrofě. Princip autoritativní odpovídá zásadám státního rozpočtu. Sociální pojištění v lidově demokratickém zřízení je vybudováno na »socialistických principech « a liší se od » kapitalistického « sociálního pojištění jak svou kvalitou, tak i kvantitou. Není založeno na systému rozvrhovém (ekvivalence mezi příjmy a výdaji v běžném roce), ani na systému kapitálové úhrady (budování kapitálových fondů, z kterých se vyplácejí dospělé dávky). Tím, že pojistné plyne do státního rozpočtu a dávky se vyplácejí ze státního rozpočtu, není třeba ani kapitálové rezervy ani pojistné finanční rovnováhy. Jeho krajní hranicí je hospodářská únosnost státu, neboť na dluh nelze žít trvale v žádném státním zřízení. Československé sociální pojištění mělo pestrý vývoj podle změn společenského řádu : od svých začátků v rakousko-uherské monarchii, přes politickou demokracii první republiky až do dnešního období lidové demokracie či diktatury pro- letariátu. Po válce tedy mohlo dále budovat již na tradici, která nesla znak pokrokovosti, neboť z první republiky zde byly tyto druhy pojištění: a) nemocenské pojištění dělnické, b) invalidní a starobní pojištění dělnické, c) penzijní pojištění zaměstnanců ve vyšších službách, d) pojištění hornické u báňských bratrských pokladen a e) úrazové pojištění. Národní pojištění (1948-1951) Zavést sociální pojištění pro všechny pracující vrstvy národa (bez ohledu na to, zda jde o zaměstnance či osoby samostatně výdělečně činné), bylo stanoveno již v Košickém vládním programu. Zákon o národním pojištění z 15. dubna 1948, č. 99 Sb., uvedl o rozsahu pojištění v důvodové zprávě: (pokračuje na str. 192) 190 [pageend2]ROZPOMEŇ SE, SVATÝ VÁCLAVE! O. Španiel : Svatý Váelav a Radslav Zlický Svatý Václave, který jsi svlažil krví mučednickou úrodnost země České a přijal ji v léno nehynoucí, vasale Panny Marie nejvěrnější, zadržel jsi v nebesích všechnu čest země a tvoje korouhev, která vlála v tolika bitvách a v tolikeré slávě, kdy opět se rozevlaje? V prastaré modilitbě k tobě čteme : » Světlostí záře osvěť nás, hříchy omráčené, modlitbami svými, maje v kůru mučedníků odvahu prošiti za nás!« Tak nebylo řečeno ani o jednom z našich svátých prosebníků, to jako by bylo jen tvojí výhradou, jediný dědici, k jehož prosbám všichni naši patronové s toužebností se připojují. Rozpomenuli jsme se na své viny a na provinění svá, zvážili jsme hříchy své a víme, co to znamená mít ještě odvahu prošiti za nás. Jest významná věc pro osudy naší země : že tato zem Česká vyvolila si většinou jen mučedníky k opatrování svého erbu. Jestiť málo svátých Vyznavačů v počtu jejích patronů ... A je to zem sličná a líbezná, zem tak dojímavé krásy, že není možno nikdy na ni zapomenout, na zem Českou. Je to zem bolestná a nepomíjející tajemství utrpení. Je tichá a vnadná, ie to Boží zem Česká. Myslíme na ni v slzách, v trpkosti, ale vždy s láskou, tak plni jejího půvabu, že někdy stačí jen zvuk jména matčina či rodného místa, abychom si ji vyvolali celou. Jsme-li v cizině, stesk po ní zaplavuje všechny krásy světa. A je to zem tvrdá a statečná, která podstoupila mnohé boje a jejíž korouhve bývaly často plné krve. Byla v bitvách a byla v moru, byla uvržena do podlosti a hanby a byla vítězná nad všechna vítězství zemí jiných. Svatý Václave, dnes naše prosba : Rozpomeň s e ! nabývá opět nejpalčivějšího významu. Neboť snad právě v Božím úradku jest nové rozhodnutí nad národy. Snad právě teď Andělé trestající, stojící v úhlech Věčnosti, jsou připraveni rozdělit čas věků novými mezníky převratů a válek. Nemáme jiného Zastánce než tebe, kníže náš svátý Václave, Dědici země České, který máš ještě odvahu prošiti za nás. Rozpomeň se na své plémě, pomoci tvé žádáme, vévodo náš, pros za nás toho, který jedněm národům jest k pozdvižení a jedněm k pádu. KAREL SCHULZ, Pochvala svátých patronů českých. 191 [pageend3](.Dokončení ze sír. 190) » Sociální pojištění, poskytující zabezpečení v případě všech typických sociálních škod a potřeb všem pracujícím, nazývá se právě pro svůj maximálně široký osobní i věcný rozsah pojištěním národním. Bylo- uznáno, že sociálně politický účel sociálního pojištění je tak závažný, že nelze z něho vylučovat žádného námezdně pracujícího. Avšak tytéž důvody platí i pro ostatní pracující, tj. ty, kteří jsou činni na základě jiného právního titulu než pracovního nebo učebního poměru. Uzná-li se, že ono sociální zabezpečení, které poskytuje sociální pojištění, je jedním ze základních sociálních práv, které sama ústava zaručuje pracujícímu občanu, pak nutně platí zásada solidarity pracujících a zásada rovnosti každé práce pro celek a každého pracujícího, jde.-li o toto základní právo občanské. « Národní pojištění mělo odstranit dosavadní roztříštěnost sociálního pojištění a slouěit všechny jeho druhy v jednotné pojištění. Tehdejší zákonodárce byl velmi optimistický, když v důvodové zprávě dále uvedl: » Nové pojištění se bude nepochybně vztahovat na 95% i více, všech státních občanů. Zasluhuje si proto názvu pojištění národního. « Zákon o národním pojištění byl přeložen do hlavních světových jazyků, aby i v cizině hlásal pokrokovost sociálního zřízení v Československu, Než mnohá jeho ustanovení zůstala na papíře. Tak nikdy nenabylo právní účinnosti ustanovení o nemocenském pojištění osob samostatně výdělečně činných (zemědělci, řemeslníci, živnostníci a osoby činné v tzv. svobodných povoláních). Z povinného nemocenského pojištění byly tedy vyloučeny celé skupiny obyvatelstva. Podle statistické ročenky počet obyvatel příslušných k níže uvedeným skupinám činil k 31. prosinci 1957 : členové JZD III. a IV. typu 992.000 jednotlivě hospodařící rolníci drobní a střední 1,522.000 drobní živnostníci a řemeslníci 55.000 kapitalisté (kulaci, podnikatelé, rentiéři) 45.000 takže z povinného nemocenského pojištění bylo vyloučeno 2,514,000 osob z celkového počtu 13,414.000 obyvatel. Členové JZD mají sice možnost uzavřít dobrovolně smlouvu o nemocenském pojištění na okresním národním výboru, avšak za méně výhodných podmínek a jen na lékařské ošetřování, případně léky. Podle smlouvy nemají nároku na peněžité dávky nemocenského pojištění, které se mohou poskytovat jen ze sociálního fondu JZD. Samostatně hospodařící zemědělci nemají ani této možnosti, neboť nemohou uzavřít ani dobrovolnou smlouvu o nemocenském pojištění. Jednotlivě hospodařící zemědělci platí však přirážku na nemocenské pojištění, z něhož jsou vyloučeni. Preventivní a léčebná péče poskytuje se jednotlivě hospodařícím rolníkům, spolupracujícím členům rodin a rodinným příslušníkům jen v případě úrazu ; z jejich dětí se poskytuje jen dětem mladším 15 let, a to jen v nemocnici. Dobrodiní sociálního pojištění bylo obráceno v třídní zbraň. Poněvadž člověka provází nemoc od kolébky až do hrobu, je pro něho nemocenské pojištění důležitější než pojištění důchodové, jehož starobní důchody předpokládají, že se dožije stáří (60 nebo 65 let). Proto byly samostatně hospodařící osoby vyloučeny z nemocenského pojištění zaměstnanců. Tato diskriminace se vztahuje nejen na rodiče, nýbrž i na jejich děti, u nichž byla učiněna výjimka, jen pokud jde o léčení v nemocnici. Naproti tomu byla diskriminace zostřena u rodinných přídavků. Poněvadž rodinné přídavky na děti se řídí předpisy zákona o nemocenském pojištění zaměstnanců (ač logicky by patřily mezi předpisy důchodového pojištění), nepřísluší rodinné přídavky na děti osob samostatně hospodařících. Naproti tomu jsou jednotlivě hospodařící zemědělci a ostatní samostatně výdělečně činné osoby povinně pojištěni (ex lege) v důchodovém pojištění pro případ stáří a invalidity. Důchody však nedosahují ani minima důchodů z důchodového pojištění zaměstnanců a pojistné prémie jsou tak vysoké, že zemědělci je nemohou zaplatit. Nedoplatek pojistného ke konci roku 1955 byl 1.069 milionů Kčs a v českých krajích připadalo na každého zemědělce z tohoto dluhu 1.408.38 Kčs. Přitom nemají nároku na dávky důchodového pojištění, dokud není zaplaceno pojistné za celou pojistnou dobu. Ale Í pak jejich přiznání závisí na libovůli národního výboru, který místo lékaře rozhoduje o tom, zda pojištěná osoba ještě po dosažení 65 let je schopna výdělečné činnosti. Reorganizace národního pojištění (1952-1956) Nositelem národního pojištění byla Ústřední národní pojišťovna, která dnem 1. července 1948 převzala všechna pojištění, prováděná dosud nositeli pojištění uvedenými v jednotlivých zákonech. Humanitní cíle národního pojištění byly však předmětem kritiky, kterou A. Zápotocký shrnul takto : » Nemocenské pojišťovny a jejich aparát nemá se závody a výrobou spojení a nemá pro jejich potřeby pochopení. Ani lékaři nemají správné pochopení pro naši výrobu a pro náš úkol zlepšovat všeobecně životní úroveň. Jsou to namnoze filantropické, liberální a nesprávné názory, že hlavní úkol je pomáhat a nadržovat jednotlivci. Co je to, soudruzi, za socialistické stanovisko ? « (Rudé právo 10. list. 1951). 192 [pageend4]Zákonem z 19. prosince 1951, č. 102 Sb., došlo proto k přebudování národního pojištění, které s účinností od 1. ledna 1952 bylo rozděleno na dvě větve: Národní pojištění nemocenské a národní pojištění důchodové. Vrcholným orgánem nemocenského pojištění se stala Ústřední rada odborů a vrcholným orgánem důchodového pojištění byla Státní komise důchodového zabezpečení. K odůvodnění této přestavby bylo uvedeno: »Ústřední rada odborů přebuduje nemocenské pojištění, aby se přiblížilo postupným přenášením jeho provádění do závodů a na odborové svazy, upraví dávky, aby byly v souladu se zájmy výroby a se zásadou odměny podle zásluhy a aby celá administrativa pojištění byla zjednodušena a zhospodárněna. K nemocenskému pojištění se přiřazuje agenda rodinných přídavků. « (Rudé právo 5. prosince 1951) Místo bývalých okresních nemocenských pojišťoven nastoupily komise národního pojištění, které jako orgány závodní rady (dnes závodního výboru) rozhodují o dávkách nemocenského pojištění. Místo někdejších placených kontrolorů nastoupily soudružské návštěvy, které pak vodí provinilce na veřejné pokání: »Velmi často pomohlo, když nečestné jednání simulantovo bylo pranýřováno na členských schůzích ■Revolučního odborového hnutí a veřejně se pak o něm diskutovalo. Většina pochopila, že jejich chování způsobilo velké škody závodu a že bylo nesoudruž- ské vůči ostatním spolupracovníkům. « (Práce 3. července 1953) ' Pro provádění důchodového zabezpečení byl zřízen Státní úřad důchodového zabezpečení, který se dohodl s Ústřední radou odborů o rozdělení miliardového majetku Ústřední národní pojišťovny, který tato zdědila z likvidace dřívějších nositelů pojištění, zejména Ústřední sociální pojišťovny a Všeobecného pensijního ústavu. Základní organizační jednotkou důchodového zabezpečení je okresní národní výbor, u něhož zvláštní oddělení vykonává působnost, která kdysi příslušela okresním národním pojišťovnám ve věcech dávek důchodového pojištění. U okresních národních výborů byly zřízeny dávkové komise důchodového zabezpečení, které »mohou spravedlivěji a lépe posoudit invaliditu žadatele o důchod, neboť mohou posoudit nejen zdravotní stav žadatele lépe než jednotlivý lékař, ale mohou i posoudit pracovní podmínky a celý jeho pracovní a sociální profil. Komise je důležitou zábranou proti zneužívání důchodů.« [Lidová demokracie 11. ledna 1953) Se zrušením Ústřední národní pojišťovny byl zrušen i právní nárok na zvláštní léčebnou péči (v sanatoriích a lázních), která podle zákona z 19. prosince 1951, č. 103 Sb., byla vyňata že zákona o národním pojištění a vybudována jako odměna nejlepších pracovníků a úderníků. O přiznání lázeňského léčení nerozhoduje lékař podle nemoci, nýbrž závodní výbor podle pracovního výkonu. Likvidace národního pojištění 7j výstavby národního pojištění lze usuzovat, že v době jeho zavedení šlo skutečně jen o humánní cíle tohoto pojištění, které se však stále více dostávaly do rozporu s cíli komunistického režimu. Postupné připoutávání národního pojištění k výrobě znamenalo počátek jeho likvidace, neboť hlavním cílem přestávalo být sociální zabezpečení jednotlivce a místo něho nastupoval požadavek zvýšení výroby a produktivity práce. Konečnou likvidaci národního pojištění urychlil zostřující boj komunistického režimu s dělnictvem o osekání nabytých výhod a utužení pracovní kázně. Prostonaných dnů v roce 1954 bylo více než 80 miliónů, což znamená, že denně bylo na 220.000 pojištěnců práce neschopných. V následujících letech se situace ještě zhoršila a počet » absentérů « činil až 272.000 zaměstnanců denně. Tento boj se však skončil autoritativním usnesením KSČ, které stanovilo: » Proto ústřední výbor naší strany navrhuje upravit dávky nemocenského pojištění tak, aby jimi podporoval a odměňoval větší výkon. Aby byli více odměňováni ti, kteří pracují poctivě, a aby byli postiženi absentéři a fluktuanti. « (Rudé právo 2. října 1956) Dalším rozhodujícím činitelem se stala hospodářská únosnost. Výnos daně ze mzdy v roku 1955 byl 8.5 miliardy korun, ale náklady na dávky nemocenského a důchodového pojištění na rok 1956 byly předvídány částkou 12.1 miliardy korun. Odtud prýštilo varování před bankrotem : »Je třeba otevřeně říci všem pracujícím, že se často růst nároků a úkolů sociálního zabezpečení pohyboval již na hranici hospodářské únosnosti. « (Rudé právo 11. dubna 1956) Poněvadž národní pojištění pro všechny třídy obyvatelstva (celý národ) bylo příliš nákladné, bylo rozhodnuto, že budou zavedeny »preference « pouze pro určité třídy a že v nové úpravě »bude výrazně uplatněn socialistický princip odměňování podle obtížnosti a důležitosti práce. « [Rudé právo 2. října 1956) Proto došlo ke zrušení národního pojištění, které bylo roztříštěno podle třídních hledisek v dílčí pojištění jednotlivých tříd obyvatelstva, a tak z něho byl udělán mocný nástroj třídního boje. 193 [pageend5]Stalo se tak řadou zákonů ze sklonku roku 1956 a začátku roku 1957, z nichž nejdůležitější jsou zákony z 30. listopadu 1956, č. 54 Sb,, o nemocenském pojištění zaměstnanců, a č. 55 Sb., o sociálním zabezpečení, které nabyly účinnosti dnem 1. ledna 1957. Vrcholným orgánem nemocenského pojištění je opět Ústřední rada odborů, která za provádění nemocenského pojištění odpovídá vládě. Orgánem sociálního zabezpečení je Státní úřad sociálního zabezpečení, který je rovněž odpověden vládě. Prostředky určené k provádění obou těchto pojištění jsou ve státním socialistickém vlastnictví jako součást státního rozpočtu. Komunistický režim se rád jimi vychloubá a uvádí, kolik bylo věnováno na společenskou spotřebu, jako by z ní měl prospěch celý národ : * Věcná zpráva bez okázalých frází říká, že na kulturní a sociální opatření se roku 1959 vynakládá 40% všech výdajů ze státního rozpočtu. Těch 40% znamená 38.415 mil. Kčs, které naše společnost dává na školství, na stipendia studentům, školní stravování dětí, na zabezpečení pracujících v nemoci, na léčení v sanatoriích a lázních, na důchody pro klidné stáří pracujících. « (Rudé právo 18. března 1959) Ve skutečnosti však celé třídy obyvatelstva jsou vyloučeny z dobrodiní sociálního pojištění. Tak osoby samostatně výdělečně činné nemají závazného nemocenského pojištění, ale zato platí prémie nemocenského pojištění za své zaměstnance (pokud je ještě mají), a to ve výši 15%, zatím co v socialistickém sektoru zaměstnavatel platí jen 10%. V poslední době se zaměstnancům dokazuje, že si neplatí na nemocenské pojištění nic, ale toto tvrzení není správné. Zapomnělo se na dřívější chlácholení Rudého práva, které kdysi hájilo vysokou daň ze mzdy a k jejímu odůvodnění uvádělo: » Dnes jsou tyto zaměstnanecké příspěvky (nemocenského pojištění) započítány do daně ze mzdy, a to 8% z příjmů.« {Rudé právo 19. února 1953) Také ustanovení zákona o nemocenském pojištění zaměstnanců (č. 54-1956 Sb., par. 57), podle něhož » pojistné platí zcela zaměstnavatel«, je nesprávné a v rozporu s ustanovením dosud platného zákona z 11. prosince 1952, č. 76 Sb., o dani ze mzdy a » zjednodušení vybírání daně a pojistného národního pojištění«. Naprotitomu je pravda, že zaměstnanci neplatí příspěvek v důchodovém zabezpečení, ale zato jsou v přiznání nároku na dávky odkázáni na milost svého socialistického zaměstnavatele. Osoby samostatně hospodařící jsou na tom ještě hůře, neboť u nich vysoká prémie a ztížené podmínky důchodového zabezpečení se staly prostředkem jejich likvidace. Diskriminace Hlavní zásadou dnešního sociálního pojištění je diskriminace, na které spočívá jak nemocenské pojištění, tak důchodové zabezpečení. Diskriminace má nejrůznější formy, podle toho, jaké cíle sleduje, a dá se rozdělit do dvou hlavních kategorií, z nichž jedna je politická a druhá hospodářská. Diskriminace podle narození (feudální princip společenského zřízení) se vztahuje na : a) nemocenské pojištění, kde pouze děti zaměstnanců mají nárok na 1. preventivní a léčebnou péči, kdežto děti osob samostatně hospodařících mají nárok jen na ošetření v nemocnici. Ke konci roku 1957 bylo z povinného nemocenského pojištění vyloučeno 2.5 miliónu osob, jejichž děti nemají nároku na bezplatné léčení a lékařské ošetření; 2. rodinné přídavky, kde i mezi zaměstnanci je provedena diskriminace podle toho, zda jsou uživateli zemědělské půdy nebo dokonce jen bydlí s takovým uživatelem ve společné domácnosti. V květnu 1958 bylo celkem 1,562.720 zaměstnanců, kteří pobírali rodinné přídavky na 2,971.102 nezaopatřených dětí. Rodinné přídavky byly však zahrnuty do nemocenského pojištění zaměstnanců, aby děti osob nepodléhajících tomuto pojištění byly z nich vyloučeny. Zde nejde již jen o osoby samostatně výdělečně činné, nýbrž i o další třídu obyvatelstva, která ve Statistické ročence se uvádí jako členové JZD III. a IV. typu počtem 992.000 osob. 3. pionýrskou rekreaci ROH, pro niž mohou být vybráni jen děti zaměstnanců, a to s další podmínkou, že tito jsou členy Revolučního odborového hnutí, takže z této dávky nemocenského pojištění je vyloučeno asi 800.000 dětí. b) důchodové pojištění, kde sirotčí důchody dětí osob samostatně hospodařících jsou nižší a závislé na zaplacení prémie. Diskriminace podle majetku (komunistický princip společenského zřízení) je zavedena, a) v nemocenském pojištění, kde 1. pojistná prémie v socialistickém sektoru je 10% z úhrnu mezd, zatím co soukromý zaměstnavatel platí za zaměstnance 15%, 2. osoby samostatně výdělečně činné jsou z něho vyloučeny úplně a členové JZD mohou uzavřít méně výhodnou smlouvu o dobrovolném pojištění na okresním národním výboru, 3. zaměstnanci, kteří mají pozemkový majetek, mají nárok jen na snížené dávky rodinných přídavků ; b) v důchodovém pojištění osob samostatně hospodařících 1. vysoká prémie se stala prostředkem jejich likvidace, zatím co zaměstnanci neplatí pojistné, 2. nárok na starobní důchod nevzniká dovršením let, nýbrž teprve po schválení národního výboru, 3. výše důchodů nedosahuje ani minima 400 Kčs měsíčně, takže je pod hranicí »hladových« důchodů zaměstnanců. Diskriminace podle povolání, zaměstnání a činnosti byla zavedena 194 [pageend6]a) v nemocenském pojištění, kde 1. lázeňská péče, v níž jde o léčení vleklých chorob, stejně jako 2. výběrová rekreace ROH, nezakládají nároku na přiznání této dávky, ale jsou vyhrazeny jen » nejlepším « pracovníkům preferovaných průmyslových odvětví jako » odměna« za práci. Jelikož další podmínkou těchto dávek je členství ROH, zůstává více než 1 milion pracovníků z těchto dávek vyloučeno. b) v důchodovém pojištění 1. pro vznik nebo výši nároku na dávky je rozhodná doba zaměstnání a nikoliv doba pojištění nebo činnosti před vstupem do zaměstnání. Tímto ustanovením je postiženo 925.000 osob dříve samostatně výdělečně činných, kterým se nezapočítává do průměrného ročního výdělku, co vydělaly před vstupem do zaměstnání; 2. diferencované pracovní kategorie pro 385.000 zaměstnanců zavádějí diskriminaci i mezi zaměstnanci ; 3. doba služby v československé armádě před druhou světovou válkou se nezapočítává, ale zato se započítává doba strávená v Rudé ar- LADISLAY RADIMSKÝ OTÁZKY ŽIVOTA A SMRTI Nejsem znalcem dějin a osudů Čechů a Slováků v Americe a nezúčastnil jsem se spolkového života našich krajanů ve Spojených státech. Proto to, co o shora naznačené otázce řeknu, bude jen mínění člověka pozorujícího naše krajany v Americe jaksi jen zvnějšku. Někdy se však zvnějšku víc vidí než zevnitř, zvláště není-Ii srdce pozorujícího bez lásky a nemá-li příčinu nemluvit plnou pravdu — i když není vždy ani příjemná, ani radostná. Jsem v Americe již dost dlouho a nemohu nevidět dvě základní skutečnosti. Předně úctyhodnou práci mnohých jedinců, spolků a krajanských listů za udržení existence českého a slovenského živlu v Americe, která ukazuje jak lásku k rodné zemi, tak i dobře pochopenou věrnost k ideálům, jimiž vzkvétá jejich nová vlast. Za druhé smutnou marnost tohoto úsilí, která se jeví v nesporném úpadku českého a slovenského krajanského života v Americe, jenž se nalézá na křižovatce, na níž rozhodne o svém životě nebo smrti. Bude-li se toto konstatování někomu zdát nevlastenecké, nechť nezapomene, že se opravdový zájem neprojevuje pochlebováním a nastavováním růžových brýlí. Vnějším znakem tohoto úpadku je pokročilý věk lidí, kteří umějí česky nebo slovenský, navštěvují krajanské slavnosti, pracují ve spolcích a jsou krátce živými údy krajanské obce. Mládež chybí všude. Zemře-li starý spolkový mádě a v komunistických dobrodružných brigádách (Španělsko apod.) ; 4. starobní důchody zaměstnanců, kteří byli dříve podnikateli, podléhají libovůli komise sociálního zabezpečení; 5. důchody osob, které byly význačnými představiteli dřívějšího politického a hospodářského zřízení, mohou být libovolně sníženy nejen těmto osobám, ale i pozůstalým po nich ; 6. odnětí důchodů lze provést i tam, kde to není stanoveno v trestním zákonu, Vítr diskriminace provívá celým zákonodárstvím o sociálním pojištění, v němž mizí jistota právního nároku a místo ní nastupuje libovůle v přiznávání dávek. Kdo prošel sítem zákona, ještě nevyhrál, neboť při rozhodování o dávce platí jen třídní hledisko a třídní profil žadatelův. I tak humánní instituce, jako je sociální zabezpečení, bylo zneužito k třídnímu pronásledování. pracovník, těžko se nahrazuje novým, zemře-li stará abonentka krajanského listu, ztrácí list jednoho čtenáře, který není nahrazen její dcerou nebo synem. Vlastenecké podniky, pořádané v tak zvaných českých nebo slovenských čtvrtích amerických velkoměst, podobají se už pomalu schůzkám veteránů z civilní války, a obyčejně jako naschvál proniká do slavnostní síně anglický pokřik venku povykující mládeže, složené z potomků přítomných. Je už otřepané říkat, že mládež je budoucností národa nebo budoucností české a slovenské Ameriky. Bohužel však i otřepané floskule mohou být pravdivé. Jsou lidé, kteří prohlásí, že asimilace, to je zmizení Čechů a Slováků v Americe, je něco přirozeného, vysvětlitelného již podvázáním nového přistěhovalectví z Československa. A mají pravdu — až na to, že si neuvědomují, že i samo přežití Čechů doma v německém moři je stejnou nepřirozeností, a že na světě jsou staré národy, které nejeví chuť vymřít, byť jejich příslušníků je mnohem méně než Čechů a Slováků v Americe. Nepřirozená a umělá je každá kultura, poněvadž ve svém umění i vědě je jediným bojem proti přirozené smrti. Ano, my, kteří chceme přežití národních větví v Americe, chceme něco nepřirozeného, velikého a zázračného — v zájmu vyšších cílů svobodného člověka, a především také v zájmu Ameriky. Amerika má heslo Ex pluribus unum, chce jít CESKE A SLOVENSKÉ AMERIKY 195 [pageend7]k své jednotě mnohostí, a nikoliv utlačováním národních individualit. Myslím, že jsou zejména čtyři příčiny úpadku krajanského života v Americe, příčiny, které nutno odstraňovat každou jiným způsobem. Pojednáme teď o nich co nejstručněji. I. Čeští a slovenští rodiče přestali učit své děti rodné řeči. Jistě ne ze zlé vůle, jen z lenosti. A tuto svou lenost pak dodatečně omlouvají sami sobě sterým způsobem : děti češtinu nebo slovenštinu stejně nebudou potřebovat, děti se nerady učí řeči, které nerozumějí jejich spolužáci, je obtížné je posílat do české školy atd. Na příklad The American Bulletin, vydávaný živou Čs. národní radou americkou, ve svém dubnovém čísle konstatoval, že se před lety učilo nepovinně česky na osmnácti středních amerických školách, což nyní neexistuje, poněvadž kursy nejsou navštěvovány ani v tak českých a slovenských centrech jakými je Cicero nebo Berwyn v městě Chicagu. V New Yorku město zavřelo velmi dobrou českou a slovenskou knihovnu v české čtvrti, a to prostě proto, že jí nikdo neužíval. Y mnohých sokolských jednotách je nutno cvičení řídit anglickým velením, poněvadž švarní sokolíci a sokolky už česky nebo slovenský nerozumějí. A nechtějte, abych pokračoval dále! Je možná nějaká náprava ? Ovšemže ano. Nestačí-li apelovat na vlastenecké city rodičů, nutno znovu a znovu apelovat aspoň na užitkovou stránku otázky. Nutno znovu a znovu vysvětlovat, že v dnešním zmenšujícím se světě je nutno mluvit aspoň dvě řeči, že čeština je dobrým mostem k naučení se jiným slovanským řečem, které právě Amerika tolik potřebuje, že i v Americe existuje tisíce zaměstnání, v nichž právě čeština nebo slovenština je nejlepším doporučením atd. Nutno vytvořit mezi našimi krajany v Americe ovzduší nové lásky k rodné řeči, a rodiče, kteří v tom zanedbávají své povinnosti, veřejně i soukromě odsuzovat. A řeknou-li nehodní rodiče, že poměry jsou silnější než jejich dobrá vůle, nechť se jim ukáže na rodiče vzdělanější, jejichž děti, a často již v Americe narozené, dokonale česky nebo slovenský mluví a píší. A ať mi nikdo neříká, aby omlouval svou lenost, že nechce, aby jeho dítě mělo rozdvojenou osobnost, a podobné nesmysly. Osobnost a charakter se nepodepře zapíráním rodné řeči. Sám jsem mluvil jako malé dítě velmi slušně francouzský a v průběhu života jsem se musel učit několika cizím řečem, žádné rozdvojení jsem však v sobě nepozoroval. V New Yorku musela se skončit ochotnická maňásková představení proto, že děti už kašpárkovi nerozuměly. Rodiče těchto dětí nemají být na co hrdi: přijdou doby, kdy jim jejich dítě vyčte, že je mateřské řeči nenaučili. II. Druhou příčinou úpadku našeho krajanského života v Americe je něco, nač ještě nebylo upozorněno s dostatečným důrazem. Je to pocit méněcennosti, kterým v Americe trpíme. Uvedu jen několik málo příkladů, abych své tvrzení prokázal. Mnozí z nás se stydí za svá česká a slovenská jména, a i když si je přímo nepoan- gličtí, tož aspoň vynechají všecky čárky a háčky, aby svůj původ zakrývali. I v krajanských listech a na oficiálních publikacích krajanských spolků se setkáváme s těmito zkomoleninami. Je to naše vina, píšou-li světové americké noviny správně jména třeba francouzská (i s jejich háčky a čárkami), a zásadně nesprávně jména slovanská. Nemáme-li sami úctu k svým vlastním jménům a k jménům českého umění, vědy a dějin, nemůžeme čekat, že ji budě mít někdo jiný. Nebo jiný příklad našeho pocitu méněcennosti : vloni v říjnu byl uspořádán veliký banket v hotelu Walldorf-Astoria v New Yorku na počest čtyřicetiletého trvání Československé republiky. Politicky to byl jistě úspěch, a všem, kteří se oň zasloužili, patří náš dík. Přišli a mluvili vynikající američtí hodnostáři a cizí diplomaté. Jistě se však právě oni divili, proč za celé asi čtyři hodiny slavnostních řečí nebyla — až na kratinkou českou a slovenskou modlitbu — pronesenena ani jediná řeč česká nebo slovenská, ač 95 procent účastníků byli čeští a slovenští krajané. Veškeré tiskopisy, zasedací pořádek, ba i nápis oslavující Československou republiku a žádající její svobodu, byl jen anglický. Patří snad naše jazyky jen na První avenui, a nikoliv na Park Avenui ? Domnívali jsme se, že touto » skromností« se někomu zavděčíme a budeme Američanům imponovat ? Nejsou právě Američané zvyklí na to, že se na francouzských krajanských oslavách mluví francouzský, na polských polský a na tatarských tatarsky? Bohužel se stydíme mluvit česky nebo slovenský a stydíme se za svou rodnou vlast. Na příklad v novinách občas čteme dobře míněný oslavný článek k výročí nějakého krajana, v němž je co chvíli řečeno třeba toto : » Ač mu jeho řeznický obchod šel dobře, přece nezapomněl na svůj jazyk a na svou vlast!« Není přímo hrůza napsat tak otevřené přiznání 196 [pageend8]své méněcennosti ? Jak veliký obrat musí mít můj obchod, abych byl oslavován za to, že se nestydím za svou vlast ? Rubem tohoto pocitu méněcennosti je ovšem skutečnost, že se nic krajanského nesmí kritizovat a nekritizuje, ani v nejlepším úmyslu. Všecka ochotnická představení se musí pochválit, ač někdy jsou špatná. Mizerné básně se otiskují, a nikdo se nesmí opovážit se nad tím pozastavit, rýmují-li jen vlastenecky »vlast — slast« nebo »láska — páska «. Jak odpomoci tomuto pocitu méněcennosti ? Především ovšem vzděláním. Kdo zná naše dějiny, naši hudbu, naše básnictví, kdo ví, že jistě víc než dvě třetiny členů Spojených národů má menší počet obyvatel než Československo atd., ten se za svůj původ stydět nebude. Řečeno ve zkratce: kdyby pisatel článku oslavujícího prosperujícího řezníka věděj, že česky mluvili a česky se učili císařové Římské říše, asi by svůj článek stylizoval jinak. Ano, vím, že za náš pocit méněcennosti může i vláda komunismu v Československu. Neprávem! Má nás naopak naplňovat pocit hrdosti, že my jsme jiní a že na sobě můžeme světu dokazovat násilnost jeho panství doma. Kritika, a i přísná kritika krajanského života, musí být druhým lékem k vymanění se z pocitu méněcennosti. Smí-li se kritisovat operní představení Metropolitní opery, aniž tím utrpí americké vlastenectví, proč by se nemohlo kritisovat — dobře nebo špatně, podle zásluhy — představení české ? Jen výhní kritiky můžeme jít umělecky, vědecky i politicky nahoru. Heslo » Co je české, to je hezké «, je heslem společnosti těžce nemocné. III. Třetí příčinou úpadku krajanského života v Americe je americký konformismus. Stěžují si na něj ostatně — tak, jako v jiných zemích — největší američtí vlastenci. Celé knihy jsou tomuto problému věnovány. Jedna z nich — Osamělý dav od profesora Řiesmana — ukazuje, jak se průměrný Američan za posledních řekněme dvacet let změnil z člověka, řízeného vnitřními zásadami, v člověka řízeného svým okolím, tedy jinými. Samozřejmě naši krajané nejsou z tohoto proudu vyňati a konformují se a přizpůsobují se — na škodu svého vnitřního i národního života. Jdou někdy i tak daleko, že se zříkají náboženství svých předků jen proto, že ve čtvrti, v níž bydlí, zámožnější občané jsou členy jiné církve. Nikdo nechce být »jiný« než většina, být »jiným «, to je na příklad mluvit Msgre František Plamer odevzdává dar českého exilu ndp. opatovi Ambroži L. Ondrákovi, originální ruskou ikonu Matky Boží Kazaňské. česky nebo slovenský nebo číst krajanské listy, je něco jako špatná známka z mravů. Ani děti se nechtějí učit česky nebo slovenský a zpívat české písně, aby nebyly »jiné«, asi tak jako nechtějí nosit bílé punčochy, když všichni jejich spolužáci nosí černé. To je ovšem problém mravně nejzávažnější. Americký senátor Douglas ve své známé řeči vloni v Chicagu naň upozornil a žádal přistěhovalce, aby si zachovali svou řeč, své zvyky, svou kulturu — v zájmu Ameriky. Každá společnost nutí člověka se přizpůsobovat, člověk však tomuto tlaku musí stále odolávat. Jinak ztratí svou svobodu. Svoboda Ameriky je zaručována pluralismem přinesených kultur, a může být ztracena totalitářským myšlením. Všichni lidé dobré vůle by měli našim krajanům znovu a znovu připomínat jejich nejvlastnější úkol v Americe, úkol z největších i pro lidi statečné a silné. Amerika vznikla prací pionýrů. Jejich věk by neměl skončit — nemá-íi skončit ona Amerika, kterou milujeme. IV. Poslední příčinou skomírání krajanského života v Americe je jeho zaměření na minulost. Dovedl bych popsat dlouhé stránky důkazy, že se česky a slovenský žije většinou jen v době, kdy vlny krajanů opustily starou vlast. Mohl 197 [pageend9]bych konstatovat, že se naši krajané scházejí obyčejně jen při oslavách dávno mrtvých zasloužilých mužů, že se při ochotnických představeních hrají hry přinejmenším sto let staré, že Raisovy Zapadli vlastenci jsou snad nejmodernější knihou, kterou jsou krajané ochotni číst atd. Nemluvím samozřejmě proti četbě Zapadlých vlastenců ani proti uvádění na scénu Tyla nebo Klicpery, a tím méně mluvím proti oslavám výročí našich velikých lidí, jejichž památka Čechy a Slováky v Americe tolik spojuje. Mluvím však proti výlučnosti takového počínání, proti tomu, abychom zapomínali, že kromě minulosti existuje i přítomnost a budoucnost, že máme také moderní spisovatele a dramatiky, a že je oč se prát dnes a nyní. Samozřejmě pak, zapomínáme-li na to, naše mládež naše slavnosti nenavštěvuje, na našich divadelních představeních se nudí a české a slovenské knihy nečte. Je mladá, a proto ji zajímají mladé problémy — a s těmi se v krajanském životě nesetkává. V této věci může odpomoci jen živý a nový program národní práce. Práce politické, kulturní a sociální. Mládež mezi nás přijde, nebudeme-li — spát. Budeme-li bojovat za dnešní problémy, budeme-li svolávat schůze k řešení dnešních otázek, budeme-li debatovat a třeba se i hádat o skutečně moderní literatuře a moderní hudbě a moderním divadlu. Musíme oživit naše politické schůze současným bojem s komunismem doma, nesmíme se zastavit před nejtěžšími problémy náboženskými a národními. Naše krajanské noviny musí přinášet články debatující o přítomné době, musí přinášet básně a romány nej novějších českých a slovenských spisovatelů tak, aby i mladí — a nejen babičky — našli v nich něco, co je zajímá. Toto vše mělo by být úkolem každého vlastence ve svobodné cizině, a zejména ovšem ustavující se Společnosti pro vědu a umění při Československé národní radě americké. Měla by nejen sbírat památky minulosti, nýbrž i pracovat k tomu, aby jednou po nás bylo co sbírat! A při oslavách minulosti nikdy, nikdy nezapomeňme, že ti oslavovaní ve své době málokdy koho oslavovali, a více pracovali na živých problémech doby. * * * Otázka života nebo smrti české a slovenské Ameriky se bude řešit nikoliv za nějaká desetiletí, nýbrž nyní a námi. Na nás je se rozhodnout pro život, nebo pro smrt. Naší smrti si přejí komunisté, poněvadž jim ubude nepříjemný kritik a možný politický nepřítel. Náš život je v zájmu nás samých, v zájmu svobodného světa a v zájmu Ameriky. Není pravda, že již je rozhodnuto o přirozené smrti našeho národního živlu v této zemi. Práce a nadšení mnoha vlastenců ještě docela • nevymizely. Nastává určitá renesance našeho krajanského života, vedená schopnými osobami v Československé národní radě americké. Jí by měli pomáhat všichni lidé dobré vůle. A zejména lidé mladí, mladí fysickým věkem a duševní zdatností. Vždyť člověk nežije ani samým chlebem, ani jen dolary. Opravdu žije jen odhodláním bojovat proti přirozenému odumírání své fysické podstaty a zapojením se do velikého nastávajícího boje o dokonalejší a duchovnější budoucnost člověka. ALEXANDER HEIDLER Svátost pokání Každé pokání především vyžaduje vnitřní obrat, kterým se hříšník odvrací od svého hříchu a vrací se k Bohu. To platí i pro člověka, který zhřešil po křtu ; ani on nemůže dosáhnout odpuštění, jestliže před Bohem a kvůli Bohu svých hříchů nelituje a nemá opravdové předsevzetí, že se bude hříchů varovat; mimoto si musí uvědomit, že odpuštění je projev Božího milosrdenství, a proto musí v modlitbě o odpuštění prosít. Tak je to vyjádřeno i v druhé části modlitby Páně: Odpusť nám naše viny {to je prosebná modlitba a zároveň projev lítosti), jakož i my odpouštíme našim vinníkům (to je významná součást našeho dobrého předsevzetí) a neuvoď nás v pokušení (i to je výraz předsevzetí, nyní zcela všeobecný, a opět prosba, aby nám Bůh pomohl předsevzetí splnit). Tento vnitřní postoj a tato modlitba stačí k očištění duše, jestliže není malomocná hříchem těžkým, nýbrž jen zašpiněná hříchy všedním i,— jestliže se od Boha úplně neodvrátila, nýbrž se jen zbytečně zdržovala oklikami na cestě k němu. Jakmile však je si křesťan vědom smrtelného hříchu, tj. vědomého a dobrovolného porušení Božího zákona v důležité věci, už mu zpravidla nestačí jen vnitřní úkony lítosti, předsevzetí a modlitby; je třeba, aby to všechno bylo ověřeno, posvěceno a zpečetěno zvláštní svátostí Církve, svátostí pokání. To odpovídá jasně projevené vůli Kristově (Jan 20, 198 [pageend10]23) — a můžeme tušit i vnitřní důvody tohoto příkazu : křesťanský hříšník nejen urazil Boha, ale znečistil, poranil, zatížil a snad i zostudil Církev, jejímž je členem, a proto se při svém návratu musí představit i církevní autoritě a podrobit se jejím podmínkám ; tím také získá jednak bezpečnější vědomí, že mu Bůh odpustil, jednak přesnější kontrolu, aby si návrat k Bohu nedělal z lidské slabosti příliš snadný a aby svůj život napravil nejen podle subjektivního svědomí, ale co možná nejvíc i podle objektivní normy Božího zákona ; a jako u všech svátostí jde i u pokání konec konců o to, abychom si uvědomili, že Boží milost nám získal vtělený Boží Syn svou smrtí a že nám ji uděluje skrze svou Církev a její viditelnou a komunitní službu, ve které v jistém smyslu pokračuje jeho výkupné vtělení. Bez této svátosti nemůže být odpuštěn těžký hřích spáchaný po křtu. (Tím není míněna naprostá nutnost hmotného přijetí svátosti, které je v některých situacích opravdu nemožné, ale vždy aspoň vnitřní ochota svátost přijmout, spojená s lítostí — dokonalou, jak uvidíme — a opravdovým předsevzetím ; ta ochota někdy ani nemusí být vědomá, neboť v případě nezaviněné neznalosti stačí všeobecná ochota dělat všecko, co' chce Bůh.) Ježíš ustanovil svátost pokání příznačně v den svého zmrtvýchvstání; je to vzkříšení duše, která duchovně zemřela » smrtelným « hříchem. Podle Janova záznamu Ježíš o první křesťanské velikonoční neděli, když se večer zjevil učedníkům, nejprve všeobecně vyjádřil poslání a autoritu své Církve a jejích představených, přítomných apoštolů, ale i jejich nástupců, biskupů a jimi pověřených kněží: »Jako mne poslal Otec, i já posílám vás.« Hned nato označil zvláštní konkrétní příklad, při kterém se autorita představených Církve bude uplatňovat. Symbolicky dechl na své učedníky a řekl jim : » Přijměte Ducha svátého (což v této souvislosti znamená : Přijměte svátou duchovní moc )! Komu odpustíte hříchy, odpouštějí se mu, a komu zadržíte, jsou zadrženy.« (Jan. 20, 21-23) Z celé situace a ze slov Páně je tu zřejmé, že Ježíš ustanovil tuto svátost na způsob duchovního soudu. Představení Církve mají soudní moc nad křesťanskými hříšníky : mohou jim hříchy •odpustit nebo »zadržet«, tj. odpuštění odepřít nebo aspoň odložit. A jejich rozhodnutí platí i před Bohem. Samozřejmě se předpokládá, že jejich rozhodnutí nebude libovolné, že se bude řídit vnitřním stavem kajícníkovým, povahou a množstvím jeho hříchů, opravdovostí jeho lítosti, jeho ochotou k polepšení a k nápravě škody. A poněvadž představený Církve není vševědoucí, musí o tom všem být informován, a tuto informaci mu nemůže poskytnout nikdo jiný než sám kajícník. Tak tedy upřímné vyznání hříchů, vlastní »zpověd«, plyne ze slov ustanovení svátosti pokání s naprostou nutností — a zároveň i právo a povinnost zpovědníka doplnit zřejmě neúplné vyznání otázkami, na které kajícník musí pravdivě odpovědět. Při tomto duchovním soudu je biskup, nebo od něho pověřený kněz, soudcem, a to svým úřadem, ne svými osobními kvalitami; on sám se jako křesťanský hříšník musí také zpovídat! Jako soudce musí vyslechnout žalobu, vyšetřit vinu, vynést rozsudek a uložit jakýsi trest. Zní-li rozsudek na »zadržení« hříchů, je už v tom podle duchovní povahy tohoto soudu obsaženo i potrestání; zní-li na » odpuštění «, tj. » rozhřešení«, musí zpovědník uložit kajícníkovi »pokání « neboli »dostiučinění«, nějakou modlitbu nebo jiný dobrý skutek, spojený s nějakou námahou, s mravním úsilím. Trest za hříchy, které jsou nám odpuštěny ve svátosti pokání, za nás vytrpěl Ježíš na kříži; ale jde o to, abychom si to názorně uvědomili, abychom to uznali poměrně malou obětí, kterou připojíme ze svého. Podobně kajícník je tu žalobcem, svědkem a obžalovaným : žalobcem, který spravedlivě oznamuje hříchy, jejich povahu a počet; svědkem, který zpovědníkovi pomáhá pravdivě zjistit vnitřní dispozici kajícníkovu (lítost, předsevzetí, ochotu k nápravě škod a pod.); obžalovaným, který poslušně přijímá rozsudek »odpuštění« nebo »zadržení«, a v případě ■ odpuštění se podrobuje i symbolickému trestu dostiučinění. Církev klade každému zpovědníkovi na srdce, že kromě základního úřadu soudce v této svátosti vykonává i úkol lékaře, učitele a duchovního vůdce. To si musí uvědomit i kajícník a podle toho se chovat vůči zpovědníkovi s co možná největší upřímností, důvěrou a poslušností. Kdo lékaře vědomě klame nebo ho zásadně neposlouchá, ten nikdy nedosáhne zdraví. A zde je pozemský kněz zástupcem nebeského lékaře naší duše — a běží o život věčný! [pageend11]rozhledy DIPLOMACIE V POHYBU (Mezinárodní přehled) Diplomacii, ctihodné to reservaci starosvětského pracovního tempa, nebylo letošního roku dopřáno ani vedřin. Přes tíživé poměry atmosférické seděli velvyslanci a vysocí úředníci zahraničních ministerstev v kancelářích a stírali pot ze svých čel, zrosených horkem a pilnou prací. To proto, že bude v září »vrcholová konference « v podobě vzájemných návštěv ruského ministerského předsedy u amerického presidenta, a opačně, a události tak dalekosáhlé se musí diplomaticky náležitě připravit. »Vrcholová konference « tedy bude, nebude však taková, jak si ji její promotoři představovali. Nebude to mnohohlavé shromáždění šéfů velmocenských vlád, bude to jen dvoustranná záležitost mezi vůdci největších mocností dnešního světa, Spojených států a Sovětského svazu. Přes tuto změněnou podobu však bude její konání nemalým úspěchem jejího největšího promotora, sovětského premiéra Nikity Chruš- čova. Jaký program jednání diplomacie pro tyto dvě vrcholné schůzky chystá, nebylo veřejnosti dosud vyjeveno. Kdo- však uváží, že táž diplomacie už strávila v Ženevě několik dlouhých měsíců smrtelně vážným jednáním o nejpodstatnějších rozporech mezi Západem a Východem, a že výsledek se rovná nule, ubrání se sotva pochybnostem o úspěšném výsledku konference vrcholové. Proč se tedy bude vůbec konat ? Můžeme se domysliti jen dvou pádných důvodů. Nikita Chruščov, rozený propagandista, v ní hledá prostředek k rozvinutí svých propagandistických talentů v Americe, v samém středu kapitalistického světa ; a president Eisenhower je poháněn tím, čemu se v západních demokraciích stydlivě říká » volební ohledy«. Příštího roku budou ve Spojených státech presidentské volby a Eisenhower by si přál, aby jeho republikánská strana zůstala u vesla. Jakýkoli omezený úspěch na poli zahraniční politiky v poměru k Sovětům, byť to byl jen úspěch propagační, je pro něj v této souvislosti velmi vítán. Ukáže voličstvu, že republikánská vláda, třebaže se jí za osm let Eisenhowerovy vlády nepodařilo podstatněji zlepšit poměr rusko-americký, se o jeho zlepšení snaží všemi prostředky a nenechává žádnou možnost nevyužitu. Proto byl vicepresident Nixon, republikánský kandidát na Eisenhowerovo nástupnictví, vypraven do Moskvy na návštěvu, pečlivě vypočtenou na zanechání největšího dojmu v americkém voličstvu, a proto se Eisenhower v závěru své presidentské kariéry rozhodl, že se sám dvakrát sejde s Chruščovem. » Volební ohledy « nejsou omezeny jen na Spojené státy. V Evropě vedle Nikity Chruščova je už delší dobu největším příznivcem myšlenky »vrcholové konference « Harold Mc Milan, britský ministerský předseda. Také on má za několik měsíců před sebou volby. Na rozdíl od Eisenhowera, který za svého presidentského období spíše zklamal své voliče, ukázal se Mc Milan za tři léta své vlády mnohem lepším vůdcem nežli se čekalo. Za tato tři léta Velká Británie dosáhla znamenitého hospodářského rozkvětu, vyváží víc než kdy jindy v celých svých dějinách, investuje mohutné kapitály do veřejných prací, snižuje daně atd. Není proto divu, že pan Mc Milan se považuje za oprávněna vyhrát volby. Aby si své volební vítězství pojistil, je i on ochoten podstoupit jakékoliv propagandistické představení se soudruhem Chruščovem, které by bylo s to udělat dojem na britské voliče. Za těchto okolností celý » atomový klub « (jak se říká třem velmocem — Spojeným státům, Sovětskému svazu a Velké Británii, které jediné vládnou atomickými zbraněmi) se ocitl ve vzájemné shodě, pokud jde o »vrcholovou konferenci «. To však velmi rozčililo generála de Gaulla ve Francii. Jak známo, usiluje generál de Gaulle o přjjetí Francie do » atomového klubu «, třebaže se jí dosud nepodařilo zhotovit atomickou bombu, o kterou se horečně snaží. Generál de Gaulle soudí, že jen tímto povýšením se Francii může vrátit statut vedoucí světové velmoci. Dokud se tak nestane, usmyslil si generál de Gaulle, že bude dávat okázale najevo svou nespokojenost. Nedávno prohlásil, že si přeje mít právo spolurozhodovat o použití atomových zbraní, jež jednotky americké armády mají ve Francii. Spojené státy mu nevyhověly a tiše, bez velkých řečí, přemístily své vojenské jednotky spolu s jejich atomickými zbraněmi z Francie do Velké Británie a Západního Německa. To rozčililo generála de Gaulla ještě víc, a když se president Eisenhower shodl s Chruščovem na vzájemných návštěvách, generál de Gaulle s tím okázale projevil svůj nesouhlas. Snaží se nyní o seskupení kontinentální západní Evropy do jednoho bloku, který by byl veden Francií a představoval by »třetí sílu « ve světě, vedle Spojených sttátů (obyčejně vystupujících solidárně s Velkou Británií) a Sovětského svazu. Francouzská vláda si představuje, že kdyby se vyšvihla k vůdcovství takového bloku, její posice by se rázem přiblížila mezinárodní prestiži členů » atomového klubu«, Je to však zřejmě jenom představa, a to málo realistická! Neboť vytvoření takového evropského bloku předpokládá v první řadě podřízení Západního Německa francouzskému vedení, a k tomu se bonnská vláda sotva kdy propůjčí. Kancléř Adenauer sice spolupracuje těsně s Francií (zejména v celní unii » Šesti«), nemá však zájem na tom, aby se postavil pod francouzské vedení v nějaké »třetí síle« a tím se znesvářil se Spojenými státy. Dal už Francouzům na srozuměnou, že kdyby byl nucen vybrati si mezi těsným spojenectvím s Francií anebo se Spojenými státy, zvolil by Washington a ne Paříž. To proto, že Amerika imponuje Němcům nepoměrně více než Francie, a také proto, že od Spojených států Němci očekávají v budoucnosti účinnou pomoc ke sjednocení Německa západního s východním, kterou jim nikdo jiný nemůže poskytnout. Tato mosaika různých zájmů, jež vlády velmocí sledují v souvislosti s »vrcholovou konferencí«, určuje úkoly diplomacie, pracující dnes za kulisami plnou parou. Ve dnech, kdy píšeme (26. srpna), jest jejím největším úkolem připravit předběžnou cestu amerického presidenta po evropských hlavních městech, aby vyzněla ve zharmonisování západních cílů, a tak připraviti obě setkání Eisenhowera s Chruščovem. Bude-li diplomacie dobře pracovat, je možné, že přes všechny propagandistické a prestižní motivy, jež jsou v pozadí »vrcholové konference«, z ní nakonec vzejde přece něco praktického, co zmírní studenou válku a chronické napětí ve světě. ' Zdeněk Petr 200 [pageend12]NĚCO O BUDOUCÍM KONCILU Od vyhlášení všeobecného církevního sněmu sv. Otcem dne 25. ledna t. r, uplynulo již několik měsíců. I když období, které následovalo potom, nebylo nijak zvlášť bohaté na podrobnější zprávy o tomto významném církevním shromáždění, přece jen celková situace uzrála natolik, že si můžeme učinit poněkud jasnější představu o tom, co tato událost prakticky znamená a jaké jsou její cíle. V tomto následujícím pojednání se pokusíme nastínit stručný vývoj událostí za těchto několik posledních měsíců. Když se po prvé rozlétla po světě zpráva o zamýšleném koncilu, všeobecně se mělo za to, že cílem jeho prací bude kromě reformy celého církevního zřízení též obnovení jednoty všech křesťanských církví. Mluvilo se proto a psalo ihned o » unionistic- kém« koncilu. Uvažovalo se o konkrétních možnostech a vyhlídkách na sjednocení; o způsobu, jakým budou pozváni na koncil zástupci jiných křesťanských vyznání (zvi. pravoslavní) ; množily se též četné odpovědi a reakce ze strany nekatolíků. Celé toto vzrušení nebylo ve skutečnosti neodůvodněné. Z různých projevů a gest Jana XXIII., jichž od samotného začátku jeho pontifikátu nebylo málo, a konečně i ze šatných slov onoho památného prohlášení se dalo usuzovat, že jeho zvláštní pozornost a péče bude platit křesťanskému Východu. Tak ve svém proslovu, proneseném dne 25. ledna ke sboru římských kardinálů v klášteře při basilice sv. Pavla řekl kromě jiného toto : »...je všechny (tj. nebeské patrony) prosíme o dobrý začátek, průběh i šťastné splnění tohoto předsevzetí a práce, která má být světlem, povzbuzením a radostí všemu věřícímu lidu a zároveň novým pozváním, adresovaným věřícím odloučených křesťanských církví, aby i oni nás následovali s láskou v tomto hledání jednoty a milosti, po níž touží tolik duší ze všech končin světa. « Do tohoto unionistického rámce zapadaly celkem dobře i jiné římské události, které následovaly krátce potom. Tak např. dne 27. ledna, na svátek sv. Jana Zlatoústého, sv. Otec sestoupil ráno do basilky sv. Petra, kde se vroucně modlil na hrobě tohoto světce. Tato událost se zdála být mnohým významná zvláště proto, že sv. Jan Zlatoústý, který byl patriarchou v Cařihradě, představuje celou svou osobností i svým učením velmi důležité pojítko mezi křesťanským Východem a Západem. Ne bezvýznamnou se zdála být v této souvislosti též veliká audience udělená dne 1. února Arménům žijícím v Itálii. » Jak bych neměl vyslovit též přání — pravil k nim, — aby se jednoho dne všichni Arméni shromáždili v otcovském domě ? Toto shromáždění by bylo zajisté pramenem radosti a milosti ... Smíme však doufat, že tato jednota bude uskutečněna a to velmi dokonale. « Mnohem otevřeněji se sv. Otec vyslovil o svých unionistických tužbách při svém setkání s římským klérem v klášteře pasionistů při basilice sv. Jana a Pavla. Zde se prý zmínil i o tom, jak by si konkrétně představoval sjednocení. Poněvadž však jeho slov bylo vzápětí zneužito v tisku, vatikánský deník » L’Osservatore Romano« vynechal ve svém referáte úmyslně vše, co se týkalo tohoto bodu. Vůbec však z celého jednání sv. Otce při audiencích a při nejrůznějších příležitostech, kdy přichází do styku s věřícími, je vidět, jak velmi se zabývá koncilem a jak nesmírně mu leží tato myšlenka na srdci. Dá se říci, že neopomene ani jediné příležitosti, aby se o něm nezmínil a hlavně aby nepovzbuzoval k horlivým modlitbám za jeho zdar. Přitom je též Z III. Unionistického kongresu v Lisle. Prof. Frant. Dvorník mluví o Byzanci a primátu římského biskupa. patrno, jak velmi si dává záležet na tom, aby přesněji vymezil a formuloval vše, co souvisí s úkoly koncilu a poopravil tak mnohé nesprávnosti, které se tu a tam začaly objevovat v tisku, hlavně v otázce sjednocení. Nepřestává sice mluvit o kýžené jednotě všech křesťanů, ale z druhé strany zdůrazňuje, že toto může nastat jen po důkladné a všestranné reformě Církve. Dle jeho výroků, prvním cílem koncilu bude obnovení a přizpůsobení celého církevního zřízení požadavkům dnešní doby ; sjednocení křesťanů se může pak dostavit jen jako důsledek těchto reforem. Velmi významný je v tomto ohledu dopis zaslaný dne 24. dubna benátskému kléru u příležitosti převezení ostatků Pia X. do jeho bývalé metropole. V tomto dokumentu, při zmínce o lásce světcově k Církvi, pronáší též tato významná slova o budoucím koncilu : >> Máme-li před očima nejsvětlejší stránky dějin všech století, tu si můžeme být jisti, že ekumenický koncil — který jsme vyhlásili poslušní hlasu inspirace, kterou jsme pocítili v pokornosti svého srdce jako náhlé a neočekávané dotknutí — již nyní vzbuzuje v srdcích biskupů a kněží dobré předsevzetí a toužebné přání rozšířit co nejvíce okruh lásky...« » S důvěrou prosíme o to, aby koncil obnovil především divadlo, které skýtali apoštolé shromáždění po nanebevstoupení Páně v Jeruzalémě : sjednocení v myšlenkách a v modlitbách s Petrem a kolem Petra, pastýře beránků a ovcí ; plní nové rostoucí energie a hledající to, co odpovídá nejlépe aktuálním požadavkům apoštolátu. « » Postava sv. Pia X., kterého vzýváme jako nebeského ochránce ekumenického koncilu, se velmi odlišuje od proudu, jenž v té době vedl k ukvapeným a jednostranným úsudkům a ukazuje tím více, jak oprávněné je napomenutí, abychom k záchraně člo- PO KNĚŽSKÝCH EXERCICIÍCH V UNTERJETTINGEN V NEMECKU. V první řadě zleva : dpp, V. Vinš, msgre G. Šumán, exercitátor P. V. Feřt, S. J., F. Topiarz; v druhé řadě zleva : dpp. K. Fořt, J. Smídl, duch. správce v Unterjettingen, Jar. Fojti, Alex. Heidler, Jar. Kubovec. (K obrázku na str. 199.) 201 [pageend13]veka a k obraně jeho práv nenastupovali cizí cesty a nevynalézali laciné náhražky za to, co tkví svými kořeny v stávajících zřízeních a je vyzkoušeno staletými zkušenostmi. A to znamená : vzhledem k Východu nejdříve sblížení, pak spolupráci a nakonec dokonalé sjednocení tolika odloučených bratří v lůně staré společné matky ; vzhledem k Západu pak velkorysou pastorační spolupráci mezi obojím klérem (řeholním a světským) pod dohledem a vedením biskupa, který je pastýřem všech ovcí. « Tuto myšlenku o reformě Církve jakožto prvotním cíli koncilu vyjádřil sv. Otec ještě přesněji při audienci udělené aiumnům řecké koleje v Římě dne 22, května. » Sv. Otec — praví L’Osservatore Romano ve svém referáte — poukázal na to, že od počátku, kdy přišel na myšlenku koncilu, měl zato, že se toto církevní shromáždění bude týkat jen katolické Církve. Církev se musí více přizpůsobit době, poněvadž mnohé věci se změnily ; mnoho se změnilo mezi věřícími i ve způsobu života, který musí vésti. Je tedy nutno pracovat na přizpůsobení. Teprve až toto bude vykonáno, může se Církev obrátit na své odloučené bratry a říci jim : ,, Podívejte se, co je to Církev, jak působí, jak vypadá! “ Až se Církev bude moci ukázat ve zdravé míře zmodernisovaná a omlazená, teprve potom bude moci též říci odloučeným bratřím : „ Pojďte k nám “ ... « Jediným však a prvním krokem k uskutečnění budoucího koncilu bylo jmenování zvláštní před-pří- pravné komise. Sv. Otec sám podal o tom zprávu věřícím v krátké promluvě, kterou měl na Boží hod svatodušní ke konci slavnostních nešpor ve svatopetrském chrámě. Členy této komise (počtem dvanáct) jsou sekretáři, nebo jiní hodnostáři římských kongregací téhož stupně, v čele s kardinálem D. Tar- dinim, jakožto předsedou. Úkoly, kterými se má zmíněná komise zabývat jsou tyto : navázat styk se všemi katolickými biskupy a požádat je o radu a návrhy; sebrat návrhy vypracované římskými ku- riálními úřady ; vypracovat v hrubých rysech themata, o nichž by se mělo jednat na koncilu a vyžádat si k tomu dobrozdání theologických a právnických fakult katolických universit; navrhnout složení různých orgánů (komisí, sekretariátů atd.), které by mohly pomáhat v přípravných pracích, jež si koncil vytknul za svůj cíl. Nově jmenovaná komise měla své první oficiální zasedání dne 30. června ve vatikánském paláci za přítomnosti sv. Otce. Při této příležitosti kardinál Tardini mohl informovat náměstka Kristova o prvních výsledcích prací. Mimo jiné sdělil ve svém referátě, že byly při jednotlivých kongregacích (tj. církevních ústředních úřadech) vytvořeny zvláštní výbory, složené z poradců a odborníků různých jazyků a národností, za účelem, aby mohli podávat koncilu konkrétní návrhy týkající se dotyčných zemí. Dále byli též pozváni rektoři katolických universit k prvnímu zasedání orientačního rázu. Na referát kard. Tardiniho odpověděl sv. Otec krátkým proslovem, ve kterém zdůraznil čistě vnitřně- církevní charakter budoucího koncilu. »Je dobře upozornit — pravil —, že koncil byl vyhlášen především proto, aby Církev při velkolepé různosti svých ritů, své mnohotvárné činnosti, své nezlomné jednoty nabrala nových sil pro splnění svého poslání. Církev jsouc věrná zásadám, o které se opírá, věrná nezměnitelné víře, kterou jí svěřil její zakladatel, chce upevnit v souladu se svou starou tradicí svůj život a svou soudržnost tváří v tvář novým a rozmanitým poměrům a situacím dnešního světa a chce stanovit směrodatné normy pro svůj život a pro své působení. Tímto způsobem se Církev objeví před celým světem v plném svém lesku. Proto při myšlence na nový rozmach zbožnosti a působnosti katolické Církve, který se dá předvídat a který se s určitostí dostaví, stoupá k Bohu důvěryplná modlitba, aby i ti, kteří jsou odděleni od apoštolského stolce, uslyšeli novou a přesvědčivou pobídku k jednotě, kterou Kristus daroval své Církvi a po níž mnozí z nich již touží... « Sv. Otec sleduje velmi pozorně průběh přípravných prací a je o všem velmi pečlivě informován. Všechen materiál, který nyní komise sbírá, bude později zaslán všem biskupům i theologickým a právnickým fakultám katolických universit, aby k němu mohli připojit své komentáře a posudky. Všeobecně se doufá, že tyto »před-přípravné« práce budou postupovat velmi rychle kupředu a že zato zbude tím více času pro vlastní přípravu, která bude mnohem konkrétnější a podrobnější. Vyskytují se též hlasy, že samotný koncil nebude dlouho trvat (snad nějaké dva měsíce), protože mnozí biskupové si nemohou dovolit vzdálit se na delší dobu ze svých diecésí. Bude-li tomu tak, pak je nutno tím důkladněji připravit a propracovat themata, o kterých se bude jednat. Je proto do určité míry oprávněná domněnka, že se koncil nebude moci sejít dříve než roku 1962. V poslední době bylo vidět v některých kruzích zklamání nad tím, že budoucí koncil se bude týkat více vnitřních záležitostí Církve než přímých unio- nistických prací. Kdo však zná jen trochu věroučné i psychologické rozdíly mezi katolickou Církví a jinými křesťanskými vyznáními, pochopí, že jejich přímá účast na koncilu není ještě dost dobře možná a že by nevedla k žádným výsledkům. Není možná ani u pravoslavných, kteří jsou nám po věroučné stránce nejbližší. To všechno však neznamená, že se nedá již ted během přípravných prací i později během koncilu vykonat něco pro naše vzájemné sblížení. V tomto období, které se jistě neobejde bez různých theologických studií i diskusí, týkajících se nejpalčivějších otázek (např. samotné struktury Církve, pravomoci biskupů, centralisace a decentralisace v Církvi atd...) bude zajisté dost příležitostí k plodné výměně názorů, která může znamenat velký příspěvek k lepšímu vzájemnému pochopení. Sám generální sekretář Světové rady církví poukázal na tuto možnost v jednom svém nedávném prohlášení. Není- li možná a přijatelná pro nekatolíky přímá účast na ekumenickém koncilu, — řekl — zůstává zde vždy možnost navázat polooficiální styky mezi zástupci jednotlivých církví a přípravnými komisemi. To všechno jsou však do určité míry jen theoretické úvahy a teprve konkrétní události v budoucnosti nám ukáží pravý stav věcí. Josef Vlk CISTERCIÁCKÉ STAVITELSTVÍ Počátkem dvanáctého století dochází k velkému přelomu v kulturních dějinách Evropy. Společná křesťanská víra se stala uvědomělým vlastnictvím všech složek obyvatelstva západních zemí. Široký okruh věřících se vášnivě uchopil náboženských úkolů. Snad nej mohutnějším výrazem touhy lidí po oslavě Boží byla stavba chrámů. Města se předháněla v budování velkolepých kostelů. Takřka všechno obyvatelstvo se zúčastnilo jejich stavby. I ten nejprostŠí obyvatel šel alespoň do lesa, aby tam nasekal dříví pro lešení. Nádherným zhmotněním ideálů [pageend14]POHLED DO CISTERCIÁCKÉHO KOSTELA FOSSANUOVA Je památný také tím, že tam zemřel sv. Tomáš Akvinský, tehdejší křesťanské duchovní jednoty evropské je gotický sloh, vzniklý ve Francii, jež tehdy stála v čele kulturní Evropy. Cistercké středověké stavitelství se stalo jedním z nejzvláštnějších zjevů ve světovém vývoji architektury. Snad nikdy se neprojevila ve výtvarném dění v Evropě větší jednota než v architektonické skupině cistercké. Zdá se až nepředstavitelné, že zapadlý klášter ve Španělsku má stejný půdorys a výstavbu jako jeho druh na břehu švédských jezer, vzdálený 2500 km. Ovšem intensita vzájemné příbuznosti byla různá. Postupem středověku se uplatňovaly stále více domácí a ostatní vlivy, ale základní společné principy zůstávaly stále patrné. Snad nej pozoruhodnějším zjevem jsou případy, kdy burgundské typy byly jakoby zázrakem beze změny přeneseny do různých konců Evropy, jako např. Fossanuova v jižní Itálii, Alvastra ve Švédsku, Vitring v Rakousku. Je nesmírně zajímavé, že při sdělování cisterckých architektonických podnětů nerozhodovala vzdálenost. Tak některé stavby, roztroušené od Anglie až k hranicím Ruska, jsou si komposičně velice podobné, kdežto stavby v blízkém sousedství a z téže doby jsou odvozeny od staveb jiného typu. Do mnoha zemí cistercký řád výlučně přinesl gotický sloh. Tak tomu bylo i V Čechách. Čechy byly ještě koncem dvanáctého století architektonicky skutečnou periférií. Románské stavby se jen těžce osvobozovaly od cítění blokového. Zemi chybělo přímé spojení s vyspělým kulturním Západem. Právě proto se tedy cisterciáci, přímo ideálně hodili jako zprostředkovatelé nového slohu. Byla to jednak jejich centralisace a mezinárodnost, a pak cistercké pojetí architektury, které zprvu neznalo výškových hodnot a kde hmota stěny nebyla popřena ve své funkci. Cisterciáci usměrnili náš výtvarný vývoj v rané gotice, a architektura té doby v našich zemích je vlastně pouze burgundského původu. Naše gotika byla tak svedena na cestu zcela odchylnou od umění gotiky klasické, středofrancouzské. Obdobně tomu bylo např. v Rakousku a ve Slezsku. Bohužel z původních cisterckých staveb se toho u nás zachovalo jen velice málo. Většina památek vzala za své v husitských bouřích. Ale i ty žalostné zbytky nám dodnes přibližují ono vážné a upřímné ovzduší, v kterém cisterciáci žili. Neporušený ráz si dosud uchoval klášter v Tišnově u Brna. Ke kostelu vzniklému po roku 1233 přiléhá čtverhran kláštera s křížovou chodbou a kapitulní síní. Chrám je zcela prostý, bez velkého členění, s oblíbeným cisterckým motivem kruhových oken (první známý příklad se nachází ve Vaux de Cernay u Paříže). Co nás nejvíce upoutá, je kapitulní síň s typickou sloupkovou křížovou chodbou, a zvláště nádherný chrámový portál. Je to překrásná výjimka v dekorativním úsilí cisterciáků té doby. Klášter byl nazván Porta coeli, to je Brána do nebe, a proto býl kladen takový důraz na bránu k vykoupení —- do chrámu. A zde vidíme právě takový případ, jak rychle cisterciáci přejímali objevy v uměleckém tvoření. Některé podstatné výtvarné prvky jsou zde totiž totožné se současně vznikajícími portály katedrály v Chartres. V barokních přestavbách se ukrývají středověké zbytky klášterů v Oslavanech, na Velehradě, v Plaších a Žcíáru. Nejkrásnější pozůstatek rané cistercké tvorby v Čechách je však kapitulní síň v Oseku. Vstupujeme do ní lomeným sloupkovým portálkem. Nevysoká klenba čarovného prostoru spočívá na dvou sloupcích. Lomená okna do chodby jsou členěna malinkými sdruženými sloupečky. V síni je přítmí. Z ambitu k nám doléhá zurčení klášterního vodotrysku. Uprostřed síně stojí původní čtenářský pult na dvou vzájemně se proplétajících sloupcích, z kterého by ješte dnes mohla zaznít slova denního čtení. Podivuhodně čistá architektura vyniká nad většinu středoevropských klášterních prostorů té doby. Nepředčí ji ani příklady francouzské. Nádhernou, dnes pobořenou, památkou je též křížová chodba na Velehradě, která dokonalým pročleněním a tvarovým bohatstvím byla z nejvýznamějších děl cistercké architektury v první polovině 13. stol. v Evropě. V osmdesátých letech 13. stol. vzniká ve Vyšším Brodě klášter s krásnou kapitulní síní. Bylo užito neobvyklého vzorce klenby, vzhledem k velikému východnímu oknu. Po straně vyrůstá klášterní chrám. Mezi nízkými, na koso postavenými kaplemi transeptu, tryská do výše velkolepý vysoký chór. Cistercké stavební hutě ovlivnily nebo přímo postavily i' stavby v našich městech a hradech. Známý královský hrad Zvíkov má dokonce ambity jako v nějakém cisterckém klášteře, a proslulá Staronová synagoga v Praze je vlastně cistercká kapitulní síň. Koncem" třináctého století však nastává změna. Hmotná stavba kostelů se osvobozuje a protahuje do výšky a hloubky. Mystika zasahuje celou Evropu. Tehdy vznikají památky, vysoké a hluboké, jakoby bez hranic. I nyní stojí cisterciáci v čele. Z té doby se nám zachovalo též málo památek. Z obrovitých klášterů v Nepomuku a ve Zbraslavi, který tak nadšeně obdivoval Aeneas Silvio Piccolomini, pozdější Pius II., nám nezbylo vlastně vůbec nic. Lépe se už POHLED NA ZLATOU KORUNU V JIŽNÍCH ČECHÁCH [pageend15]CISTERCIÁCKÝ KOSTEL V SEDLCI U KUTNÉ HORY osud zachoval ke Starému Brnu a Vyššímu Brodu, který byl tehdy dostavěn. Nejvelkolepějším cisterckým památníkem je klášterní chrám v Sedlci u Kutné Hory. Vznikl na počátku čtrnáctého století a byl později mírně zbarokisován. Kostel má ryze katedrální disposici. Je však nepoměrně prodloužen a převýšen. Obzvláštní kapitolou je u nás klášter ve Zlaté Koruně. Málokde v Evropě se též zachoval klášterní celek v takové celistvosti jako tam. Kolem kostela se kupí budovy klášterní. Jsou zachovány i hospodářské budovy a opevnění, a i vesnička Zlatá Koruna je jakoby objímána ochrannou hradbou kláštera. Též poloha, pro kterou jsou cistercké kláštery proslulé, je nepřekonatelná. Klášter je ponořen do šumavských lesů při řece Vltavě. Nic neruší jeho zasněný klid. Již kapitulní síň je vynikající. Hmota článků je probrána do krajnosti, vše je neobyčejně štíhlé a prostor je naplněn ušlechtilou duchovností. Zevně působí bílý kostel dojmem královské noblesy, jednoduchosti a elegance. Nejvíce nás překvapí nádhera prostoru. Náš pohled klouže po hladkých stěnách, nikde se nezastaví. Všechny články se ztrácejí v bělosti stěny, která jako neuchopitelný opar obestírá chrámový prostor. Barokní klenba a oltáře neruší čistotu našeho zážitku. Prostor, nikoliv hmota, uchvacuje naše smysly. Jsme u konce cisterckého vývoje u nás. Pod vlivem cistercké architektury vyrostla v té době u nás veliká řada chrámů, zvláště žebravých řeholí. Z nich nejvýznačnější je kostel minoritů u sv. Jakuba v Praze. Jeho délka a výška v nás dodnes, přes barokisaci, vzbuzuje úžas a obdiv. Ale to již pomalu nastává vláda Karla IV. Cistercké umění uhasíná a v Čechách ztrácí svůj výlučný význam. Z jeho kořenů povstává rychle umění svébytně české. To přejímá vedení v uměleckém snažení naší země a udává pak dokonce na čas ráz umění evropskému. Skoro na každé cistercké památce bychom mohli sledovat, jak pomalu se toto umění připravuje, vždy najdeme nějaký detail, který se pak stal typickým pro českou gotiku. Náš zájem se zcela soustředil na prostor. Po těchto cestách se pak ubíralo naše středověké umění a nabylo takové intensity, že dobu Karlovu a Václavovu můžeme srovnati v uměleckém rozmachu jen s prvním stoletím gotiky ve Francii. Všude však vítězí až do konce cistercká prostota. A tak vidíme, že bez kulturního posvěcení cisterckého a jeho uvedení do evropské křesťanské kulturní jednoty bychom zajisté nemohli dosáhnouti takové výtvarné kvality. Karel Just Z la té k n ě ž sk é ju b ile u m m sgre G u sta v a Šum ana Dne 18. července se v 76 letech dožil 50. výročí své první mše svaté senior katolických kněží našeho exilu msgre Gustav Šumán. Rodák z Trhových Sviň, cítil se napřed přitahován vojenskou dráhou, ale pak v jeho srdci zvítězil hlas Boží milosti, která ho volala ke kněžství. Jako kněz se vrátil k vojsku, ale vždy patřil k oněm důstojníkům duchovní služby, kteří svůj úkol chápou jako opravdový apoštolát mezi mladými muži i v rodinách důstojníků. Po první světové válce se stal jedním z budovatelů duchovní služby v nové československé armádě. Působil většinou na Slovensku. Dosáhl hodnosti plukovníka. Když ho okolnosti donutily opustit vojsko, horlivě spolupracoval ve farní duchovní správě v Budějovicích a okolí. Za své církevní zásluhy byl jmenován konsistorním radou a později papežským komořím; tento čestný titul mu nedávno obnovil i nový papež Jan XXIII. Za nacistické okupace byl pro své mužné vlastenectví zatčen a mučen Gestapem. Po únoru 1948 ho postavili před soud komunisté. Mnozí z našich uprchlíků s láskou vzpomínají na skvělý příklad statečností, který jim dával msgre Šumán před soudem i ve vězení. Když mu hrozilo třetí zatčení, odešel do exilu. Nyní působí jako duchovní správce místní nemocnice v idylické obci Hei- menkirchen v bavorském Allgáu nedaleko Bodamského jezera. Lidé všech národů, kteří se s ním kdy setkali, ho mají rádi pro jeho srdečnou povahu a dobrý humor. Za povrchem i ve vysokém věku v dobrém slova smyslu chlapským se tají jeho prostá a hluboká zbožnost, která je nám všem příkladem. Vlastní zlaté výročí kněžského svěcení a primice prožíval msgre Šumán v tichosti, jen za účasti několika zasvěcených přátel. Ve čtvrtek 6. srpna, na svátek Proměnění Páně, když naši kněží v Německu končili svá duchovní cvičení na faře v Unterjettingen, sloužil na oslavu svého kněžského jubilea zpívanou mši svátou a přijal projevy přátelství od svých mladších spolubratři. Přejeme milému monsignorovi mnoho zdraví a Božího požehnání, aby nám všem ještě dlouho dával dobrý příklad a pomáhal svou modlitbou, stejně jako obětavě těší a duchovně povznáší své nemocné v Heimenkirchen. A. H. [pageend16]MINOU DROUETOVÁ VYPRÁVÍ O SVÉ RADOSTI Minou Drouetová je malá, s.nad nejmladší francouzská básnířka: zázračné dítě. Následující řádky,, v nichž Minou vypráví o sobě, ukazují, jaká citlivá duše se skrývá v jejím útlém těle. * k k » Bylo mi něco přes osm let a nevěřila jsem ničemu, tolik byli na mne krutí a rozezlení. Proč proti mně tolik nenávisti ? — Prostě proto, že tako ubohá dívka psala, co jí srdce zpívalo. Jedni ji měli za malou čarodějku, jiní o ní soudili, že ji hypnotisovala matka, a zatímco někteří říkali, že ji matka mučila, byli i takoví, kteří tvrdili, že toto děvče je idiot od narození a že básně nepsala ona, nýbrž její matka. V mém srdci se hromadila zloba, jako se hromadí mořské vlny, a můj zpěv byl bázlivě smutný. Ztratila jsem radost. Vzepřela jsem se pouze, když vzteklá a divoká smečka nedávala mé matce pokoje ; abych ji chránila, přihlásila jsem se u Svazu spisovatelů a podrobila jsem se zkoušce. Přijali mé téma o pařížském nebi, ale nic nemohlo uklidnit trýzeň mého srdce. Za této hrozné a skličující tiskové kampaně jsem dostala jednoho dne balíček, v němž byly listy ze školních sešitů ; listy s dětskými ozdobami a kresbami, a každý podepsán jiným jménem. Balíček poslali žáci jedné třídy obecné školy vesnice Bellinzago v provincii Novara. — Každý dopis vyjadřoval něžnost některého clapce nebo děvčete ; doprovázel je dopis učitele D. Carla Ardizia ... Psal : » Přicházíme k Tobě všichni a přinášíme Ti své srdce, protože vidíme, že Ti mnoho lidí ubližuje. My Ti však věříme, bez všelijakých důkazů, protože mé děti poznaly ve Tvých básních své vlastní sny a svá trápení. Byly neskonale šťastné, když četly ve Tvých básních, co cítily, ale nedovedly vyjádřit, « A připojil : » My zde jsme chudí, ale pamatuj si, že jestliže budou Tobě a Tvé matce mnoho ubližovat, tady v Bellinzago bude pro Vás vždy místo u každého stolu a lůžko v každém domě. « Tento balíček dopisů byly mé Lurdy: zachránil mě před zoufalostí a nenávistí. Byly tedy ještě na světě bytosti, které mi věřily a měly mě rády ? Toho dne jsme s matkou plakaly nejsladší slzy našeho života, slzy, na něž jsme už dlouho nebyly, zvyklé. Avšak nebe zůstalo přesto temné. Po mnoho měsíců jsem bloudila po kostelích a hledala Boha; nalézala jsem jen svit velkých barevných oken a štíhlé sloupy. Něco se ve mně zlomilo, jako by všechna ta rozvlněná nenávist byla odnesla mou VIRU, tuto podivuhodnou lávku, která spojuje srdce lidského tvora s Bohem. Nedotýkal se mě už ani zvuk slov, když mi o Něm mluvili. Z několika stran — dokonce i od protestantských pastorů — mi bylo naznačeno, že rozhodnu-li se, bude se slavit den mého prvního přijímání s velkou okázalostí. A hle, jako zázrakem, 17. září mi sděluje dopis mého přítele D. Carla Ardizia, že se 21. září bude v Bellinzago slavit padesáté výročí jeho kněžství, ale že by pro něj slavnost nebyla úplná, kdyby se jeho malá Minou nepřipojila k jeho malým a velkým přátelům v Bellinzago. Tu jsem pojednou ucítila, že mé místo je tam u nich, u těch, kteří mi projevili — sami a první — soucit a lásku. Uprostřed těch, kteří mi věnovali nejdrahocennější dar, jejž může jeden tvor druhému dopřát : svou důvěru. Před dvěma roky mi slíbili všichni místo u stolu. 21, září přišlo bledé a radostí rozechvěné děvče poprosit o toto místo. A bylo toho dne u nezapomenutelné hostiny : u Svatého stolu. Toho rána ono malé děvče, oblečené do bílých šatů, které sama minulého roku navrhla pro audienci, kterou ji udělil sv. Otec, šlo poprosit pana faráře z Bellinzago, aby ji vyzpovídal. Nikdy nebudu moci říci, s jakou laskavou dobrotou a s jakou vzácnou pečlivosti se mě pan farář dotazoval, aby zjistil, kolik jsem znala z náboženství,. A po hodině viděly kukuřičné klasy, které zvedaly na verandě selského domu, v němž jsem byla hostem, své pozlacené prsty k nebi, jak se k nim vrací jejich děvče zalité radostí. Bellinzago se mi stalo světelnou cestou, která mě zachránila z mé noci. Až zavřu navždy oči, chci se tam vrátit a snít svůj sen. Nechci ani mramor ani drahý pomník ; a ať tam nepíšou mé jméno. Chtěla bych pouze desku, na níž by kolemjdoucí mohl číst : » Tady se rozhodla jedna malá dívka zastavit, jedna dívka, která žila na zemi, jen aby milovala. « * * k Tyto řádky vyprávějí příběh, s jakým se setkáváme často v různých obměnách. Vyprávějí, jak ledový dech zloby může zničit v lidské duši květ radosti a jak teplý závan dobroty může probudit strnulou duši k novému životu. Vyprávějí prostě o ztracené a nalezené radosti a důvěře. Zároveň nám však odhalují jedno z tajemství, jimiž je protkán náš život : tajemství našich setkání. Tato episoda nám ukazuje, že se lidské cesty nekři- žují jen jako vlaky — přiblíží se, střetnou a vzdálí jako dva cizí světy, které sledují vytčenou dráhu, nýbrž že se v lidských setkáních otvírá nebo zavírá duše, naplňuje se osud. Osoby, které potkáváme, jsou jako katalysátor, který vyvolává reakci, v níž najednou vyplyne na povrch vědomí, co jsme netušili a co jsme sami nebyli schopni probudit k životu. Tato episoda vypráví o tom, jak pomáháme jedni druhým odkrývat svou vlastní tvář. Jak jemná jsou vlákna, z kterých je lidský život setkán. A pak skrze tyto řádky zahlédneme ještě hlubší tajemství. Vidíme v nich, jak lidské vztahy vrhají světlo a stín až na přítomnost Boží v nás, jak se zlobou lidská duše zavírá paprskům Božího světla, a jak se naopak dobrotou a důyěrou otvírá Jeho lásce. Cítíme za těmito dopisy, které přicházejí v pravou chvíli, neviditelnou ruku Boží, spřádající roztřepaná a různorodá vlákna do podivuhodné osnovy. A tak jsou tyto řádky Minou Drouetové chválou lidské a Boží dobroty. Jak nevzpomenout na verše Francois Verlaina o moudré písni ? Elle dit, la- voix reconnue, Que la bonté c’est notre vie, Que de la haine et de l’envie Rien ne reste, la mort venue. Accueillez la voix qui persiste Dans son naif épithalame. Allez, rien n’est meilleur a l’âme Que de faire une âme moins triste ! Josef Bendček 205 [pageend17]p o z n á m k y Dvacet století Církve a státu Sidney Z. Ehler : » Twenty Centuries of Church and State «. Roku 1957 vyšla v americkém nakladatelství » The Newman Press «, Westminster, Maryland, tato kniha našeho krajana profesora dr. Zdeňka Ehlera o dějinách vztahů mezi Církví a státem. Autor je bývalý úředník československého ministerstva zahraničí, nyní profesor mezinárodního práva na universitě v Dublinu. Roku 1954 vydal v Londýně spolu se svým irským kolegou Morallem sbírku historických dokumentů o vztazích mezi Církví a státem, » Church and State Through the Centuries«. V knize » Dvacet století Církve a státu« pokračuje stejným směrem, ale nyní to už není jen překlad a výklad starých i novějších úředních listin, nýbrž samostatné dějepisné dílo, v kterém autor shrnuje v jeden plastický celek výsledky svých podrobných "studií v tomto oboru. Tato kniha je nesporným úspěchem našeho vědce v exilu, a její námět je časový zvláště pro nás, protože v naší vlasti dnes komunistický režim ve svém poměru k Církvi závodí s nejhoršími tyrany v dějinách. Ve svém poměrně stručném dějepisném přehledu (na pouhých 160 stranách) profesor Ehler takřka letí nad dvaceti stoletími křesťanských dějin a z ptačí perspektivy sleduje hlavní typy vztahů mezi Církví a státem. Přitom dovede mistrovsky zachytit všecko, co je pro jeho otázku podstatné a pro poměry každého období příznačné, i když jsou to někdy zdánlivé maličkosti, kterým dějepisci nevěnují tak velkou pozornost. Sleduje první střetnutí křesťanské Církve se státem v Římské říši, která nové náboženství napřed ignorovala, potom pronásledovala a nakonec přijala za vlastní. Stopuje Církev na její cestě temným obdobím stěhování národů, kdy se postupně navzájem odcizovaly křesťanský Východ se svým vzrůstajícím césaropapis- mem a křesťanský Západ, vedený římskými papeži nejen církevně, nýbrž do značné míry i politicky. Ukazuje nám po přechodném úpadku v 10. století nový vzestup Církve v prostředí feudální společnosti vrcholného středověku ; vůči ní si papežové vybojovali svobodu pro Církev, jedinečnou v náboženských dějinách lidstva, a stali se nejvyšší autoritou nejen duchovní, ale nepřímo i politickou. Avšak ani světští panovníci neustrnuli na primitivním stupni politické organisace, jak se vynořil ze zmatků stěhování národů. V pozdním středověku se rodí evropské státy v našem slova smyslu, především Francie. Jejich představitelé se vzpírají proti církevní autoritě, snaží se ji omezit nebo ovládnout, a tak dochází k avignonskému zajetí papežů, k západnímu církevnímu rozkolu a k pokusům o převahu koncilu nad papežem. Takto oslabena, nemohla církevní autorita všeobecně a úplně zvládnout krizi způsobenou reformačním hnutím v 16. století. V protestantských zemích se hlava státu stává zároveň hlavou státní církve, a v katolických státech si panovníci za svou věrnost vymiňují na Církvi nadměrný vliv na její vnitřní záležitosti. Toto poručnictví státu je pro Církev nebezpečné zvláště ve chvíli, kdy neomezení panovníci 18. století přijímají osvícenství za státní ideologii, jak to bylo např. u císaře Josefa II. Ale nové myšlenky se ve svém dynamismu neomezily na působení skrze dvory osvícených panovníků. Razily si nové cesty na vlastní pěst — revolucí. Americká revoluce poprvé vyhlásila zásady naprosté náboženské svobody a odluky Církve od státu, ale obě tyto zásady byly ve Spojených státech uskutečňovány způsobem tak spravedlivým a vůči náboženství přátelským, že se tam staly základem velkého rozkvětu katolické menšiny. Zcela jinak to bylo za Francouzské revoluce, kdy byla Církev pod záminkou svobody vyznání nehorázně znásilněna » Občanskou konstitucí duchovenstva«. Na těchto příkladech ukazuje Ehler dvě různé možnosti vzájemných vztahů mezi Církví a liberálním světem 19. a počínajícího 20. století. Kdežto v demokratických státech, počítajíc v to Francii, nakonec převládly vztahy amerického typu, našla Francouzské revoluce se svou násilnou proticírkevní politikou následovníky zvláště v Marxovi, Leninovi a ve všech stoupencích totalitního státu, kteří v našem století tím nebo oním způsobem na Lenina navazují. Profesor Ehler velmi výstižně upozorňuje na skutečnost, že i Mussolini a Hitler byli do značné míry žáci a napodobitelé Vladimíra Iljiče Lenina a jeho totalitního státu. Na 117. stránce své knihy praví doslova : » Ve svém radikalismu měla sociální výzva Ruské revoluce mocný vliv na vyčerpané obyvatelstvo evropské pevniny po světové válce. Neušetřila ani Itálii, kde podvratná sociální agitace rychle dosáhla takového stupně, že hrozil úplný politický rozklad. Tu se vynořil italský vůdce, Renito Mussolini, sám bývalý dlouholetý socialista, který vymyslil originální synthesi komunistických politických vymožeností se silným příměskem vášnivého nacionalismu. Jeho fašistické hnutí dosáhlo velkého ohlasu a roku 1922 zřídilo v Itálii diktátorský režim. Marxisté se záhy snažili je ukřičet jako pravý opak socialismu, ale ve skutečnosti byla většina jeho hlavních rysů stejná jako u ruského komunismu. Zde i tam to byl sociální kolektivismus, diktatura jedné politické strany, rozsáhlé užívání policejních vládních metod a plné podřízení všeho politického, hospodářského a kulturního života naprosto neomezené státní moci. Fašistický systém napodoboval komunismus po mnoha stránkách. Nesporně to byl jen jiný odstín téhož totalitářství... « Tímto výstižným postřehem přechází dr. Ehler do oblasti soudobých dějin, politických i církevních. Oblast soudobých dějin je obtížná, poněvadž máme příliš malý odstup, abychom vždy správně posoudili události a našli v nich hlavní vývojové linie. Je to však oblast velmi důležitá pro naši orientaci. Dr. Ehler tento úkol zvládl dosti pozoruhodným způsobem. Ukazuje v pravém světle na příklad otázku italského a německého konkordátu, kterou u nás často přetřásá komunistická protináboženská propaganda. V obou případech byla obsáhlá dohoda mezi státem a Církví připravována už předchozím liberálně demokratickým režimem.. V Itálii si byly obě strany už dávno před Mussolinim vědomy, že je nutno hledat kompromisní řešení římské otázky, která vznikla italskou okupací Církevního státu roku 1870. V Německu byl už před rokem 1933 v jádře připravem i text říšského konkordátu. Mussolini i Hitler vlastně jen pokračovali v díle, které už bylo více méně připraveno, a z taktických důvodů je uspíšili. Jak známo, mohou často diktatury prorazit i s dobrými plány rychleji než demokratické režimy, které musí brát více ohledů na všechny strany. Tím není diktatura ospravedlněna. Je jenom třeba si uvědomit, že v jejích činech nebývá dobré, co je nové, a nebývá nové, co je dobré. Papež Pius XI. samozřejmě věděl, jaké taktické cíle sledují oba diktátoři ve své snaze o urychlení dohody s Církví. Přesto dohodu přijal, poněvadž byla sama o sobě z církevního hlediska bezvadná, znamenala i politicky zřejmý průlom do totalitního režimu, a proto naději na jeho postupné překonání, a přinejmenším poskytovala Církvi legální základnu k obraně proti hrozícím útokům. Když pak byl konkordát ze strany obou totalitních režimů porušován, neváhal to Pius XI. co nejenergičtěji pranýřovat, pro Itálii například encyklikou » Non abbiamo bisogno « z 29. června 1931, pro Německo slav- [pageend18]ným okružním listem » Mit brennender Sorge « ze 14, března 1937. Z rozboru všech těchto skutečností vyvozuje Ehler závěr : » Pojetí totalitního státu vylučovalo všechny ty občanské svobody, které si liberální období vydobylo proti přílišné státní moci. Přesto se však totalitní režim v Itálii a v Německu rozpačitě zastavil před největší překážkou, kterou proti výstřelkům státní moci vybudovala dlouhá staletí křesťanských dějin. Touto překážkou byla svoboda Církve, Hlavní bojovník o tuto svobodu, Církev katolická, si zřejmě vynutila zvláštní ohled u jinak bezohledných diktátorů. Proto vůči ní Mussolini i Hitler zaujali postoj kompromisní. Do jaké míry byli upřímní, když projednávali konkordát, toho se můžem jen dohadovat. Jak hy si byli počínali vůči křesťanské Církvi, kdyby byli vyhráli svou válku, to je otázka, na kterou nikdo nemůže odpovědět. Bohudík ani není třeba odpověď hledat. Válku nevyhráli; ze záměrů, které si ve své pohanské pýše naplánovali na generace dopředu, zůstala hrstka prachu, i když jen po tvrdém zápase a za cenu strašlivých ztrát pro lidstvo. A když konečně byli poraženi a bylo do základů otřeseno všecko, co tak velkoryse budovali, zůstala mezí troskami nedotčena jen dvě jejich díla. Ironií dějin se stalo, že to byly právě ty dvě výjimky v jejich totalitní soustavě, výjimky, kterými se Mussolini a Hitler uvolili omezit radikalismus svého učení a brát ohled na svobodu katolické Církve, ať už s jakýmikoli vnitřními výhradami. Přežily je jen jejich dva konkordáty ; byly převzaty následujícími vládními soustavami v Itálii i v Německu a jsou v platnosti dodnes« (str. 128-129). V poslední kapitole, která je nadepsána »Církev a stát ve studené válce«, líčí dr. Ehler vývoj církevní politiky v sovětském Rusku a ve všech komunisty ovládaných státech od Říjnové revoluce až po naše dny. Ukazuje, že celá komunistická církevní politika je vlastně jen ustavičná variace na dvě zásady Leninovy: náboženství je soukromá záležitost z hlediska státu — náboženství není soukromá záležitost z hlediska strany. To znamená, že je Církev zbavena jakékoliv ochrany státem a tak vydána na pospas všemocné straně. Ale může to znamenat i onen paradox pozdější stalinské taktiky, že komunistický stát pro své účely Církve užívá a zneužívá , zatímco strana ji nadále potírá. Přesto se komunismu nepodařilo křesťanství zničit. A dr. Ehler na konci své knihy vyslovuje přesvědčení, že se to nikdy nepodaří. A. H. Rozšiřujte NOVÝ ŽIVOT Claudel, muž neznámý Je pravda, že jména Zahradníček, Habáň, Pecka, Florian a ostatní... byla veřejnosti takřka neznáma. Platí o nich zhruba totéž... co o velkých katolických autorech cizích, totiž, že se o nich vědělo skoro jen v bohosloveckých seminářích. P. Vojtěch E., OSB v » Novém životě. « Kdyby byla kniha dr. Radimského nedosáhla nic jiného, než že vyvolala živou diskusi, učinila dosti. Po prvé v exilu se diskutuje o českém kulturním dědictví a o české kultuře vůbec. A to je velký klad. Není možno v krátkosti se zabývat knihou Radimského celou. Vyžaduje právě pro svou podnětnost analysy důkladné a dokumentace úplné. Není to práce snadná, protože kniha Radimského je víc náladový esej než soustavná práce sociologická či historická. Právě pro tuto náladovost autora vyvolává reakce rovněž náladové, což k objasnění nadhozených problémů nepřispívá. Myslím také, že nemáme v exilu časopisu, který by si mohl dovolit otisknout obsáhlou odpověď na vývody Radimského. Jedním z náladových projevů je zřejmě i článek » Kácení model« otištěný v » Novém životě «, jehož jeden odstavec bych chtěl uvést na pravou míru. Není jednoduše pravda, že se u nás nevědělo o katolickém písemnictví domácím a cizím. Už v Máchalově čítance pro vyšší školy střední jsou ukázky z Dostála- Lutinova a Xavera Dvořáka. Arne Novák v » Přehledných dějinách české literatury « (poslední, úplné, je čtvrté vydání z roku 1939, nikoliv zkomolené, vydané později komunisty!) věnuje katolické moderně české obsáhlou studii. Cituje a oceňuje i překladatelskou činnost Jakuba Demla (Slavík sv. Bona- ventury), hodnotí Xavera Dvořáka, Dostála-Lutinova atd. Jan Zahradníček pak už vůbec není » muž neznámý«. Jeho básnické sbírky vyšly v knižnici » Poesie« vydávané nakladatelstvím »Melantrich« v Praze za řízení dr. Bedřicha Fučíka a dostalo se jim nejen náležité propagace, kterou » Melantrich« dovedl umístit ve všech svých časopisech, ale i náležitého kritického hodnocení. Každý, kdo se jen trochu zabýval českým kulturním děním, musil se se jménem Zahradníčkovým setkat, neboť Zahradníček je zajisté největší žijící český básník vůbec. — Nikomu nemohly uniknout Demlovy obětavě vydávané » Šlépěje « a jeho kniha o Březinovi vzbudila kdysi živou celonárodní diskusi! — Edice Florianova v Nové Říši nebyla nějakým neznámým podnikem, ale soustavným přínosem české kultuře a jako taková známa a ceněna každým, kdo se jen trochu zabýval ěeským písemnictvím. Snad nebyla známa čtenářům » Rodokapsu «, ale neunikla zajisté ani těm vzdělancům, jejichž pracovní zájem byl na jiném poli než literárním. Velcí katoličtí autoři cizí byli známi z nesčetných překladů už před první světovou válkou. P. Vojtěch má na mysli zajisté v první řadě Paul Claudela, jehož zjev se tyčí vysoko nad ostatní. Claudelovo » Zvěstování« bylo uvedeno na Národní divadlo v Praze v režii Jaroslava Kvapila roku 1912 a dodnes vyzařuje nejen dílo, ale i nezapomenutelný výkon herečky Leopoldy Dostálové v Claudelově hře. Jeho » Výměna « byla uvedena na scénu Městského divadla na Král. Vinohradech v režii Karla Dostála, scénické výpravě Vlastimila Hofmana, s Václavem Vydrou v hlavní úloze. Dílo bylo kritikou hodnoceno jako mimořádně významné a představení jako jedno z nejdokonalejších na českém jevišti vůbec. Claudelův a Próteus « vyšel v časopise » Moderní Revue « ve vynikajícím překladu Arnošta Procházky. »Moderní revue« věděla o Claudelovi dávno před první světovou válkou. Claudel byl jeden čas úředníkem francouzského konsulátu v Praze a stýkal se s českými umělci i literáty. Vzpomínky na dobu jeho pobytu v Praze napsala Zdenka Braunerová a jsou přístupny v jejím díle. V Praze byl Claudel inspirován českými světci. Mnohá z jeho děl vyšla česky v nakladatelství Kuncířově v Praze. Disertační práci o Claudelovi chystal dr. František Kocourek, známý rozhlasový komentátor, který zemřel v koncentračním táboře v Osvěčimi. Žádal mě osobně o doporučení ke Claudelovi v době, kdy byl Claudel vyslancem v Bruselu a za Claudelem do Bruselu skutečně jel. Ukázky z překladu jeho » Hedvábného střevíčku« (Le soulier de satin) vyšly v » Listech pro umění a kritiku«, které vydávalo nakladatelství » Melantrich «. Totéž platí o díle Leona Bloye. Bylo vydáno nakladatelstvími Kuncíř, Srdce, Florian téměř beze zbytku, a také čteno. Bloye hodnotil F. X. Salda a stopoval jeho vliv na dílo Růženy Svobodové. O Huysmansovi, jehož vliv na české písemnictví (Karásek, Hlaváček, i Březina) je nepopiratelný, existuje obsáhlá studie Šaldova. Jeho román » Na ruby « vyšel česky v » Knihách dobrých autorů «, v nichž vyšel i knižně Procházkův překlad Claudelova » Prótea «. Sigrid Undsetová, katolická spisovatelka norská, byla vydána česky nakladatelstvím Kuncířovým téměř úplně. Byla také hodně u nás čtena a proto vyšly její knihy v několika vydáních. Těchto několik skutkových poznámek snad stačí, aby bylo zřejmo, že tvrzení P. Vojtěcha neobstojí ve světle české literární historie. Pokud P. Vojtěch konstituuje jiná 207 [pageend19]tvrzení než z literární oblasti, nemám vědeckého oprávnění se o nich vyjádřit. Jeho poznámka o - Švédsko, » které je v jiných věcech naprosto prohnilé a zkažené «, zdá se mi však povrchní a generalisujicí, Švédsko, jak jsem je sám poznal, a to ne na krátké prázdninové cestě, je země, v níž společenské vrstvení je obdobné jako v jiných evropských zemích a v níž není o nic víc zkaženosti a prohnilosti než kdekoliv jinde. Švédsko má svůj osobitý charakter a písemnictví této země je obsáhlé a podnětné. Švédské písemnictví má i katolickou větev, nikoliv nejmenší v literaturách severských. Hodnoty té či oné země lze snad posuzovat jedině podle míry duchovního vyzařování jejího písemnictví a umění. Hodnotu české literatury zajisté nelze posuzovat podle » Rodokapsu « a míru české mravnosti podle počtu barů nebo nočních místností. Hodnocení národů musí zůstávat na srovnatelných hladinách a nesmí být kaleno jednotlivými snad negativními zážitky. Příspěvek P. Vojtěcha však znovu ukazuje, jak přímo životně zapotřebí je nám dokonalé české bibliografie, jak nutně potřebujeme registraci českého divadelnictví, jak důležité je pro nás vydání alespoň příručních dějin základních literatur evropských, jak potřebné jsou a budou soustavné edice velkých autorů světových, jak vydání souborná (detailní a komentovaná) všech našich klasiků jsou povinností k naší vzdělanosti, jak více a pronikavěji je nám pěstovat! české i evropské dějiny literární a literaturu srovnávací (kompara- tistiku), jak naše university budou musit být rozšířeny a jejich učební oblasti prohloubeny. Stát se universitním učitelem bývalo ctí a vědeckým vyznamenáním ; škoda, že v jisté době se místo universitního profesora považovalo za pensi pro Vysloužilé politiky! Není nám zapotřebí káceti modly, neboř nepotřebujeme modly vůbec. Potřebujeme však důkladné, hluboké, o věcné skutky opřené vzdělání, potřebujeme zdroje vzdělanosti v universitách, které by byly na výši evropské jako kdysi vskutku bývaly. Česká věda dala lidstvu jména dodnes zvučně znějící (vzpomeňte Jana Evangelisty Purkyně, vzpomeňte botanika Velenovského, biologa Vejdovského, fysika Strouhala, chemika Braunera, astronoma a fysika Zen- kera, chemika Votočka, chirurga Ku- kuly, internisty Thomayera, profesora Alberta, profesorů Škody a Rokytan- ského, atd.), česká literární historie měla představitele mimořádné pronikavosti a vynikajících znalostí (Arne Nováka, F. X. Saldu, Novákova žáka Flajšhan- se, Otakara Fischera, atd.), česká filologie patří mezi nejvýznamnější větve filologie evropské (vzpomeňte Jana Ge- bauera, Pastrnka, Zubatého, Krále atd.) — dostat se opět na tuto úroveň, prohloubit ji a rozšířit ji — to bude velký úkol českých vzdělanců v době, kdy bude opět možná svobodná výměna myšlenek, knih, časopisů. Náš exil má velkou povinnost : připravovat základy pro tyto úkoly budoucnosti. Smysl našeho exilu je v duchovní obrodě národa a v sebrání všech důležitých poznatků, podnětů, děl, prací, které přerůstají ěa- sovost a svou nadčasovostí budou vyzařovat i v době, kdy nastane opět návrat Ducha na naše domácí » luhy a háje cc české vědy a českého umění. Jan Ještědský Ekumenické koncily ze stanoviska církevního práva V katolické Církvi ekumenický koncil (všeobecný sněm) je pravoplatné shromáždění biskupů, kteří se snášejí o církevních záležitostech. Zúčastní-li se jen někteří biskupové, je to částečný nebo místní koncil, synoda. Koncil je naopak všeobecný, ekumenický, když jsou naň pozváni všichni biskupové všeobecné Církve, kteří jsou ve spojení s apoštolskou stolicí. Božským právem jsou na koncil povoláni jen biskupové sídelní. Podle církevního práva jsou však nyní zváni i kardinálové, třebaže všichni nemají biskupského svěcení, opatové a ostatní preláti nullius, generální opatové mniš- ských kongregací a generální představení řádů (kán. 223 církevního zákoníku). Dnes by to bylo vcelku na 3500 vysokých církevních hodnostářů. Jedině římský papež má vlastní a výhradní právo svolávat ekumenický koncil. Toto právo plyne z jeho juris- dikěního primátu, z jeho moci nad celou Církví a nad jednotlivými biskupy. Z práva na svolání nutně plyne také právo na přerušení, přenesení a rozpuštění ekumenického koncilu. Okolnost, že prvních osm koncilů svolával římský císař, nese na sobě pečef své doby, Jen císař byl s to shromáždit tolik biskupů, poněvadž jenom císař mohl dát k disposici státní poštovní povozy a dopravit biskupy na místo koncilu, a jedině on mohl hradit výlohy s koncilem spojené. To však nijak není proti primátu římského biskupa, protože císařové brali na sebe tuto iniciativu na žádost papeže, nebo s jeho svolením, buď výslovným nebo tichým. Koncil se stává ekumenickým hned tehdy, když z počtu a výběru biskupů je zřejmé, že jsou to skutečně představitelé všeobecné Církve. Nikdy nebylo určeno, jaký má být počet účastníků. Jistě není právně nutné, aby tam byli všichni biskupové z celého světa. To by bylo také nemožné. A není možno ani požadovat naprostou většinu, protože přítomní biskupové mnohdy representují jen zdravější část Církve. V zásadě tedy přestavují biskupové všeobecnou Církev jen tehdy, když jsou spojeni s nástupcem sv. Petra, neboť kdo je spojen s hlavou, je spojen i s údy celého těla. Také nestačí ani souhlas většiny biskupů, protože papež může zrušit rozhodnutí, pro které hlasovala většina. Aby k tomuto spojení došlo, je třeba, aby římský biskup předsedal koncilu osobně nebo prostřednictvím svých legátů. Tak to vyžaduje konečně i církevní zákoník (kán. 222, § 2). ................................... Všeobecný sněm má v Církvi nejvyšší obyčejnou neboli řádnou moc. Od moci římského papeže se liší jen počtem těch, kdo ji vykonávají. Papež má ve všeobecné Církvi touž plnou a nejvyšší jurisdikci čili pravomoc. Tím je také vyloučena možnost odvolávat se od rozsudku sv. Otce k ekumenickému koncilu. Příslušnost ekumenického koncilu se vztahuje na všechno to, co je vnitřně spojeno s dogmatem a morálkou, jak je určeno v kánoně 228. Otázky, jež se mají projednávat, musí být uvedeny na pořad jednání papežem. Každému z biskupů je ponecháno totéž právo, ale návrh musí být schválen předsedou sněmu. Diskuse na koncilu samém musí být svobodná, aby bylo možno dosáhnout širšího osvětlení otázek, a také proto, aby nějaké učení nebylo uložeon autoritativně, nýbrž aby přirozeně a spontánně vyplynulo z normálního učitelského úřadu Církve. Po diskusi jednotlivých otázek se přistupuje k hlasování. Obyčejně se bude rozhodovat většinou hlasů v dogmatických otázkách a ve všeobecných dekretech. Může se však stát, že jen menšina biskupů představuje rozumnější část Církve, a ta pak ve spojení se zástupcem Kristovým může přehlasovat většinu. Biskupové, kteří sé sešli na sněmu, jsou skuteční a opravdoví soudcové, z moci přijaté od Boha. Jejich řešení jsou skutečné a opravdové definice a rozsudky, a ne jenom nějaké rady. Jinými slovy řečeno, jsou to úkony, kterými biskupové vykonávají svou pravomoc nad Církví. Tato moc však není absolutní, je totiž podřízena schválení římského papeže. Toto schválení pak je podstatné, a ne snad nahodilé, akcidentální. Tak když papežské schválení chybí, řešení biskupů nemá svou plnou platnost ani všeobecnou závaznou sílu. Potvrzení římského biskupa může být předběžné, dané zvláštním příkazem, nebo současné, v případe, že papež předsedá, anebo dodatečné. v.j. Pýcha a lenost jsou pramenem všech neřestí. Pascal 208 [pageend20]stalo se doma, v exilu a jinde ve svété Ve Vatikáne a v Itálii Od 19. července svaty Otec dlí na své letní vile v Castel Gandolfo. Vždy ve středu a v sobotu odpoledne uděluje všeobecnou audienci, a to v nově postaveném sále na kraji parku vily. Už při první audienci se ale ukázalo, že ani tento sál nestačil pojmout všechny poutníky a turisty, kteří si přišli pro požehnání svátého Otce. Jsou proto zase audience uvnitř a pak venku, z balkónu nad sálem. V neděli v poledne se svaty Otec z balkónu vily modlí Anděl Páně s věřícími na náměstí v Castel Galdolfo ; rozhlasem je jeho hlas přenášen do basiliky svátého Petra a na náměstí před basilikou, takže i tam se mohou modlit se svátým Otcem. Ze zvláštních audiencí, které svátý Otec udělil v uplynulých týdnech, zasluhuje zmínky audience skupině německých knězi, bývalých válečných zajatců ve Francii, kteří právě v zajetí blízko Chartres dokončovali svá bohoslovecká studia, přerušená válkou. Bylo jim to umožněno též zásluhou tehdejšího apoštolského nuncia ve Francii, msgre Roncalliho. Dvěma z tehdejších válečných zajatců msgre Roncalli osobně udělil kněžská svěcení, mnoha jiným nižší i vyšší svěcení. • 29. července přijal v audienci účastníky římského sjezdu slepců, a o několik dní později vedoucí a hráče sportovního klubu košíkové Havlem Globe Trotters, kteří bývali několikrát hosty zemřelého Pia XII. V soukromých audiencích přijal italského ministerského předsedu Ant, Segniho, presidenta tuniské republiky Hahiba Burghibu, japonského ministerského předsedu Nobusuke Ki- siho, ministra zahraničí Paraguaje Raula Sapenu Pastora a řadu jiných. Svým zpovědníkem jmenoval oficiálně svátý Otec msgre Alfreda Maria Cavagnu, 80tiletého kněze z Benátek. Povolal ho k sobě do Vatikánu brzy po svém zvolení papežem. Jmenování diecésního kněze přerušuje řadu papežových zpovědníků jesuitů. 1. srpna byla vydána nová encyklika svátého Otce, druhá jeho pontifikátu. Podle prvních slov se nazývá » Primordia nostri sacerdotii — Prvotiny našeho kněžství«, a je věnována především kněžím. Příležitostí k vydání encykliky bylo 100. výročí smrti svátého faráře arského Jana Marie Vianney. Svatý Otec jej klade kněžím za vzor kněžské askese, euchari- stické zbožnosti a kněžské horlivosti při kázání a ve zpovědnici. V audienci udělené duchovním rádcům Italské katolické akce na svátek svátých Cyrila a Metoděje, 7. července, svátý Otec vzdal hold i těmto našim apoštolům a věrozvěstům. Jejich postava připomíná nám povinnost pracovat o sjednocení odloučených bratří, pravil. Svým podivuhodným dílem sv. Cyril a Metoděj odkrývají před naším duševním zrakem obzory, které ještě nemůžeme zcela vidět, protože je halí velká záclona, železná opona. Domníváme se, že pro naše modlitby a naše oběti Boží prozřetelnost pracuje na jednom z největších tajemství dějin ; bude to tajemství Božího milosrdenství pro všechny národy. Ano, starat se o druhé, zvláště o ty, kteří tápají v temnotách bludu a klamu, který jim byl uložen násilím. Zvláště se máme modlit za ty mnohé, kteří v oněch zemích si uchovali víru, pevnost a přímost mysli, a kteří právem očekávají pomoc milosti, jež by jim ulehčila jejich setkání s Církví. Stane se tak k větší slávě našeho Pána Ježíše Krista. Od 6. do 13. září se konal XVI, národní eucharistický kongres v Catanii na Sicilii. Svatý Otec jmenoval na něm svým legátem kardinála Marcela Mimmiho. Při kongresu byla Itálie zasvěcena neposkvrněnému Srdci Panny Marie. Přípravou na toto zasvěcení byla pouí sochy P. Marie Fatimské po hlavních městech všech krajů Itálie. V době eucharistického kongresu byla vystavena v katedrále v Catánii a před ní vykonal kardinál legát zasvěcení Itálie Panně Marii za účasti 150.000 věřících. Svatý Otec zakončil eucharistický kongres rozhlasovým poselstvím, v němž zdůraznil, že zasvěcení není pouhá formalita, nýbrž že mu musí odpovídat také život’ opravdu křesřanský. Zvláštní poselství zaslal svaty Otec italským nemocným, když 2. srpna konali Den modliteb a obětování vlastních bolestí Pánu Bohu a tak se duchovně připravovali na zasvěcení Itálie neposkvrněnému Srdci Panny Marie. Svatý Otec je vyzýval, aby si byli vědomi svatosti a plodnosti úkolu, který jim Bůh ve své nevyzpytatelné prozřetelnosti dal. Třebas nečinní na lůžku, jsou nástroji spásy pro Církev. Poselství svátého Otce bylo čteno při mariánské hodince nemocných italských kněží před lurdskou jeskyfikou. Zvláštní list poslal Jan XXIII. též katolickým junákům skautům, kteří se účastnili světového Jamboree v Los Baňos na Filipínách. Světové zdravotní radě svátý Otec daroval symbolický dar 1.000 amerických dolarů, aby ho bylo použito k boji proti malárii. Vláda Sjednocené arabské republiky povýšila vlastní diplomatické zastupitelství u svaté stolice na velvyslanectví. Vatikánský deník UOsservatore Romano přinesl 23. července komentář k zprávě světového tisku o odsouzení 14 mladých mužů, většinou bývalých bohoslovců, k trestu vězení. Odsouzení, o kterém jsme referovali v červnovém čísle, ukazuje pravý stav ujařmení Církve. • 18. července měl UOsservatore Romano obšírný článek o III, unionistickém sjezdu v Lisle a o vzpomínkové akci k desátému výročí internace pana arcibiskupa Josefa Berana. Jedna italská firma pro výrobu gramofonových desek vydala desku o životě papeže Pia XII. Jsou zachyceny vrcholné události papežova života : od ohlášení, že kardinál Evžen Pacelli byl zvolen papežem až po oficiální oznámení vatikánského rozhlasu, že Pius XII. se odebral na věčnost. Deska obsahuje úseky z nejvýznamnějších kázání, alokucí a poselství zemřelého papeže. Z filmů promítaných na Filmovém festivalu začátkem července v Berlíně Mezinárodní katolická filmová kancelář udělila svou cenu dokumentární reportáži o izraelském národě » Ráj a krb a, protože svým obsahem a realisací nejvíce přispívá k duchovnímu pokroku člověka a nabádá ke spolupráci lidí různých vyznání a ras; výslovně bylo poznamenáno, že se odezírá od politické stránky filmu. V San Sebastianu dostal cenu Katolické filmové kanceláře japonský film » Anděl hadrářů «. Je to film o životě 28tileté studentky Reiko Tošiko Ki- taharasanové, která se stala apoštolkou a andělem lásky mezi chudým obyvatelstvem na předměstí Tokia (viz NŽ, 1959, str. 69). 1. července uplynulo 25 let od slavného zasvěcení Litvy božskému Srdci Páně. Zasvěcení bylo vykonáno v Kaunasu, jako závěr prvního eucharistického sjezdu litevských katolíků. Listinu se zásvětnou modlitbou podepsal tehdejší president litevské republiky, litevští biskupové a vláda. 15. července zemřel v Miláně ve věku 81 let rektor Katolické university božského Srdce Páně a president Papežské akademie věd františkán P. Augustin Gemelli. Pocházel z ateistické rodiny a za svých studentských let byl bojovným ateistou a socialistou. Ale rok po dosažení doktorátu v lékářství a chirurgii se ho dotkla milost; přijal křest, své dosavadní jméno Eduard si změnil na jméno Augustin, a nedlouho potom vstoupil do noviciátu františkánů. Specialisoval se na obor experi209 [pageend21]mentální psychologie. Velmi se zasloužil o založení Katolické university B.S.P. v Miláně, a až do smrti zůstal jejím prvním rektorem. Jeho smrt vyvolala velký ohlas. V Československu NÁBOŽENSKÉ ZPRÁVY Začátkem července se Praha ve svém vysílání pro Itálii velmi rozezlila na njdp. opata Ambrože Ondráka, že prý prohlásil, že v. ČSR je zakázána úcta k svátým Cyrilu a Metoději. Věc byla čerpána ze zprávy vatikánského deníku L’Osserva- tore Romano o unionistickém sjezdu v Lisle. Větu, že v ČSR se nemohou konat unionistické sjezdy a že se nemůže pokračovat v práci za udržení cyrilometodějské tradice, si reportér tedy notně překroutil. A ostatně zminka o svátých Cyrilu a Metoději v učebnici pro pátý školní rok — na ni se reportér odvolával — jistě neseznamuje děti s jejich zásluhami o po- křesfanční Slovanů, nýbrž asi zase má »pokrokové« komunistické zahrocení. Rozhlasový rozhovor byl připisován filologovi Milanu Ryboví, který v poslední době skoro každý týden mluví v náboženské rubrice italského vysílání. Nikdy neopomene ujistit posluchače, že je »věřícím katolíkem«. Katolické noviny k svátku svátých Cyrila a Metoděje přinesly vzpomínkový článek k 90. výročí oslav tisícího úmrtního dne svátého Cyrila. Tehdy se zpívala po prvé píseň kněze Jana Soukupa na nápěv P. Křížkovského »Přistup, Moravěnko, přistup blíže«. 1100. výročí smrti sv. Cyrila též připomíná Jindřich Záruba v článečku » Evangelium slovem i skutky «. Zdá se, že i v českých zemích si jsou vědomi blížících se jubileí, které jsou ve 'vztahu k našim věrozvěstům. Nepřímo to může potvrzovat i shora zmíněný útok, V ČSR vidí o záslužné unionistické a cyrilometodějské činnosti pana opata Ondráka. Královéhradecká Pochodeň oznámila, že byl odsouzen do žaláře na pět let farář Jaroslav Tyrner z Poříčí u Trutnova pro protistátní činnost, tj. » byl oddaný sluha Církve a její ideologie a nenáviděl socialismus«. Jako ilegální činnost se mu vytýká jeho vliv na školní mládež. Stavěl se proti Pionýru a jeho ateistickou činnost označil za velký hřích. Řeholní sestry, pracující v Trutnově prý chtěl nabádat ke stávce. Časopis Nová Svoboda z Ostravy si stěžuje, že ostravský kraj je »silni nábožensky zatížený«. V kraji prý vykonává činnost 11 církevních obcí. V r. 1958 bylo v ostravském kraji slouženo 134.000 mší a v devíti okresech organisováno 105 poutí, kterých prý bylo také politicky zneužito. Církev prý vykonává vliv na více než polovinu obyvatel kraje. V minulém roce dalších 12% dětí bylo »osvobozeno « od návštěvy vyučování náboženství. Mladá fronta začala opět otiskovat anketu o náboženství. Mezi příspěvky, že » věda nemůže uznávat víru«, se objevil i dopis opačného zaměření. »Pro nás je bible věrohodná. V dnešní atomové éře naše generace pokládá Boha a víru v něho za přežitek a bibli za zastaralou knihu. Přežilo se — Slunce, když tak dlouho existuje? Jistě že ne, a tak i bible má a bude mít vždy nové poselství pro lidstvo všech dob. Mnohdy se poukazuje na různé nesrovnalosti a vědecké omyly v bibli. Což je to něco divného za tisíletí její existence? Za tu dobu její významová náplň utrpěla, dnes už různá slova mají jiný smysl a pak též překlady jsou nejednotné. Nám však zůstane bible i nadále plně věrohodnou, nebot my v ní nehledáme odpovědi na otázky přírodovědecké nebo historické, pro nás je bible odkazem našeho Boha «. Mnichovské České Slovo píše o Marii Lenkové, staré člence komunistické strany z Plzně : byla vyloučena ze strany jako odpadlice, protože si dala zavolat kněze, když vážně onemocněla. Zdeněk Lahůlek-Faltys v diskusi o » vědecké « etice v Tvorbě píše, že ještě dnes se šíří mezi dětmi morálka náboženská, vštěpovaná jim v hodinách náboženství podle všech požadavků didaktiky ... Není řídkým zjevem, že kvůli této morálce posílá i mnoho bezvěrců (i komunistů) děti do náboženského vyučování. Říkají: » Lepší nějaká morálka nežli žádná «. Při školení kulturních referentů ROH v Praze mi bylo řečeno, že děti, které chodí do náboženství, jsou slušnější a ukázněnější než děti vychovávané podle zásad » vědecké etiky «. — Podobně se brání i bratislavská Pravda z 19. července proti hlasům: » Podívejte se, jak se u mládeže zmáhá neúcta k rodičům atd. A to všecko je proto, že nám berete náboženskou morálku, že neuznáváte boží přikázání.« Pravda odpovídá: » Příčina není v tom, že komunistická morálka neuznává úctu k rodičům, ale v jednotlivcích, v přežitcích jejich smýšlení... Či snad komunistická morálka podporuje volnou lásku, rozvrat v rodinách a rozvody? Určitě ne! « V ČSR se sestavuje » Poradní sbor pro výchovu k rodičovství«, který má odstraňovat nedostatky ve výchově mladých lidí. Hlavním ziskem, který si režim slibuje od tohoto a podobných opatření týkajících se úspěchu uzavřeného manželství, je pokles počtu rozvodů. Za loňský rok dosáhl čísla 15.700 z 99.800 uzavřených manželství. Hlavní důvod většiny rozvodů : manželská nevěra. Hlavní důsledek ; nedostatečná péče o děti. Svobodné slovo při referování této zprávy též píše proti systému jednoho dítěte. Ještě před zahájením žní Katolické noviny přinesly své » rady « venkovskému obyvatelstvu : » První obilí státu «, má být heslem i jednotlivě hospodařících rolníků, »kteří již letos přestanou přešlapovat na místě a podepíší přihlášku do družstva ... « V jiném čísle zase vybízí k pečlivějšímu odevzdávání, např. každá hospodyně by měla nabídnout alespoň 10 vajíček od záhumenkových slepic, aby družstvo splnilo svou kvótu. Družstevníci mají též věnovat veškeru péči kukuřici a bramborům. Tak vypadají » náboženské « články Katolických novin ! 26. července oslavil 50. výročí svého posvěcení na kněze apoštolský administrátor košický a titulární biskup thagorský msgre Josef Cárský. Byl vysvěcen v Innbsrucku. Apoštolským administrátorem v Košicích a biskupem je od r. 1925. KNĚŽSKÉ HROBY: 2. července byl povolán na věčnost ve věku téměř 94 let msgre Ph. a Th. dr. Josef Vajs, papežský prelát, kanovník-senior kolegiátní kapituly u Všech svátých, em. profesor university Karlovy, vynikající badatel v oboru staroslověnského jazyka a písemnictví. Na kněze byl vysvěcen téměř před 70 lety. Byl pohřben do hrobky proboštů kolegiátní kapituly u Všech svátých na Vyšehradě. • Krátce před 70. výročím své kněžské ordinace zemřel 931etý rožnovský arci- kněz, vdp. kanovník Josef Seget, nej starší aktivní kněz olomoucké arcidiecése. • 19. srpna zemřel ve stáří 88 let, hlavní farář a arciděkan u sv. Jindřicha v Praze 3 Václav Horák. 22. srpna byl pochován v Dobřichově u Kolína. • 14. srpna zemřel pap. prelát dr. Bedřich Vašek, profesor Cyrilometodějské fakulty v Olomouci, známý sociolog a organisátor katolické akce. Pohřbu se zúčastnilo na 250 kněží. Viz zprávu v Dopisech. Při opravě kostela v Aši byly nalezeny v schránce v báni věže peníze a různé písemnosti z r. 1667 ; na měděné desce byly vyryty zprávy o cenách potravin, o počtu domů a jiné zajímavosti. • Státní nakladatelství výtvarného umění v Moskvě vydalo knihu o výtvarném umění v ČSR. V relaci o starém umění je věnováno mnoho místa umění inspirovanému náboženským cítěním. Kniha je ilustrována mnoha fotografiemi kostelů, oltářů a reprodukcemi předních staročeských maleb mistra vyšebrodského a třeboňského. • Bude provedena generální oprava velkých barokních varhan v chrámu sv. Mořice v Kroměříži; jsou staré 214 let. Oprava bude trvat dva a půl roku. • 5. července se konala v chrámu sv. Mikuláše na Malé Straně vzpomínková slavnost 350. výročí nalezení milostné sošky P. Marie Foyenské ve Foy v Belgii. Kopii této sošky daroval pražskému chrámu jeho duchovní správce z let kolem 210 [pageend22]1629 Tomáš Luttring. • Podle nejnovějších návrhů na konečnou úpravu Emauz budou nové věže o čtyři metry vyšší než staré : 53 m od základů. • Loretánský poklad v Praze bude umístěn v nových prostorách s bezpečnostním klenutím a mramorovou podlahou. Jedenáct tresorů, zapuštěných do stěn, bude sloužit po zasklení jako vitríny. Celková obnova hradčanské Lorety bude skončena do Spartakiády. • Y archivech Leningradu byla nalezena dvě pojednání P. Prokopa Diviše, vynálezce bleskosvodu. Byla zaslána tamní Akademii v letech 1755-1756 pod jménem » Dissertatio de igne electrico «. Jeden rukopis má čtyři strany, druhý osm stran. Pojednání dokazují, že Diviš byl ve styku s vědeckým světem své doby a že předkládal své práce jedné z největších učených společností své doby, jakou byla petrohradská Akademie věd. Její ozdobou byl tehdy Leonhard Euler, fysik, matematik a astronom, zabývající se elektřinou. RŮZNÉ ZPRÁVY Pařížské Odborové rozhledy přinášejí zajímavou noticku o Čistce v čs. odborovém hnutí. V nové 121 členné URO je pouze 50 členů ze starého vedení, ostatní jsou noví oblíbenci presidenta Novotného. Úplně zmizela jména mnohých starých mohykánů URO, jako např. »lidovce« Emila Vojance. • Čechoslovák se dovídá o nepokojích mezi důlními dělníky v Ostravě, kteří projevili solidaritu s vězni pracujícími v dolech za velmi bídných podmínek. Vězni prý jsou vybízeni k větším výkonům, že tak mohou přilepšit svým příbuzným. Jejich ubytování a strava je naprosto nedostačující. Delegace horníků, která žádala trochu spravedlnosti a pochopení pro trestance, pochodila prý velmi špatně. • Po skončení sjezdu módy socialistických zemí byly uveřejněny ceny některého předváděného šatstva. Ukázalo se, že ceny nejsou naprosto » lidové « ; pánské pulovery a vesty stojí 230 Kčs (tj. více než 30 dolarů), nejjednodušší dámský svetr 120 Kčs a dámské kabelky přijdou na 350 až 400 Kčs. • Sedmým čs. plavidlem na světových mořích je » Orava «, o nosnosti 10.070 tun. • Průměrná měsíční mzda všech pracovníků v socialistickém sektoru byla v prvním čtvrtletí t.r. 1258 Kčs, průměrná mzda v průmyslu 1325 Kčs, píše Lidová demokracie 18. června. • Soukromých ordinací v Praze je 105 ; z toho je 27 ordinací akademiků a linýeh odborníků. • Od 1. července jsou postupně prováděny změny dosavadních stejnokrojů a hodnostních označení příslušníků čs. armády. Jedná se většinou o zjednodušení a o hospodárnost. Na složitost odznaků prý bylo velmi mnoho stížností. • Podle Státní banky československé 30. května jeden americký dolar měl cenu 7,20 Kčs, jedna anglická libra 20.16 Kčs, 100 francouzských franků 1,46 Kčs, 100 holandských zlatých 189,47 Kčs, 1000 italských lir 11,52 Kčs, 100 západoněmeckých marek 171,43 Kčs, 100 švýcarských franků 164,65 Kčs, 100 rublů 180 Kčs atd. • » Důsledně dodržovat zkrácený pracovní čas «, píše bratislavská Pravda 24. června. Na mnoha místech zkrácení pracovního času chápají tak, že nutno i nadále pracovat nad čas, ale bez odměny ; v Masoprůmyslu v Trnavě dělníci musí pracovat až 14 hodin denně, ale jsou placeni jen za osm. Jinde, kde připouštějí práci nad čas »pro ekonomickou nutnost «, nadčasové hodiny prý jsou zase neúměrně vysoké. Různé » machinace « tedy pokračují dál. • V Praze je 21 kanceláří zahraničních leteckých společností; Čs. aerolinie mají zastoupení ve 14 státech. • 22. června vydalo ministerstvo spojů sérii nových známek, která připomíná šest kulturních osobností : F. Bendu, J, V, Klicperu, Petra Bezruce, Aurela Stodolu— slovenského vědce, inženýra světové pověsti a zakladatele teorie automatické regulace strojů —, K. V. Raise a A. Slavíčka. Tři známky vypracoval Max Švábinský a tři Karel Svolinský. O nesourodosti známek se diskutovalo. Lidová demokracie 27. června končí svou úvahu, že chyba není u ministerstva spojů, ale v dosavadním konservativním nazírání na filatelii. » Samoobsluha u holiče « referuje Lid. demokracie o nápadu valašskomeziříčské komunální služby. )> Spěchající « prý se mohou oholit sami, je pro ně připraven holicí přístroj, žiletka a mýdlo, a po oholení si mohou vybrat pitra- lon nebo kolínskou vodu. Za takovéto oholení se platí korunu. • 42,2% z celkového počtu pracujících osob — tj. více než 2,5 miliónu— jsou ženy. V některých oborech úplně převládají: v zemědělství a lesnictví tvoří 53% zaměstnaných osob, v obchodě a veřejném stravování 65%, ve zdravotnictví a sociální péči 70,5%, ve školství, kultuře, osvětě a tělesné výchově 75% atd. V třetí pětiletce by měl přírůstek žen být asi 400.000. Z tohoto počtu 60% by připadlo na ženy »se změněnou pracovní schopností«. • Časopis » Vlasta «, vydávaný výborem čs. žen, píše, že pohovory s uchazeči o vysokoškolské studium ukázaly, s jakou naivitou přistupovalo mnoho uchazečů k rozhodování o svém budoucím životě. Pohnutkou ke studiu byl prý pozdější »pohodlný « život, touha podívat se za hranice, a také příležitost lépe se vdát. Málo zájmu bylo o vysokou školu ekonomickou ; zde se bude studovat při zaměstnání: 11 měsíců ve výrobě, v manuální práci. Při této zmínce jedni prý byli zaraženi, druzí v duchu počítali, že si vydělají víc než by dostali na stipendiu nebo než by jim dali rodiče. » Revoluční společenský význam tohoto opatření stál úplně mimo dosah jejich chápání. « • Další » kapitalistická« vymoženost pronikla do socialistického světa. Jsou to pračky se samoobsluhou, které byly zavedeny v červnu v Praze. • Dr, P. Hamanová vydala knihu » Z dějin knižní vazby «. Je to doklad vývoje umění knihvazaěského v tvorbě světové i domácí, od nejstarších dob do 12. století, které u nás zastoupeny nejsou, o vazbách v našich knihovnách z údobí románského, gotického, renesance, baroka, rokoka až k technice 19. století. Autorka zdá se staví do správného světla památky z chrámových a klášterních pokladů. • V humpoleckém muzeu byla otevřena trvalá exposice o životě a díle místního rodáka dr. Aleše Hrdličky naposled ředitele antropologického oddělení Národního muzea Spojených států ve Washingtonu (1869-1943). Hrdličkova vědecká práce obsahuje přes 300 publikací. Proslul svou teorií o osídlení Ameriky : obyvatelstvo tam přišlo z Asie Behringo- vou úžinou. Odhalil mnoho nálezů v ledové Aljašce. K oslavě 90. výročí narození Hrdličkova antropologická sekce Společnosti Národního muzea uspořádala všeobecnou rozpravu o společenském významu antropologie. • Společnost pro šíření politických a vědeckých znalostí chystá třináctisvazkové dílo » Československá vlastivěda «, které z hlediska současného stavu vědeckého poznání má zachytit všestranně minulost i přítomnost naší vlasti. První dva svazky » Země « a » Příroda « vyjdou do dvou let. V tisku je už » Ročenka XX. století «, vydaná rovněž jmenovanou Společností. • V březnu byl zahájen v Chlumci nad Cidlinou » Klicpérův Chlumec 1959 «, uspořádaný k 100. výročí narození V. Kl. Klicpery, otce české veselohry. Oslavy zahájilo Burianovo divadlo D 34, které uvedlo veselohru Klicperovu » Každý něco pro vlast «, 25. dubna byl předveden » Zlý jelen «. Slavnosti vyvrcholily od 27. června do 5. července, kdy došlo k celostátní přehlídce divadelních souborů tělovýchovných jednot — vítězů soutěží LUT. 14. září byla předvedena v Tylově divadle v Praze hra » Ženský boj «. V nakladatelství Lidové demokracie, » s františkánsky pokorným barevným ilustračním doprovodem Metoděje Floriana «, vyšly básně Miloslava Bureše » Utkáno z pramenů «. Je to hymnus na přírodu Českomoravské vysočiny. Jednotlivé básně zhudebnil Bohuslav Martinů (»Otvírání studánek«, » Legenda z dýmu bramborové nati «, » Romance z pampelišek « a » Mikeš z hor «), • V polích obce Zběžné nedaleko Uherského Brodu byla nalezena řecká mince pocházející asi ze 4. století před Kristem. Na minci je zobrazena bohyně Pallas Athéna v přilbě ; na rubu obraz sovy — znak moudrosti a města Athén, a řecký text Athény. Vzácná řecká mince tam byla přinesena řeckými kupci. • E. F. Burian uvedl ve svém divadle » časovou « hru » Rozcestí« o otázce zrovnoprávnění ženy. Osoby : člen představenstva JZD, traktorista, dojička, která chce jít na mistrovskou školu do města, a kmotřička, ztělesně211 [pageend23]ní životní moudrosti, slité s přírodou a s lidmi. Dojička obětuje svou lásku touze po vyšším vzdělání a po osamostatnění. • Na podzim má být dán do prodeje první svazek nových » Dějin české literatury «. Dílo je rozvrženo do čtyř svazků. První rediguje Josef Hrabák a obsáhne časové rozpětí devíti století, tj. dobu od samých začátků písemnictví staroslověnského a latinského v druhé polovici 9. století až po začátky národního obrození v sedmdesátých letech 18. století. Druhý svazek v redakci Felixe Vodičky je věnován literatuře národního obrození, svazek třetí, který rediguje Karel Krejčí, pokračuje literaturou druhé poloviny 19. století. Poslední svazek sleduje českou literaturu až do roku 1945 a svým závěrečným oddílem pojedná o literární současnosti; redakci tohoto svazku má František Buriánek. Přípravou Dějin je pověřen Ustav pro českou literaturu při ČSAV, a vedoucím redaktorem byl jmenován ředitel Ústavu Jan Mukařovský. Česká filharmonie odjela v pozdním létě na tříapůlměsíční zájezd do Austrálie, Nového Zélandu, Indie, Japonska a Cíny. Uspořádá celkem na 60 koncertů, především ze skladeb českých autorů. • Letos bude otevřeno v zahraničí 73 výstav čs. výtvarného umění. V 13 státech budou instalovány loutky J. Trnky, čs. sklo uvidí návštěvníci výstav ve 12 zemích, čs. grafika poputuje do 8 zemí, a nebudou chybět ani exposice výtvarných skupin. • Kolibri almanach české poesie minulého roku vydala pražská nakladatelství k letošnímu Měsíci knihy. Třebas není větší než krabička cigaret, obsahuje verše více než 60 českých i zahraničních básníků. Má název »Je radostný života boj«, úvodní slovo napsal Jan Noha. • 13. března byla v Památníku národního písemnictví (klášter na Strahově) otevřena výstava k 100. výročí narození K. V. Raise » Kytice vřesu mému lidu «. V rozhlasovém referátě dávali Raise za vzor dnešním umělcům, protože dovedl zůstat blízko svému lidu. • Hudebním festivalem » Smetanova Litomyšl 1959 « od 3. do 5. července vyvrcholily oslavy 700. výročí založení města Litomyšle a 135. výročí narození a 75. smrti Bedřicha Smetany. Předtím bylo uspořádáno několik rozsáhlých a zajímavých výstav i koncertů, sjezdy slavných litomyšlských rodáků a abiturientů škol a slavnosti odhalení pomníku A. Jiráskovi a znovuotevření renovovaného rodného bytu B. Smetany. K oslavám se připojilo též Národní divadlo. • Od 1. září byla zřízena v Ostravě státní konservatoř; bude sedmileté. • Národní muzeum otevřelo výstavku, které chce připomenout úspěchy ve vědecké a výchovné práci, kterých tento ústav dosáhl za posledních deset let, to je od doby, kdy Národní muzeum bylo postátněno. Ve sbírkách muzea je uloženo na 15 miliónů exemplářů. Za posledních deset let si sbírky prohlédlo přes 4 milióny návštěvníků. • Oblastní lidová hvězdárna v Českých Budějovicích je zapojena do roku Mezinárodní geofysikální spolupráce jako stanice číslo 147. Pracovníci hvězdárny především sledují přelety umělých družic a pozorují Slunce. O přeletech družic podávají hlášení do Moskvy, poznatky o pozorování Slunce sdělují do Curychu. Čtyřicetkrát zachytili radiové signály družic a více než dvacetkrát sledovali přelety družic pouhým okem. Pracovníci též konají přednášky po okolí. Jejich zásluhou se přikročilo k vybudování observatoře na vrcholu hory Kletě. Observatoř bude vybavena zrcadlovým dalekohledem o průměru 85 cm s ohniskovou vzdálenosti až 15 metrů; bude to největší dalekohled v republice. K 100. výročí vydání knihy Charles Darwina )) O vzniku druhů « byla uspořádána výstava » Darwinův odkaz dnešku « v Národním muzeu, které se touto výstavou » významně podílí na cestě k dovršení kulturní revoluce «. Tím je dostatečně udáno její zaměření: boj za materialistický a ateistický evolucionis- mus, který v Darwinově formě na Západě hájí už jen málokdo. • V Polském kulturním středisku na Václavském náměstí byla výstava » Polská kniha «. • Polskému malířství byla věnována výstava » Od Canaletta k Vyspianskému " organisovaná v prostorách valdštejnské jízdárny v Praze na Malé Straně. Byla vystavena též malba Jana Matějky » Bitva u Grunvaldu". • V národopisném oddělení Národního muzea otevřeli výstavu » Lužičtí Srbové v minulosti a přítomnosti«. • V brněnském Domě umění a Domě Pánů z Poděbrad uspořádali výstavu » Moderní česká malba XX. století «. Časově zahrnuje desetiletí od konce první světové války až po třicátá léta. Jsou zastoupeni umělci, kteří svým dílem nejvíce ovlivnili vývoj českého malířství a jejichž obrazy jsou pro daný časový úsek nejtypičtější. Výstava naznačuje, jak pro většinu velkých českých malířů kubismus a výstřelky abstraktního umění je pouze odbočení na cestě za uměním realistickým. V exilu a jinde ve světě Londýnská škola sv. Cyrila a Metoděje před prázdninami Drobty z vídeňského Festivalu mládeže Od 26. července do 3. srpna se konal ve Vídni VII. Světový festival mládeže. Měl heslo » Za mír a přátelství mezi národy «. Ale už jména organisací, které festival pořádaly a nad ním měly záštitu — Mezinárodní svaz studentstva, Světová orga- nisace demokratické mládeže, Světové odborové sdružení a Světová rada míru — naznačovala, že půjde o komunistický podnik, který má cíle propagační. Ukázalo se však, že letošní festival svůj cíl nesplnil. Komunisté asi litovali, že zvolili za jeho sídlo město před železnou oponou. Podle komunistů bylo přítomno asi 17.000 mladých, snad opravdu z celého světa : 2500 z asijských zemí, přes tisíc z Afriky, 1300 z latinské Ameriky, 4.000 Z komunistických zemí a 7.000 ze Západu. Nelze ale říci, že by tito právem zastupovali země, z nichž pocházeli. Velmi mnoho studentských a mládežnických organisací prohlásilo, že s festivalem nechtějí mít nic společného, a že jejich členové jedou do Vídně z vlastní iniciativy. (Portugalsko zásadně nedávalo v létě pas pro Rakousko.) Dodejme ještě že účastníci jak z Východu, tak i ze Západu byli pečlivě tříděni národními festivalovými výbory. Počet jednotlivých delegací byl stanoven zcela libovolně, bež ohledu na počet obyvatel. Podniky Festivalu můžeme rozdělit na dvě skupiny ; předně to byla taneční, hudební, sportovní a masová vystoupení a průvod Vídní. Vystoupila, mj. opera z Pekingu, leningradský balet, irácké národní divadlo, madarská cikánská kapela, z ČSR : soubor Julia Fučíka se svou pěveckou, taneční a hudební skupinou, Farkašova lidová hudba z Bratislavy, dechová hudba mládeže bratislavského kraje a divadélko Spejbla a Hurvínka. Tyto podniky měly s politikou málo společného, až na nekonečné opakování hesel míru, bratrství a přátelství. Že ale tento mír byl » rudě <■ zabarven, ukázala diskusní a » přátelská « zasedání, na nichž vlastně žádná diskuse nebyla možná ; došlo-li k nějaké výměně názorů, předsedající ji rychle 212 [pageend24]ukončili, nejednou i za pomoci rakouské policie, která musela zabránit, aby nedošlo k vážnějším šarvátkám. Není divu, že si na to účastníci ze Západu stěžovali. Jejich stížnosti vyšly na venek a v řadě delegací, jako např. severoamerické, italské, francouzské a anglické, došlo k rozštěpení. Východní účastníci byli příliš pečlivě střeženi — a předtím varováni —, než aby si něco takového mohli dovolit. Je známo, že se vlastně nikdo Rakouska neptal, zda chce hostit festival, či ne, o tom komunisté rozhodli sami. Rakouská vláda volbu přijala až dodatečně z různých důvodů. Organisátoři musili slíbit, že se vyvarují politických otázek. V Rakousku proti tomu vznikla vlna odporu. V první linii stála mládež, Protifestivalové akce řídil výbor socialistické i katolické mládeže » Bundesjugendring «. Už v březnu uspořádali stávku na školách a protestní průvod Vídní s nápisy jako : » U nás, ale bez nás«, » Osvoboďte Maďarsko, Tibet«, »Pozor na vlka v rouše beránčím « atd. Protiakce vyvrcholily ve dny festivalu. Byly vydávány »Festivalové noviny« v sedmi řečech, též česky ; informovaly o festivalovém dění, o zprávách ze světa, a vedle toho články o západní demokracii, o životě v » kapitalistickém světě « a ukázky ze » zakázané « literatury, jako Dži- lase, Pasternaka atd. Knihy těchto autorů byly rozdávány mezi účastníky z Východu. Na několika místech byly otevřeny informační kanceláře, v řadě filmových sálů promítány » filmy bez censury« a organisovány schůzky, tentokrát s opravdovou debatou. Sensací těchto schůzek byla přítomnost maďarské socialistické pracovnice Anny Kethlyové a bratra tibetského dalajlámy. Denně odjížděly autobusy k » železné oponě «. Nutno přiznat, že protiakce měly úspěch a uváděly organisátory festivalu ve zmatek. Po váhání prvních dnů autobusové zájezdy byly hojně navštěvovány, též proto že v autobuse každý dostal svačinu, a jídlo ve festivalových stravovnách nebylo valné — prý to bylo úmyslně, aby se mohlo více spílat na Rakousko. To mluvíme o západních účastnících. Styk s » východními « byl téměř nemožný. »Festival v autobuse«, smáli se Vídeňáci, když Češi, Slováci, Maďaři atd. vystupovali a nastupovali do autobusů pod dohledem »tělesné stráže«. Bedlivě střeženy byly i stany, v nichž většina účastníků vůbec bydlela, a tím více lodi, na nichž bydleli účastníci z CSR. Katolická mládež též rozdávala Písmo svaté, modlitební knížky a náboženské tiskoviny ; uspořádala výstavu » Nepřemožená víra« a organisovala několik pobožností za věřící Umlčené Církve. Proti těmto katolickým akcím výslovně protestoval sovětský velvyslanec v Rakousku. V západním tisku se dokonce objevily zprávy o stovkách litevských, maďarských, a prý i českých a slovenských kněží, bohoslovců a řeholních sester, kteří v civilu se vmísili mezi své krajany a konali tam svou svátou povinnost. Ale ta čísla jsou jistě přehnána. Kapitolou pro sebe je finanční stránka festivalu. Organisátoři sice dostali někdy slevu při pronajímání místností a stádia » Prátru «, ale přece jen výlohy se odhadují na čtyři a půl miliónu dolarů. Organisačnímu výboru se ale podařilo získat na vstupném na podniky a jinými iniciativami jen půl miliónu dolarů. Schodek bude hradit. Moskva a lidové demokracie. Podle závěrečného prohlášení se festival skončil triumfálně. Triumf byl tak velký, že příští festival se bude konat zase » doma «. A ještě jeden úspěeh : Zdá se, že výlet k » železné oponě « skutečně otevřel oči mnoha naivkům. Ostatný drát a strážní věže jsou skutečností. p. o. Bylo by vsak omylem, kdybychom podceňovali význam vídeňského festivalu. Byl jisté poučením pro pořadatele, ale přinesl mnoho velmi užitečných, i když ne radostných poučení i pro západní svit, který jim snad nevěnuje tolik pozornosti, kolik by mil. Příště přineseme několik dojmů a zážitků přímých účastníků a pokusíme se z nich vyvodit několik konkrétních důsledků pro naši další práci. Čs. dálková škola v Norsku Dva velmi úspěšné letní tábory Cs. dálkové školy v Zápolí u Heidelbergu způsobily, že Norsko-československá organisace v Oslo vyjednala s vedoucím Čsl. dálkové školy doc. dr. Josefem Kratochvílem, aby byl letošní tábor přeložen do Norska. Cs. dálková škola v Norsku. Pan biskup z Oslo dr. Jakub Mengers přišel na návštěvu. Děti nahoře na balkóně zámečku. K spolupráci byli přizváni i otcové salesiáni dp. Homola a dp. Hrubý. Škola byla umístěna v zámečku Hvalstadu asi 20 km od Oslo ve velmi krásné lesnaté krajině v prostoru sídla norského krále. Od prvního dne se těšila pozornosti norské veřejnosti. V nej rozličnějších norských novinách bylo uveřejněno na 30 různých článků a fotografií ze života školy. Školu navštívili také J. Exc. diecésní pan biskup z Oslo dr. Jakub Mangers a poslankyně norského parlamentu Claudia Olsen. Děti byly také přijaty primátorem města Oslo a městem pohoštěny v nej význačnější městské restauraci, kde se konávají oficiální recepce. Mezi všemi členy učitelského sboru a dětmi byla dokonalá harmonie. Za tu krátkou dobu se dosáhlo velmi krásných výsledků. Děti byly velmi spokojené. V příštím čísle přineseme delší zprávu o průběhu tábora a především o výchovných metodách a nových pedagogických zkušenostech. Vojtěch Hrubý V září opět začínají svou významnou a uvědomovací práci naše exilové doplňovací školy. Tento nový školní rok mohou začít s čítankou, na kterou jsme čekali prakticky od komunistického puče. Je to čítanka Cs. dálkové školy v exilu MA VLAST, kterou považujeme po stránce pedagogické za kladný přínos exilovému školství. Prelát dr. ADOLF KINDERMANN se dožil 8. srpna t. r. 60ti let. I český katolický exil na něho vzpomínal v modlitbě a přejeme mu, aby Bůh žehnal jeho rozsáhlému apoštolátu mezi krajany a všemi ostatními národy střední a východní Evropy a dočkal se s námi chvíle, kdy nás všechny spojí v lásce a jednotě Kristův mír a dá nám všem svobodně oslavovat Boží milosrdenství. 213 [pageend25]Z výletu čs. dálkové školy v Norsku. Na Oslofjordu. Svaz slovanského Orelstva v Evropě připravuje pro rok 1960 dva letní tábory v okruhu 70 km od Mnichova, aby se mládež mohla zúčastniti hlavních dnů Eucharistického kongresu v Mnichově. Kongres » Kirche in N ot« se v r. 1960 v Konigsteinu nekoná. — Letos se sjela slovanská exilní mládež k letnímu táboru do Konigsteinu u Frankfurtu nad Mohanem: Hoši a děvčata deseti národností z uprchlických táborů a sídlili záp. Německa. Opět měli možnost účastníci 9. kongresu » Kirche in N ot« pozorovati slovanskou mládež při zpěvu, tanci, hrách, sportu i při pobožnostech a bohoslužbách. Slovanská mládež orelská si vynutila čestné místo v díle a podnikání Konigsteinu. Bez její účasti by již něco chybělo v programech konigsteinských mezinárodních kongresů. To letos doznali mnozí, kdož dobře postřehli, jak působivě a nezbytně dokresluje účast mládeže významné body kongres- ního programu. Podrobnou zprávu o průběhu letošního tábora přineseme v příštím dvojčísle Nového života, které vyjde v druhé polovině října. Slovanský Orel V rámci letního tábora slovanské mládeže v Konigsteinu u Frankfurtu se konalo 24. července t. r. též Valné shromáždění Evropského výboru Svazu slovanského Orelstva, jež mělo na programu 3 hlavní úkoly : Přehled dosud vykonané práce, volbu nového výboru pro příští 2 roky a program práce do budoucna. Zasedání se zúčastnili zástupci Poláků, Ukrajinců, Bělorusů, Rusů, Slováků, Cechů, Rusínů, Slovinců, Charvátů a Srbů. Z 12ti členné rodiny slovanských národů chyběli pouze Bulhaři a Lužičtí Srbové. Jednání zahájil modlitbou a přivítáním přítomných dosavadní duchovní rádce, načež tajemník Ev-SSO podal přehled vykonané práce v Evropě od založení SSO v r. 1953. Valné shromáždění řídil zvolený předseda ze zástupců ruské národnosti, protokol jednání vedl zástupce národnosti slovenské. Hned na počátku zasedání bylo dohodnuto, že jednací řečí je mateřský jazyk všech zastoupených slovanských národností. Do návrhové komise byli zvoleni zástupci z české a polské národnosti. Aklamací zvolenému novému výboru Slovanského Orelstva v Evropě předsedá v příštích dvou letech Slovák, generálním tajemníkem je Cech, zástupcem jeho Polák, generálním duchovním rádcem kněz běloruské národnosti. Ostatní funkce jsou rovnoměrně rozděleny mezi všechny členské národní organi- sace orelské. Po rozhovorech o prácí v budoucím funkčním období byla sestavena programová resoluce a po opětovném přečtení shromážděním schválena. Ve volných návrzích se vystřídali mluvčí všech přítomných národnostních skupin v exilu. Mluvčí z řad Srbů zhodnotil zejména poslání Slovanského Orelstva na poli sblížení katolické a pravoslavné větve slovanských národů. Zástupci Bělorusů zdůraznili nutnost a povinnost výchovy a přípravy naší slovanské mládeže v exilu pro dobu po osvobození národů za dnešní » železnou oponou «. Nový generální duchovní rádce evropského Orelstva ve svém proslovu poděkoval srdečnými slovy za veškeru pomoc a obětavost ze strany Cs. Orla v exilu při organisační výstavbě polského, běloruského a ruského Orla, načež pozval přítomné na nedělní slavnost svěcení prvého orelského praporu Bělc- rusů, pod nímž se v bratrské lásce sešli katoličtí i pravoslavní věřící běloruského národa v exilu. Zasedání bylo zakončeno latinským Otčenášem a zpěvem Otčenáše pravoslavných. V. P. Na pomoc ohrožené Církvi (Kónigstein, červenec 1959) Základní thema letošního sjezdu můžeme vyjádřit biblickým výrokem : » Pravda vás osvobodí. « Především bylo třeba odpovědět na otázku : » Co je pravda? « Ve čtvrtek 30.7. na tento námět promluvil profesor dr. Karel Holzamer z Mohuče. Na příkladu pojmů, jako je pravda sama, dále svoboda, mír, morálka a právp ukázal, jak jim komunistická dialektika dává význam zcela odlišný od obecně lidského chápání a to význam záludně pružný, podle potřeby takticky pohyblivý. Proto je opravdový rozhovor s komunismem nemožný. Rozumět si můžeme jen s těmi, kdo uznají obecně lidská pravidla zdravého rozumu, a předem nevyloučí ani vyšší světlo pravdy, zjevené od Boha. Co zde bylo nastíněno ve svém filosofickém základu, to v pátek ilustroval dr. Pavel Roth na konkrétních příkladech komunistické propagandy na východě i na západě. Dr. Roth, který je redaktorem časopisu »Digest des Ostens « a dobře zná poměry zvláště v Sovětském svazu a ve Východním Německu, velmi barvitě vylíčil metody komunistického obelhávání veřejnosti. Přitom nešetřil kritikou ani vůči špatným zjevům na západě a v Německu. Upozornil např. na historickou skutečnost, že generální štáb německé císařské armády se ve své krátkozrace sobecké politice těžce provinil proti duchovním hodnotám celého lidstva, když roku 1917 dopravil Lenina do Ruska a finančně vydržoval jeho denník » Pravdu «, poněvadž si od toho sliboval rozvrat v Rusku. V jiné souvislosti připomenul, jak roku 1939, když se Stalin spřáhl s Hitlerem, náhle sovětský tisk změnil svůj tón vůči nacismu a všechny nadávky z něho přenesl na západní velmoci. Uvedl také zají- Letní tábor Slovanského orla v Konigsteině. Na výletě na Feldbergu. i [pageend26]mavou zkušenost : Děti uprchlíků z východního Německa bývají dlouho po útěku chorobně prolhané ; to je psychologický účinek ovzduší lži, ve kterém dítě vyrůstalo, když musilo chodit do komunistické školy. Dr. Roth se zmínil o různých skrytě komunistických podnicích, které mají získat sympatie pro některé cíle sovětské politiky, např. o vídeňském festivalu a o Mírovém hnutí. Citoval Togliatiho, že komunistům přitom jde o to, aby našli užitečné idioty. Je to spekulace se strachem a hloupostí. A bohužel se i v zemi, kde je málo komunistů, vždy najde dost zbabělců a hlupáků. Proto je všude třeba varovat a neustále trpělivě poučovat. Ve dvou odpoledních seminářích probrali účastníci kongresu otázku, jak působí komunistická propaganda na dělnictvo a na mládci. Zvláště seminář o mládeži byl poučný, poněvadž přinesl dvojí svědectví z přímé zkušenosti. Madarský domini- kán, duchovní správce mladých maďarských uprchlíků z roku 1956, kteří studují na vysokých školách ve Švýcarsku, vyprávěl o duchovní situaci svých svěřenců a o bezděčných stopách komunistické výchovy, které u nich nachází. Generální vikář Poláků v Německu to doplnil svědectvím o duchovním postoji polských studentů, kteří zase po roce 1956 přicházejí studovat na německé vysoké školy s úmyslem vrátit se do vlasti. Poláci jsou na tom nábožensky lépe, u mladých Maďarů do jisté míry hrozí nebezpečí naprostého nihilismu a všeobecné nedůvěry. Buď jak buď jsou problémy lidí, kteří mají komunismus za sebou, docela jiné než problémy těch, kdo mu teprve propadají nebo v něm žijí. V sobotu celý ten cyklus o pravdě a lži v dnešním světě ukončil švýcarský theolog dr. Mario Galii z Curychu přednáškou přímo na thema : » Pravda vás osvobodí. « Tato věta, kterou řekl Ježíš Židům, je hluboce pravdivá ; ale když ji chápeme povrchně, můžeme narazit na velké obtíže. Někdy se zdá, že mezi pravdou a svobodou je téměř rozpor. Představitelé Církve ve středověku chtěli sloužit pravdě, ale svobodu nejednou zanedbávali. Francouzská revoluce naopak posloužila svobodě, ale ne vždy pravdě. Ale dr. Galii ve své přednášce ukázal, že moderní věda, kterou připravovalo už osvícenství 18. století, člověka opravdu do jisté míry osvobozuje, poněvadž mu odhaluje velmi významné dílčí pravdy, K tomu se křesťan musí postavit kladně, odpovídá to Písmu svátému a pravému pojmu o Bohu. Rajské jablko není totéž, co byl u Reků Proinéteův oheň. Prométeus se dostal do sporu s bohy, kteří byli jen zvětšení lidé a pozemšťanům záviděli. Adam se vzbouřil proti nekonečnému Stvořiteli vesmíru, který mu výslovně svěřil dobyvatelský a stavitelský úkol. V pouhém osvobození člověka a ovládnutí přírody není hřích, jak se omylem domnívali pravoslavní odpůrci Petra Velikého, kteří tak v Rusku bezděčně připravovali cestu komunismu. Podstata hříchu není v tom, že chce být člověk pánem světa, nýbrž v tom, že chce být mimoto pánem pravdy — místo aby se pravdě podrobil, a tím i Rohu. To je také nejhlubší základ komunistické prolhanosti; považují se za pány pravdy — a předstírají, že tím urychlí panství člověka nad vesmírem. My křesťané se chceme pravdě podrobit, chceme —jí sloužit, a to pravdě celé, která je v Bohu, nejen dílčím pravdám, jak je odhalují jednotlivé vědy. Tato služba pravdě má být diskrétní, poněvadž nejde jen o pravdu samu, nýbrž i o lidské osoby, kterých se týká nebo kterým ji sděluji; má být skromná, poněvadž např. i náboženské pravdy a články víry zde na zemi vidíme vždy jen z jedné strany ; ale má být také statečná, poněvadž i diskrétní a skromný člověk narazí na odpor, když bude lidem říkat pravdu. Pravda nás osvobodí, ale napřed jen vnitřně. A k této vnitřní svobodě patří i ochota snášet pro pravdu pronásledování. Jen tak dojdeme k vítězství pravdy a svobody na celé čáře. — To byl stručný obsah úvahy dr. Galliho. Tyto zásadní přednášky a diskuse kongresu byly doplněny1, referáty o náboženské a církevní situaci v jednotlivých zemích, kde vládnou komunisté. Opět se bohužel ukázalo, že u nás v Československu jsme na tom velmi zle, i když barbaři v Číně Z táboru Slovanského Orla v Kónigsteinu. Nový prapor běloruského Orla v lese ostatních orelských praporů a vlajek. a v Albánii zatím ještě předčí naše komunisty ; po některých stránkách jsou ale snesitelnější poměry i v samém Sovětském svazu! Z významných hostí promluvil při kongresu kolínský arcibiskup, kardinál Frings, předseda německých biskupských konferencí. Velmi vřele se zmínil o pražském arcibiskupovi Josefu Beranovi. Prohlásil, že mu v duchu posílá svůj pozdrav tam, kde koná pro Církev významné dílo svou bolestí, obětí a modlitbou. Jako každý rok, byl i letos program sjezdu doplněn společnými bohoslužbami a pobožnostmi, např. večerem mariánských písní jednotlivých slovanských a východních národů, jejich střídavou modlitbou při noční adoraci a nádhernou slovanskou liturgií východního obřadu při závěru kongresu. Byl také uspořádán umělecký večer, při kterém zazpívala sóla z Rusalky a Prodané nevěsty česká umělkyně, paní Marie Honková. Kazatel, který promluvil při večeru mariánských písní, pá er Běda z Mariazellu, upozornil na to, kolik českých vzpomínek je spojeno s tímto významným rakouským poutním místem : Přemyslovci tam vybudovali první gotický kostel, sv. Václav je tam třikrát z různých dob vyobrazen, čeští a slovenští poutníci tam zanechali mnoho votivních obrázků a tabulek, a rakouská katolická mládež z diecése sv. Hypolita tam před několika lety postavila velikou svíci, která symboiisuje její ustavičnou modlitbu za Československo. A. M. * 28. srpna t.r. zemřel ve Švýcarsku Bohuslav Martinů, jeden z největších českých hudebních skladatelů dnešní doby. KŘESŤANSKÁ AKADEMIE právě vydala novou knihu JANA ČEPA ; Malé řeči sváteční. S obálkou Miroslava Šaška. Stran 80. - Edice Vigilie, svazek 12. — Cena 400 lir. Dále vyšly a rozesílají se 2. a 3. svazek STUDIÍ. Cyklostylováno. Cena 1 svazku 450 lir. Pro naše děti dlouho čekaná barevná alba už také vyšla. Celkem 4 svazečky : Zvěstování, Narodil se Kristus Pán, V Nazarete, Ježíš začíná učit. Po 50 lirách, série 200 lir., Objednávky obratem vyřizuje Křesťanská akademie v Římě. Mezi ,i rekordy «, kterých bylo dosaženo při Světové výstavě 1958 v Bruselu, uvádí holandský žurnalista A. M. v týdeníku » De Linie n též tento rekord ve vydání : na slavnostním přijetí při národních dnech lidové CSR za jeden večer bylo vypito, snědeno a rozdáno na 25.000 amerických dolarů. 215 [pageend27]d o p is y • dotanzy • o d p o v ě d i Z dopisů Odešel dr. Bedřich Vašek ... Život šel kolem nás a smetl z armády živých mnoho spolubratři. Jednoho jsme neradi ztráceli. Byl to dr. Bedřich Vašek. Před týdnem jsem se vrátil z jeho pohřbu v Olomouci. Zemřel 14. srpna v 6 hodin ráno. Pohřbu se zúčastnilo přes 250 spolubratři. Takový pohřeb Olomouc od pohřbu p. arcibiskupa Prečana neviděla. Hodinky vedl gen. vikář J. Glogar, zádušní mši sv. sloužil probošt Kutal z Kroměříže, pochovával prelát dr. Činek. U hrobu přečetl spolužák probošt Kutal telegram p. arcibiskupa, v kterém ocenil život zesnulého a zdůraznil, jak mnoho v něm ztrácíme. I v našem kraji smrt mezi spolubratřími řádila. Jeden den bylo pět kněžských pohřbů. Hledal jsem oddech a duchovní rekreaci na sv. Hostýne v exercieiích. Dával je kanovník Jan Wiliš z Mošnova. Byl to už třetí turnus na sv. Hostýne — bylo nás přes padesát. Začátkem září je kurs čtvrtý a poslední. — I když tam schodiště chátrá, opravují se Křti- ny, chrám P. Marie v Kroměříži, vnitřek kostela kapucínského v Olomouci, zkrátka význačnější budovy a historicky cenné. — Zatím žijeme v přípravě na první brněnský veletrh. Kostely v různých řečech návštěvníky informují o své historii ... dp ■ l il ■ 1' l . l l l , l l i l ! l l ! l l M l l ; n ||:|. II I II I ■ Česká vánoční a novoroční blahopřání. Právě vyšla! T1ÍI ČESKÉ MADONY v barvách, prvotřídní provedení, na luxusním papíře (Madona Vyšebrodská, Madona Zlatokorunská a Madona Doudlebská). Máme na skladě také omezený počet exemplářů bez blahopřejného textu. — Posíláme jednu sérii (.1 dvojité pohlednice) s obálkami za 120 lir. Objednávky vyřizuje obratem : Křesťanská akademie v Římě — Roma, Via della Conciliazione, 1. - Italia. Pospěšte si. Kdo dříve objedná, dříve dostane. Pospěšte si s objednávkou! ■ ■■ ■ I ! I I I ■ ! ■ ■ ■ ■ ■ ■ ■ ■ ■ ■ ■ | Pozdrav ze Svaté Hory ... Jsme šřastny, že tu můžeme prožívat prázdniny. I v týdnu přicházejí procesí, i z různých krajů Moravy. Denně o půl sedmé bývá vystavena milostná soška P. Marie, ministranti zpívají Vesel se, Královno nebeská. Lidé pak pokračují. Denně bývají tři mše sv. Odpoledne o půl páté litanie s požehnáním. Zpívá sbor ministrantů, dvojhlasně. V neděli bývá mší vice : V 6, 7, 8, 9 (slavná), 11 (s lidovým zpěvem) a odpoledne ve 4 hod. Skoda, že tu jsou jen tři důstojní páni. Nemohou stačit v sobotu a v neděli ráno návalu u zpovědnic. Každý den se tu modlí za sv. Otce ... mm Ještě Radimský ... Kniha je výborná a přečetla jsem ji s velkým zájmem. Nejsem ani vědec, ani filosof, ani politik, pouze jednoduchá a prostá hospodyně, ale domnívám se, že kniha vystihla víc než dobře naše národní ctnosti a nectnosti. Je psaná velmi otevřeně, poctivě, a jsem naprosto přesvědčena, že i s láskou k národu. Domnívám se, že si rozhodně nezaslouží útoků a kritiky, jakých se jí dostalo v některých kruzích. Je to upřímná zpověď dítěte svého věku. Ostatně tato kniha byla psána pro širší veřejnost a nikoliv pro vybrané literární kruhy. Líbilo se mi na ni nejvíce, že je tam otevřeně a nebojácně psáno o věcech, o kterých by se mnoho snad více zkušených a známějších autorů vůbec nikdy neodvážilo psát. Autor neměl při psaní nasazeny brýle mámení, a to už je pokrok. Průměrný, politicky a mravně nezatížený čtenář dá autorovi za pravdu. Knih takového druhu by mělo být více. Kniha sice útočí, ale rozhodně neuráží city lidí skutečně milujících svůj národ ... J. Šandová Kolik bylo koncilů ? Z dvaceti koncilů, které jsou známy z dějin všeobecné Cirkve, prvních osm bylo slaveno na Východě: 1. nicejský, 1. cařihradský, efeský, chalcedonský, 2. a 3. cařihradský, 2. nicejský, 4. cařihradský. Od r. 1123, kdy se slavil první lateránský koncil, sídlo koncilů přeneseno na Západ. Tak známe 2. 3. a 4. lateránský, 1. a 2. lyonský, kostnický, florentský, 5. lateránský, tridentský a vatikánský, na němž byl definován primát a neomylnost římského papeže. Apoštolát modlitby ÚMYSLY APOŠTOLÁTU MODLITBY V ŘÍJNU : Za lidové misie, aby se konaly častěji a s větším duchovním užitkem. (Misijní) : Aby všichni kře- sianc si byli vědomi, svých povinností vůči zámořským misiím a věrně je plnili. MŠE SV. ZA ODBĚRATELE A DOBRODINCE bude sloužena první sobotu v říjnu (3.10. o svátku sv. Terezie od Ježíška). Spojte se s celebrujícím knězem a obětujte také své modlitbv. práce a utrpení na úmysly celé naší čtenářské rodiny. René Char NÁŘEK ZAMILOVANÉ JEŠTĚRKY Neozobávej slunečnici, smutek by padl na trnky, stehlíku, znovu vzlétající, vrat se v své hnízdo z bavlnky. Ty nejsi kámen z nebe, přímo by tebou vítr sladce třás, můj ptáčku polní ; duha mimo se slévá v kvótu sedmikrás. A člověk střílí, skryj se, nebo ... nikdo li nemůže pomoci. Jedině tráva, ta je s tebou, ta polní tráva řásnící. Nad tebe nezná ani křeček, kobylky vždy jen skákaly ; krtek je slepý mládeneček ; motýl se s nikým nehrdlí. Poledne padá do obilí. Orseje, ptáčku, třpytí se. Bez nebezpečí s námi prodli : člověk už domů vrací se! Ozvěna kraje klame zřídka. Věstím i zkoumám prostor, slouží mi k tomu nízká zídka, hle, sova noční vrávorá. Zamilovaná jestóíice vyzná se v tajích na zemi, O lehký, milý králi nebes, uhnízdi se v mém kameni. Přeložil F. Lis t o pa d NOVÉ KNIHY. — Křesíanská akademie vydala další dvě čísla sborníku STUDIE. - 2. č. 68 str. - Dr. František Rýpar - Pohled na současnou theologii.» Dr. Adolf Vykopal - Svědectví sv. Ignáce z Antiochie o Panně Marii • Ludvík Urbánek - Jakoubek ze Stříbra a jeho účast na husitském hnutí • Dr. Ludvík Arm- bruster - Jaspers a křestansťví • Dr. Pavel Zelivan - Evropská konfederace a náboženská svoboda • Josef Cardijn - Církev před světovou revolucí • Souhrn lidských práv podle přirozeného mravního zákona. — Cena 450 lir. 3. číslo Studií, str. 80. - Pius XII. - Filosofie a moderní fysika • Josef Bená- ček - Poslání a pohoršení v Obraně Sokratově a v Evangeliu • Tomáš Špid- lík - Autorita duchovní knihy u ruských mnichů» Felix Mikula - Moc ideí» Pavel Zelivan - Katolíci a právní problémy evropské unie • Josef Cardijn: Náš zítřek bude takový, jaký jsme jej chtěli • Giovanni Papini - List vládcům národů • Sáša Gell - Causerie o soudobé hudbě (Sergej Prokofiev) • František Rýpar - Pohled na současnou theologii II. — Cena 450 lir. 9. číslo Nového života vyšlo v Římě 20. září 1959. - Vytiskla P.U.G. Roma, Piazza Pilotta, 4. - Italia. [pageend28]