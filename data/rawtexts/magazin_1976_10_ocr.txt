 magazín 10 1976 [pageend1]Möbel Rapperswil Ferrari Möbel Ferrari otevřel největší moderní výstavní síň ve východním Švýcarsku. Jona-Rapperswil Tel. (055) 27 71 21 Pro architektky a stavbyvedoucí dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přáni, včetně dodávky a provedeni soklíků z PVC. Naše kapacita stačí pro jakékoliv množství. To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Möbel Ferrari, 8645 Jona-Rapperswil, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 ^^^nákupu nového zboží nad Fr. 500.— úhradu cestovních výloh. IRr do 3 měsíců bez banky a tFa ještě se slevou. (« až o 2 měsíce ^^zůstalí — Bezplak ^Pová služba. 30 měsíců. 0hody. Ložnice od 790.- Fr. Jjl Sekretáře od 580 čal. souprav (koženéj 10.000 čtv. metrů výstavní plochy Nejmodernější nábytek z celé E N n které — Kre — Splát po nád MÖBEL RAPPERSWIL ferrari Nezávazné dotazy adresujte na firmu: SPOŘÍTE NA NÁBYTEK? SPOŘTE U NÁS! POSKYTUJEME 7% ÚROKŮ A NAVÍC 1% JAKO DÁREK. [pageend2]magazín Ročník 5, číslo 10 (50) Zürich, 27.října 1976 bilance Titulní strana: Detail z Dübendorfu (foto Jiří Čejka) (Podle článku v NZZ dne 23.9.1976) Ve Švýcarsku žije kolem 30 000 uprchlíků, z toho téměř polovinu, přesněji řečeno 12 760, tvořili k 30.dubnu 1976 Češi a Slováci. švýcarské podpůrné organisace se o nás vyslovují k našemu potěšení jen a jen kladně. Konstatují, že máme všichni vzdělání takového stupně, které zdaleka překračuje průměr. Lépe a rychleji jsme se uměli přizpůsobit zdejším poměrům, než uprchlíci jiných národností. Jen nepatrná část nás vyžaduje podporu od podpůrných organisací. Všeobecně je však nyní, v době hospodářské recese, pozorováno, že švýcarské podniky mají najednou jisté výhrady, hlásíme- li se o práci. Oprávněně poukazujeme na to, že jsme v mnoha případech stavěni do jedněch řad s ostatními cizinci, což rozhodně není správné. Ať Španěl, Němec nebo Ital, ti všichni se mohou vrátit do své vlastní země, v níž si mohou vybudovat novou existenci. My, političtí uprchlíci, jsme však zvolili švýcarsko za svůj nový domov a jsme na něj vázáni. Příliv politických uprchlíků z Československa nastal v roce 1968, kdy nás sem přišlo 3141. Další vlna, mnohem silnější (7 341), následovala v roce 1969. A ještě v roce 1970 nás bylo 1276, kteří našli ve Švýcarsku svůj druhý domov. Během těchto tří let jsme zatížili státní pokladnu částkou dvanáct a půl milionu franků — stát totiž převzal 75 % všech nákladů a vydání s uprchlíky. Před rokem 1968 a po roce 1971 byl počet československých uprchlíků již mnohem menší. Někteří z nás — ovšem jen malý počet — odcházejí vlivem recese převážně do Kanady a Spojených států, kde si hodlají založit novou existenci. Všichni si však nechávají před odjezdem potvrdit od švýcarských úřadů status po- 1 [pageend3]litického uprchlíka, aby měli možnost kdykoliv se sem vrátit a požádat event. o podporu, kdyby vybudování nové existence mimo Švýcarsko zůstalo bez kladného výsledku. Počet těch, kteří z nás už získali Švýcarské státní občanství, je mizivě malý. V roce 1974 bylo uděleno 26 československým uprchlíkům, v roce 1975 dokonce jen patnácti. Pro převážnou většinu ještě neproběhla čekací lhůta, která — jak je nám známo — činí minimálně 12 let nepřetržitého pobytu v této zemi, a jen mladistvým mezi 10. a 20. rokem věku a manželům rodilých Švý- carek se počítá doba dvojnásobně. Předpokládá se, že v krátké budoucnosti bude stále víc a více Čechoslováků moci požádat o státní občanství a že jim též bude uděleno. Pomocná organisace Caritas se stará o 15 000, tedy o polovinu celkového počtu uprchlíků ve Švýcarsku, z nichž veliký podíl připadá právě na nedobrovolné přistěhovalce z okupovaného Československa. "Tito uprchlíci nacházeli ve Švýcarsku snadno obživu ve svém oboru. V době konjunktury docházeli mnozí podnikatelé za uprchlíky až do jejich táborových domovů, aby jim nabídli zaměstnání", podotýká Caritas. Brzy vešlo ve známost, že naše všeobecné i odborné vzdělání je zpravidla na výši. Rychlá integrace byla usnadněna i tím, že většina z nás ovládala dobře němčinu či francouzštinu, a že jsme svým postojem k zaměstnání a penězům — ne již temperamentem — vcelku odpovídali švýcarským představám. Jsme - podle názoru Švýcarů - pracovití a spořiví. Článek NZZ uvádí dále: Na rozdíl od skupin jiných uprchlíků si mohli Čechoslováci alespoň ze začátku vzít s sebou své rodiny a nebo měli jejich rodinní příslušníci možnost dodatečně za nimi do Švýcarska přijet. Nejen vzděláním, ale i věkem se Čechoslováci liší od ostatních uprchlíků: když se rozhodli nežít pod komunistickým diktátem, byli zpravidla již zkušenými lidmi svého oboru: inženýry, lékaři, chemiky, techniky. Podíl mladých svobodných byl poměrně malý. Ostatní podpůrné organisace jsou o uprchlících z Československa stejného mínění. Počet problematických případů je podstatné menší, než u uprchlíků jiných národností. Nanejvýš deset procent trpí psychickými potížemi vlivem toho, co zažili, anebo steskem po domově. Vyjádřeno slovy Ladislava Husáka, předsedy Čsl. svazu křesťanských pracujících ve Švýcarsku: "I my podléháme emocím, to je samozřejmé, ale zároveň pozorujeme, že Švýcaři jim podléhají také, a snad ještě více . . .". Téměř každý uprchlík počítá s tím, že zůstane ve Švýcarsku a že požádá o udělení státního občanství, krátce řečeno, že se stane Švýcarem. Starší generace bude mít potíže s dialektem, jehož znalost — alespoň pasivní — je při udílení občanství požadována. Mladým tyto obtíže odpadnou, mnozí z nich již dialekt perfektně ovládají . . . Dovětek Magazínu: bilance tedy není špatná. Je na nás, abychom ji udrželi nadále tak příznivou. Při dobré vůli to jistě půjde. 2 [pageend4]Režim, který má strach Paranoia (chorobná sebevztahovačnost, stihomam) je choroba, jíž trpí řada lidí obvykle staršího věku. V ČSSR jí trpí navíc celý politický režim. Člověk postižený touto nemocí si vykládá běžné projevy lidí kolem sebe, jejich smích, kritické poznámky o čemkoliv, jako útok na sebe sama, zlobí se proto a své okolí za to nenávidí a případně i trestá. Postižený jedinec prožívá reálnou úzkost a strach, jako by ho opravdu někdo chtěl zlikvidovat, a skutečnost vnímá jen zkresleně, optikou svých vlastních úzkostných představ. U jedince je tato choroba těžko léčitelná, natožpak trpí-li jí celý politický režim a paranoidně zpracovává i běžné projevy života "poddaných", jež ovládá, a výstřelky a hry jejich dětí zpracovává jako přímý útok. V chorobné potřebě potlačit tento pocit úzkosti a nejistoty vyžadují pak političtí představitelé v Československu, aby byli stále aktivně ujišťováni o souhlasu lidí kolem sebe a aby lidé tento souhlas projevovali nápisy, plakáty, formálními závazky a dopisy plnými frází, o lásce a důvěře k nim. Přestože těmto ujištěním sami nevěří, vyžadují toto potvrzování snad i proto, že je přesvědčuje o poslušnosti těch, které chtějí ovládat. Paranoia představitelů strany a vlády zvláště vrcholí v době, kdy se konají sjezdy, oslavy prvního máje a podobně - a kdy se mohou "zástupci lidu" střetnout s tímto je "milujícím lidem" na ulicích. Jen tak je si možno totiž vysvětlit skutečně neobvyklá bezpečnostní opatření v době XV.sjezdu, kdy ulicemi města Prahy, lemovanými esenbáky v civilu i v uniformách, projížděli osmdesátkou "milovaní delegáti" s rozsvícenými světly a houkajícími sirénami policejních vozů před a za konvojem aut. Pro jistotu denně měnili hodinu a - šlo-li to - i trasu příjezdu. Kolikráte jsem v té době slyšel od lidí, přihlížejících tomuto úprku, různé asociace na Emila Háchu, K.H.Franka a jiné členy tehdejšího okupačního vedení. Zvláště výstižný byl výrok: "Kdyby takováhle opatření, jako má Husák, udělal nebožtík Heydrich, tak tu moh’ bejt dodnes. Když si člověk pomyslí, že tehdy si esesáci jezdili denně stejnou trasou a v otevřených vozech a bez policejního kordonu na chodníku, tak je to až neuvěřitekné. Asi se méně báli, než ti dnešní mocipáni." A obdobnou vzpomínku měl i jeden známý železničář, který srovnával opatření na železničních tratích při příjezdu delegátů na XV.sjezd s jízdou Hitlera v březnu 1939 z Prahy do Vídně. Zatímco tentokráte o tom, kudy a kdy pojede vlak s delegáty, směl vědět jen přednosta stanice a vlak musel mít po celé trase zelenou (dokonce se ani nesměl setkat s jiným vlakem v protisměru, aby snad někdo z kolem projíždějícího vlaku nehodil na delegáty bombu), projížděl Hitler nově okupovanou zemí v ověnčeném vagoně a kudy a kdy pojede věděl i ten nejposlednější "ajznboňák". Obdobně neadekvátně reagují představitelé režimu i na ty nejběžnější projevy nesouhlasu i u mládeže a z běžné recese dokážou udělat máletn politickou akci, která stojí mnoho mladých lidí studium. Začátkem dubna si řada mladých lidí (zjištěno jich bylo přes dva tisíce) vytrhla či jinak poškodila v občanském průkazu patnáctou stránku. SNB začalo 3 [pageend5]akci, pří níž kontrolovalo mládeži legitimace v kavárnách, kinech, a přímo s pomocí kantorů i ve Školách. Ti, co měli vytrženou nebo poškozenou patnáctou stránku (případně někteří dvacátou pátou, neboť byl i XXV. sjezd KSSS), byli opakovaně vyslýcháni na policii a 600 dětí má být kvůli tomu vyloučeno ze středních všeobecně vzdělávacích škol. Dosud však policie marně hledá inšpirátora, toho, kdo to prý rozdmychal, kdo mladé štval a prý orga- nisoval. Moc rádi by z toho asi obvinili nějakého politika z roku 1968 či alespoň novináře, ale nemohou ho najít. Nedivím se jim, neboť zapomínají, že podnět k tomuto chování dává režim sám svou každodenní praxí a že je to zcela spontánní reakce mladých lidí, za níž se nemusí skrývat žádný "pravičák". Moje sedmnáctiletá dcera to vyjádřila zcela přesně: "Nediv se, celá škola je polepená tou patnáctkou, z tramvaje málem nevidíš kvůli plakátům v které jsi stanici, v ruštině i v češtině o tom píšeme komposice a ještě si musíme vymýšlet patnáct konkrétních činů k XV.sjezdu. Tohle je také konkrétní čin. Málem bych to byla také udělala, ale je na té druhé stránce zrovna potvrzení a protitetanové injekci a to je důležité razítko." Z hlediska způsobu myšlení dospívajících i z hlediska každého rozumného pedagoga je to docela jasné vysvětlení. Štvalo to ty mladé, tak se odreagovali jim odpovídajícím způsobem, že však SNB na to bude reagovat jako na politickou akci, inspirovanou lidmi roku 68, to skutečně nikdo nečekal. Cožpak si skutečně dnešní "politici a policajti'' neuvědomují, že tím to celé jen zhorší a že jen další generaci umožní osobně se přesvědčit o nesvobodě, která zde panuje? Určitá vzpoura a vzdor patří k dospívání a bez tohoto vzbouření se proti tomu, co je vnucováno, ani nemůže dojít k normálnímu sebezařazení do společnosti. Tato skutečnost je probraná a popsaná stovkami psychologů, sociálních psychologů u nás i po celém světě a každý člověk zabývající se mládeží se o ní učí a zná to. Do stejné kategorie paranoldního jednání režimu patří i zatčení hudebníků ze skupiny Plastic people či hledání jinotajů v Dikobrazu. Všude po celém světě se přece určitým způsobem bouří mladí lidé, všude alespoň některé skupiny revoltují a všude — kromě v SSSR a jeho satelitech — se to chápe jako přirozený ventil generačních konfliktů, které patří k moderní společností obdobně jako reklama, stávky a automobilismus. Represí se snad tyto projevy nespokojenosti a odlišného myšlení na chvíli utlumí, ale jen na krátký čas. Jak konečně ukazují spontánní reakce mladých v osmém již roce okupace, vnitřní proces diferenciace mládeže probíhá dál, a její "uvědomění" a oddanost režimu je zcela nulová. Většina mlčí, zdánlivě poslouchá, část se snaží dokonce i využitkovat nabídky režimu ve svůj prospěch a draze se prodává, a část, pochopitelně, je nonkonformní. Nonkonformní byli i ti mladí zatčení hudebníci, kteří ve svých písních kritizovali konsumní společnost a "socialistické maloměšťáctví", měli vlastní pojetí umělecké tvorby a chtěli se projevit odlišně a sobě vlastním způsobem. Přestože nikdo nebyl v jejich písních jmenován, vztáhl režim tuto kritiku jasně na sebe a nepochopil, že tato jeho sebevztahovačnost a úzkostlivost svědčí o vnitřní nepevnosti, o hluboké nejistotě a nesebejistotě režimu, která je adekvátní porušení mysli u paranoika. Představitelé režimu snad skutečně nechápou, že jednou ze základních lidských potřeb je být sám sebou, a že alespoň část lidí, má-li se společnost normálně rozvíjet, se chce a musí projevovat sobě vlastním způsobem a najít svůj vlastní výraz projevu v řadě oblastí. Nechápe to, a proto každý odlišný projev mladých potlačuje a aniž si to uvědomuje, vyvolává tím v další generaci vůči sobě nesmiřitelnou aversi. Myslí si, že budou bezpečnější, rozšíří-li na určitou dobu svůj monopol i na myšlení lidu a proto jakýkoliv odlišný projev považují za protistátní delikt. Obdobně jako Ludvík XIV., Král slunce, považoval sám sebe za stát, i dnešní členové politbyra a jim přilehlí funkcionáři považují sami sebe za zosobnění autentického socialismu. Podobně jako paranoik promítá svou vlastní úzkost na jevy ve svém okolí a vidí třeba ve vlastním stínu svého pronásledo- 4 [pageend6]vatele, tak i zdejší politický režim obdobně zpracovává každý pohyb lidí a za vším vidí nepřítelem dlouho připravovanou akci. Nesnese jakékoliv vybočení z řady, bojí se každého půlobratu a zoufale se snaží, aby všichni mysleli stejně a nikdo se nepokusil o nic nového a neobvyklého. Každá změna je totiž ohrožuje. Jak ale ukazují dějiny, vždy se našel někdo, kdo se nebál, a vždy se našli mladí lidé, kteří se odmítli podřídit, takže klid a ticho bylo vždy jen dočasné. Možná, že i toho jsou si dnešní představitelé režimu vědomi a tak jejich strach není jen důsledkem chorobné sebevztahovačnosti, ale třeba pramení i z reálného odhadu skutečnosti. Jiří Nežárka (LISTY, Palach Press) Mánesůvkalendář1977 Objednávku zprostředkuje Magazín. - Cena Fr.10,-. 5 Líbánky na Hané Vydal CZECHOSLOVAK CULTURAL CLUB HAARLEM Adresa: postb u s 4449, Haarlem, Nederland Kresby: Josef Mánes Verše: Pavel Javor Redaktor: Josef J. Staněk Publikace č. 9 CCC Haarlem Vydáno v srpnu 1976 C CC H A R L E M [pageend7]PROCES PROTI ČTYŘEM PŘÍSLUŠNÍKŮM HUDEBNÍ SKUPINY, kterou tvoří historik umění Ivan Jirous, zpěvák Svatopluk Karásek, student teologie Vratislav Brabenec a skladatel Pavel Zajíček, začal v Praze dne 21.září. Tuto skupinu a dalších deset osob, které mají být ještě postaveny před soud, označila pražská vláda za protisocialistické a protispolečenské živly, rozšiřující dekadentní, nihilistické a klerikální myšlenky. Nejvyšší trest za zmíněný ''přestupek" je tříletý žalář. Před budovou soudu se shromáždili zahraniční dopisovatelé a asi 50 přátel obžalovaných příslušníků hudební skupiny, ale vstup do budovy, kontrolovaný bezpečnostními orgány, byl povolen jen na písemné povolení vlády. Bezpečnostní orgány odůvodnily toto opatření tím, že se zahraniční dopisovatelé a přátelé obžalovaných do soudní budovy nevejdou. Mezi těmi, kdo přišli veřejně vyjádřit svou morální podporu obžalované čtveřici, byli spisovatel Václav Havel a bývalý člen předsednictva ÚV KSČ František Kriegl. Po dvoudenním jednání byli jmenovaní hudebníci odsouzeni na 8 až 18 měsíců odnětí svobody. Všichni čtyři podali ihned odvolání. BÁSNÍK JAROSLAV SEIFERT, během "pražského jara" předseda Svazu československých spisovatelů, dostal ke svým 75.narozeninám blahopřání od ministra kultury Milana Klusáka. Ve svém blahopřání se zmínil o vynikajícím jubilantove díle, "které našlo své pevné místo v československé literatuře a je obdivováno milovníky poesie". Oficiální blahopřání komunistického předáka překvapilo tím víc, že Seifert napsal v srpnu otevřený dopis Heinrichu Böllovi se žádostí, aby veřejně pranýřoval obžalobu čtyř hudebníků, o nichž píšeme v odstavci předcházejícím. HOUBAŘSKÁ SEZÓNA JE JIŽ SICE ZA NÁMI, přesto však uveřejňujeme zprávu o tom, že v jižním Schwarzwaldu je vydán zákaz sběru hub, který bude v platnosti ještě celý příští rok. Kdo bude přistižen při sbírání hub, nemine ho nemalá pokuta. Může být vyměřena až do výše 5000 DM. Německé úřady byly prý k tomuto kroku donuceny počínáním švýcarských profesionálních houbařů, kteří měli údajně jihoněmecké lesy doslova drancovat sběrem hub. Za vysoké ceny je prý potom prodávali na trzích v Baselu. Zákazem sběru se mají nyní kultury hub zotavit a zachránit před zánikem. Jeden náš čtenář nám sdělil, že již loni našel za stěračem svého auta na lesním parkovišti asi 5 km za městečkem St.Blasien lístek s neumělým písmem, aby si švýcarští "saujodli" chodili na houby ve svých lesích, a zřejmě tentýž "přítel" Švýcarů na tomtéž parkovišti letos propíchal všem zaparkovaným švýcarským vozům po dvou pneumatikách. Německé vozy zůstaly bez úhony. Náš čtenář zůstal tohoto radostného překvapení ušetřen jen proto, že na zmíněném parkovišti již nenašel volné místo a zaparkoval asi 200 metrů dál na volném prostranství. Tato příhoda se udála před vydáním zákazu sběru hub. NA NAFUKOVACÍ MATRACI se podařilo dvaadvacetiletému československému studentu přeplout moře z Jugoslávie do Itálie. Po překonání vzdálenosti asi 80 km, k čemuž potřeboval přibližně 20 hodin, byl vzat na palubu italského policejního člunu při pobřeží u Terstu. Protože jeho tělo bylo značně přechlazené, byl dopraven ihned do nemocnice v Terstu. VE VÍDNI EXISTUJE OBCHODNÍ DŮM HERZMANSKY. A v tomto obchodním domě se v době od 24.září do 18.října konala propagace československého zboží pod názvem ALLES GUTE AUS DER TSCHECHOSLOWAKEI. Aby návštěvníkům lépe chutnala česká jídla, vyhrávaly tam české kapely (Rozvařilka, Matuška se svou skupinou, a 6 BĚHEM LETNÍCH OLYMPIJSKÝCH HER zažádalo v Montrealu celkem 13 příslušníků států východního bloku o politický asyl v Kanadě. To je oficiální zpráva kanadského ministerstva pro přistěhovalectví. O udělení asylu bude rozhodnuto nejpozději do konce ledna 1977. [pageend8]a snad i jiné). Byly tam prodávány výrobky skutečně hezké, a roztomilé byly i výrobky lidového umění, jako třeba postavičky Svaté Rodiny (jesličky) nebo klečící panenky před Božími mukami nebo obrázkem Ukřižovaného. A tu jsme u toho, proč se o této propagaci československého zboží vůbec zmiňujeme: každý nezasvěcený se právem domnívá, že něco podobného je k dostání také v republice. My však víme, že všechno, co je sebeméně spojeno s Bohem nebo Boha připomíná, je v republice na indexu. Ve svobodné cizině je to lživá, i když nepřímá informace o poměrech v Československu. DOSLECHLI JSME SE, ŽE RAKOUSKÉ KONSULÁTY odpírají vydávat vízum k návštěvě Rakouska těm žadatelům, kteří mají v pasu (přesněji řečeno v Reiseausweisu - Titre de voyage - podle konvence ze dne 28.června 1951) vízum jugoslávské. Neradi věříme tomu, co se kde povídá, a proto jsme si tuto zprávu ověřili na rakouském konsulátě v Zürichu. A zde je výsledek: Rakouské konsu- láty skutečně po jistou dobu nevydávaly vízum těm, kteří měli vízum jugoslávské. Toto ustanovení již neplatí, nadále však zůstává v platnosti příkaz nevydávat vízum těm politickým uprchlíkům ze států východního bloku, kteří mají ve svém cestovním průkaze vízum některého ze států Varšavského paktu (zpravidla se jedná o vízum rumunské). Další novinkou je, že rakouská víza mají nyní platnost 6 měsíců za stejný poplatek, který se dříve platil za vízum tříměsíční. ZAČÁTKEM ŘÍJNA otevřel pan Miloslav David, který mnohé z nás od počátků našeho exilu zásoboval specialitami české kuchyně, svou prodejnu s potravinami, lahůdkami a vínem na Bleicherweg 20 v Zürichu (nedaleko Paradeplatz). Jeho prodejna plně odpovídá švýcarským požadavkům a je možno si tam vypít i šálek kávy a ve sklípku ochutnat vína, která jsou v prodejně k dostání. MAX FRISCH OBDRŽEL LETOŠNÍ "CENU MÍRU" západoněmeckého svazu nakladatelů. Je jedním z obou nejvýznamnějších současných švýcarských spisovatelů. Českému čtenáři byl znám do roku 1968 především jako dramatik. Jako prozaik byl představen se značným zpožděním. V roce 1967, tedy 10 let po vydání německého originálu, vychází ve výborném překladu Heleny Nebelové a s doslovem Eduarda Goldstückera jeden z jeho románů - Homo Faber. Žurnalistická, politická a filmová činnost byla v Československu více méně neznámá. Knihy Maxe Frische fascinují nejen svou formou, perfektním jazykem, rafinovanou konstrukcí příběhu, vytvářením mezních situací, zvláštním smyslem pro skloubení komického s vážným, ale i svým obsahem. Pro Frische padesátých a sedmdesátých let zůstává centrální myšlenkou otázka po smyslu života a podstatě existence "moderního" člověka. Jak žít? Kde je hranice mezi realitou a iluzemi? V tomto smyslu, možná radikálněji než kdykoli předtím, přednesl svou děkovnou 7 [pageend9]řeč při obdržení "CENY MÍRU" německého Svazu nakladatelů, jednoho z nejvý- znamějších vyznamenání v Západním Německu, udělovaného osobnostem, které svými činy, slovy a díly nejvíce přispěly k mírovým otázkám. Frisch ve svém projevu označil literaturu jako "vehikl určitého smýšlení" a pod tímto aspektem srovnával abstraktní pojmy "svoboda", "mír" s reálnou situací společnosti dnešních dnů. Curyšský Tagesanzeiger z 20.září komentuje: "Ve své děkovné řeči, ve které se orientoval více než na kterékoliv teorie na své osobní zkušenosti a závěry z nich plynoucí, se Frisch soustředil na pojem svobody v dnešních západních demokraciích, který podrobil zřetelné, tu a tam ostré kritice. Hovořil o nedotknutelnosti existujících vládnoucích systémů, o atmosféře tajné nenávisti (ressentiment proti všemu, co souvisí s pojmem "links"), doprovázené lítostí s jinak smýšlejícími v jiných zemích; Epidemie slepého, nesprávného obviňování (jinak smýšlející to nemůže poctivě myslet). Frisch mluvil o studené válce, o jejím neustálém vlivu, o "úhlavních nepřátelích", o nichž se mluví hlavně proto, aby bylo možno se vyhnout otázkám, týkajících se vlastní země. "Nový člověk", podotýká Frisch, na kterého se věřilo v roce 1945, "nepřišel". Důvěra v možnost uskutečnění míru, to znamená přežití, zůstává revoluční vírou." JIŘÍ HÁJEK PRÝ ŽIJE V PAŘÍŽÍ. V posledním čase přinesly západní noviny zprávu, že prý v Paříži žije bývalý československý ministr zahraničních věcí dr.Jiří Hájek. Noviny psaly o tom, že před jeho bytem na ulici v Paříži mu byla z ruky vyrvána a ukradena aktovka. V podezření z tohoto činu jsou agenti československé policie. - Pravděpodobně bylo Hájkovi dovoleno režimem vycestovat a usadit se na Západě, aby doma nepřekážel. SOUČASNÝ ZAHRANIČNÍ MINISTR ČSSR CHŇOUPEK za své návštěvy v Dánsku měl tu drzost tvrdit, že v Československu je jen asi pět politických vězňů. Z KNIHY JIŘÍHO PELIKÁNA "Ein Frühling, der nie zu Ende geht", kterou vydává Verlag S.Fischer, Frankfurt: "Setkám-li se v Itálii se svými přáteli z řad komunistů, kteří jsou se mnou stejných názorů, stává se často, že se bojí, aby je na veřejnosti v mé společnosti někdo viděl. -Kdyby to sovětská ambasáda řekla dál, mohl bych přijít o místo . . . to přece chápeš, ne?- Samozřejmě, že to chápu, ale zároveň mě to velmi znepokojuje, že se již nyní připravují na "normalisaci", i když jejich partaj ještě není u moci a ani sovětské tanky v zemi nejsou." HELSINKY NEHELSINKY - STŘÍLÍ SE DÁL. Začátkem října došlo na československo- rakouské hranici opět k incidentu. Dva rakouští státní občané jeli autem podél hranice u Gmündu. Najednou byli ostřelováni československými pohraničníky z hlídací věže. Dvě střely zasáhly auto, oba Rakušané, kteří v něm seděli, však zasaženi nebyli. Vyšetřováním se zjistilo, že se auto nacházelo při prvním výstřelu skutečně již na československém státním území, maximálně však deset metrů za hraniční čárou, kterou samozřejmě přejeli nedopatřením. Když padl první výstřel, to už se ale vraceli na rakouskou půdu. Oba Rakušané bydlí v pohraničním pásmu a měli by tedy mít už dost zkušeností s komunistickými strážci socialistických hranic, než aby lehkomyslně překračovali hraniční čáru. Incident ukazuje znovu, že máme co dělat s komunistickým režimem, který přes všechna ujišťování a přestože podepsal dohodu v Helsinkách, zůstává stejně nelidským. Brutalita Husákova režimu zůstává nadále stejná. - Jak by asi vypadal svět, kdyby se na každé hranici při podobném přestupku střílelo? Komunisté tak rádi vyhlašují a do omrzení vypráví o míru a sousedské spolupráci. Toto je zase jednou ukázka toho, jak to však myslí doopravdy. Je snad střílení na občany sousedního státu ukázkou touhy po míru a sousedské spolupráci? 8 (Podle VÍDEŇSKÝCH SVOBODNÝCH LISTŮ, č.40/1976) W.T. [pageend10]DRUHÝ PROGRAM ZÁPADONĚMECKÉ TELEVIZE (ZDF) vysílal ve středu 13.října ve svém večerním magazínu pořad o minulosti dvou československých presidentů: Antonína Novotného a Gustava Husáka. Není známo, jakým způsobem se dověděli českoslovenští činitelé, že se připravuje vysílání tohoto pořadu. Jisté však je, že československé velvyslanectví v Bonnu již předem varovalo německou televizi a dožadovalo se, aby se vysílání zamezilo, sic že to bude mít neblahé následky na vztahy obou zemí. Tuto skutečnost dal tisku na vědomí mluvčí ZDF a připojil, že německá televize si nedá poroučet ani od vlastní vlády v Bonnu, co smí a nesmí vysílat, natožpak od vlád cizích. A tak k vysílání tohoto pořadu přes veškeré protesty československých míst došlo. Televizní moderátor informoval diváky těsně před vysíláním o zákulisní předehře k tomuto programu. A vlastní program nám potvrdil jen to, co již dříve kolovalo od úst k ústům o kolaborantské činnosti obou komunistických předáků s nacistickými okupanty. Veřejně se o tom v Československu samozřejmě mluvit a psát nesmělo. Pořad byl píchnutím do vosího hnízda. Rudé Právo reagovalo v sobotu 16.října článkem který svým čtenářům předkládáme v plném znění. Výsledek voleb v západním Německu zřejmě také ovlivnil jeho obsah, protože přírůstek hlasů ve prospěch CDU/CSU rozhodně není komunistickým režimům důvodem k radosti. Goebbelsové ještě žijí, "Podle zpráv západoněmeckého tisku byl výsledek voleb do Spolkového sněmu přijat s největší nevolí právě F.J.Straussem, jehož strana zaznamenala nejvyšší volební zisky. Paradox nepřekvapuje. Kýžený výsledek, který by umožnil pravicovým kruhům Německé spolkové republiky vzít kormidlo do svých rukou a otočit je reakčním směrem, se nedostavil. A tak ještě v povolební noci se nechal F.J.Strauss slyšet, že pro něho tím boj neskončil. Z mnohého je už možno soudit, že to, čeho reakční kruhy NSR nedosáhly ve volbách, se budou nyní snažit dosáhnout nátlakem na vládu. Takříkajíc přimět ji, aby dělala jejich politiku. Svědčí o tom zvláště to, že zesílili palbu proti politice uvolňování napětí, že se pokoušejí zpochybnit u západoněmecké veřejnosti její výsledky, klást překážky mírové spolupráci a působit proti duchu helsinské konference. (!!!) Jedním z těchto útoků byl středeční pořad západoněmecké televize, vysílaný v rámci Magazínu ZDF, který sestával z nejhrubších útoků proti socialistickému Československu. Komentátor, který tento pořad uváděl, rovnou přiznal, že si je vědom, že tento pořad bude mít nedobré následky pro vztahy mezi Spolkovou republikou a Československem, přesto však, anebo právě proto, byl tento pořad vysílán. Byl to vědomý útok proti dobrému sousedství. Bonnská vláda se vždy, kdykoliv jde o hrubé napadení té či oné socialistické země západoněmeckými sdělovacími prostředky, hájí tím, že v Německé spolkové republice je »svoboda tisku«. Zříká se tím alibisticky odpovědnosti za to, co píše Springerův tisk, Straussův Bayernkurier či kdejaký revanšistický plátek. Lze věřit, že mnohé nehoráznosti, kterými těnto tisk oplývá, nejsou zrovna příjemné ani bonnské vládě. Televize je však i v NSR státním sdělovacím prostředkem a skutečnost, že druhý televizní kanál je řízen lidmi, kteří mají rozhodně blíže k CDU než k vládním stranám, neubírá před světovou veřejností bonnské vládě odpovědnost za to, jak tato televize interpretuje její zahraniční politiku. Zvláště jde-li o vysílání, které je 9 [pageend11]v rozporu se závazky, jež spolková vláda přijala podpisem helsinského dokumentu. A tím toto vysílání bylo. Jsou-li však státní sdělovací prostředky zneužívány k tomu, aby v rozporu s oficiálně vyhlašovanou politikou zhoršovaly vztahy se sousedními státy, pak si tyto státy musí také klást otázku, jak tedy chce spolková vláda zaručit plnění závazků, k nimž se smlouvami zavázala. (!!!) K nehorázným útokům proti Československu byl tentokrát západoněmeckou televizí využit přeběhlý dobrodruh, odsouzený československým soudem za protistátní činnost k nejvyššímu trestu. Tento pan Frolík si už vysloužil jméno jako tlumočník nejnestoudnějších protičeskoslovenských lží, vyráběných CIA, jejímž je agentem. Důstojníci CIA asistovali při některých jeho veřejných vystoupeních. Je známo spojení CIA s chilskými, španělskými a portugalskými fašisty. Nepřekvapuje proto, že pomáhá i reakčním kruhům NSR podrývat vládní politiku vůči socialistickým zemím, Tento vlastizrádce a zaprodanec urážel ve svém vystoupení v západoně- mecké televizi sprostě ty, kteří přinesli největší oběti v protifašistickém osvobozovacím boji našeho lidu. Je opravdu třeba notné dávky drzosti k tvrzení, že prý na příkaz Moskvy českoslovenští komunisté spolupracovali v době druhé světové války s německými orgány. Je to neuvěřitelné. Vždyť každý jen trochu politicky informovaný člověk musí vědět, že to byli právě komunisté, kteří se jako první a často jediní postavili proti fašismu, důsledně proti němu od počátku bojovali. Byli vystaveni nejbrutálnějšímu nacistickému teroru a desetitisíce z nich položily své životy v protifašistickém boji. Jsou nyní takto osočováni agentem těch, kteří organisují vraždy a války, udržují a pomáhají nastolovat fašistické režimy. A to navíc ještě v západoněmeckém televizním vysilači, ve kterém se tak často dostává slova těm, kteří nejen byli skutečnými spolupracovníky nacistů, ale přímo aktivními nositeli hitlerovské agresivní politiky a kteří se dnes opět bijí za zájmy německého imperialismu na pravém křídle západoně- mecké politické fronty. V politickém životě Spolkové republiky — a to nikoliv na bezvýznamných místech — působí nemálo bývalých důstojníků hitlerovské armády. Ti zajisté sami ze své zkušenosti nejlépe vědí, že kamkoli vstoupila tato armáda, byli komunisté prvními oběťmi nacistického teroru, byli zatýkáni, vězněni, mučeni, popravováni — a také v tisících vyhlazováni bez jakéhokoliv soudu a rozsudku. A tito bývalí hitlerovští důstojníci ze své zkušenosti také vědí, že fašismus byl poražen a národy Evropy včetně německého osvobozeny především díky nesmírným obětem, které přinesl sovětský lid vedený komunistickou stranou; že komunisté byli hlavními nositeli porážky fašismu (!!!) také v dalších evropských zemích, že byli vedoucí silou protifašistického odboje i národů zemí západní Evropy. Naše národy nezapomenou na nejtemnější dobu svých dějin, na dobu fašistické poroby a na zločiny, které pro údajnou slávu Německa byly spáchány na národech naší země a téměř celé Evropy. Chápeme, že ti, kteří převzali pro své antikomunistické tažení tak mnohé z arzenálu nacistické propagandy, by chtěli, aby se na nacistické zločiny zapomnělo, a proto by chtěli vnutit světu jakýsi nový, znetvořený pohled na historii, který je v rozporu se všemi dějinnými skutečnostmi. Dějiny však nelze napravovat ani po třiceti letech. A domnívají-li se v NSR reakční politikové, že podobnými pořady, jako byl středeční pořad západoněmecké televize, budou moci připravovat půdu revanšistické politice, pak nechť vezmou na vědomí, že doba je jiná než před čtyřiceti lety. A tak západoněmecká televize, která nám připomněla, že Goebbelsové v Německé spolkové republice ještě žijí, potvrdila nám také trvalou platnost varování Julia Fučíka — Lidé, bděte! KAREL DOUDĚRA Potud Článek pana Douděry v plném znění. Komentářů není třeba. Známé nadávky, lži a polopravdy. Ani jedno konkrétní slovo o tom, o čem pořad 10 [pageend12]skutečně jednal. Podobně, jako když sověti a jejich satelite informovali svůj lid, že Israel přepadl letiště v Entebbe. Také ani slovo o tom, proč to musel Israel učinit. Je snad prozrazení pravdy o dvou komunistických presidentech nehoráznými, nejhrubšími útoky na socialistické Československo? Ano, pane Douděro. Goebbelsové ještě žijí. Sám jste toho důkazem. I v tom máte pravdu, že Fučíkův příkaz k bdělosti by si měli vzít lidé k srdci. V prvé řadě politikové na Západě. RAKOUSKÝ MINISTR ŠKOLSTVÍ se postavil proti tvrzení československého tisku, ve kterém byl kritizován za pozvání dramatika Václava Havla do Vídně na premiéru jeho dvou jednoaktovek. Ministr označil odmítnutí pražské vlády vydat Václavu Havlovi výjezdní povolení do Vídně nevlídným aktem vůči Rakousku, který, jak řekl, svědčí o hlubokém pohrdání základními občanskými právy. Těmito slovy ministr komentoval článek Mladé Fronty, jenž obsahoval dřívější pražská oficiální prohlášení, že se rakouský ministr vměšuje do vnitřních záležitostí Československa. Je samozřejmě absurdní, aby se pozvání spisovatele povazovalo za vměšování se do vnitřních záležitostí jiného státu. Havlovi nebylo už po několik let povoleno vycestovat ze země. Zatímco jeho práce nejsou v Československu ani uveřejňovány ani hrány, obě hry, které byly před nedávném uvedeny ve Vídni, byly rakouskou kritikou přijaty velmi pozitivně. Ústřední postavou v obou jednoaktovkách, nazvaných Audience a Vernisáž, je sám autor, doma, jak známo, ve velké nemilosti. Havel je nazval pokusem ukázat něco z normálního dilema a z problémů, v nichž Čechoslováci musí žít ve vlastní zemi. Československé ministerstvo zahraničí oznámilo, že Václav Havel nereprezentuje československou kulturu a odmítlo mu vydat výjezdní povolení, aby se mohl zúčastnit premiéry svých her ve Vídni jako host rakouské vlády. Je to opět jedno porušení podepsané dohody v Helsinkách, podle níž se má umožňovat výměna kultury a myšlenek. PAVEL KOHOUT byl postižen stejně jako Václav Havel, jenže u něho se jednalo o cestu do USA. Americkému režisérovi své hry "Ubohý vrah" vyslovil politování nad tím, že se nemohl dostavit na premiéru v New Yorku, protože mu čsl. orgány nedovololy do Spojených států odcestovat. Kritika v deníku New York Times pravila, že to je jedna z hlavních událostí letošní kulturní sezóny. Kohout napsal svou dramatickou hru podle povídky ruského autora L.Andrejeva z roku 1902. Celé představení se odehrává v hale petrohradského ústavu pro choromyslné někdy kolem roku 1900, ale zápletka i problémy hlavního hrdiny jsou dnešní a zcela současné. - Německá verze Kohoutovy hry se hraje již asi pět let na scénách mnoha západoevropských divadel. 20. VÝROČÍ MAĎARSKÉHO POVSTÁNÍ. Připomínat si výročí má smysl jedině tehdy, mají-li nepochybný význam pro dnešní svět. Toto výročí takový význam zajisté tná. Je mnoho mladých lidí, kteří se dosud nedověděli, co se před dvaceti lety skutečně v Maďarsku stalo. Připomeňme proto se vší stručností hlavní fakta: 23.října 1956 se konala v Maďarsku spontánní demonstrace studentů, ke kterým se připojili dělníci, vojáci a intelektuálové. Ta se rozrostla v národní povstání, spojené s brutálním zúčtováním především se členy tajné policie a s udavači. V červenci téhož roku skončila éra režimu Matyáše Rákosy- ho, ale teror tajné policie pokračoval. Lidé chtěli, aby i tento teror skončil a především žádali svobodné volby. Pozoruhodnou okolností tohoto spontánního povstání bylo, že maďarské tajné policii, která je chtěla potlačit, nepřišly na pomoc žádné sovětské jednotky umístěné v Maďarsku, a že byla vytvořena nová vláda pod vedením starého komunisty Imreho Nagye. Ministerský předseda Nagy přislíbil svobodné volby, obnovu práva na vlastnictví půdy a 11 [pageend13]nestrannou justici. Když lidové hnutí dostalo nezadržitelný spád, vypověděl Nagy členství Maďarska ve Varšavském paktu a vyhlásil maďarskou neutralitu. Moskevské vedení zdánlivě vyjednávalo odchod sovětských jednotek z Maďarska, ale přitom připravovalo mohutnou vojenskou intervenci, která byla zahájena 4.listopadu. Revoluční hnutí bylo rozdrceno. Mnoho lidí bylo popraveno, mezi nimi i Nagy a tři jeho spolupracovníci, přestože jim sověti slíbili svobodu. Dvě stě tisíc lidí uprchlo z Maďarska. Sovětský svaz ustavil nový režim, poslušný Moskvě, a v jeho čelo postavil Jánoše Kádára. Takový byl v kostce osud maďarského lidu, který chtěl jednat ve shodě s právem na sebeurčení. Hořké zkušenosti ukázaly Maďarům, do jakých mezí je vykazuje jejich vnitropolitická situace. Viděli, že jim nepřišly na pomoc svobodné státy, zaměstnané v té době suezskou krizí a naplněné obavami z možnosti světového konfliktu. Lze se ptát, zda události z roku 1956 udělaly tečku za touhou maďarského lidu po svobodě a zda všechny oběti byly nadarmo. Pokud jde o Sovětský svaz, poměry ve východní Evropě se k nepoznání změnily. Je pravda, že Moskva je nadále odhodlána udržet svůj vliv ve východní Evropě i za cenu brutální vojenské intervence, jak se to ukázalo v Československu v roce 1968. Ale sovětská vláda si také musela uvědomit, že nezmění-li významně svou politiku, bude východní Evropa trvale ve stavu neklidu. Proto bylo třeba skoncovat se stalinským terorem tajné policie a dovolit jistý stupeň vnitřní svobody, pokud se tím neohrožuje nadřazené postavení strany. Ale především si Moskva uvědomila, že musí rozhodně změnit svou hospodářskou politiku. Se sovětským souhlasem zahájilo Maďarsko v roce 1968 novou hospodářskou politiku, charakterizovanou především decentralizací hospodářského plánování, větší svobodou pro jednotlivé podniky a posilněním hospodářských vztahů k Západu. Maďaři nemají žádné iluze o omezeních, která jim jsou uložena. Ale naučili se s nimi žít a dosáhli značného stupně hospodářské prosperity. Moskva jim nedala práva, za něž bojovali v roce 1956, ale byla donucena změnit metody, provést důkladné změny. Základním maďarským politickým pravidlem je dnes vyhýbat se zbytečnému útlaku, poskytovat tolik individuálních svobod, na kolik je to slučitelné s komunistickým systémem, a soustředit se na hospodářský rozvoj. A to jsou jediné výsledky, kterých dosáhlo toto historické povstání. ZPRÁVA ZVLÁŠTNÍHO VÝBORU SPOJENÝCH NÁRODŮ na Valném shromáždění o událostech z roku 1956 v Maďarsku. Zvláštní výbor byl ustaven ze zástupců pěti zemí: Austrálie, Srí Lanky, Dánska, Tunisu a Uruguaye. Po vyslechnutí 111 svědků vypracoval Zvláštní výbor závěrečnou zprávu a zdůraznil v ní, že povstání podnítila maďarská tajná státní bezpečnost, která zahájila palbu do davu demonstrantů před budovou budapešťského rozhlasu. Ve zprávě se doslova říká: "To, k čemu došlo v Maďarsku, bylo spontánní národní povstání, vyvolané vleklými problémy. Povstání vedli studenti, dělníci, vojáci a intelektuálové, z nichž mnozí byli komunisté nebo bývalí komunisté. Není pravda, že povstání podněcovaly reakční kruhy v Maďarsku, nebo že čerpalo síly z t.zv. zahraničních imperialistických kruhů." Výbor věnoval zvláštní pozornost sovětské intervenci vojenské. Prohlásil: "Stažení sovětských jednotek na konci října bylo jen přechodné opatření na základě přání sovětské armády, získat v co nejkratší době dobrou pozici pro účinnější intervenci. Tato intervence se důsledně připravovala od posledních říjnových dnů." Výbor se zabýval příčinami sovětské intervence a zjistil toto: "Sovětský svaz se obával důsledků, které by pro komunismus mohla mít konsolidace Nagyových reforem, a chtěl proto na Nagyův režim zaútočit dříve, než svět bude svědkem úsilí celého národa, který se sjednotil, aby udržoval sociali- 12 [pageend14]stické vymoženosti bez teroru komunistické diktatury." Podle odhadu Zvláštního výboru Spojených národů bylo 3.listopadu 1956 na území Maďarska asi 2500 sovětských tanků. Téhož dne pozvali Rusové delegaci maďarské vlády k diskusi o podrobnostech údajného odchodu sovětských jednotek. O schůzce se ve zprávě Zvláštního výboru říká: "Maďarští vyjednavači byli pozváni na hostinu, kterou na jejich počest uspořádal sovětský vojenský představitel. Krátce před půlnocí přerušil hostinu šéf sovětské státní bezpečnosti, který vstoupil do místnosti v doprovodu důstojníků NKVD, a vydal rozkaz zatknout maďarskou delegaci. Podobných metod se použilo i při zadržení Imré Nagye a jiných významných lidí, kteří se uchýlili na jugoslávské velvyslanectví v Budapešti. Jugoslávci dostali od sovětských míst písemný slib, že Nagy a členové této skupiny nebudou podrobeni žádným represáliím, jestliže opustí budovu jugoslávského velvyslanectví. Zpráva Zvláštního výboru uvádí tyto podrobností: "22.listopadu přijel k jugoslávskému velvyslanectví autobus, který měl celou skupinu odvézt do jejich domovů. Dostavili se sovětští vojáci, kteří se domáhali vstupu do autobusu. Jugoslávský velvyslanec požádal, aby autobus doprovázeli dva zástupci velvyslanectví, kteří by se mohli přesvědčit, že Nagy a členové jeho skupiny budou, jak bylo dohodnuto, skutečně zavezeni do jejich domovů. Autobus dojel k sovětskému velitelství, kde sovětský podplukovník nařídil jugoslávským zástupcům, aby odešli. Autobus potom odjel na neznámé místo v doprovodu sovětských pancéřových vozů." Ve verbální nótě odsoudila jugoslávská vláda tuto akci jako flagrantní porušení ujednané dohody. Maďarští představitelé byli odvlečeni do Rumunska a potom do Sovětského svazu, kde byli popraveni. Citujeme opět ze zprávy Zvláštního výboru Spojených národů: "Sovětské vojenské velení, které stálo tváří v tvář celonárodní resi- stenci, zahájilo rozsáhlé zatýkání. Bylo zatčeno mnoho lidí, kteří se přímo nezúčastnili bojů. V mnoha případech nebyli zatčení odevzdáni maďarským úřadům, nýbrž byli v nákladních vlacích deportováni pod ruským dozorem do Sovětského svazu." Ve zprávě se také připomíná, že Varšavská smlouva neobsahuje žádnou doložku, která by dovolovala sovětským ozbrojeným silám diktovat politické poměry na území kteréhokoliv členského státu . . . 13 cena fr.20.-, dodá vám ji magazín, zwischenbächen 145, 8048 zürich přejdi jordán je jenom jedna jediná kdo je vrah dobře míněná rada zlej se táta, táto . . . modlitba pro martu píseň za padlé jsem pro krysař pět lásek držet hubu držet krok tajga blues gramofonová deska PÍSNIČKY ROKU 68 obsahuje originály písní, které jsou historickým dokumentem: by neměla chybět ve vaší diskotéce [pageend15]Zda ve Švýcarsku jsme již téměř zapomněli na to, že mohému z nás kdysi došel z Prahy čí jiného českého nebo slovenského města dopis od advokáta, který žádal vyrovnání honoráře za to, že nás "obhajoval" v trestní věci nedovoleného opuštění republiky. Protože se tím páni soudruzi jen zasměšňovali, upustili později od této praxe. Stejně jim nikdo nezaplatil. Nedávno došel podobný přípis do Austrálie. Text dopisu advokátní poradny i odpovědi obžalovaného přebíráme z "HLASU DOMOVA", který však neuvádí "z pochopitelných důvodů" jména autorů. ADVOKÁTNÍ PORADNA 5, PRACOVIŠTĚ B, PRAHA Vážený pane! Federálním ministerstvem vnitra bylo proti Vám zahájeno trestní řízení pro trestný Čin opuštění republiky. Pro toto řízení byl jsem Vám ustanoven obhájcem. Dne 22.4.1976 jsem obdržel rozsudek Obvodního soudu pro Prahu 5, ze dne 15.3.1976, kterým jste byl uznán vinným trestným činem opuštění republiky a byl Vám vyměřen trest odnětí svobody v trvání 15 měsíců nepodmíněně a uložen trest propadnutí majetku. Do tohoto rozsudku jsem podal odvolání s tím, že jej odůvodním po obdržení zprávy od Vás. Prosím proto, abyste mi sdělil, co byste považoval za vhodné, abych na Vaši obhajobu uvedl, popřípadě, jaké důkazy navrhl. Jako Váš obhájce dávám Vám v úvahu, zda by nebylo vhodné vrátit se zpět do vlasti. President republiky těm našim občanům, kteří se vrátí a nevyvíjeli v cizině činnost proti republice, cestou milosti buď trestní řízení, které bylo proti nim zahájeno, zastaví, nebo v případě odsouzení trest odnětí svobody promíjí nebo mění na podmíněný. Očekávám Vaši zprávu co nejdříve. S pozdravem JUDr............ Letecky ODPOVĚĎ OBŽALOVANÉHO: obdržel jsem Váš dopis a nevycházel jsem z překvapení - tolik jich bylo najednou. Vezměme je po řadě: 1) Proč jsem byl souzen až po 8 letech? 15 měsíců nepodmíněně a propadnutí majetku — takový trest jakoby svědčil o slušném zločinu, na 15 měsíců se přeci nezavírá pro nic za nic. A zde se otálelo bezmála 8 let — s takovými zločinci by se mělo Vaše soudnictví vypořádat mnohem rychleji. 2) Propadnutí majetku! Takový trest, jak známo, je používán jen v právních systémech zaostalých a jen jde-li o majetek nepoctivě nabytý. Jinak jde vlastně o lup. Problém je právě v tom, že já jsem doma neměl možnost nějaký majetek nabýt — snad jen pár drobností osobní potřeby. Jsou však lidé, souzení jako já, kteří zanechali doma auto či domeček a to podobným rozsudkem ztrácejí. Z hlediska právního jeví se pak můj trest snížen ex absurdo. 14 Vážený pane doktore, [pageend16]3) Být odsouzen a nebýt si toho vědom je pro mne také překvapení, vždyť se neskrývám a nikdy jsem se neskrýval, i Váš dopis svědčí o tom, že moje adresa byla k dispozici. Odsouzen v nepřítomnosti bývá zpravidla jen člověk, jehož pobyt je soudu neznámý. Já však mohl být uvědomen, zvláště čekal-li soud tolik let. Nebývá zvykem v civilizovaném soudnictví (mám ovšem na mysli civilizaci, jež se pár tisíciletí vyvíjí v Evropě, nikoliv v Asii), že by soud soudil bez poskytnutí možnosti obhajoby — to by pak nebyl soud, ale jen mstící se komise. Že jste se se mnou jako můj obhájce spojil až po soudu, považuji za velice překvapivé. 4) Trest je rovněž překvapivý. Proč 15 měsíců? Proč ne týden nebo tři sta let? Jaký byl vlastně můj zločin? " . . . jste byl uznán vinným trestným činem opuštění republiky." -- tak to stojí doslovně ve Vašem dopise. Zvláštní to klasifikace trestného činu. Já však: a) opustil republiku s platným cestovním pasem. b) stále ještě nechápu, jak stát (nebo ti, kdo se za představitele státu vydávají) přivlastňuje si právo udělovat povolení k dočasnému či trvalému pobytu mimo republiku člověku svobodnému — a trestá-li takový stát odnětím svobody, pak jako by předstíral, že jeho občan svobodný je. Jaká je to však svoboda, když občan je trestán za opuštění republiky? Je to vůbec občanská svoboda? K pochopení této problematiky doporučuji studium díla pražského rodáka Franze Kafky — v hnihovnách dnes jeho knihy nenajdete, ale jistě je nějaký zakuklený intelektuál rád zapůjčí. c) předpokládám, že znáte Deklaraci OSN o lidských právech — jste občanem státu, který byl jedním ze signatářů této deklarace, která mluví o právu člověka na odchod z vlastní země i na svobodný návrat. Překvapuje mě proto, že ještě dnes — po podpisu Helsinské úmluvy — existuje právě ve střední Evropě stát, který trestá své občany za to, že opustili svou zemi. Bývá zvykem, že se soud nejprve ptá obžalovaného, cítí-li se vinen. Samozřejmě by v tom případě moje odpověď zněla: NE! Vina je totiž relativní záležitost. Co je vlastně vina? Přestoupení platných norem či zákonů — řekl by zjednodušeně právník. Ze zkušenosti víme, že pachatelé i brutálních činů nebyli občas shledáni vinnými, neboť normy a zákony té doby dovolovaly takové jednání — v zájmu čehosi. Každý spravedlivý soud neusiluje jen o trest, nýbrž chce porozumět, chce pochopit motiv činu, jinak nelze člověka soudit. A tu chci připomenout Vám i soudu, že by bylo nanejvýš zajímavé i poučné zkoumat, proč se najednou desetitisíce občanů dopustily "trestného činu opuštění republiky". Metoda vědeckého materialismu neměla by mít problém s dešifrováním tohoto společenského fenoménu — tato nejmoudřejší vědecká metoda, jak o sobě ráda praví. Odstranění prapríčiny odstranilo by pak i trestnou činnost samotnou — tak nějak byla nám kdysi vysvětlována aplikace marxismu. A najednou Vy soudíte a kořeny zla nehledáte. Že by se začaly projevovat nějaké dekadentní revizionistické směry? Hrůza pomyslit! Zde však je velké pole působnosti pro zdravou a poctivě smýšlející socialistickou spravedlnost. Obrat "trestný čin opuštění republiky" vyskytuje se ve Vašem dopise dvakrát, jde zřejmě o technický termín, čeština je však nejen jazyk poetický, ale i obsahově přesný. Snad by si mělo federální ministerstvo vnitra najít jazykového poradce, páchá totiž trestuhodný Čín hanobení jazyka českého. Mělo snad být napsáno "trestný čin nepovoleného opuštění republiky" čí podobně — i pak by se dalo o věci diskutovat z hlediska mravního, jazyk by však zůstal uchráněn před brutalitou. Jestliže však formulace má právní platnost, musím Vám připomenout, že byste měl upozornit na páchání trestného činu pokaždé, když stranická a vládní delegace — také na pas — překračuje naši hranici — byť by to bylo i na východ — a dopouští se tak trestného činu opuštění republiky. Jinak by mohlo být proti Vám zahájeno trestní řízení pro napomáhání trestného činu zanedbáním upozornění na jeho páchání. Žádáte o sdělení, co bych považoval za vhodné uvést na svoji obhajobu. Odpověď: NIC! 15 [pageend17]a) Necítím se vinen a proto netřeba se mi obhajovat. Ve vlastní zemi nechci žít mimo jiné právě proto, že je tam občan trestán za opuštění této země. Žít tam pak znamená nést mravní spoluvinu. Bylo toho už dost, za co jsme nuceni nést mravní spoluvinu — jako člen justice toho jistě víte mnohem víc než já. Právem člověka je žít tam, kde se mu zachce a kde ho nechají — na tom nemění nic ani feudálně pojaté zákony. b) Odsouzen jsem stejně už byl — tak jaká obhajoba! Byl by to v této situaci jen výsměch zdravému rozumu. c) Pokud jsem si vědom, nenajal jsem si Vás jako obhájce a jakýkoliv požadavek na Vás mohl by pak být legálně kvalifikován jako můj souhlas s Vaší funkcí. A to nechci! Poplatek nechť zaplatí ten, kdo Vás najal — já jsem v takovou smlouvu s nikým nevstoupil. Dáváte mi rovněž k úvaze, zdali by nebylo vhodné vrátit se zpět do vlasti. Moje reakce: Nebylo by to vůbec vhodné. To ostatně vyplývá z mého dopisu. Navíc jsem australským státním občanem a co kdyby si zdejší federální ministerstvo usmyslilo zahájit proti mně "trestní řízení pro trestný čin opuštění Austrálie"? To bych se pak umořil vlastními vinami. Ona se taková věc těžko může stát, neb — jak jistě víte z novin — Austrálie je země zaostalá, hlavně pokud se občanských práv týče. Občané si zde budou muset teprve vydobýt ono revoluční právo být obžalován pro trestný čin opuštění . . . atd. Váš dopis mě přesto dojal. Je to od Vás náramně hezké, že mě chcete obhajovat, dokonce až po soudu. Vidím v tom odvahu i dobrosrdečnost. Honorář Vám sice nepošlu, ale rád se Vám odvděčím jinak. Vím, že Vám dávám impuls k zamyšlení: nad mým dopisem, nad spravedlností, která odnímá svobodu, aniž kdy jakou dala a v jej ichž Vy jste službách, nad otázkami slušnosti, mravnosti, nad životem vůbec a nad tím, co je jeho podstatou. Kdyby se stalo, že po takovém zamyšlení byste nabyl chuti vzdát se Vaší svobody a spáchat trestný čin opuštění republiky, mohu Vám nabídnout svou záruku pro australský imigrační úřad. Vaše kvalifikace by tu nebyla sice mnoho platná, je to země buržoasně demokraticky zaostalá, známe tu ale několik našich čsl.právníků, kteří se slušně uchytili a občas páchají "trestný čin opuštění Austrálie" za účelem dovolené v Evropě či jinde. Svoji garancii bych Vám neodmítl již proto, že by bylo dojemné, kdybych se tu Vámi mohl každému chlubit: Pohleďte, zde je můj obhájce a já jsem jeho lump, ničema, zločinec, odsouzený na 15 měsíců žaláře nepodmíněně. S pozdravem Váš. . . . . . . . . . MALÝ OZNAMOVATEL Ich helfe Ihnen beim Formulieren von deutschen Texten! Telefon: 01 - 51 70 12. PIANINO - 1 rok záruky, nové, Fr. 2.900,--. Prodej, nájem, eventuálně splátky. Telefon 041 - 41 01 78. 16 [pageend18]Sestra Harrisonová skryla tvář do dlaní. Pak řekla tichým a bezbarvým hlasem: "Je to pravda — všechno je to pravda . . Zabila jsem ji — a všechno nadarmo . . . Zbláznila jsem se." xxxxx "Musím vás poprosit za odpuštění, pane Poirote," řekla Jean Mon- crieffová. "Hrozně jsem se na vás zlobila, měla jsem strašnou zlost. Myslela jsem, že to všechno jen zhoršujete." Poirot pravil s úsměvem: "Tak tomu z počátku také bylo. Jako pověsti o lernské hydře. Jakmile jí Hérakles usekl jednu hlavu, narostly jí dvě nové. Musel jsem podle příkladu svého jmenovce useknout prostřední hlavu, v níž byla sanina síla. Odkud vycházely pomluvy? Nepotřeboval jsem mnoho času, abych zjistil, že původcem těch pomluv byla sestra Harrisonová. Navštívil jsem ji. Udělala na mne dojem velmi inteligentní, slušné a sympatické ženy. Ale netrvalo dlouho a dopustila se velice hrubé chyby. Reprodukovala váš rozhovor s doktorem, který ú- dajně zaslechla, a tento rozhovor, musím říci, byl od začátku do konce falešný. Z psychologického hlediska byl nanejvýš nepravděpodobný. Kdybyste byli s doktorem plánovali, že spolu zabijete paní Oldfieldovou, jistě byste — na to jste oba příliš inteligentní — o tom nemluvili při otevřených dveřích, protože by vás mohl někdo zaslechnout na schodech nebo v kuchyni. A kromě toho slova, která vám byla přisuzována, vůbec neodpovídala vaší mentalitě. Byla to slova mnohem starší ženy a zcela odlišného typu. Byla to slova, jakých by asi použila za takových okolností sestra Harrisonová. Od té chvíle mi bylo všechno celkem jasné. Sestra Harrisonová, jak jsem viděl, je poměrně mladá a stále ještě hezká žena. Skoro tři roky byla v těsném styku s doktorem Oldfieldem. Doktor ji měl velmi rád a byl jí vděčen za její obětavost a soucit. Sestra nabyla dojmu, že kdyby paní Oldfieldová zemřela, požádal by ji doktor pravděpodobně o ruku. Místo toho se však po smrti paní Oldfieldové dověděla, že doktor miluje vás. A tak neotálela a ze zlosti a žárlivosti začala roztrušovat podezření, že doktor Oldfield svou manželku otrávil. Tak se mi tedy, jak jsem již pravil, jevila situace. Ale staré banální rčení, že =není kouře bez ohně=, mi najednou začalo připadat významné. Začal jsem uvažovat, zda sestra Harrisonová neudělala něco více, než že roztrušovala pomluvu. Řekla mi několik věcí, které se mi zdály podivné. Tvrdila, že choroba paní Oldfieldové existovala hlavně v její fantazii, že prý fakticky žádnými bolestmi netrpěla. Ale doktor sám neměl pochybnosti o tom, že jeho žena trpěla skutečně, a nebyl jejím skonem překvapen. Krátce před její smrtí zavolal ke konsultaci jiného lékaře, a ten rovněž konstatoval, že je to s jejím zdravím velmi špatné. Jen tak pokusně jsem nadhodil myšlenku exhumace . . . Sestra Harrisonová byla touto možností nejprve k smrti vyděšena. Pak ale skoro v mžiku u ní nabyla vrchu žárlivost a nenávist. Jen ať najdou arsenik — ji nebude nikdo mít v podezření. Odskáče si to doktor a Jean Moncrief- fová. 69 [pageend19]Zbývala jediná naděje. Přímět sestru Harrisonovou, aby přecenila své schopnosti. Řekl jsem si, že sestra Harrisonové určitě udělá něco, aby Jean Moncrieffovou potopila. Dal jsem proto příkazy mému oddanému, spolehlivému Georgeovi, muži, který je naprosto nenápadný a jehož nikdy neviděla. Měl na starosti ji bedlivě sledovat. A tak všechno dobře došlo k svému konci." "Vedl jste si báječně," podotkla Jean Moncrieffová. Do rozhovoru se vmísil doktor Oldfield: "Opravdu. Nikdy vám nebudu moci dost poděkovat. Jaký jsem to byl zaslepený hlupák!" Poirot se zvědavě otázal: "Byla jste také zaslepená, slečno Moncrieffová?" "Měla jsem hrozný strach. Víte, ve skříni na jedy mi scházel arsenik . . ." Oldfield vykřikl: "Jean! Snad sis nemyslela, že bych . . ." "Tebe jsem nepodezřívala. Já si myslela, že se k němu nějak dostala paní Oldfieldová, že ho užívala, aby jí bylo špatně, abys ji musel litovat, a že si ho z nevědomosti vzala příliš mnoho. A bála jsem se, že kdyby se pitva skutečně konala a arsenik se našel, nikdo by tomu vysvětlení nevěřil a došli by k závěru, žes to udělal ty. Proto jsem nikomu neřekla, že mi chybí arsenik. Dokonce jsem proto zfalšovala výkaz jedů! Ale sestru Harrisonovou bych byla nikdy nepodezírala." "Já také ne. Byla to taková jemná, opravdová žena," dodal doktor Oldfield. Poirot sklesle prohlásil: "Ano, byla by z ní pravděpodobně dobrá žena a matka . . . Podlehla prostě citům, které na ni byly příliš silné." Povzdychl si a pro sebe zabručel: "Je to tak smutné." Pak se usmál na šťastně se tvářícího muže středních let a zářící dívku, jež mu seděla naproti. A v duchu si řekl: "Ti dva vyšli ze stínu do slunečního svitu . . . a já — já jsem splnil druhý z úkolů Hérak- lových." xxxxx xxxx x xxxxx 70 [pageend20]DOROTHY L. SAYERS ZÁVĚŤ Z knihy LORD PETER VIEWS THE BODY "Vypadá to, lorde Petře, že jste přivezl ošklivé počasí," řekla paní Frobisher-Pymová. "Nepřestane-li pršet, nebude to pro pohřeb právě nejpříjemnější den." Lord Petr Wimsey se podíval z okna salónku na promáčený zelený trávník a keře. Déšť se řinul proudem na vavřínové listy, tuhé a lesklé jako gumové fólie. "Je to opravdu protivné postávat o pohřbu na dešti," souhlasil. "Ano, vždycky je tni nejvíc líto starých lidí. V takové malé vesnici, jako je tahle, je to pro ně jediná zábava, která v zimě existuje. Celé týdny potom si mají vždy o čem povídat." "Bude to nějaký slavnostnější pohřeb?" "Můj drahý Wimsey," zahlaholil jeho hostitel, "je vidět, že jste tam v té vaší londýnské vesnici sto let za opicemi. U nás v Malém Dod- deringu jsme takový pohřeb ještě nezažili. Bude to skutečná událost." "Skutečně?" "No ovšem. Což si už nevzpomínáte na starého Burdocka?" "Burdocka? Moment! Není to nějaký místní statkář nebo něco takového?" "Byl," opravil ho pan Frobisher-Pym. "Je mrtev — umřel asi před třemi týdny v New Yorku a nyní ho sem posílají do hrobu. Burdockové žijí už celá staletí v tom svém velkém domě a všichni jsou pochováni na zdejším hřbitově, samozřejmě s výjimkou toho, co padl za světové války. Burdockův tajemník telegrafoval zprávu o jeho skonu a oznámil, že pozůstatky budou následovat, jakmile bude mrtvola nabalzamována. Mám dojem, že loď dorazí do Southamptonu dnes ráno. Ať je to tak nebo 71 [pageend21]tak, rakev tu bude kolem sedmé večer." "Půjdeš jim naproti, Tome?" "Myslím, že by to nebylo vhodné, drahouši. Ve vesnici z toho bude sice ohromné pozdvižení. Joliffeovi lidé z toho určitě udělají něco, na co se hned tak nezapomene. Dokonce si na ten pohřeb vypůjčili od mladého Mortimera pár koní navíc. Doufám jen, že se nesplaší a nepřevrhnou pohřební vůz. Mortimerovi koně byli vždycky pořádně ohnivá stvoření." "Ale musíme přece taky projevit nějakou účast nad smrtí starého Burdocka, Tome." "Zítra půjdeme na pohřeb, což docela stačí. Domnívám se, že jsme tím povinováni rodině, ačkoli pokud jde o toho starocha, byla by nějaká úcta to poslední, na co by člověk v souvislosti se vzpomínkou na něho pomyslel." "Ale Tome, je přece mrtvý." "Však už bylo na čase. Ne, Agatho, nemá smysl předstírat, že starý Burdock byl něco jiného, než nenávistný, vzteklý, špinavý starý trapič, bez něhož bude světu líp. Ten poslední skandál, který vyvolal, ho tady tak zostudil, že tu nemohl ani zůstat. Musel pryč z Anglie, musel odjet do Spojených států, a kdyby nebyl měl dost peněz, aby se vyplatil, patrně by byl skončil v base. Proto mě Hancock tak dopaluje. Nevadí mi, že si říká duchovní, i když drahému starému Weeksovi vždycky stačilo farář — a to byl prosím děkan — a nevadí mi ani to, jak se oblíká. Pro mě za mě ať se zabalí třebas do britské vlajky, když se mu to líbí — mně je to jedno. Ale když začne s tím nápadem, že se vystaví rakev se starým Burdockem na márách v kostele, se svíčkami kolem dokola, a zařizuje, aby se u něho půl noci modlili Hubbard od červené krávy a Dugginův kluk, je nejvyšší čas mu to zarazit. Lidem se to nelíbí, víte — aspoň starší generaci ne. Myslím, že těm mladším to tak nevadí, musí se nějak bavit, ale spoustě rolníků to bude proti srsti. Koneckonců znali Burdocka až příliš dobře. Včera večer si přišel se mnou o tom popovídat Simpson — to je zdejší starosta, jak možná víte — a byl z toho celý pryč. Těžko byste hledal rozumnějšího člověka, než je Simpson. Slíbil jsem mu, že o tom s Hancockem promluvím. A taky jsem s ním již dnes ráno mluvil, ale to byste mohl stejně dobře mluvit do dubových kostelních dveří." "Pan Hancock je jeden z těch mladých mužů, kteří si o sobě myslí, že snědli všechnu moudrost," poznamenala jeho žena. "Každý člověk s trochou rozumu by tě musel poslechnout, Tome. Jsi přece zdejší soudce a prožils tady celý život, takže to dá rozum, že víš o téhle farnosti mnohem víc než on." "Postavil se na takové směšné stanovisko," pokračoval pan Frobi- sher-Pym, "že prý čím byl ten staroch hříšnější, tím víc má zapotřebí, aby se za něho modlili. Řekl jsem mu: ,Já si zase myslím, že ten by potřeboval mnohem víc modliteb, než bychom mu vy nebo já mohli opatřit, aby se dostal odtamtud, kde teď je, haha!’ A on povídal: ,Souhlasím s vámi, pane Frobisher-Pyme; proto jsem sehnal osm lidí, kteří se budou modlit za spásu jeho duše celou noc. ’Musím uznat, že mě dostal." "Osm lidí?" zvolala paní Frobisher-Pymová. "Ne všichni najednou, pokud jsem tomu dobře rozuměl. Postupně, 72 [pageend22]vždycky po dvou. Řekl jsem mu: ,Myslím, že byste měl uvážit, jak hrajete do rukou protestantům. ’ A to samozřejmě nemohl popřít. Wimsey si vzal džem. Sám vyrostl v podobném ovzduší, a tak byl s těmito problémy dokonale obeznámen. "A co Burdockova rodina — ta k tomu sama nemá co říct? Zanechal přec nějaké syny, ne?" "Teď už zbyli jen dva. Aldine padl ve válce a Martin je někde v cizině. Odjel po té hádce s otcem — a myslím, že od té doby nepřijel do Anglie ani na návštěvu." "Kvůli čemu se pohádali?" "Oh, to byla pořádná ostuda! Martin měl opletačky s nějakou holkou — byla to filmová herečka nebo písařka nebo něco takového — a vzal si do hlavy se s ní oženit." "Tak?" "Ano. Bylo to od něho nemožné chování," ujala se jeho paní dalšího vyprávění. "Byl přece takřka zasnouben s tím Delaprimovic děvčetem. To je ta s těmi brýlemi, víte? No, byl z toho strašný skandál. Do domu si vynutili vstup jacísi vulgární lidé a trvali na tom, že musí mluvit se starým panem Burdockem. Musí se mu přiznat, že se jim nebál postavit — nepatřil mezi lidi, kteří by se dali jen tak zastrašit. Řekl jim, že si děvče může stěžovat jenom na sebe a že mohou Martina žalovat, jestliže se jim chce — on že se ale kvůli synovi vydírat nedá. Komorník samozřejmě poslouchal za dveřmi a neopomenul vesnici informovat. A potom přišel domů Martin Burdock a pohádal se s otcem tak, že to bylo slyšet na míle daleko. Tvrdil, že je to všecko lež a že si to děvče stejně chtěl vzít. Nechápu, jak se někdo může chtít přiženit do rodiny takových vyděračů." Pan Frobisher-Pym ji taktně přerušil: "Drahoušku, mám dojem, že nejsi docela spravedlivá ani k Martinovi, ani k rodičům jeho ženy. Pokud vím od Martina, jsou to slušní lidé, jenže samozřejmě nejsou z jeho vrstvy, a přišli se jen v nejlepší vůli přesvědčit, jaké s ní má úmysly. Kdyby šlo o naši dceru, jistě bys to udělala taky. A starý Burdock si samozřejmě hned myslel, že ho chtějí vydírat. Byl to jeden z těch lidí, co se domnívají, že se dá všecko zaplatit penězma. A myslil si, že jeho syn má svaté právo svést mladou ženu, která si sama vydělávala na živobytí. Netvrdím, že by Martin byl v tomhle případě docela v plném právu -- " "Jablko nepadá daleko od stromu," prohlásila paní. "Ale nicméně si to děvče vzal. Proč by to byl dělal, kdyby byl nemusel?" "Víš přeci, že dodnes nemají žádné děti," připomněl jí pan Fro- bisher-Pym. "To je jedno. Vůbec nepochybuju o tom, že se to děvče domluvilo se svými rodiči. A víš taky, že Martin se ženou žije od té doby v Paříži." "To je pravda," přiznal její manžel. "Byla to vůbec nešťastná záležitost. Měli s tím dost potíží, než vypátrali Martinovu adresu, ale nepochybně brzy přijede. Slyšel jsem, že se zabývá nějakým filmováním, takže se asi nedostane včas na pohřeb." "Kdyby měl v sobě aspoň kousek citu, nemohlo by mu žádné filmování zabránit, aby jel vlastnímu otci na pohřeb," pronesla paní. 73 [pageend23]"Ale má drahá, existují přece smlouvy, za jejíchž porušení můžeš být pokutována. A nemyslím, že by si Martin mohl dovolit platit pokutu. Není totiž pravděpodobné, že by mu otec něco odkázal." "Martin je tedy mladší z obou synů?" zeptal se Wimsey, aby dal jen tak ze zdvořilosti najevo, že má zájem o tohle nudné vesnické drama, než ve skutečnosti cítil. "Ne, byl ze všech nejstarší. Ale dům, který mu jako nejstaršímu automaticky připadne, je zatížen hypotékou a statek samozřejmě taky. Burdockův majetek ostatně nebyl uložen v půdě. Starý Burdock zbohatl za konjunktury na kaučukových akciích a všechny peníze dostane ten, komu je odkázal — ať už je to kdokoli. Závěť se zatím nenašla. Asi to všechno odkázal Havilandovi." "To je ten mladší syn?" "Ano. Je v Londýně, snad ředitelem nějaké společnosti. Myslím, že to má něco společného s hedvábnými punčochami. Moc často jsme ho tu nevídali. Přijel však hned, jakmile se dověděl o otcově smrti. Bydlí u Hancocků, Velký dům Burdocků je zavřený již čtyři roky, od té doby, co starý odjel do Ameriky. Předpokládám, že si Haviland myslí, že nestojí za to dům otvírat, dokud se nezjistí, co s ním Martin zamýšlí. Proto taky přivezou rakev rovnou do kostela." "Aspoň s tím bude méně starostí," poznamenal Wimsey. "To jistě — i když se domnívám, že se měl Haviland zachovat vůči sousedům trochu líp. Uvážíte-li, jaké postavení tady Burdockovi po celou dobu zaujímali, musíte uznat, že lidé měli právo očekávat po pohřbu řádné pohoštění. Vždycky se to tak dělalo. Ale tihle obchodníci nemyslí tak moc na tradici, jako my. A protože Haviland je ubytován u Hancocků, nemůže samozřejmě nic namítat ani proti těm svíčkám a modlení ." "Asi ne," řekla paní Frobisher-Pymová. "Ale bylo by bývalo vhodnější, kdyby byl Haviland přišel k nám a ne k těm Hancockům, které ani pořádně nezná." "Má drahá, zapomínáš na tu nepříjemnou výměnu názorů, kterou jsem měl s Havilandem kvůli jeho střílení na mých pozemcích, když tu byl naposled. Po té korespondenci, kterou jsme si spolu vyměnili, jsem mu nemohl dost dobře nabídnout pohostinství. Jeho otec tehdy zaujal velice správné stanovisko, to mu musím přiznat, ale Haviland byl krajně nezdvořilý a padla slova, která jsem nemohl přejít jen tak. Ale nesmíme vás, lorde Petře, otravovat našimi venkovskými klepy. Jestli jste už po snídani, co byste řekl malé procházce? Je škoda, že tolik prší a samozřejmě neuvidíte naši zahradu v nej lepší roční době, ale mám pár kokršpanělů, na které byste se mohl podívat." Lord Petr vyjádřil své nadšení při možnosti pobavit se s kokršpaněly a za několik minut jíž čvachtali po vyštěrkované stezce, která vedla ke stájím. "Není nad zdravý venkovský život," prohlásil pan Frobisher-Pym. "Londýn mi připadá v zimě vždycky tak depresivně. Nemám nic proti tomu zajet si tam občas do divadla, ale nedovedu pochopit, jak to tam můžete vydržet napořád. Musím si promluvit s Plunkettem tady o té brance, už by potřebovala přistřihnout," dodal. Odlomil přečnívající větévku divokého vína. Rostlina se pomsty- 74 [pageend24]chtivě otřásla a Wimseymu stekl na krk potůček studené vody. Fena kokršpaněla obývala se svou rodinkou pohodlný a vzdušný kotec ve stáji. Odkudsi se vynořil mladší muž v rajtkách a kožených kamaších, aby pozdravil návštěvníky a předložil jim k prohlídce drobné kuličky mláďat. Wimsey se posadil na převrácený kbelík a vážně si prohlížel jedno štěně po druhém. Fena pečlivě očenichala jeho boty, trošku zavrčela, ale pak se rozhodla cizinci věnovat důvěru a stulila se mu ke kolenům. "Jakpak jsou staré?" zeptal se Frobisher-Pym muže v rajtkách. "Třináct dní, pane Pyme." "Krmí je pořádně?" "Výborně. Dostává potravu se sladem. Zdá se, že jí to slouží." "Ano, Plunkett o tom pochyboval, ale já jsem o tom slyšel jen samou chválu. Plunkett nemá moc důvěry k experimentům a já s ním vcelku souhlasím. Mimochodem — kde je vlastně Plunkett?" "Nebylo mu dnes ráno dobře." "To je mi líto, Merridewe. Zase to revma?" "Ne. Paní Plunkettová říkala, že zažil nějaký šok." "Šok? Jakýpak šok? Doufám, že není něco v nepořádku s Alfem nebo s Elsie?" "Ne. On totiž — on prý něco viděl." "Jak to myslíte? Co že viděl?" "Nevím přesně, pane Pyme. Prý nějaké varování.” "Varování? Proboha, Merridewe, tenhle druh myšlenek si ten člověk nesmí brát do hlavy. U Plunketta mě to dost překvapuje — vždycky jsem ho považoval za velmi rozumného chlapíka. Jaké varování že to viděl?" "Nevím, pane Pyme." "Jistě se o tom zmínil, co to mělo být." Merridew se zatvářil poněkud umíněně. "Nevím, opravdu nevím." "Takhle by to nešlo. Musím se jít na Plunketta podívat. Je ve své chalupě?" "Ano, pane Pyme." "Hned tam zajdeme. Nevadí vám to, Wimsey, že ne? Nemohu nechat Plunketta, aby mi začal polehávat. Jestli zažil nějaký šok, ať jde za doktorem. Pokračujte, Merridewe, a dohlídněte na to, aby měli teplo a pohodlí. Těmihle cihlovými podlahami může stoupat vlhkost. Myslel jsem na to, že to tu dám vybetonovat, ale to by samozřejmě stálo spoustu peněz. Nedovedu si představit," pokračoval, zatímco vedl svého hosta kolem skleníku k malé chaloupce, posazené doprostřed záhonů zeleniny, "co se to mohlo stát, že to Plunketta tak sebralo. Doufám, že to není nic vážného. Stárne už samozřejmě, ale na nějaká varovná znamení by přece jen neměl věřit. Nedovedete si ani představit, jak divné myšlenky si tihle lidé dovedou někdy vzít do hlavy. Předpokládám, že byl u Znaveného poutníka a zahlédl cestou domů nějaké rozvěšené prádlo." "Prádlo ne," opravil ho Wimsey mechanicky. Jeho logicky fungující mozek hned postihl nesmyslnost toho nápadu, i když si při tom s podrážděním uvědomoval, že to vůbec nestojí za námahu. "Včera v noci li75 [pageend25]lo a kromě toho je čtvrtek. V úterý a ve středu však bylo hezky, takže všechno prádlo už určitě uschlo. Ne, prádlo to nebylo." "Tak tedy něco jiného — třeba viděl nějaký sloup nebo bílého mezka staré paní Giddensové. Je mi líto, že to musím přiznat, ale on si Plunkett rád občas přihne trochu nad míru. Zato je výborný se psy, a tak to člověk přehlídne. Lidé jsou tady v těch končinách strašně pověrčiví, a když k vám pojmou důvěru, dovedou vám vyprávět pěkné věci. Divil byste se, jak daleko jsme tady od civilisace. Tak třeba — ne tady, ale v Abbots Boltonu, sotva dvacet kilometrů odsud — by vás prý zastřelení zajíce mohlo stát život. Čarodějnice, víte, a takové věci.” "Ani mě to nepřekvapuje. V některých částech Německa vás budou lidi ještě dnes přesvědčovat, že tam žijí vlkodlaci." "Ano, máte pravdu. Tak už jsme tady." Pan Frobisher-Pym zabušil hlučně holí na dveře chalupy, nečekal na vyzvání a stiskl kliku. "Jste doma, paní Plunkettová? Smíme dovnitř? Aha — dobré jitro! Doufám, že vás moc nerušíme, ale Merridew mi říkal, že se Plunkett necítí dobře. Tohle je lord Petr Wimsey — velice starý přítel; totiž já jsem jeho velice starý přítel!" "Dobré jitro, pane Pyme — dobré jitro, vaše lordstvo. Plunkett bude moc rád, že jste se na něho přišli podívat. Pojďte dál, prosím. Plunkette, pan Pym tě přišel navštívit. Postarší muž, který se choulil u kamen, se k nim otočil svou utrápenou tváří, napolo vstal a dotkl se čela. "Ale, ale, Plunkette, cože je to s vámi?" vyptával se ho pan Pym s onou bodrou srdečností, s níž venkovská šlechta hovoří se svými poddanými. "Je mi líto, že vás nevidím zdravého na nohách. Asi zase ten starý neduh , co?" "Ne, ne, pane Pyme, děkuju vám. Po těle je mi docela dobře. Ale dostal jsem varování a nebudu už dlouho na tomhle světě." "Cože?! To jsou nesmysly, Plunkette! Takhle nesmíte mluvit. Bude to asi špatné trávení. Já vím, jak to dovede jednoho sebrat. Sám bych se radši někdy neviděl, když přijde takový pořádný žlučníkový záchvat. Zkuste to s ricinovým olejem. Hned přestanete mluvit o nějakém varování a o smrti." "Na to moje trápení mi žádná medicína nepomůže, pane Pyme. Nikdo, kdo viděl, co já, to ještě nepřežil. Ale když už jste se sem i s jeho lordstvem obtěžoval, mohli byste mi prokázat laskavost." "Ale jistě, Plunkette. Co to má být?" "Sepsat mi poslední vůli, pane Pyme. Dřív to dělával starý farář, nedovedu si však představit, že by to tenhle mladý s těmi jeho svíčkami a serepetičkami dokázal. Asi by to nesvedl, aby to bylo přesně podle zákona, a já bych nerad, aby byly nějaké spory, až natáhnu bačkory. A protože mi už moc času nezbývá, byl bych vám vděčný, kdybyste mi to napsal černé na bílém, že všecku tu svoji trošku odkazuju tady Sáře a po její smrti Alfovi a Elsie — půl na půl." "Samozřejmě to pro vás rád udělám, Plunkette, kdykoli si budete přát. Ale je to nesmysl mluvit hned o závěti. Bůh mě netrestej, ale vůbec by mě nepřekvapilo, kdybyste nás ještě všechny doprovodil na hřbitov." "Ba ne, pane Pyme. Nepopírám, že jsem byl zdravý mužský, ale teď 76 [pageend26]jsem byl povolán a musím jít. Já vím, že tam musíme všichni. Ale je to strašné vidět, jak si už pro člověka jede pohřební vůz, a vědět, že v něm leží nebožtík, který nemůže dojít v hrobě klidu." "No tak, Plunkette, přece nechcete, abychom vám věřili nějaké nesmysly o pohřebních vozech! Myslel jsem, že jste člověk se vzděláním. Co by tomu řekl Alf, kdyby vás slyšel povídat takové hlouposti?" "Jo, pane, mladí lidi nevědí nic a na tom božím světě je mnohem víc věcí, které v tištěných knihách nenajdete." "Jistě," souhlasil pan Frobisher-Pym, který nemohl odolat tak vnucujícímu se pokračování. "My víme, Horatio, že je víc věcí mezi nebem a zemí, o nichž se naší filosofii ani nesní. Ano. Jenže to už dnes neplatí," dodal nelogicky. "Ve dvacátém století už neexistují žádní duchové. Jen si to v klidu promyslete a sám přijdete na to, že jste se spletl. Jistě tu bude pro to, co jste viděl, nějaké prosté vysvětlení. Zrovna jsem si vzpomněl, jak se jednou v noci probudila paní Pymová a strašně se bála, protože se jí najednou zdálo, že se ve dveřích naší ložnice někdo oběsil. Byl to hloupý nápad, vždyť jsem ležel vedle ní — a prý jsem chrápal, jak tvrdila — a kdyby se někomu chtělo oběsit, určitě by kvůli tomu nelezl k nám do ložnice. Chytila mě celá vyděšená za ruku, a když jsem se šel podívat, co ji to tak vylekalo, co myslíte, že jsem tam našel? Svoje vlastní kalhoty, které jsem tam pověsil za šle i s ponožkami v nohavicích! Čestné slovo! To víte, že jsem ještě dostal vynadáno, že si pořádně neuklízím své věci." Pan Frobisher-Pym se smál a paní Plunkettová řekla, jak se slušelo: "No to se podívejme!" Ale její manžel jen potřásl hlavou. "To je sice možné, pane Pyme, ale já jsem včera v noci viděl na tyhle vlastní oči pohřební vůz. Zrovna bila na kostelní věži půlnoc a já jsem viděl, jak ten vůz jede uličkou kolem starého převorství." "A copak jste dělal o půlnoci venku, co?" "Byl jsem navštívit sestru, přijel jí chlapec z moře na dovolenou. " "A připíjeli jste mu na zdraví, viďte, Plunkette!" Pan Frobisher - Pym mu varovně zahrozil ukazováčkem. "Ne, pane Pyme. Nepopírám, že jsme vypili několik sklenic piva, ale to mě rozhodně nepopletlo. Moje žena vám může potvrdit, že jsem přišel domů naprosto střízlivý." "To je pravda, pane. Plunkett včera nepřebral, to můžu odpřísá- hnout." "A co jste to vlastně viděl, Plunkette?" "Pohřební vůz, vždyť vám to povídám. Vyjel z uličky, celý bílý jako strašidlo a zrovna tak tichý — jako něco mrtvého." "Asi nějaký nákladní vůz, který projížděl do Lympatree nebo Her- riottingu." "Ne, nákladní vůz to nebyl. Spočítal jsem koně — táhli to čtyři bílí koně, a podkovy nebylo vůbec slyšet." "Čtyři koně?! Heleďte, Plunkette, určitě jste viděl všecko dvakrát. Nikdo tady nablízku by nejezdil se čtyřmi koňmi, leda pan Mortimer z Abbots Boltonu, a ten by své koně netahal o půlnoci ven." "Byli to čtyři koně, pane Pyme, jasně jsem je viděl. A taky to nebyl pan Mortimer, protože ten jezdí s lehkou bryčkou a tohle byl ve77 [pageend27]liký těžký vůz, bez světel, ale celý zářil sám od sebe — jako měsíc." "Nesmysl, člověče! Včera v noci jste měsíc nemohl vidět. Byla tma jako v ranci." "Byla. Ale ten vůz svítil docela jako měsíc." "A bez světel? To bych rád věděl, co by tomu řekla policie." "Žádná pozemská policie by ten vůz nedokázala zastavit," prohlásil Plunkett s opovržením. "Žádný smrtelník by nesnesl pohled na tu věc. A to ještě není to nejhorší. Ti koně --" "Jeli pomalu?" "Ne, pane Pyme. Cvalem, ale kopyta se jim nedotýkala země. Vůbec žádný zvuk to nevydávalo a já jsem jasně viděl tu černou cestu a bílá kopyta kousek nad ní. A ti koně neměli hlavy." "Cože? "Ano, pane Pyme." Pan Frobisher-Pym se zasmál. "Jo, jo, Plunkette, přece nemyslíte, že vám tohle někdo spolkne! Bez hlavy? Jak by mohl jet třeba i strašidelný kůň bez hlavy? A co o- těže?" "Můžete se tomu smát, pane, ale my víme, že když Pánbůh dopustí, je všecko možné, čtyři bílí koně to byli. Viděl jsem je jasně, ale neměli krky ani hlavy. Viděl jsem otěže, zářily jako ze stříbra a běžely až ke kroužkům v ohlávkách, ale dál už ne. I kdybych měl v tu ránu padnout mrtvý na zem, přesně tohle jsem viděl.” "A mělo to zázračné zjevení nějakého kočího?” "Ano, mělo!" "A taky bez hlavy, co?" "Ano, pane Pyme, taky bez hlavy. Aspoň byl vidět jenom po ramena — měl na nich tyhlety starodávné epolety." "Musím říct, Plunkette, že jste důkladný. Jak daleko od toho — ehm — zjevení jste stál, když jste je spatřil?" "Zrovna jsem šel kolem pomníku padlých, když jsem to zahiídl jet uličkou. Nebylo to víc než dvacet třicet kroků od místa, kde jsem byl. Jelo to cvalem a zahnulo to doleva kolem hřbitovní zdi." "Tedy, zní to opravdu podivně, byla však temná noc a na tu dálku vás mohly snadno oči oklamat. Jestli dáte něco na mou radu, raději již na to nebudete myslet." "To se vám lehko řekne, pane Pyme. Ale každý ví, že kdo uvidí pohřební vůz Burdocků, ten je odsouzen do týdne umřít. Nemá smysl se proti tomu bránit, tak už to je. A jestli budete tak hodný a pomůžete mi s tou závětí, bude se mi umírat lehčeji, když budu vědět, že Sára a děti dostanou tu trošku, co po mě zbude." Pan Frobisher-Pym mu s bručením a nadáváním vyhověl a sepsal závěť, i když mu to bylo proti mysli. Wimsey připojil svůj podpis jako svědek a přidal navíc několik slov útěchy. "Kdybych byl vámi, nedělal bych si s tím veliké starosti," řekl. "Spolehněte se, že byl-li to opravdu Burdockův vůz, přijel si prostě pro duši starého pána. Těžko byste mohl čekat, že si pro ni zajede až do New Yorku, ne? Prostě se chystá na zítřejší pohřeb." "To je dost možné," připustil Plunkett. "Lidi ho tu vídali vždy, když umřel nějaký Burdock. Ale je to nešťastné znamení vidět ho!" 78 [pageend28]Zdálo se však, že ho pomyšlení na pohřeb trochu povzbudilo. Jeho návštěvníci ho znovu poprosili, aby už na to nemyslel, a odešli. "Není to obdivuhodné’" řekl pan Frobisher-Pym, "jakou fantazii mají tihle lidé! A jsou to tvrdohlavci — můžete se s nimi hádat, nic to není platné." "Ano. — Poslyšte, pojďme se podívat ke kostelu na to místo. Rád bych věděl, kolik toho mohl opravdu vidět z toho místa, kde stál." Jako tolik jiných kostelíků na venkově stojí i farní kostel Malého Dodderingu v určité vzdálenosti od ostatních domů. Hlavní silnice z Herriottingu, Abbots Boltonu a Frimptonu vede podél hlavní hřbitovní brány. Na jižní straně je úzká a pochmurná ulička zastíněná převislými jilmy. Odděluje kostel od ještě starobylejších zřícenin dodderingského převorství. Na hlavní silnici, kousek od místa, kde ústí stará Převor- ská ulice, stojí pomník padlých a silnice běží odtud přímo do Malého Dodderingu. Kolem zbývajících dvou bran hřbitova se vine jiná ulička, známá vesničanům prostě jako Zadní ulice. Ta se odděluje od herriot- tingské silnice asi sto metrů severně od kostela, připojuje se vzdálenému konci Převorské ulice a pak pokračuje klikatě na Shootering, Ham- sey, Thripsey a Wyck. "Ať už Plunkett viděl cokoli," řekl pan Frobisher-Pym, "mohlo to přijet jedině od Shooteringu. Zadní ulice vede jen k několika polím a chalupám a dá rozum, že kdo by jel z Frimptonu, vzal by to po hlavní silnici. Při tom věčném dešti je ta druhá cesta ve velice špatném stavu. Vsadím se, drahý Wimseyi, že ani vaše detektivní schopnosti by vám nepomohly objevit na tom moderním asfaltu stopy nějakých kol." "Těžko," souhlasil Wimsey, "zejména když jde o strašidelný vůz, který se nedotýká půdy. Ale vaše argumentace zní zcela přesvědčivě." "Asi to bylo několik opožděných vozů se zbožím na trh," pokračoval pan Frobisher-Pym, "a zbytek budou pověry a místní pivo. Na tu dálku nemohl Plunkett rozeznat všecky ty detaily, kočího, epolety a tak. A jak si vůbec všiml, že něco jede, když už byl za zatáčkou a šel opačným směrem? Věřte tomu, slyšel kola a zbytek si vymyslil." "Pravděpodobně," přikývl zamyšleně Wimsey. Jeho hostitel ještě dodal: "Jestli tudy ovšem někdo jel bez světel, mělo by se to vyšetřit. Při všech těch dnešních motorových vozidlech je to velice nebezpečné. Už jsem o tom nejednou musel pronést pár přísných slov. Zrovna nedávno jsem za to odsoudil jednoho člověka a pokutoval jsem ho. Chtěl byste se podívat na náš kostel, když už jsme tady?" Lord Petr věděl, že se na venkově považuje vždycky za projev slušného chování navštívit kostel, a dal proto ochotně souhlas. "Je teď pořád otevřený," pravil soudce a zamířil k západním dveřím. "Farář si představuje, že kostel má být neustále přístupný, aby se tam mohli věřící kdykoli přijít pomodlit. Pochází samozřejmě z města. Tady jsou lidé věčně na poli a nemůžete na nich chtít, aby zašli v pracovních šatech a zablácených botách do kostela. Nepovažovali by to za slušné a ostatně mají dost co jiného na práci. Kromě toho jsem ho upozornil, jaká příležitost k nepřístojnostem se tím poskytuje. Ale je to ještě mladý člověk a musí se učit zkušenostmi." Otevřel dveře. Když vstupovali, přivítal je zvláštní závan zatu79 [pageend29]chlého kadidla, vlhkosti a kamene jako zhuštěný extrakt anglikánské církve. Oba oltáře, zářící květinami a barvami a vyjímající se mezi hustými stíny a tísnivou architekturou nevelké normanské budovy jako křiklavé skvrny, působily nemístně; všechno teplé a lidské tu připadalo exotické a cizorodé, všechno chladné a odmítavé jako by patřilo ke zdejšímu kraji a lidu. "Tahle mariánská kaple, jak jí říká Hancock, tady v jižní části kostela je samozřejmě nová," vykládal pan Pym. "Ale musím Hancockovi přiznat, že to s mladými lidmi dovede. Probudit v nich v tomhle věku motocyklů zájem o náboženství je úctyhodný výkon. Tamty máry v kapli jsou asi přichystány pro Burdockovu rakev. Aha! Tady je farář." Hubený muž v sutaně se vynořil ze dveří vedle hlavního oltáře a kráčel k nim. V ruce držel štíhlý dubový svícen. Uvítal je profesionálním úsměvem. Wimsey ho ihned odhadl jako vážného, nervózního a nepříliš intelektuálního člověka. "Přišly zrovna svícny," poznamenal po obvyklém představování. "Už jsem se obával, že je nepřivezou včas, ale stihli to." Postavil svícen vedle már, vyndal z nejbližší lavice vysokou svíci z nebarveného vosku a nasadil ji na mosazný hrot svícnu. Pan Frobisher-Pym neřekl nic. Wimsey považoval za svou povinnost projevit zájem o pohřeb. Farář Hancock ihned ožil. Řekl: "Je to povzbuzující vidět, že se lidé začínají opravdu zajímat o svůj kostel. Když jsem sháněl někoho, kdo by tu dnes v noci bděl, neměl jsem vůbec žádné potíže. Máme celkem osm lidí, vždycky po dvou, od deseti večer—do té doby tu budu sám — až do šesti ráno, kdy zase přijdu sloužit mši. Muži zde budou do dvou, potom je vystřídá moje žena s dcerou a pan Hubbard s mladým Rawlinsonem laskavě souhlasili, že tu budou po zbytek noci, od čtyř do šesti." "Který Rawlinson to je?" zeptal se pan Frobisher-Pym. "Úředník pana Grahama z Herriottingu. Není sice členem naší farnosti, ale narodil se zde a byl tak hodný, že sám projevil přání držet hlídku. Přijede na motocyklu. Pan Graham se ostatně stará o záležitosti rodiny Burdocků už dlouhá léta, a tak chtěl bezpochyby projevit nebožtíkovi svou úctu i tímto způsobem." "Doufám jenom, že bude i zítra dost čilý, aby se po tom ceionoč- ním toulání věnoval své práci," zabručel pan Frobisher-Pym. "A pokud jde o Hubbarda, je to jeho věc. Ale musím říct, že mi to pro hostinského připadá dost podivné zaměstnání. Ale když to udělá jemu i vám radost, netřeba o tom dál mluvit." "Máte tady krásný starý kostel, pane faráři," řekl rychle Wimsey, když viděl, že z toho hrozí hádka. "Opravdu moc krásný," souhlasil farář. "Všiml jste si toho ol- tářního výklenku? Tak dokonalý normanský výklenek najdete ve vesnickém kostelíku jen zřídka. Nechcete se na něj podívat zblízka?" A vedl hosta přes hlavní loď a upozorňoval ho hned na pěkný pultík pro kněze (Byl to přece jen převorský kostel, to víte!), hned zase na krásně vyřezávané tabemákulum (Málokdy je člověk uvidí v tak zachovalém stavu). Wimsey mu pomohl přinést zbývající svícny ze zákristie, a když byly všechny na svých místech, přidal se u dveří k panu Frobisher-Py- movi. 80 [pageend30]"Říkal jste, že dnes večeříte u Lumsdenů?" zeptal se soudce, když spolu po obědě seděli a kouřili. "Jak tam chcete jet? Pošlou pro vás vůz?" "Byl bych moc rád, kdybyste mi půjčil jednoho ze svých koní," odvětil Wimsey. "Ve městě nemám moc často příležitost si zajezdit." "Ale s radostí, chlapče, s radostí. Jen se obávám, že trošku zmoknete. Vezměte si Polly. Malé proběhnutí jí udělá dobře. Máte s sebou vhodné oblečení?" "Ano —přivezl jsem si jezdecké kalhoty, a když si obléknu plášť do deště, ta troška vody mi neublíží. Jistě nečekají, že přijedu ve smokingu. Mimochodem — jak je to daleko do Frimptonu?" "Po hlavní silnici osmnáct kilometrů a samý asfalt, ale po obou stranách je dost široký pruh trávy. A samozřejmě si můžete ušetřit pár kilometrů, když to vezmete přes pastviny. V kolik chcete vyrazit?” "Asi tak v sedm. A prosím vás — nebude to paní Pyritová považovat za příliš veliké nezdvořáctví, když se vrátím hodně pozdě? Byli jsme se starým Lumsdenem ve válce, a když začneme vzpomínat na staré časy, může se to protáhnout třebas až do rána. Nerad bych, abyste měl pocit, že se ve vašem domě chovám jako v hotelu, ale --" "Ale samozřejmě, to je naprosto v pořádku. Mé žene to nebude ani přinejmenším vadit. Chtěli bychom, abyste si své návštěvy tady pořádně užil a dělal, co se vám zlíbí. Dám vám klíč od domu a budu si pamatovat, že nesmím zavřít dveře na řetěz. Snad vás to nebude obtěžovat, když to uděláte, až se vrátíte." "Jistě. A co s tou kobylkou?" "Řeknu Merridewovi, aby na vás počkal; spí nad stájemi. Jen bych vám přál, aby se večer aspoň trošku vyčasilo. Bohužel však barometr už zase klesá. Nedá se nic dělat, na zítřek je dosti nepříjemná vyhlídka. Mimochodem — u kostela asi zrovna zastihnete pohřební průvod. Jestli vlak přijede na čas, měli by tu v tu dobu zrovna být." Vlak přijel zřejmě na čas, protože právě když lord Petr doklusal na Polly k západním vratům kostela, spatřil před nimi pohřební spřežení v plné nádheře, obklopené menším zástupem lidí. Byly tu hned dva pohřební vozy. Vozka toho druhého měl, jak se zdálo, potíže s koňmi a Wimsey z toho správně usoudil, že to bude pár vypůjčený od Mortimera. Zvládl Polly, jak to jen šlo, stanul v uctivé vzdálenosti od zástupu a díval se, jak vynášejí rakev z vozu a nesou ji vraty, kde čekal ve slavnostním kněžském odění pan Hancock, doprovázený ministrantem s ka- ditelnicí a dvěma dalšími s pochodněmi. Celý efekt trochu kazil déšť, jenž uhasil svíčky, ale zdálo se, že to vesnice přesto považuje za výtečnou podívanou. Sympatické poznámky se nesly na hlavu robustního muže, oděného s velkou pečlivostí do černého fraku a cylindru a doprovázeného ženou v úhledném smutku a kožešinách. To byl Haviland Burdock, proslulý svými hedvábnými punčochami, mladší syn zesnulého. Potom se z druhého vozu vynořilo množství věnců z bílých květin. Pozdravilo je 81 xxx xxx [pageend31]82 [pageend32]obdivné a souhlasné mručení. Nakonec zapěl sbor — dost rozklíženě — smuteční píseň a průvod se vnořil do kostela. Polly prudce zatřásla hlavou a Wimsey to přijal jako výzvu, že by měli už zase jet dál, nasadil si klobouk na hlavu a zvolna odklusal směrem k Frimptonu. Asi šest kilometrů jel po hlavní silnici, jež se vinula pěkným zalesněným krajem až k okraji frimptonských pastvin. Tady se silnice stáčela v širokém oblouku kolem lučin a mírně zahýbala k vesnici. Wimsey na chvíli zaváhal, protože si uvědomil, že se už stmívá a že nezná ani cestu, ani koně, na kterém jede. Zdálo se mu však, že přes pastviny vede zřetelná a dobře vyšlapaná stezka, a tak se nakonec rozhodl dát se po ní. Polly zřejmě znala tuto cestu velice dobře a klusala po ní bez zdráhání. Něco přes dva kilometry dál dospěli bez dobrodružství opět na hlavní silnici. Objevilo se tu rozcestí, které Wimseye na okamžik zmátlo. Ale baterka a ukazatel všechno rozřešily. O deset minut později už dorazil k cíli. Major Lumsden byl veliký, veselý muž — ani to, že ve válce přišel o nohu, mu na veselosti nic neubralo. Měl velkou, veselou ženu, velký, veselý dům a velkou, veselou rodinu. Za okamžik už Wimsey seděl před krbem, v němž hořel oheň stejně veliký a veselý jako všecko kolem dokola, a vyměňoval si nad sklenicí whisky se sodou se svým hostitelem novinky. S neuctivým gustem mu popsal Burdockův pohřeb a pak pokračoval v líčení příhody se zjevením. Major Lumsden se zasmál. "Tohle je podivný kraj," řekl. "Ani zdejší policajt není o nic lepší než ti ostatní. Pamatuješ se ještě, drahoušku, jak jsem musel jít na Pugsonovu farmu vyhnat toho ducha?" "Jak by ne," přizvukovala mu žena nadšeně. "Služky z toho měly tehdá ohromnou legraci. Trivett — to je náš zdejší strážník — se sem přihnal jako běs a v kuchyni omdlel a všecky seděly kolem něho, naříkaly nad ním a křísily ho naší nej lepší brandy, zatímco tady Dan musel jít vyšetřit tu záhadu." "Našels tam nějakého ducha?" "No — ducha zrovna ne, ale našli jsme v prázdném domě pár vysokých bot a kus tlačenky, a tak jsme usoudili, že šlo o nějakého tuláka. Ale musím říct, že se tu někdy stávají opravdu podivné věci. Loni to byly nějaké ohně na pastvinách. Dodnes se to nevysvětlilo." "Cikáni, Dane." "Snad, ale nikdo tam žádné nespatřil a ohně vždycky začaly hořet nejnevysvětlitelnějším způsobem, někdy dokonce uprostřed lijáku, a než ses k některému dostal, zhasl a zůstal po něm jen kus ohořelé země. Je tu ještě jeden kousek pastvin, který nemají zvířata ráda — blízko toho, čemu se říká Sloup mrtvého muže. Můj pes se k tomu místu ani nepřiblíží. Legrační zvířata! Sám jsem tam nikdy nic neviděl, ale jim se tam nelíbí ani za denního světla. Pastviny nemají nejlepší pověst. Bylo to kdysi oblíbené rejdiště lupičů." "Má snad ten pověstný pohřební vůz Burdocků taky něco společného s lupiči?" "Ne, to byl zase, myslím, nějaký ten nevyvedený Burdock. Patřil ke Spolku přátel ohně pekelného nebo k něčemu podobnému. Však znáš ty historky. Ale všichni tady kolem dokola samozřejmě tomu věří. Svým způsobem je to dobrá věc, drží to aspoň služebnictvo doma. Ale pojďme 83 [pageend33]si radši něco zakousnout, co říkáš?" "Pamatuješ se ještě," pravil major Lumsden, "na ten zatracený starý mlýn a na ty tři jilmy u chléva?" "Páni, bodejť ne! Pamatuju se taky, jak ochotně jsi je kvůli nám vyhodil do vzduchu. Byly až příliš nápadné." "Ale když byly pryč, dost nám chyběly, co?“ "A pamatuješ se na Bunthorna -- ?" "Dám vám dobrou noc," řekla paní Lumsdenová, "a zanechám vás vašemu vzpomínání." "A pamatuješ se," pravil lord Petr Wimsey, "na ten ošklivý okamžik, když Pophanovi přeskočilo v hlavě?" "Ne, to mě zrovna poslali se skupinou zajatců dozadu. Ale slyšel jsem o tom. Ani nevím, co se s ním vlastně tehdy stalo." "Dal jsem ho poslat domů. Teď je ženatý a bydlí v Lincolnshire." "Opravdu? Nu což, nemohl za to, chudák. Byl to ještě kluk. A co se asi stalo s tím Philpottsem?" "Ach, Philpotts -- " "Kde máš sklenici, kamaráde?" "Ale čerta, starouši. Vždyť večer teprve začal -- " "Heleď se, proč tady vlastně nezůstaneš přes noc? Žena bude mít radost. Můžu tě snadno někde uložit.” "Ne, děkuju, musím se odvalit domů. Řekl jsem, že se vrátím; a dostal jsem za úkol zastrčit řetěz na dveřích." "Jak chceš. Ale ještě pořád tam prší. Není to zrovna příjemná noc pro jízdu na koni." "Příště si vezmu bryčku. Však mí to neublíží. Déšť je zdravý na pleť — a rostou po něm růže. Nebuď nikoho, osedlám si koně sám," "Ale to přece -- " "Ne, fakt, starouši!" "Tak dobře, ale aspoň tě vyprovodím a posvítím ti.” Když vycházeli do noci, vrazil zrovna do dveří haly závan větru s deštěm. Byly už skoro dvě a tma jako v pytli. Major Lumsden znovu přemlouval Wimseye, aby zůstal. "Ne, děkuju, opravdu ne. Stará paní by se mohla cítit dotčena. Ostatně, není to tak zlé — je mokro, ale není zima. Pojď, Polly, postůj chvilku klidně, holka!" Nasadil koni sedlo a utáhl řemeny. Lumsden mu k tomu svítil lucernou. Kobyla, nakrmená a odpočatá, plavně vytančila z teplého boxu, natáhla šíji kupředu a nozdrami lapala déšť. "Tak nashledanou, kamaráde. A přijeď se na nás zase někdy podívat; bylo to ohromné." "To bych řekl! Pozdravuj svou paní. Jsou vrata otevřená?" "Ano." "Tak ahoj!" "Ahoj!" Polly se otočila nosem k domovu a odhodlaně se pustila do těch dlouhých kilometrů, jež je čekaly. Sotva vyjeli ze vrat, zdála se noc 84 [pageend34] winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaši rodinou za nepředvídaných okolností. Nespokojujte se s tím. co Vám někdo řekne, ale žádejte přesné informace. Potom muže být pozdě! Důležité je vědět: jak a po jakou dobu jste zajištěn v pracovní neschopnosti; Jiří Popper, vrchní inspektor Winterthur-Leben Subdirektion Zürich Generalagentur West 8001 Zürich, Limmatqual 3 Tel. 01 / 34 50 15 winterthur vie To jsou naše odpovědi na Vaše otázky. Renta v pracovní neschopnosti. Doplňková starobní renta k AHV. Životní pojištění všech druhů. Zjistite-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. jak je zajištěna Vaše rodina, ztratí-li Vás . . . jak jste zajištěn ve stáří (vyžádejte si přesné údaje o výši Vaší částečné renty AHV, event, také výši Vaší pense od zaměstnavatele. Nespokojujte se s údaji v procentech, žádejte přesné částky!); [pageend35]Herrn/Frau/Frl. M./Mme/Mlle SignoreZSignora/Signorina A. Z. 8048 Zürich Adresy: Redakce: Administrace + Inzerce: Zwischenbächen 145. 8048 Zürich. Telefon (pouze večer): (01) 64 17 68 Číslo konta pošt. šek. úřadu: 80 - 60451. Bankovní spojení: Schweiz. Kreditanstalt. Stadtfiliale Rathausplatz, Zürich. Číslo konta KK 637 650. Předplatné: 27.- Fr. pro celý rok. 14.- Fr pro pül roku (do zámoří lodní počtou). Tiskne: ok Eiger Satz + Druck AG. Zürich Postcheckkonto: 80 - 60451. Bankverbindung: Schweiz. Kreditanstalt. Stadtfiliale Rathausplatz. Zürich. Konto-Nr KK 637 650. Abonnement: Fr. 27 — pro Jahr, Fr. 14 — für 6 Mon. Druck: ok Eiger Satz + Druck AG, Zürich Briefadressen: Redaktion: Administration + Inserate: Zwischenbächen 145. 8048 Zürich. MAGAZIN: Zeitschrift für emigrierte Tschechoslowaken Erscheint monatlich einmal. MAGAZÍN, informativní, poučný a zábavný exilový měsíčník. Adressänderungen und unzustellbare Exemplare erbeten an: Magazin, Zwischenbachen 145, 8048 Zürich. GALERIE KRAUSE Tumbelenstrasse 37 8330 Pfäffikon ZH Tel. 01 - 97 30 66 pořádá pravidelně výstavy našich exilových umělců prodává obrazy, reliéfy, plastiky, kresby, grafiku provádí tisk a expedici různých exilových časopisů prodává knihy všech exilových nakladatelství K K [pageend36]