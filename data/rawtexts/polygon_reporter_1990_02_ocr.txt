REPORTÉR "Elán mám, nářadí mám, ale chybí mi dodavatel!" Pro REPORTÉR-POLYGON: Miloslav Švandrlík a Neprakta POLITIKA-KULTURA-KOMENTÁŘE-REPORTÁŽE 1990 DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE [pageend1]Kresba: Jan Kristofori PRAŽSKÉ JARO 1990 S RAFAELEM KUBELÍKEM »Byl začátek podzimu roku 1989. Seděli jsme s Vladimírem Škutinou na břehu Vierwaldstättského jezera. Vladimír utrhl kopretinu a hodil ji do rin. Vánek za chvilku přinesl kopretinu zpátky ke břehu. — Pojď, budeme si hrát — řekl Vladimír. — Rozběhneme se na Karlův most a hodíme kopretinu do Vltavy. A než ji proud řeky donese do moře, rozkvete se nad naší vlastí duha svobody . . . — Přistoupil jsem na tu hru. Nad našimi hlavami zněly tony Smetanova Vyšehradu a Vltavy, hodili jsme kopretinu z Karlova mostu do Vltavy. A než dozněly tony Smetanovy symfonické básně, skutečně se nad naší vlastí rozklenula duha svobody. Chraňme ji, naslouchejme té Smetanově hudbě a nedopusťme, aby vlny donesly kopretiny naší znovuzrozené demokracie zpátky na břeh. Váš Rafael Kubelik« Těmito slovy pozdravil Rafael Kubelik návštěvníky pražského Divadla hudby na představení »Duha svobody Rafaela Kubelíka«. A když pak hlas z amplionu oznámil, že Rafael Kubelik po 42 létech exilu přijede do Prahy, aby 12. května dirigoval Smetanovu Mou vlast na otevření Pražského jara 1990, obecenstvo vstalo a aplaus neměl konce. Bude to triumfální návrat Rafaela Kubika do Československa. Jeden z největších dirigentů tohoto století, ale především občan republiky, který se nikdy nesklonil, který nezapochyboval a neuhnul. Vítejte, Rafaeli Kubelíku, ve vaší i naší vlasti! Ihned po uveřejnění výzvy »Národ dětem« v rámci edice Living History - Žijící dějiny, poslal Rafael Kubelik 5 tisíc dolarů, za něž byly nakoupeny pro čs. školy videoprojektory a promítací zařízení. 2 REPORTÉR (POLYGON) 2/90 [pageend2]OBSAH REPORTÉR (POLYGON) Ročník 7 Číslo 2 Titulní stránka: kresba K. Neprakty Pražské jaro 1990 s Rafaelem Kubelíkem................................... 2 Dopisy čtenářů.............................................. 3 Co je socialismus?, V. V.................................... 5 Bez železné opony, Ivan Sviták.................6 Biblické číslo, Josef Koláček........................9 45 zásad porobení..........................................11 Skřivánek na niti, Pavel Stiller.................13 Hovory jihoafrické, Jindř. Stikarovský . 14 Nedělitelná svoboda - nedělitelné Československo, Jan Svoboda....... 16 Julius Fučík - vzor komunistického funkcionáře, Ant. Měšťan................17 Úvahy vzdělancovy, Ota Rambousek . . 19 Osvěta s pihou krásy, Jar. Lambert.... 19 Veni, creator spiritus! V. Výtvar............. 20 Bo - Bo, Zbyněk Čeřovský .........................21 Bez Čedoku po Číně a okolí, Ota Ulč . . 23 Naši erbovníci, Adolf F.J.Karlovský ... 24 A. M. Brousil - požitkář, slaboch nebo zrádce? Martin Hrabík................... 25 A hrdý buď..., Jan Beneš.............................26 Kdy to začalo - kde to skončí? Otakar Zoufalý..........................................26 Sbor horníků, Ota Rambousek...................27 Je vás jeden a půl milionu, Vladimír Sůva ................................... 28 Supergirl P.P., Pavel Stiller.....................,.29 Drobné zprávy..........................................30-31 Toto číslo vyšlo 26. března 1990 UPOZORNĚNÍ Zveřejněné dopisy čtenářů jakož i články samotné nemusí vždy vyjadřovat souhlasný názor redakce. Jsou publikovány proto, aby byli naši čtenáři informováni o všech názorech Čechoslováků ať doma nebo v zahraničí. DOPISY NAŠICH ČTENÁŘŮ ZAPOMEŇME NA STARÉ KŘIVDY Výzva československé vlády k těm, kteří odešli, je velice moudrá. Pomoci stavět nový, lepší svět a lepší řád je moc hezký cíl. Když budeme hledat, kdo to všechno spískal, asi na to věnujeme zbytečně moc energie, která mohla být využita lip. Po říjnu 1918 byli odstraněni ti, kteří škodili nejvíc, ale soudy s obyčejnými pracujícími se nekonaly (a oni přece pracovali celá léta pro Rakousko-Uher- sko). Potrestat válečné zločince je nutné — ale honit děti, jejichž dědeček řídil dodávkové auto pro wehrmacht (ač by mnohem radši pokračoval třeba prodávat chleba v Hamburku) je nesmyslné. Fakt, že nás vyhodili v šedesátých letech z divadla, zakázali nám veškerou uměleckou činnost a my šli pracovat »dobrovolně« do pohraničí a pak do Austrálie, nás opravňuje mít vztek na režim. Kdyby ten, kdo to všecko zařídil z pozice zasloužilého komunisty, byl ještě naživu, určitě bychom žádali jeho odstranění z funkce. Jenže on už dávno umřel, oběť vlastní blbosti (a byla to KSČ, jež ho nakonec odstavila). Přece nebudeme žalovat jeho syna nebo penzisty, kteří tenkrát hlasovali proti nám, aby je nevyhodili taky? Přehodnocování věcí se musí dělat pozvolna, aby se s vaničkou nevylilo dítě. Jinak budeme dělat přesně totéž, co předešlá léta, jenže v růžovém. A mnohdy jenom z neznalosti věci. V literatuře a v umění je to ještě víc viditelné. Komunisté tvrdili, že např. Karel Čapek napsal výborné věci, jako První parta a »z poplatnosti době« jakési plácanice »Hovory s TGM« (stejně si to nemohl nikdo přečíst, neb se to nevydávalo). Tvrdit teď, že napsal pouze Hovory a nikdy žádnou První partu, by bylo podivné. Což mne přivádí k článku Jiřího Křižka »Kde se smí mluvit česky«. Veršíky, které vznikly bez jakého nároku na literární hodnotu, není třeba podporovat. Když studenti povykovali na brigádě v ostravských závodech Nové huti KG, kam »dobrovolně« odcházeli trávit své prázdniny těžkou prací, protože věřili, že budují lepší svět a taky by se jinak nedostali na universitu, à la: Když jdu kolem plynojemu, chci patřit jen jemu, jemu, tak to byla nanejvýš studentská legrácka a reakce proti celému procesu. Na druhé straně »odrhovačka« Tak to vidíš Máňo... je něco zcela jiného. Je to Píseň Zapadákova, kterou napsal Geza Včelička (1901-1966), rodák z Františku a člověk, který měl nesmírné cítění pro lidi. Komunisté samozřejmě zdůrazňovali jeho »pokrokové« myšlenky a i když museli uznat jeho »Pražské tajemství« a »Kavárnu na Hlavní třídě«, ostatní knížky, které napsal před válkou, nikdy nikdo číst nemohl. Pro nedostatek času neoci- tuji, co o něm napsal Josef Hora 193.8, ale moc ráda bych třeba četla sebrané spisy za celou dobu Včeličkovy činnosti. Mnoho zastaralo, ale jeho písnička (psal slova i noty) Píseň Zapadákova doslova znárodněla. On to napsal před válkou, jako spisovatel, který byl velice miloval obyčejné lidičky a mládež, co se potulovala kolem Žižkova a po Františku. A ta písnička je tak živá, že si ji mohou dnes hvízdat mladí pražští občané, zatím co osmdesátileté babičky sotva ocení tuhle písničku svého mládí, leda jako vzpomínku. A tudíž ta Máňa bude žít i když už nikdo nebude vědět, kdo to kdy napsal. Není to ten největší pomník pro umělce takhle se rozplynout v národu? O Bezručovi až příště, bude-li vás to zajímat. Srdečně zdraví Eva Řehořek (Řehořkova), dramaturg PBTC, Fullarton, Austrálie LUDĚK MUNZAR DOPLŇUJE (Reportér 1) — Přečetl jsem si článek v prvním čísle REPORTÉRA roku 1990. Svým způsobem roku zvláštního v našich životech. Pro mne je to fascinující, vidět slova, která jsem napsal »přímo sám« VYTIŠTĚNÁ. DÍKY! Jen pro upřesnění: Titul »zasloužilý umělec« mi odhat nebyl. Jen jeden kolega, jméno není důležité, on ani neví, že já to vím, před několika roky, na jakési »zvláštní, mimořádné schůzi« navrhl, aby mi byl titul »zasloužilý umělec« PŘERUŠEN. To je nádherný termín, viďte? Důvod? Že jsem se trošku postaral o pohřeb velké české herečky Dany Medřické a že jsem si dovolil položit k jejímu katafalku na jevišti Tylova divadla (Stavovského) červený a bílý karafiát, udělat křížek, neboť jsem tak od malička vychovaný — a řekl se staženým hrdlem: „Jsou chvíle - a už jsme se o tom tolikrát přesvědčili —, že všechna slova najednou jsou k ničemu, ztrácejí význam. A přece my herci celý život neděláme nic jiného, než že těm velkým a prázdným a vlastně mrtvým, vracíme život — a těm malým, obyčejným dáváme jejich velikost, vracíme jejich pravou hodnotu. Jak často je tato snaha, tohle úsilí, ta nadlidská dřina marná. REPORTÉR (POLYGON) 2/90 3 [pageend3]Říká se, že smrt je ta jediná spravedlnost. Proč tedy ten největší režisér teď nezavolá: STOP! ZNOVA! Ještě jednou? ! — když vám připadá, že je to krůtě, nesmyslně nespravedlivé. Člověk tolik věcí zapomene. Chce — musí zapomenout. Ale naše cévy a srdce nezapomínají a ve chvílích, kdy to nejméně čekáme, se svou neomylnou pamětí bolestně, smrtelně připomenou. A pak už nemůžeme nic, než tuto nespravedlivou spravedlnost přijmout, i když se všechno v nás tomu vzpírá. Dano milá — slyšíš to ticho? ! A jestli ne, tak ten tlukot jsou naše unavená, smutná srdce, která se s Tebou nepřišla rozloučit — protože to nejde — ta srdce Tě přišla jenom VYPROVODIT. Slyším Tvůj nakažlivý smích — a přece pláču. A nejsem sám - je to celý národ. Tak nám to odpusť . . .” ... A pak už byla jen hudba a pláč a les lidských rukou donesl rakev s nepochopitelně mrtvou DANOU MEDŔICKOU do pohřebního vozu. Nerad bych, aby, kdy u nás teď kdekdo oznamuje svoje bolístky i oprávněné kruté křivdy, abych mezi ně patřil i já — vždyť »kdo neměl potíže, že jo?«. Ale ten titul »zasloužilý umělec« už nemám. Den po 17. listopadu 1989 se odpoledne vysílal přímý přenos z Národního divadla — tzv. »Den otevřených dveří« — a za činohru tam měli hovořit prof. PhDr. Milan Lukeš, DrSc. (tehdejší šéf činohry — dnes ministr kultury) Martin Růžek, Boris Rösner, Jana Hlaváčová a já. Všichni jsme to dopoledne odmítli na protest, že před Národním divadlem tekla krev našich dětí — a pak teprve odpoledne byla ona historická schůze v Realistickém divadle, kde se divadelníci připojili ke studentům atd. ... A moje žena a já jsme tituly nově jmenovanému ministrovi kultury dopisem vrátili. Nerad zabírám místo v Reportéru moudřejším a vzdělanějším lidem a nerad bych vypadal jako »hrdina« před kýmkoliv a jako samotář — podivín před jiným. Rád bych, aby mi Bůh dal zdraví ... abych mohl potkávat jen dobré lidi ... a ještě jednou slyšetvolat »BRAVO ČEKO!« — až bílý vůz s červenomodrobílou trikolórou, který jsem za čtyři a půl roku téměř z ničeho s kamarády přivedl znovu na svět, — dojede do cíle na MONZE, NÜR- BURGRINGU, MONTLHÉRY, ZOLDE- RU nebo jinde. . . ... A vím, že zase budu brečet, protože jsem už starej a jsem »vod někud« a že jednou (a už to nebude dlouho trvat? ) setkám se pod prameny řek a studní se vším, co máme v sobě nejčistšího od svých prabáb a pradědů a tatínků a maminek. . . Luděk Munzar, Praha LIVING HISTORY V súvislosti s nedávnym večerom o sa- metovej revolúcii v zúrišskom Lavaterhau- se som mala (zrejme trocha oneskorenú) príležitosť prečítať si brožúrku »Die Masaryks in der Schweiz«. Proti všetkým doterajším zvyklostiam Vám musím napísať (je to moja absolútna premiéra v písaní »listov čitatelov«) a poďakovať sa Vám nielen za nové poznatky, ale aj za kus vykonanej práce na poli ťažkého návratu Československa do európskych kultúrno-historických relácií. Dojala ma Vaša citlivosť vo vzťahoch československých a československo-švajčiarskych, istá tolerancia, ktorá nabáda k slušnosti voči druhému, vzájomnej úcte a zároveň k hrdosti na vlastné dejiny. Myslím, že by sa knižočka pánu prezidentovi Masarykovi bola páčila. Eva Malinová, Horgen do r. 1968 dramaturg činohry Slovenského národného divadla v Bratislave KDO BYLI CRANOVÉ? (Reportér 1/90) — Menší, ale v obecném pojetí dosud platná nepřesnost vloudila se Vladimíru Škutinovi do článku svrchuuvedeného titulu. Když roku 1914, v prosinci, T.G.Masaryk odcházel za hranice, nekonal tak, že by musil (ve věku 64 let), ale proto, že chtěl. Tolik tedy výtky ad vocem české sémantiky. Ta obecná nepravdivá chýra je pak o tom, že Masaryk založil legie. V prosinci 1914 už za sebou měla první boje a první mrtvé Česká družina v Rusku, ve Francii existovala Rota Na Zdar!, a dokonce v Srbsku byly na frontě neozbrojené dobrovolnické oddíly místních Čechů a zajatců, navíc i sanitní oddíl vypravený americkými Čechoslováky. Do britských oddílů se přihlásila prvá skupina Čechoslováků dne 3. srpna 1914, například! Crane pak již roku 1901 založil při universitě v Chicagu Slovanský fond, který financoval Masarykovy cesty do USA už od začátku století, včetně pak těch po vypuknutí války. První republika měla zákon s titulem: T. G. Masaryk se zasloužil o stát. Možno doplnit: Rodina Cranů zasloužila se o T. G. Masaryka. Jan Beneš, Kalifornie CHCI VOLIT Do mých 51 let zatím ještě nikdo o můj hlas neprojevil zájem. Přesto jsem se rozhodl, že tentokrát se voleb zúčastním. Sleduji situaci v republice pozorně. Kromě známých stran — komunistické, lidové a socialistické (na Moravě a v Čechách) — vznikla spousta nových stran a seskupení, ze kterých budou ve volbách vzájemně soupeřit jen zelení a ekologové, zemědělci, sociální demokraté. Československá demokratická iniciativa (ČSD-I) a Občanské fórum (OF). Jsem již ve věku, v kterém se sluší vyjadřovat se jen seriozně, a proto o dalších 50 nově vzniklých stranách raději psát nebudu. Koho volit? Vybral jsem si metodu selektivní. Programy všech stran jsou si nápadně podobné. (Důkaz, že kopírovací stroje, které jsme dodali, jsou přece jen nasazeny.) Lidé, osobnosti, tradice a vnější aspekty jsou pro mne rozhodující. Komunisté, i když »sa prekabátili« a hlásí se k demokracii snad vehementněji než ostatní, nepřicházejí ze známých důvodů v úvahu. Velké strany, které mají svoje zázemí a vlastní tisk — Československá strana lidová a Národně socialistická — jsou pro mne strany kolaborující s komunisty, a proto nesou také spoluodpovědnost za výsledky posledních 40 let, a to pěkně podle poměru křesel ve vládě a v parlamentě, která obsadily. Zemědělskou stranu založili předsedové JZD, a to jsou bývalí komunisté. Při vzniku dokonce naznačili možnost koalice s komunisty. Zelení a Ekologové. Velice si jejich nadšení vážím a musím dodat, že nebýt na Západě těchto proudů, ještě by se jezdilo bez katalysátorů. Svojí aktivitou dosáhli, že sekci ekologickou má každá politická strana. Osobnosti a mozky, které dovedou řídit chod celého státního mechanismu, jim chybí. V opozici budou jistě úspěšní. Nechci ale volit opozici. Občanské fórum se stalo »Národní frontou«, kde se seskupily všechny politické síly v listopadových dnech s cílem ukončit vládu »rudého fašismu«. Dnes se ale již směry myšlení tříbí a jednota tříští. Být proti komunismu nevyplní celý politický program. Osobnosti se angažují v politických stranách a kdo zůstává? Například mluvčím OF v Brně je pan Šabata. Mám od něho tři autogramy v indexu ze studií v letech 58-63. Podpis by mi nevadil, ale předmět, ze kterého nás zkoušel jako vedoucí katedry, se jmenoval marxismus-leninismus a vědecký komunismus. (Index mohu na požádání předložit k nahlédnutí.) K volbě toho již moc nezbývá. Čs. sociální demokracii volit nebudu, neb členové se oslovují »soudruhu« a zpívají Internacionálu. Československá demokratická inciativa byla založena ještě před tím, než svoboda byla vybojována. Je zárukou nekompromisního postoje vůči komunismu. Je to demokratická liberální strana, která má nejen odvahu, ale i hlavy. Dvě z nich pracují již aktivně v parlamentě. Pan dr. Mandler a pan Doležal. I když nemají zázemí a finanční pomoc jako jiné strany, mají můj hlas. V případě, že se mne někdo zeptá. Podle posledních zpráv z parlamentu prý Češi a Slováci žijící v cizině volit nesmí. A to musím protestovat! Celý život jsem se angažoval za demokracii v Československu. Jak již v KANu tak i nyní ve FREIE TSCHECHOSLOWAKEI, a má to skončit tak, že nikdy v životě nebudu moci svůj hlas odevzdat? Znamená to, že jsme degradováni jen na ty, kteří pomáhají, ale mínění projevit nesmí? To by demokracie začala nedemokraticky. Chci-li se voleb zúčastnit, tak musím zřejmě kandidovat! Jan Dratva, Curych HLEDAJÍ SE JMENOVCI V současném obrodném procesu v naší vlasti je možno již znovu navazovat přátelské kontakty. Jako chlapec pamatuji, že moji rodiče si dopisovali s příbuznými. Válka i poválečné poměry však přerušily 4 REPORTÉR (POLYGON) 2/90 [pageend4]všechny krásné vztahy. Od srdce bych si moc přál, aby se obnovily. Máme rodovou chalupu z roku 1777 s původní pecí a dále rodovou bibli svátou v kůži a zlatým ořízkem. Poněvadž žádné příbuzné v zahraničí asi již nemáme, přál bych si, aby napsali všichni, kteří jsou nositeli krásného jména Čanda, Czanda, Tschanda, Chanda jako já, nebo moje maminka Bar- dová i moje manželka Štálová. Abyste navštívili a pobyli na naší společné rodové chalupě, rádi zajistíme zdarma celý pobyt i vše, co si budete přát. Navštívíme společně Prahu a všechna krásná místa v naší vlasti, o kterých jste slyšeli vyprávět. Již se třikrát uskutečnilo setkání všech jmenovců z celé republiky, která jsem zorganizoval, a byla překrásná, všem se to líbilo. Vždyť tato jména jsou již tak vzácná! Rovněž rádi uvítáme i ty, kteří již nemají nikoho v naší vlasti a rádi by navštívili v přátelském prostředí krásy naší vlasti, nebo místa svých prarodičů. Těším se na dopisy, nejlépe v češtině, a na setkání již v letošním roce. František Čanda Jelenice 6, CS-277 31 Mělník NÁROD DĚTEM Kdysi nás ve škole učili, že umění je nadstavbou a my to poctivě papouškovali do omrzení. Zatím to nebylo správné ani pravdivé (obě slova mají stejný gramatický základ), protože umění je základnou, na níž je celý vývoj závislý. Všechna technika a věda a průmysl vznikly pod vlivem umění. Knihtisk byl vynalezen, protože ruční opisování bylo neekonomické a takový mnich opisoval jednu knihu celý život. Stejným způsobem se vyvíjela fotografie jako rychlejší systém pořizování obrázků. A televize a video šíří umění do každé rodiny. Bez umění mohou existovat mravenci nebo včely. Ti mravenečkové pracují, jsou to šikovní stavitelé a vojáci a nikdy se ne- bouří, ale ochotně sežerou ostatní mravence. Nikdy nedokážou postavit lanovku na Sněžku nebo nový typ mraveniště nebo zpívat kuklám, aby lepší spaly. Na to nemají fantazii a prostě to neumí (to umění vylézá všude). Když jsem byla malá, napsala mi spolužačka do památníku: »Buď pilná jako včelička, by radost z tebe měli tatíček i matička.« To není žádné umění, protože to není vůbec pravda, zrovna tak by se dalo říci »Buď pilná jako kravička ... a budou tě dojit celý život«. Umění je pravdivé — a nelze to rozdělit. Čeština je báječný jazyk, umění je ve všem. Když továrna znečišťuje ovzduší, není to správné ani spravedlivé (zas ten samý kořen) a znamená to, že ředitel neumí čili není umělec ve svém oboru zařídit, aby otravné výpary neunikaly do ovzduší. Totéž platí o zásobování trhu — někdo neuměl zajistit dodávku. Dobrý švec má spravit, čili uvést na správnou míru, i starou botu. Když to neumí, nemá dělat ševče, ale něco jiného. Politik, který neumí vládnout, je špatný politik. Všechny změny ve vývoji lidstva způsobila nespokojenost nad tím, že někdo REPORTÉR (POLYGON) 2/90 něco neuměl. Davy nevytáhly do ulic, aby protestovaly proti chybě v technickém návrhu lodního šroubu nebo omylu ve směrnici ministerstva spotřebního průmyslu. Pouze proto, že někdo se neuměl o ně postarat. I ten zloděj v tom musí umět chodit, nebo ho zavřou. Když kdokoliv něco neumí a nemá pravdu, může chvíli přežít jako ten mraveneček. Pouze dočasně, protože umění si do toho nedá dlouho mluvit, vývoj musí pokračovat. Když se někdo přihlásí do nacistické strany po 10. květnu 1945 nebo ke komunistům 22. srpna 1968, tak si neumí spočítat, kdo má pravdu. Národní umělec, který neumí psát, malovat nebo cokoliv jiného, může existovat po několik let. Umění je trvalé hodnoty — Bible nebo Michelangelo nebo Shakespeare nebo Beethoven platí pořád. A je to srozumitelné všem. Ostatní názory se mění podle situace. Pro černocha v Africe jsou bílí lidé méněcennou rasou, pro islamce každý nevěřící je ďáblův zaprodanec. I taková věta, že horký vítr fouká od jihu neplatí u nás v Austrálii, kde máme žhavé pouze severáky. Umění spojuje národy. Lidové masky z Guineje, pohádky, lidové tance, Spejbl a Hurvínek jsou pro všechny. O takový národ, kde i řeč je nejohebnější na světě, nemusí mít nikdo starost. Vůbec se nebojím, když to umění nepřestalo nikdy existovat. Obtíže budou teď na Západě, kde vysvětlit ku příkladu ministryni kultury, která neumí nic jiného než razítkovat, že kvůli jejím směrnicím nezačneme hrát módní výstřelky o AIDS mezi homosexuály ve vězení v Portoricu, poněvadž to neumíme (necítíme, že by to bylo správné). Naše síla je v tom, že už 18 let hrajeme podle Komenského a školy nás milují. A teď chceme hrát o pengui- nech v Antarktice. Žádnými směrnicemi ji porazit nemůžeme, čili musíme použít svou fantasii a veškerý um (k tomu máme dost zkušeností z Československa), abychom ji přesvědčili o opaku. Buď že penguin utekl z Adelaidy, aby nedostal AIDS nebo že mateřská škola má v plánu probírat Porto Rico až příští rok. Prozatím jsme napsali do Československé televize na výzvu Národ dětem, protože to je něco, co umíme dělat. Tak se mějte krásně a těšíme se na další spolupráci. Změny doma budou mít nedozírný vliv na nás venku. Zdejší noviny už se děsí, že jim lidé utečou jako utíkají z Jižní Ameriky (opatřte si italskou babičku, radil Australian minulou sobotu). Pročež nás všechny čekají jenom zářné zítřky, pokud se umění udrží navrchu. Jenom to ještě musíme přeložit do angličtiny, která tyhle jazykové nuance nemá. Srdečně zdraví Eva Řehořková, Austrálie CO JE SOCIALISMUS? »MLADÝ SVĚT« XXXI. ročník - 51 : Jak si představujete socialimus? Co je jeho podstatou? „Socialismus je stará dobrá myšlenka... Byl to složitý proces... Byla to společnost nová, mladá. Svůj příklad viděla v Sovětském svazu... Stala se řada chyb, ale to vše neznamená, že ta myšlenka by měla být zatracená... Socialismus si představuji tak, že nebude vykořisťování člověka člověkem... Chceme, aby naše společnost patřila naprosté většině lidu, aby lid měl ne formálně, ale opravdu možnost do toho mluvit...” Miloš Jakeš, dosud gen. tajemník ÚV KSČ, 22. listopadu 1989 Co je socialismus a jak by se podle vás měla naše země dál vyvíjet? „Socialismus... Já jsem asi před deseti nebo patnácti léty toto slovo přestal užívat. Do té doby jsem o sobě tu a tam říkal, že jsem socialista. Přestal jsem ho užívat nikoli proto, že bych změnil své názory nebo své vize spravedlivého společenského uspořádání, ale přestal jsem ho užívat prostě proto, že v našem jazykovém prostředí ztratilo jakýkoliv smysl... Pokud jde o ekonomiku, i ta musí být pluralistická. Letité zkušenosti z mnoha zemí ukazují, že myšlenka centrálně a direktivně řízeného hospodářství je nesmysl. Pluralismus neznamená tzv. návrat ke kapitalismu, ale absolutní autonomii hospodářských objektů, ať jsou na bázi státní, družstevní, akciové nebo eventuálně soukromé.” Václav Havel, později prezident republiky, 22. listopadu 1989. Co je podle vás socialismus a čím by se měla řídit společnost? „Slovo socialismus by mělo říkat, že se bude v lidské společnosti odbourávat problém za problémem, že se budou věcně řešit otázky každodenního života. Společnost lidská se má řídit normami, které jsou trvale platné, známé staletí. Jsou normy přirozeného zákona božího, jež ukazují s velkou tolerancí, jak se má člověk chovat, aby je naplnil.” František kardinál Tomášek, 24. listopadu 1989. Co je to socialismus a jak by se mělo dál rozvíjet Československo? „Příliš mnoho se předbíhá v tom, když se už dopředu zakotvilo, že naše republika je socialistická. To je dlouhý proces a nevím, jak dlouho bude trvat, než se naplní. Musí z ní vycházet. Socialismus a demokracii nelze od sebe odtrhnout. Bude to proces rozvoje, demokracie, poznamenané čím dál víc humanismem, tolerancí, porozuměním, chápáním nejrůznějších názorů. Musíme stále vidět to nejhlavnější, co v socialismu je, a to je člověk.” Alexander Dubček, kdysi generální tajemník ÚV KSČ, 24. listopadu 1989. 5 [pageend5]Co je ještě socialistické a co už ne? „ ... To je na moc dlouhé povídání. Především si myslím, že je třeba probrat některé teoretické otázky, jak to se socialismem je. Dneska máme spoustu různých druhů socialismu. Já jsem, říkám, pro ten fungující.” Vasil Mohorita, ještě ne generální tajemník ÚVKSČ, 27. listopadu 1989 Co je to socialismus? „To je nesmírně těžká otázka. Abych na ni mohl odpovědět uspokojivě, potřeboval bych klid a dlouhý čas... Bohužel musím říct, že teoretická fronta hodně zaostává. Možná 'ne celá, možná byly osobnosti, které se rozvojem socialismu zabývaly, měly nějaké náměty, představy... To hlavní odlišení kapitalismu od socialismu, když vezmeme představy o vývoji socialismu od utopie až po současné období, je v učení Lenina... Tedy podstata je v té oblasti vykořisťování člověka člověkem, přivlastňování si výsledků práce jiného.” Karel Urbánek, t.č. gen. taj. ÚV KSČ, 27. listopadu 1989 Co je to socialismus? „Já se domnívám, že definitivní definici socialismu vám v této době těžko někdo řekne, a pokud ji řekne, tak bude nepřesná, protože další vývoj vyžaduje, abychom se k této definici propracovali. Chceme, aby to byla prosperující společnost, sociálně spravedlivá, společnost středně pluralitní, společnost demokratická a svobodná.” Lubomír Štrougal, býv. předseda vlády, 27. listopadu 1989. »MORAVSKÉ NOVINY«, roč.I, číslo 1, 4. ledna 1990: (Pozn.: po moravskú se zřejmě neříká »komunistické« nebo »socialistické«, ale »české«.) „... Moravští dělníci jsou svědomitější. Moravan, když přijde z práce, která ho nebavila, dá se do práce, která ho baví. Proto také vinou špatné české politiky umírají tu muži dříve než v Cechách, kde se lidé té politice víc přizpůsobují...” Ludvík Vaculík, spisovatel z Prahy »LIDOVÉ NOVINY«, 5. ledna 1990: „Socialismus je — nebo by alespoň měl být — moderní ztělesnění antických ideálů, tedy bratrství, rovnosti a svobody.” Bettino Craxi, gen. taj. Italské socialistické strany a místopředseda Socialistické internacionály, v prosinci 1989 v Praze. »LIDOVÉ NOVINY«, 9. ledna 1990: Je u nás značně rozšířená obava z repri- vatizace, řekněme až z »návratu kapitalismu«. Je tento strach oprávněný? „ ... Pojmy »socialismus« a »kapitalismus« se dostáváme příliš do oblasti ideologie. To, co nás vede dnes jako hlavní při úvahách o rozvoji naší ekonomiky, to je pohled funkční. To znamená, že jde o to, jak má být ekonomika konstituována, aby dosáhla určitých cílů, aby fungovala určitým způsobem. Socialismus dnes není možno spojovat se zcela určitou strukturou vlastnictví, nýbrž s dosahováním určitých cílů, jako např. sociální spravedlnost ve spojitosti s vysokou výkonností. Institucionální uspořádání se musí hledat. Může být variabilní. Mluvit v této souvislosti o kapitalismu znamená znesnadňovat prosazení funkčních principů do hospodářství.” Doc. ing. Jiří Sláma, Osteuropa Institut, Mnichov. „Poplašná zpráva z mladoboleslavské automobilky, že asi nebude možno splnit plán výroby favoritů (t.j. automobilů), protože prezident republiky propustil dvě třetiny vězňů domů ... důležité bylo operativní rozhodování, počínaje vyhledávači, vyšetřovateli, prokurátory i soudci, aby přísun vězňů do národního hospodářství odpovídal potřebám, nekolísal a hlavně neklesal! ... Lidé si často lámali hlavu, podle jakých pravidel se hlavně u soudů rozhoduje... Plánované hospodářství dokázalo zajistit správné proporce - kolik vězňů šlo který rok domů, tolik se jich zase muselo zajistit...” Milena Geussová VYBRAL V. V. IVAN SVITÁK BEZ ŽELEZNÉ OPONY NEUTRÁLNÍ, SOCIÁLNĚ DEMOKRATICKÉ ČESKOSLOVENKO? Don’t Reunify Germany. Nesjednocujte Německo. Günter Grass, »The New York Times«, 7. ledna 1990 O budoucnosti střední Evropy se dnes nerozhoduje v srdci Evropy, ale v Berlíně, protože klíčem k dalšímu vÿvçji se stala skutečnost, že vůle lidu po jednotě Německa je daleko silnější než vůle obou supervelmocí zachovat status quo dvou německých států. Nesnáz tkví v tom, že osmnáct milionů východních Němců čelí půlmiliónové sovětské okupační armádě. Bankrot komunismu tu znamená zhroucení státu a žádné sovětské vládě nebude přijatelné, aby se ipso facto západní Německo — člen NATO — rozšířilo o dalších téměř 20 milionů lidí. Ať je však tato realita jakkoli nežádoucí z hlediska účastníků Malty, je nicméně klíčem k české orientaci v nadcházejícím bouřlivém jaru, v němž skončí sametová revoluce a drsná demokracie konfliktů se zmocní vesla. Zatím nejlepším tahem prezidentovým byla cesta do obou německých států a jeho veřejné ujištění, že se neobáváme sjednocení národa, jenž má pro naši budoucnost ještě větší význam, než měl pro naši minulost. Zatímco Günter Grass tvrdí, že Evropa nesmí připustit koncentraci německé moci, my říkáme požadavku sjednocení jednoznačné ano. Má to hlubší logiku. Zájem malých národů a států nebyl, není a nebude slučitelný s hledisky imperií a musí být vědomě prosazován proti supervelmocem, padni komu padni. To dnes vědí jak Izraelci a Švédové, tak baltské národy a muslimové, od nichž se máme co učit. Překážka tkví především v tom, že mluvčí SSSR varují opakovaně Západ před nebezpečím vlastní destabilizace a před důsledky des- integrace střední Evropy. Tvrdí, že ekonomická integrace západní Evropy a politické změny na Východě si vyžadují novou fázi vztahů mezi Západem a Východem. Asymetrie vývoje si prý žádá spolupráci a hluboké strukturální změny jsou představovány tak, jako by byly životním zájmem Západu, ne SSSR. Tím se emancipace střední Evropy stává tématem budoucí Jalty II, tedy dohody supervelmocí, nikoli otázkou národního sebe- určení, na níž odpovídá vynálezce pere- strojky zlepšovákem perestrelky. Učiní-li Poláci, Slováci, Maďaři a Češi své národní osudy závislými na supervel- mocích, prohrají možnost utvářet vlastní dějiny. Generální zkouška se koná v dnešním Německu. V Berlíně jde o Prahu. Den poté, co sovětské tanky poskytly Azerbajdžáncům lekci demokratizace, jakou dříve udělily Budapešti, Praze a Varšavě, prohlásil americký prezident nedvojznačně, že si přeje nejen aby Gorba- čov přežil tuto krizi, ale aby zůstal silným. Ani v kongresu, v němž byl George Bush napadán pro svou čínskou politiku, se nenašel hlas, jenž by další sovětskou invazi odsoudil. Gorbačovúv pokus rozdrtit národnostní a demokratizační hnutí pod záminkou klidu a pořádku — udržovaného okupační armádou - je uplatněním »čínské« politiky v SSSR. Gorbačov snad věří, že zabránil občanské válce a zastrašil svým tahem radikální tendence v Pobaltí a ve střední Evropě, ale dlouhodobě docílil pravého opaku tohoto cíle. Vojáci nemohou desintegrační tendence vymýtit zatýkáním, mohou je jen zadržet a odložit problém do horších, nikoli lepších podmínek v budoucnosti. Nejstarším trikem selhávajícího politika je vždycky odvrátit pozornost na vnějšího nepřítele a zastřít tak zjevné neúspěchy vnitřní hospodářské přestavby. Gorbačov zahájil intervencí v Baku novou generální linii, jež je ominózním prejudi- ciálním případem pro ostatní, protože 6 REPORTÉR (POLYGON) 2/90 [pageend6]chce zastavit národní, demokratická hnutí silou ruského státu. Sověti vědí, že jim na Západě kdekdo drží palce pokud jde o represi proti muslimům. V SSSR vládne dále Nejvyšší sovět, složený po volbách z 86% komunistů, jimž je zcela neznámá občanská společnost. Skoro všichni věří — stejně jako Gorbačov — ve státně řízenou společnost, o vedoucí úloze komunistické strany ani nemluvě. Myslet v termínech více stran, suverenity lidu nebo federace národních autonomních celků je téměř nemožné, protože nacionalismus byl vždy správně chápán jako protisovětská síla. Arménská delegátka Galina Starovoi- tova marně navrhovala vytvořit 3 1 národních republik a postavit je na demokratické základy, protože chápe, že Rusko netrpělo jen dvěma světovými válkami, ale také třetí válkou, kterou vedl totalitní stát proti vlastnímu lidu (přednáška v Kennanově institutu, 27. listopadu 1989). Zatímco se tedy rozpadá sovětské mnohonárodnostní impérium, perestrojka krachuje a občanská válka není hrozbou, protože se už odehrává, stojí za to upozornit, že Spojené státy nebudou chtít tuto sovětskou krizi zhoršovat, spíše ji budou mírnit. Jsem však přesvědčen, že explozivní tlaky jak ve střední Evropě tak v Sovětském svazu jsou daleko silnější, než aby se daly zvládnout schůzkami státníků. Destabilizace? Výborně, kdo si přeje víc? Za těchto podmínek záleží naše budoucnost na schopnosti československých státníků využít chaotických podmínek ve prospěch státních zájmů a jednat. Zatím nebyly rozhodující otázky nastoleny jako problémy národní strategie, ale jen jako osobní vlastnosti vůdců, přičemž se mylně předpokládá, že za budoucnost zodpovídají noví lidé ve-vládě. Tisk ovládá nadnesený idealismus, v němž se sdružuje cesta do zítřejšího ráje spotřební společnosti se zatracením posledních čtyřiceti let. Stereotyp našich dějin, v nichž jsme napřed trpěli tři sta let, pak šest let za války a pak zase čtyři dekády, vytváří z našich dějin permanentní frašku tichých trpitelů, ačkoli naše byrokratická diktatura byla česká jako vepřoknedlozelo s plzeňským. Permanentní trpitelé zapomínají, že národ přijal strategii dobrovolné sovětiza- ce z rukou demokratického prezidenta, ne jen z rukou člena kominterny, jenž měl pod čepicí — nemohu říci slušně co tam měl. Demokracie tehdy nebyla a není ani dnes dar Národní fronty nebo Občanského fóra národu. Žádná vláda nezaručuje štěstí ani životní úroveň, jestliže si ji nezaručí občané sami fungujícím systémem demokratických institucí. Nesázejme na osobnosti vůdců, jimž zachutná moc daleko dříve nežli se sluší, sázejme na možnost otevřené hry, která vyřídí zákulisní čachráře. Veksláci moci, jichž se objeví celá hejna, budou brzy ochotni prodat Karlštejn a udělat z Hradčan hotel pro cizince typu Franka Zappy. Budou nás mást představami o socialismu jako »pendreku na lidi«, nabízejíce levně svůj videošmejd — za dolarové půjčky s vysokou úrokovou mírou. Nedejme se chytit do nových ideologických pastí, to jest do falešného vědomí. Komunisté dodnes operují »reálně existujícím socialismem«, zatímco reálně vegetuje jen byrokratická diktatura, jenž má se socialismem společného totéž co Hitlerovi národní socialisté blahé paměti. Proti modifikacím nebo výměnám ideologií musíme uplatňovat verifikační princip vídeňského kroužku, jenž býval v Praze kdysi oblíben a pro jehož členy platilo, že smysl tvrzení je v metodě ověření tvrzení. Jednodušeji řečeno, smysl jakéhokoliv výroku spočívá v tom, zda význam můžeme ověřit na faktech, vědecky, nikoli jen odkazem na víru ve smysl tvrzení - na víru náboženskou nebo světskou. Nechá- me-li stranou ideologické motivace — pozor, všechny, ne jen některé —, co má dnes smysl pro naši kulturu, národ a stát? Švédský model před námi Ani opona ani most. Jan Masaryk o čs. zahr. politice, jaro 1947 Dějinné motivy pro jednotlivce, národy i státy začínají vždycky znovu na tém- že místě, kde byly přerušeny násilím. Motiv, který se objevil na pražských zdech v srpnu 1968, byla neutralita. K této myšlence se zatím neodvažuje přihlásit ani Dubček ani Havel, o vládě a parlamentu ani nemluvě. Přirozeně, je-li v zemi asi stotisícová okupační armáda, není neutralita bezprostředně naléhavým zřetelem. Jenže vláda, která nedokáže žádat ultimativním způsobem odchod okupační armády, není schopna zajistit ani svobodné volby ani budoucnost suverénního státu, protože nejedná jako zmocněnec vůle lidu ani jako oprávněný žadatel — z titulu existujícího mezinárodního práva. Vypovědět ihned legalitu přítomnosti sovětských vojenských posádek na československém území je nyní nejnaléhavějším požadavkem. Konec okupace vyžaduje však daleko víc než a priori zbytečnou cestu hlavy státu do Moskvy. Tam měl jet spíš Frank Zappa, instalovat na Puškinově náměstí rockovou hudbu na oslavu masového konsumu hamburgerů od MacDonal- da. Buďto se dožadujeme ústupků benevolentního diktátora, jenž používá tu tanky v Zákavkazí, tu úsměvy na Baltu, a nebo se opíráme o národní vůli ke skoncování kolonizační praxe supervelmocí. Noví vůdcové zatím nedokázali formulovat takovýto cíl a opakovat dávnou pražskou výzvu — totiž zrušit odpalovací rampy atomových zbraní na československém území. Chce vláda národního smíření uzavřít smiřovačku s okupanty v otázkách života a smrti anebo nechce? Nemají-li šíbři druhý dech k tomuto nejzávažnějšímu úkolu, v němž nejde o prostoduché jásání nad fikcí svobody, ale o reálnou svobodu země, pak je nutné, aby revoluce přestala být sametovou. Národ se probudí k drastické realitě, že okupace trvá, že volby se budou konat v okupované zemi s vojenskou posádkou supervelmocí pod blahovolnou patronací koalice liberálů a reformistů! Tak bude mlčky přijato sovětské hledisko, že totiž jejich vojenské posádky odejdou ze střední Evropy do pěti let, ale jen jestliže učiní Západ podobné kroky. Bez otázky neutrality ČSSR volby budou petrifikovat stav okupace na dobu pěti let, učiní ji závislou na existenci NATO a donutí »smířené« liberály a re- formisty k přijetí strategie krachujícího sovětského režimu. Je nejvyšší čas říci hlasitě NE — bez ohledu na Havla a Dubčeka. Neutralita musí vystřídat okupaci. Neutralita švédského, finského nebo rakouského typuje dnes reálnou možností a masově demonstrace projekt brzy podpoří všude ve střední Evropě. Dokáží se jim dnešní prominenti postavit do čela? Druhá rozhodující otázka nadcházejících voleb je hospodářská přestavba, která bezezbytku zkrachovala v Sovětském svazu během pouhých pěti let. Zavádět ji prostřednictvím haruspiků prognostika- ce je sebevražedným uplatněním hesla se Sovětským svazem na věčnost. Lepší rozum v hrsti nežli prognózy přestrojování na střeše. Představa, že zavedení kapitalismu a svobodného trhu povede k ekonomickému zlepšení, je naprosto mylná, protože ani reprivatizace podniků — k níž nedojde — by nezměnila fakt, že formy vlastnictví neřeší ústřední problémy produktivity práce. Znárodňování všude na světě prokázalo, že zvýšit produktivitu práce není věcí právních forem vlastnictví, protože horníci fárají bez ohledu na to, kdo sedí na Hradčanech. Vzestup je věcí forem správy podniků a pracovní discipliny, jež je neslučitelná s vírou, že »To chce klid«. Ačkoliv je krutou pravdou, že se budeme muset bolestně přizpůsobovat západnímu trhu, chceme-li na něm obstát, přece je nutné jednoznačně říci, že parazité národního důchodu nejsou horníci v neproduk- tivních provozech, ale stotisícová státní bezpečnost a dvousettisícová armáda, která slouží imperiálním cílům okupační mocnosti, ne nám. Až vláda drasticky sníží rozpočet na tento státně koncesovaný Parasitismus, bude oprávněna k tomu, aby zavřela neproduktívni provozy. Do té doby jí budeme opakovat staré dobré heslo: »Ani nohu ze závodu, ani halíř ze mzdy!« A nerozpozná-li včas priority svých úkolů, pak stávky na Ostravsku a Kladensku jí sdělí vůli lidu podobně jako v Polsku, v Německu a SSSR. Budou se velmi lišit od stávek v divadlech a na univerzitách, protože otázkou představitelů moci už nebude zda přežijí deset dnů, ale deset hodin. Náš základní životní zájem tkví v tom, abychom se včlenili do Evropského hospodářského společenství, nikoli v tom, abychom zaváděli sovětskou obdobu reformního komunismu. Jenže to znamená přijmout evropská kriteria, ne sovětská, zavést smíšená hospodářství, nikoli neomezený tržní systém kapitalismu, a nehoršit dnešní neuspokojivý stav dalšími valutovými půjčkami. Bankéři chtějí využít levnou pracovní sílu ve střední Evropě, nikoli pomoci krachujícím a zadluženým zemím na nohy. Zahraniční půjčky jsou pastí, do níž nesmíme vstoupit, protože na čas vyvolají REPORTÉR (POLYGON) 2/90 7 [pageend7]dojem prosperity, podobně jako za časů Giereka v Polsku, ale následky jsou různé. Klíčem k našemu hospodářskému vzestupu nejsou tedy západní úvěry ani sovětské přestrojování, ale produktivita práce a vyřazení parazitů vojenských a policejních nomenklatur. Třetí rozhodující téma, kolem něhož se budou polarizovat voliči, je prostá otázka, jakou budoucnost před sebou vidí jednotlivé politické strany a nezávislé iniciativy. Zatím vystačí jedinci i novorozená seskupení s primitivními triky, jako s nominací stovky nevolených poslanců do Národního shromáždění. Seberozplozování je nevídaná švejkovina v dějinách demokracie, protože nově zvolený president má ústavní právo rozpustit parlament a dát své přívržence zvolit. Občanské fórum nejedná podle demokratických pravidel a nehraje s otevřenými kartami. Pokud Dubček provádí tyto kroky důstojné Gorbačova a Husáka, je to součást jeho přirozenosti, ale v ČSSR se neozval hlas, který by se nad tím pozastavil! Proto je nezbytné, aby sociální demokraté začali veřejně vystupovat nezávisle na Občanském fóru a reformních komunistech a rozrušili idylu národního smíření požadavky, které hájili déle než sto let. Musí říci své zřetelné NE re- formistům, kteří chtějí napodobovat Gorbačova a zároveň se otevřeně hlásit k demokratickému socialismu — navzdor dočasně nízké přitažlivosti tohoto slova. Zároveň musíme říci nekompromisní NE přívržencům kapitalistického podnikání a ujistit dělníky znárodněných podniků, že spolu s nimi urazíme ruce každému, kdo se pokusí sáhnout na znárodňovací dektrety z roku 1945. Naopak, poúnorové dodatky k dekretům, jež vyloučily malé podnikatele, by měly být ihned zrušeny, takže smíšené hospodářství by se stalo rychle skutečností, aniž bychom museli rušit síť sociálního zabezpečení a výhody, jež vyplývají z bezplatných služeb. Nechceme provádět žádný remont komunismu podle sovětského vzoru pere- strojky, ale nechceme provádět ani žádný remont kapitalismu. Ten by provedl velkorysou demontáž sociálního zabezpečení : a nabídl nezaměstnanost, obrovský vzrůst kriminality a zavírání podniků jako cestu k spotřebnímu ráji Franka Zappy. Střední Evropa přestane být předpolím atomové války pro sovětskou agresi proti Západu, ale zatím se nic takového nestalo. Vznikne-li pásmo bez atomových zbraní a bez tanků, to jest neutralizace střední Evropy, pak vznikne z vůle národů, ne jen jako výsledek dohody supervel- mocí. Snad bude opatřena podobnými garanciemi jako státní smlouva s Rakouskem. Přirozeným důsledkem bude sociálně demokratický systém, hospodářství založené na různých formách vlastnictví a politická struktura, v níž se odrazí »historický kompromis« supervelmocí, stejně jako národní ambice a touha lidu po svobodě. Sociální demokracie je naše budoucnost. Ani opona ani most, ani reformismus Dubčeka ani liberalismus Havla. Fóry Fóra Jâ si své těžiště i svou pravou chvíli určuji sám. Odpověď Ludvíka Vaculíka Občanskému fóru, listopad 1989 Nejbystřejší politický komentátor posledních dvaceti let, Ludvík Vaculík, byl záměrně vyloučen z možnosti oslovit zástupy na Václavském náměstí. Tak o tom píše v Lidových novinách (11. prosince 1989). Staré přesvědčení, že poměry se mohou změnit způsobem, jaký si dnes ani neumíme představit, platí nejen o listopadu v Praze, ale o budoucnosti kdykoli, kdekoli. Před námi jsou obdobně nepředstavitelné situace, v nichž se zhroutí dnešní koalice reformistů a liberálů. Nová polarizace vytvoří silný střed představovaný křesťansko-demokratickou stranou a novou dělnickou stranou, představovanou »sociální demokracií«, zatímco jak liberální kapitalismus tak reformovaný komunismus se stane marginálním jevem. Povolební budoucnost přinese novou koalici sociálních a křesťanských demokratů, nikoli dnešní koalici mužů Pražského jara, kteří chtějí ztroskotat ještě jednou, tentokrát s novými »muži nového osmadvacátého října«. Ti dokázali postavit do čela parlamentu muže, jenž patří jako hlava normalizátorů před ústavní soud. Symbiosa bývalých disidentů s bývalými neostalinci je košickým vládním potratem číslo dvě, jenž nepřinese svobodu, ale obnovu »řízené« (čti říznuté) demokracie neblahé paměti. Jakmile se reformisté vymaní z dnešní paralysy, nespokojenost se obrátí proti vládě, hospodářská situace se podstatně zhorší a rozpory už nebude možné ututlat sametovými rukavicemi, zákulisními handly a morálním peskováním mlčící většiny, jež se má obdivovat — čemu, proč, komu? V bezmyšlenkovité poušti rozkladu byrokratické diktatury vznikají dnes jakési oasy programů, myšlenek a nadějí, ale jsou inspirovány návraty k statu quo ante. Představa o budoucím neutrálním Československu se sociálně demokratickou orientací je ta jediná, která odpovídá našim národním, státním a evropským zájmům. Taková orientace se prosadí jen tehdy, jestliže sociální demokraté ne- obejmou ani reformistickou ani liberální perspektivu a vytvoří silný střed, jenž nebude záviset ani na Havlovi ani na Dub- čekovi. Mimo Prahu bude mít tato orientace značnou šanci, protože dělníci nepůjdou za programem radikalizovaných živnostníků a přidružených veksláků, kteří chtějí dát republiku do freu západním bankám. Není-li v kritické situaci v Praze místo pro Ludvíka Vaculíka, jenž si své těžiště a svou pravou chvíli vždycky určoval sám, pak se musíme ptát, co je shnilého v Občanském fóru. Ať je to cokoli, musíme začít operovat nezávisle jako sociální demokraté. Nová politická strana - nikoli jen obnovená předúnorová fosilie, složená z vykopávek Národní fronty — musí formulovat své myšlenkové základy bez ambivalentních gumových stanovisek vládního prohlášení »národního usmíření«. Krach sovětského komunismu je dnes nesporný, ale co není chápáno, je právě pravda o dějinné skutečnosti a roli sociálních demokratů, kteří se bránili byrokratickým diktaturám pravým i levým. Tak sám pojem socialismu je ztotožněn s »reálným socialismem« sovětského typu. Mladí lidé dnes vědí, že komunismus nelze reformovat, protože posuzují selhávající praxi systému, nikoli sliby ohledně budoucnosti, ale nejsou schopni odlišit myšlenky socialismu, jenž je prostě hospodářskou demokracií, od komunismu, jenž je byrokratickou diktaturou ve všech oborech politiky i ekonomie. Komunisté těžili a těží z dvojznačnosti, která je mezi jejich ideologií, zdánlivě tak zaujatou sociální spravedlností, a praxí, jež je trvale znásilňuje. Sověti nepřestali dnes lhát, jen jim došly falešné karty v rukávech. Pro nás je podstatné to, že dnešní vlna antikomunis- mu bude směřovat i proti sociální demokracii, jestliže neobjasníme, jak se věci měly a mají. Co tedy máme a musíme udělat? Najít si své myšlenkové místo mezi komunismem a liberalismem a politicky se neschovávat za amorfní jednotnou kandidátku Občanského fóra, jež právě dokázalo unikátní fór: bez jakéhokoli demokratického mandátu vyrobilo stovku poslanců do Národního shromáždění. To ani Husák nedokázal. Další výborný vtip se podařil novému vedení s Frankem Zappou. Považovat ho za obchodní či politický kontakt k USA je stejně rozumné jako představovat si, že v Československu chodí lidé v krojích a zpívají halekačky. Až bude v ČSSR triumfovat videorock Franka Zappy, nebude v samoobsluze ani to, co je tam dnes. Naopak oceňme podnikavé občany, kteří chtějí prodat Stalinovu sochu za dolary. Karlštejn a Hradčany přijdou na prodej brzy poté, ale jen za jeny. Frank Zappa to zařídí, ten je na blbiny větší kádr než Jára da Cimerman. Také by bylo velmi lukrativní vypustit jihočeské rybníky a udělat z nich nádrže na naftu, protože nafty je málo a vody dost, nehledě k tomu, že nafta jde cenově nahoru, kdežto voda ne. Jihočeská sídla jsou přitažlivá pro arabské šejky, kteří vystřídají Rožmberky a Schwarzenberky. Projíždět peřejemi Lužnice po naftě by bylo světovým unikátem, prospívajícím turistickému ruchu navzdor tomu, že pádlování by vyžadovalo vyšší zdatnost kanoistů. Náhodné ponoření kanoisty do nafty by mělo své nevýhody, ale situaci by lehce zvládly záchranné pohotovostní čety ekologicky uvědomělých kalifornských studentek, jež v podobných případech bezplatně omývaly vodní ptactvo. Frank Zappa tohle lehce zvládne, jen s tou ekologií to půjde daleko prudčeji dolů než dřív. Napětí na jaře vzroste a fiktivní »národní usmíření« skončí spolu se sametovou revolucí. Všechny středoevropské země mají vlastní specifické situace a nelze je převést na společného jmenovatele, ale přece se ani ČSSR nevyhne polarizaci 8 REPORTÉR (POLYGON) 2/90 [pageend8]hledisek, která už ovládá NDR a Polsko. V NDR je rozhodující nikoli složení vlády, ale sjednocení Německa, což způsobilo rozpad dosud homogenního německého Občanského fóra, jež se štěpí na radikální a umírněnou frakci. Totéž je za dveřmi v Praze, ačkoli iluze smíření zde dočasně zabrzdila názorové tříbení a odložila programovou nejistotu. V Polsku se rozpadla kompartaj a ti chápavější se chtějí zmocnit praporu sociální demokracie, což se jim může podařit, ale jen za tu cenu, že tím pohřbí demokratický socialismus, jenž bude kompromitován těmi, kteří se k němu budou hlásit. V Polsku je dominantním problémem ekonomická krize, nikoli politické orientace. Stávkové hnutí bude mít na krku každá vláda v každém složení. V Praze nastane tatáž situace do dvou let. Krize zatím není akutní, ale jakmile se zhroutí nátlakový systém, jenž si vynucoval pracovní disciplinu, zhroutí se také všechno ostatní — navzdor racionálním předpokladům, že by se to stát nemělo. V Sovětském svazu se už rozjely tanky proti osvobozovacím hnutím pobaltských a zakavkazských národů. Občanská válka nehrozí, ta již začala. Vojenský režim v Azerbajdžánu bude stejně »úspěšný« jako kdysi ve střední Evropě. Za těchto okolností jde o to, zda středoevropské národy, ČSSR, Poláci a Maďaři položí jednoznačný požadavek odchodu sovětských armád anebo zda se dají opít nej- novějšími sliby, že SSSR stáhne své armády v roce 1995 — jestliže Západ učiní totéž. Vojenská aliance Varšavského paktu se hroutí před našima očima. Tak se mění tematika československé politiky: už nejde o výměnu osob, ale o strategické zřetele. Masové demonstrace budou brzy žádat odchod sovětských vojsk, nejen resig- naci nějakých čičmundů. Demonstrace v Olomouci měly v tomto ohledu klíčový význam. Jestliže to pražské vedení nepochopí a bude si dále hrát na národní usmíření, pak zmešká autobus, jenž podruhé nepřijede. Sociální demokraté snad národ probudí k vědomí, že musíme vystoupit pro neutrální, sociálně demokratické Československo a ptát se: Jaképak volby mohou být svobodné s okupační armádou v zemi? Co dělat ? 1 V baltských republikách tří- až dvou- milionové národy dokázaly projevit svou vůli k národní nezávislosti, státní samostatnosti a evropské kultuře lidským řetězem. Jednoznačnými požadavky odtržení od SSSR nedovedou otřást ani úsměvy státníků ani hrozba tanků. Lidský řetěz od Šumavy k Tatrám musí co nejdříve nastolit požadavek neutrality a okamžitého odchodu okupačních armád z československého území. Musíme prohlásit bez diplomatického obalu, že ČSSR vystoupí z Varšavského paktu, nebude-li tento požadavek splněn do voleb. Je-li k tomu nutná částečná mobilizace čs. armády, pak jen přijde se zdržením dvaadvaceti let. Britské ženy z domácnosti dovedou obkličovat lidským řetězem atomové základny jiné supervelmoci. Můžeme se poučit od nich i odjinud. Nestačí-li Gor- bačovovi jeden Azerbajdžán, bude mít druhý a třetí. Revoluce nenosí sametové rukavice. Svoboda s okupační armádou v zemi je podvod. 2 Hospodářské zlepšení nezávisí na zahraničních půjčkách — starý dluh stačí. Závisí na zveřejnění rozpočtu na ozbrojené složky, na alespoň padesátiprocentním škrtu výdajů na armádu a stoprocentním škrtu výdajů na tajnou policii. Nomenklatura estébáků by měla být zveřejněna, veškeré platby ihned zastaveny a pokud by vostří hošové chtěli emigrovat do Nicaraguy, Severní Koreje a na Kubu, měli bychom jim k tomu dát velkoryse příležitost. Pijavicemi národního důchodu nejsou tedy dělníci neproduktivních provozů, ale systematizované židle pro nomenklaturu zadku mocenské elity, jež vyměnila osoby, ale nedotkla se privilegií zabudovaných v rozdělování národního důchodu. Dělníci z ČKD, horníci na Doubravě a technici v kopřivnické Tatře, řekněte hlasitě vládním »prognostikům«, že máte kosmetických změn dost a že jste odhodláni utáhnout opasek parazitům — ne sobě. Neuděláte-li to, budete brzy uvažovat stejně jako Poláci, totiž zda si máte kou.- pit jen půlku chleba, protože na celý bochník nemáte. 3 Politicky vsaďte na myšlenky sociální demokracie, ne nutně na osoby či skupiny s tímto jménem. Vy, kteří jste fárali bez ohledu na to, kdo seděl na Hradě, a vy, kteří jste makali u ponků bez ohledu na osobnosti prtajů, se nemůžete ve vlastním zájmu vzdát na milost ani vekslákům, ani bankéřům. My, sociální demokraté, se nebudeme ptát na váš kádrový profil, ale na vaši ochotu vytáhnout zadřenou káru republiky z bláta byrokratické diktatury. Morální zřetele ponecháme povznášejícím slavnostním řečníkům, kteří kolem sebe stříkají svěcenou vodu. Vy, dělníci znárodněných podniků, a my, sociální demokraté, se nemáme komu za co omlouvat. Hlavu vzhůru, soudruzi sociální demokraté. Vzhůru do vítězných voleb — proti reformnímu komunismu a proti nerefor- movanému liberálnímu kapitalismu! Za neutrální Československo a sociálně demokratického předsedu vlády i presidenta! (30. ledna 1990) ® K blížícímu se čtyřicátému výročí jedné z velkoakcí komunistického režimu — k výročí brutální likvidace řeholních řádů — přinášíme vyprávění jednoho z těch, který ji sám zažil a přežil. JOSEF KOLÁČEK BIBLICKÉ ČÍSLO Ucourané ráno! Cáry mraků jako po- pelavé chaluhy vrávoraly mezi stromy lemujícími silnici z Dubí do Krupky. Oko zahlédlo ještě tak několik opilých brázd, ale o smrčině kousek dál šimralo jen něco v tušení. Hlavy chlapů i zamračených žen brzo začaly klesat v rytmu pohupujícího se dýchavičného autobusu. Do Ústí je hezký kus cesty a tak si ještě nějaký ten veršík odkroutí. Jezdili tak už léta do »chemičky« prvním autobusem, takže měli téměř vyseděná svá místa. Odkašlávání dieslového motoru se při delším sjezdu ztišilo. Prudší zatáčka pohnula celým osazenstvem. Sousedčina hranatá proutěná kabela nepříjemně narazila na Jakubova žebra. Probral se z klímání. Ježilo se to v něm na »tu bábu«, že mu přervala spánek. Ať tlačil víčka k sobě sebevíc, ne a ne se znovu ponořit do toho pelíškového klímání. „Proč je Zdenál tak nasejřenej? ” „Musel bejt vyloučenej z akce.” „Vždycky se při nočních zásazích osvědčil a najednou ...” „Všechno by vybreptal. Jak si přihne, tak se nezná. A tentokrát je musíme zmáčknout všechny. Nesmějí to ani tušit, aby nám nějaký ptáček neuletěl.” „No jo, flanďáci jsou mazaný, ale . . „Tsss!” Jakub si nějakým šestým smyslem uvědomil, že to přerušení hovoru na sedadlech za ním zavinilo jeho zaklonění hlavy. Motor autobusu působil jako rušička. Po skončení šichty šel navštívit maminku do nemocnice. Čím víc na ten útržek ranního rozhovoru myslel, tím větší jistoty nabýval. S otlučeným podnosem plným sesbíraných kávových šálků se mu hrnula vstříc sestra Magda. Kolikrát ji svezl z Litoměřic až do Libochovan na své jawě. Čupr děvče! Zahrá si s klukama odbíjenou a při kdejakém vejšlapu vždycky na špici. Tu mu blýsklo — musí to vyřídit biskupovi. Třeba to ani netuší. Komunisté něco chystají proti řeholníkům. A ne jen proti salesiánům. Nějaký noční zátah. To byli milicionáři. Strana se s nimi nebude mazlit. Chtějí to utajit. Bude to asi pěkná sviňárna! „Magdo! . . . sestři!” Nejprve zanesla podnos do malé kuchyňky, ale hned nato vykoukl její čepec a rámoval kopretinově zvědavé oči a mírně našpulenou pusinku, REPORTÉR (POLYGON) 2/90 9 [pageend9]ano, pusinku, všichni říkali, že ji má jako školačka. Ještě s kočičkami v ruce pak Jakubovi líčila, jak se pan biskup Trochta zhluboka nadýchl, když mu to vyřizovala v sákristii katedrály svátého Štěpána hned po obřadech Květné neděle. Ostatní podrobnosti jsem se dovídal od salesiánského patera Hrbatého; ale to už jsme byli na nucených pracích v »centra- lisačním klášteře v Oseku«. Ještě týž den litoměřický biskup rozeslal posly na všechny fary, kam šli na výpomoc na velikonoční svátky salesiánští bohoslovci, a sotva se sjeli, udělil jim vyšší svěcení, podjáhenství a jáhenství, a na druhý den je všechny vysvětil na kněze, a to vše už za zavřenými dveřmi katedrály. V noci ze čtvrtka na pátek v týdnu po velikonocích, většinou kolem půlnoci ze 13. na 14. dubna 1950, obklopily jednotlivé kláštery či residence a různá řádová učiliště oddíly uniformovaných členů SNB a ozbrojených jednotek milic v civilu; dveře jim otvírali řeholníkům vnucení »správci«, takže bez velkého povyku hladce zatkli celé osazenstvo. Na věži basiliky na Velehradě odbíjelo půl dvanácté, když mě rýpnutím hlavní samopalu budil nasupený milicionář. Tehdy jsem míval tvrdý spánek. Musel jsem být vyjevený. Nebyl jsem zvyklý na takové buzení. I to „Vstávej, holomku!” mi dlouho vězelo v paměti jako dýka zabodnutá do dveří. A pak každý pohyb, každý krok pod namířenými hlavněmi pistolí a samopalů. Později jsme si z toho utahovali, že asi ti milicionáři měli více strachu než my, rozespalí novicové. Bylo nás třiatřicet a celá komunita měla na sedmdesát členů. Sehnali nás do jídelny, kde nás oddělili od představených, přečetli jakýsi nepodepsaný a nezdůvodněný výnos či rozhodnutí strany a odváděli nás do tří připravených autobusů. Nikdo nevěděl, kam nás povezou. Jen podle hvězd jsme určovali směr. Zakázali nám mezi sebou mluvit, vstávat ze sedadel. Vpředu vedle řidiče seděli na židlích z našeho refektáře tři policajti. Jeden musel pořád držet na kolenou samopal. Na začátku šestnáctihodinové jízdy napříč Moravou a Čechami až do Bohosudova se snažil vyvolávat dojem, že jej má odjiště- ný, připravený ke střelbě. Během bloudění na Vysočině a pak i po obou březích Labe už jeho ostražitost ochabla. Řidiči měli nařízeno vyhýbat se větším městům a cíl znal jen vedoucí esenbák v prvním autobusu. Ostatní se měly držet v závěsu, jenomže jsme se ztratili a tak jsme dojížděli do bohosudovského gymnasia a koleje až v pozdních odpoledních hodinách. Tam nás už vítali nejen spolubratři, tedy jezuité, ale i františkáni. Sdělovali nám, že představení byli odvezeni do neznáma, pak se z toho vyklubala Želiv. Během měsíce už se tamtamovou poštou vědělo, že byli zatčeni a svezeni do »cen- tralisačních klášterů« všichni řeholníci. Mapa likvidace řeholníků se začala zaplňovat jmény a čísly. Sotva se vryla do paměti jména přísně střežených klášterů Broumov, Hejnice, Králíky, Osek, Hájek u Prahy, Bohosudov a Želiv, už se šířila 10 fáma, že milice sáhly i na řeholní sestry. Začala přicházet první potvrzení tušeného. Všech deset tisíc bylo či bude odstraněno z veřejného života a svezeno do řeholních koncentráků, zněla verse naší tamtamové morseovky. Už je to čtyřicet let a dodnes zůstalo nejsvětlejším bodem oné noci úzkosti, úleku, strachu, uhořelých nadějí a bezvýchodnosti tváří v tvář hrubému násilí a podlosti přepadu, jak otec novicmistr, který seděl namačkán v řadě noviců v oblýskaných talárech s mnoha záplatami, šeptl vedlesedícímu »manuductoro- vi« (to byl jakýsi vedoucí noviců): „Deus providebit.” P. Kučera, náš novicmistr, už prodělal nacistický koncentrák. Měl jedenáctimě- síční zkušenost z terezínské pevnosti, takže esenbák s odjištěným samopalem nic nezpozoroval. Tichou poštou šlo od ucha k uchu, ale spíše od srdce k srdci: „Pán se postará ... Pán se postará ... Bůh se postará!” Z napjatých rysů ve tváři mnohých spadala úzkost, odtával strach, tu a tam začínal pohrávat nesmělý náznak úsměvu. I na mne to působilo jako májový deštíček. Nevymazal mi sice z paměti neúprosné zkušenosti. Vždyť neuplynulo ani deset dní od rozsudku nad deseti řádovými představenými v monstrprocesu v Praze, kde byl náš P. provinciál František Šilhán odsouzen na 25 let vězení, re- demptorista P. Mastilák dokonce na doživotí, redaktoři katolických časopisů P. Adolf Kajpr na 12 let a P. František Mikulášek na 9 let. I nám každému vejralo v hlavě, na kolik let asi odsoudí nás? Jednu chvíli jsem se díval po tvářích a odhadoval jsem, zda to bude na roky nebo jen na měsíce. Ale dosavadní praxe komun- nistické justice převažovala misku odhadu k několika rokům. Avšak to kraťoučké »Deus providebit« jako by odválo chmury možného soudu a vězení. Musel jsem jen obdivovat, že z úst zkušeného kon- centráčníka vyšlo tak nádherné svědectví jeho živé víry v ochranu nebeského Otce. A za čtyřicet let přijíždí na Velehrad, odkud nás odváželi do vězení, slovanský papež Jan Pavel II. Čtyřicítka je biblické číslo. K údaji Bible, že Mojžíš zemřel, když měl asi 120 let, podává židovská kniha Midiraš Tannaím tento výklad: Byl jedním ze čtyř, kteří žili 120 let: Hillel stařec, Rabban Johnnatam Ben Zakai a rabbi Akiba. Mojžíš strávil 40 let v Egyptě, 40 let v Madianu a 40 let sloužil Izraeli. Prvomučedník Štěpán ve své obhajobě před ukamenováním se snaží obměkčit zatvrzelost svých soudců příkladem Mojžíše, na kterého se odvolávají, a uvádí: „Když bylo Mojžíšovi čtyřicet let, přišlo mu na mysl, že se ujme svých izraelských bratří... Uplynulo čtyřicet let. Tu se mu ukázal na poušti u hory Sinaje anděl v plameni hořícího keře.” Duben 1950 a duben 1990. Noční přepad a likvidace řeholníků a nynější jásot svobodných občanů vítajících svého společného Otce, Jana Pavla II. Když jsem stál koncem ledna 1965 na velehradském hřbitově v hlubokém sněhu a užasle přihlížel, jak hrobník zasypává prázdný hrob, kam měl být uložen náš bílý mučedník P. Antonín Zgarbík, nepomyslel jsem na biblické číslo, ani na Hlavního Režiséra. Spíše se mi draly do vědomí verše 12. žalmu: „Pane, jak dlouho ještě budeš na nás tak zcela zapomínat . . . jak dlouho se ještě bude náš nepřítel nad námi vypínat?” Povzdech starého hrobníka: „Už sedmatřicet let dělám zde hrobníka, ale ještě jsem nezasypával prázdný hrob!”, rozjitřil ránu hořkosti. Pro tehdejší režim byl i mrtvý jezuita, kterého zlikvidovali ve vězení Valdice jako později Pavla Wonku, takovým nebezpečím, že zakázali jeho pohřbení do řádové hrobky a nevydali mrtvolu. Znamení doby, jež vysazena z kloubů, šílí. Desítky, stovky ba tisíce roků strávených za mřížemi či ostnatými dráty kladli řeholníci a řeholnice na misku spravedlnosti. Už v roce 1968 to dosáhlo počtu 42 763 let. I ta byla zrním v Božích mlýnech, jež mlely pomalu, ale jistě k biblickému číslu čtyřicet. Současná něžná, vlídná, pokojná či sametová revoluce chutná i po nich. A co se nám zdálo ještě při svatořečení Anežky České jako hudba příliš daleké budoucnosti, téměř na týden přesně se stává nádhernou přítomností právě na Velehradě, 21. dubna 1990. Tehdy mi tanuly na mysli i na rtech jen výčitky z 12. žalmu, tentokrát dokončím se žalmistou: „Mé srdce se plní radostí nad tvou pomocí, zazpívám Pánu, že mě zahrnul dobrem.” (Leden 1990) ® NAKLADATELSTVÍ POLYGON nabídlo koncem roku 1989 čtenářům »Reportéra« předplacení knih, které byly připraveny k vydání v roce 1990. Hned na začátku roku 1990 mělo vyjít 2. vydání knihy »Český šlechtic František Schwarzenberg«. Toto 2. vydání mělo vydat nakladatelství »Rozmluvy« v Londýně jako opravený reprint vydání prvního. Vydavatel, tak jako téměř všichni exiloví vydavatelé, se však po sametové revoluci rozhodli přemístit vydávání do Československa, převážně ovšem do Prahy. Tak to učinil i dr. Tomský z »Rozmluv« a bohužel se nám nepodařilo do uzávěrky tohoto čísla dovědět se od něho, kdy dostaneme hotové knihy, abychom je mohli objednatelům odeslat. Také POLYGON se rozhodl vydat obě knihy Viktora Fischla »Dvorní šašci« a »Pátá čtvrť« ve spolupráci s jedním pražským nakladatelstvím. Protože náklad bude téměř stokrát vyšší než předpokládaný náklad pro exil, opozdí se vydání »Dvorních šašků« asi do července. Horší je to s »Pátou čtvrtí«, protože v tomto případě nedal autor k vydání za změněných podmínek svůj souhlas. Vypadá to tedy tak, že »Pátá čtvrť« pravděpodobně v tomto roce již nevyjde. V tom případě POLYGON vrátí peníze všem, kteří si knížku předplatili. Je samozřejmé, že při vycházení knih v Československu se jejich prodejní cena změní. Vůči předplatitelům tato skutečnost nezůstane přehlédnuta. REPORTÉR (POLYGON) 2/90 [pageend10]45 ZÁSAD POROBENÍ Získali jsme neobvyklý text. Je to instrukce přeložená z ruštiny, která byla nalezena v kanceláři Boleslawa Bieruta — prvního poválečného polského prezidenta. Z textu je však zřejmé, že tato instrukce byla určena pro oddělení KGB na sovětském vyslanectví ve Varšavě a nějakým způsobem se dostala k polské komunistické vládě. Cesta textu nemusela jít příliš velkou oklikou, protože Bierut byl předválečným agentem KGB. Důležitější je však obsah instrukce samé (Instrukce NK/003/4 7 — K.AA /OC 113 — 2.3.194 7). Čtení 45 bodů nařizujících totální podřízení země zájmům sousední velmoci, samostatnosti společnosti a veškeré individuální iniciativy vzbuzuje hrůzu stejně tak, jako u mnoha pozorovatelů vzbuzují hrůzu následky komunistické vládý v Polsku po 45 letech. 1. V budově vyslanectví se nesmějí přijímat terénní informátoři z řad místních obyvatel. Setkání s těmito lidmi organizují naše zvláštní služby na veřejných místech. Informace přijímá vyslanectví prostřednictvím našich zvláštních služeb. 2. Je třeba zvlášť dohlížet na to, aby byly vyloučeny jakékoli styky mezi naší armádou a místním civilním obyvatelstvem. Nepřípustné jsou návštěvy našich důstojnických kádrů v krytech místních obyvatel a taktéž navazování styků našich řadových vojáků s místními ženami, obyvatelstvem nebo místními vojáky. 3. Uspíšit likvidaci místních obyvatel spojených s KPP (Komunistická strana Polska), PPS (Polská socialistická strana), s Walterovci (interbrigadisté z občanské války), KZM (Komunistický svaz polské mládeže), AK (Armia krajowa - odboj spojený s londýnskou vládou), BCH (Batalióny chlopskie - vesnický odboj) a z jiných seskupení, která nevznikla z našeho popudu. Za tímto účelem využít faktu existence ozbrojené opozice. 4. Dohlédnout na to, aby do všech bojových akcí byli v první řadě posíláni vojáci, kteří před vstupem do Kosciuszkovské armády (polská složka sov.armády za války) žili na našem území. Dosáhnout jejich úplné likvidace. 5. Uspíšit sjednocení všech stran do strany jedné a kontrolovat, aby všechny klíčové funkce byly obsazovány lidmi potvrzenými našimi zvláštními službami. 6. Dosáhnout spojení celého mládežnického hnutí do jedné organizace a funkce od okresního stupně výše obsadit lidmi potvrzenými našimi zvláštními službami. Do doby tohoto sjednocení zlikvidovat známé vedoucí členy skautských organizací. 7. Zařídit a kontrolovat, aby delegáti volení na stranické sjezdy nezachovali své mandáty po dobu funkčního období stranického vedení jimi zvoleného. V žádném případě delegáti nemají svolávat jednání mezi závody. Pokud bude nutné svolat takové jednání, je třeba vyeljminovat lidi, kteří projevili aktivitu v navrhování koncepcí a postulátů. Na každý následující sjezd navrhovat nové kandidáty - jen ty, kteří budou vytipováni našimi zvláštními službami. 8. Je třeba věnovat zvláštní pozornost lidem, kteří se liší od jiných organizačními schopnostmi a uměním získat si popularitu. Tyto lidi je třeba získat ke spolupráci a v případě jejich odmítnutí je nepouštět na vyšší funkce. 9. Dosáhnout toho, aby pracovníci ve státní službě (s výjimkou bezpečnosti a důlního průmyslu) měli nízké platy. Týká se to zejména zdravotnictví, orgánů spravedlnosti, osvěty a vedoucích na různých stupních. 10. Zajistit, aby ve všech vládních orgánech a na většině pracovišť byli lidé spolupracující s našimi zvláštními službami (bez vědomí místní státní moci). 11. Je třeba věnovat zvláštní pozornost tomu, aby místní tisk nezveřejňoval údaje o množství a druhu zboží dováženého do našeho státu. Nelze také mluvit o tom, že se v tomto případě jedná o obchod. Je třeba zajistit, aby polský tisk zveřejňoval údaje o množství zboží vyváženého námi do Polska s tím, že je to v rámci obchodní výměny. 12. Působit na polské orgány tak, aby ti, kdo dostanou pozemky a půdu, nedostali doldad o vlastnictví, ale pouze doklad o věnování. 13. Usměrnit politiku vůči soukromým zemědělcům tak, aby se soukromé hospodářství stalo nerentabilním a jeho produktivita co nejnižší. V další etapě zorganizovat kolektivizaci vesnice. V případě vzniku opozice je třeba snížit dodávky výrobních prostředků na vesnici a zvýšit povinné dodávky státu. Pokud by to nepomohlo, je třeba dosáhnout toho, aby zemědělství nestačilo uspokojit potřebu potravin ve státě, a zaměřit se na import potravin. 14. Dosáhnout toho, aby všechna nařízení, akty právní, hospodářské a organizační (s výjimkou vojenských) byly nepřesně formulovány. 15. Způsobit, aby pro řešení každého problému bylo stanoveno několik komisí, úřadů, společenských organizací, přičemž žádná z nich nesmí mít právo rozhodování bez konzultace s ostatními (toto se netýká důlního průmyslu). 16. Samosprávy na pracovištích netnohou mít žádný vliv na směr působení podniků. Mohou se zabývat pouze způsobem provedení nařízených úkolů. 17. Odborové organizace nemají mít možnost oponovat nařízení ředitelství. Pověřit odbory jinými úkoly, jako je organizace rekreací, zásobování, činnost zábavná, osvětová, výlety, přidělování atraktivního zboží, potvrzování názorů a rozhodnutí politických orgánů. 18. Je třeba zajistit služební postup jen těm pracovníkům, kteří bezvadně plní nařízené úkoly a nevykazují sklon k analyzování problémů přesahujících jejich pracovní úkoly. 19. Místním obyvatelům ve stranických, státních a hospodářských funkcích vytvořit takové podmínky působení, aby byli kompromitováni před podřízenými a byl jim znemožněn návrat do prostředí, z něhož pocházejí. REPORTÉR (POLYGON) 2/90 11 [pageend11]20. Důstojnickým kádrům z řad místního obyvatelstva mohou být svěřovány odpovědné funkce jen tam, kde již působí naše zvláštní služby. 21. Zajistit mimořádný dozor nad množstvím munice ke všem druhům zbraní z každé zbrojnice, při vojenském cvičení na ostro - vést přesnou evidenci. 22. Zajistit zvláštní dozor nad všemi laboratořemi a výzkumnými ústavy. 23. Je třeba věnovat zvláštní pozornost a podporu zlepšovatelskému a vynálezeckému hnutí, vést přesné záznamy a posílat je na ústředí. Povolovat realizaci jen těch návrhů, které jsou vhodné pro důlní průmysl, pro vstupní obrábění a ty, které jsou definovány zvláštní instrukcí. Nemají být realizovány ty vynálezy či objevy, které by měly za následek zvýšení výroby, omezením těžby surovin nebo upuštěním od nařízených činností. U mimořádných vynálezů či objevů zajistit jejich prodej do ciziny. Nedovolit zveřejňování hodnot a popisů vynálezů. 24. Způsobovat poruchy přesnosti dopravy (s výjimkou dopravy uvedené v instrukci NK 552-46). 25. Inspirovat svolávání závodních a problémových porad, shromažďovat tam požadované návrhy, evidovat původce návrhů a realizovat linii uvedenou ve směrnicích. 26. Provádět pohovory s pracujícími na aktuální výrobní témata se zaměřením na kritiku minulosti nebo místních nepořádků, avšak nepřipouštět likvidaci příčin kritizovaných nepořádků. 27. Veřejná vystoupení místních orgánů mohou mít národní a historické zabarvení, ale nesmějí vést k duchovnímu sjednocení národa. 28. Věnovat zvláštní pozornost tomu, aby při obnově starých a výstavbě nových větších měst nebyly vytvořeny vodní sítě nezávislé na hlavní vodovodní síti. Staré vodovodní sítě a veřejné studny mají být systematicky likvidovány. 29. Při výstavbě průmyslu dohlédnout na to, aby průmyslové odpadní vody byly vedeny do řek, které mohou sloužit jako zdroje pitné vody. 30. Byty na sídlištích a v obnovených městech nemají obsahovat dodatečné prostory pro chov zvířat ani pro hromadění potravin na delší dobu a ve větším množství. 31. Zajistit, aby soukromé podniky a řemeslníci dostávali suroviny a zařízení neumožňující výrobu kvalitních výrobků. Ceny mají být vyšší než u výrobků státního průmyslu. 32. Vyvolat co největší rozšíření administrativy na všech stupních. Lze dovolit kritiku činnosti administrativy, ale nesmí dojít ke snížení počtu pracovníků v administrativě ani ke zlepšení kvality jejich práce. 33. Je potřebný dozor nad všemi výrobní plány v důlním průmyslu a v odvětvích stanovených příslušnými směrnicemi, přičemž nesmí být dostatečně zásoben vnitřní trh. 34. Církev musí být pod zvláštním dohledem a je třeba usměrnit osvětově-výchovné působení tak, aby vznikl všeobecný odpor k církvi. Zejména je třeba hlídat církevní tiskárny, knihovny, archivy, kázání, koledy, obsah náboženského vyučování a pohřební obřady. 35. V základním a odborném školství a zejména na středních a vysokých školách odstranit učitele, kteří se těší všeobecné úctě a autoritě. Na jejich místo mají přijít lidé dosazení shora. Odstranit souvislosti mezi předměty vyučování, omezit citace pramenů, odstranit ze středních škol vyučování latiny, řečtiny, obecné filozofie, logiky a genetiky. V dějepise se nesmí uvádět skutky vládců konané pro dobro země, je třeba poukazovat na tyranii králů a na boj utlačovaného lidu. V odborném školství dosáhnout úzké specializace. 36. Dávat popud k organizování státních oslav spojených s bojem lidu proti okupantům (s výjimkou okupace ruské), zejména proti Němcům, a s bojem za socialismus. 37. V publikacích se nesmí objevit články zmiňující místní obyvatele, kteří žili v našem státě před revolucí a za 2.světové války. 38. Pokud vzniknou organizace, které sice podporují spojenectví Polska s naším státem, ale přitom mají snahu kontrolovat hospodářské působení oficiální polské vlády, je třeba ihned (a to nezávisle na polské vládě) zahájit činnost pro odhalení jejich nacionalistických a šovinistických tendencí. Metody: ničení našich pomníků a hřbitovů, publikace letáků hanobících náš národ, naši kulturu, smysl uzavřených dohod. Do agitační práce angažovat místní obyvatele a využít existující nenávist obyvatelstva vůči nám. 39. Starat se o výstavbu mostů, silnic a černých spojů, aby v případě nutnosti vojenské intervence bylo možné rychle ze všech stran proniknout k ohniskům odporu nebo ke koncentraci sil opozice. 40. Zajistit, aby byli stíháni političtí odpůrci, zejména ti, kteří mají autoritu u místního obyvatelstva. Likvidovat je pomocí tzv.náhodných událostí (dříve, než se stanou známými), případně uvěznit je předem za kriminální přestupky. 41. Nedopustit rehabilitaci lidí odsouzených v politických procesech. Pokud bude tato rehabilitace nutná, může být provedena jen pod podmínkou, že případ bude vysvětlen jako soudní omyl, přičemž se nesmí zahájit žádné vyšetřování ani soudní stíhání těch, kteří tento omyl zavinili (soudc.i, svědkové, žalobci, informátoři). 42. Nesmějí být soudně stíháni lidé na vedoucích funkcích doporučení stranou, kteří způsobili ztráty či nespokojenost podřízených. V drastických případech mají být tito lidé odvoláni z funkce na jiné místo, do stejné či vyšší funkce. V krajních případech se doporučí na nevedoucí funkce a počítá se s nimi prozatím jako s kádrovou rezervou. 43. Organizovat veřejné soudní procesy s vedoucími kádry (armáda, ministerstvo, hlavní správy, školství), obviněnými z Činnosti protilidové, protisocialistické, proti industrializaci. Bude to mobilizovat bdělost pracujících. 44. Dbát na to, aby byli vyměňováni lidé v pracovních funkcích tak, že na tyto funkce budou dosazováni lidé s nejnižší kvalifikací. 45. Zajistit, aby na vysoké školy byli přijímáni uchazeči z nejnižších vrstev společnosti, kteří nemají odborné zájmy, ale chtějí pouze získat diplom. 12 REPORTÉR (POLYGON) 2/90 [pageend12]PAVEL STILLER SKŘIVÁNEK NA NITI aneb JAK MENZEL ULOVIL ZLATÉHO MEDVĚDA Sametová politická revoluce v Československu začala nést také kulturní plody. Demokratické hnutí občanů nejen zlomilo monopol moci komunistické strany, ale zavedlo nové, 42 let nevídané svobody. Zrušilo malichernou režimní cenzuru a otevřelo dosud nepřípustné trezory, archivy a skladovací regály. Knihovny zase půjčují libri prohibiti, na prodejních pultech se objevují exilová a domácí vydání děl Edice Petlice, v divadlech se hrají Havlovy kusy na indexu a v kinech se promítají zakázané filmy. Jedním z nich je vynikající snímek 521etého pražského režiséra Jiřího Menzla »Skřivánci na niti«, natočený v roce 1969 na motivy Hrabalovy povídkové knihy »Pábitelé«. Menzlův film, podobně jako mnoho jiných, zavřeli husákovští normalizátoři hned po dokončení do trezoru. Po celých 21 let nesměl spatřit světlo stříbrného plátna. Letos byl vyznamenán na prvním velkém mezinárodním festivalu, na kterém běžel. V únoru vyhrál v Berlíně hlavní cenu soutěže, Zlatého medvěda. Dejme ruku na srdce. Ačkoliv jsou »Skřivánci na niti« beze sporu dílem hodným ocenění, někteří znalci hovoří dokonce o nejlepším Menzlově filmu vůbec, bez sovětské okupace, dlouhodobého zákazu a studentské revolty v Praze by byl festivalový osud »starého« díla poněkud nejistý. Silná konkurence, až nesmyslně vysoký počet snímků, promítaných během festivalu, a určitá zahleděnost západního publika a kritiky do vlastních problémů, nezřídka mělkých a povrchně konzumních, způsobily zpočátku vlažnou odezvu na čs. film. Ale dobře vybraná porota odborníků se nedala oklamat a bezpečně rozpoznala kvalitu. Pomohla i volba vězněného dramatika za prezidenta obrozeného státu, jež vyvolala radost, obdiv a zadostiučinění mezi evropskými a americkými intelektuály. Svět počal zase s úctou hledět na Pražský hrad, na Československo a jeho bohatou kulturu. Prezident Havel hovořil v novoročním poselství o návratu své těžce zkoušené země do Evropy. Pozorná a'rychle chápající porota Berlinale chtěla Zlatým medvědem tuto cestu uvítat a povzbudit. Skřivánci na niti vskutku nezapřou svůj původ: jsou specificky čeští, hraba- lovsky poetičtí (vypábení) a kořenění ryzím menzlovským humorem, rozmarným skotačením jeho figurek. Rozumí se samo sebou, že snímek je také poplatný době svého vzniku, pookupační době postupné likvidace Pražského jara. Menzlův film nenechává nikoho na pochybách, komu a čemu straní. Proto už tehdy nebylo divu, že svou člověčí angažovaností a neskrývanou političností vyvolal zlobu pomstychtivých byrokratů a beze zbytku padl za oběť cenzorovým nůžkám. Historicky jsou Skřivánci na niti produktem »nové vlny« čs. filmu ze 60. let, která vynesla českou a slovenskou kinematografii na světovou úroveň. Menzlova tragikomédie se důstojně řadí k mistrovským dílům tohoto období, jako jsou npř. Jasného Až přijde kocour (1963), Podskalského Bílá paní (1965), Kadárův a Klosův Obchod na korze (první Oscar čs. filmu 1965), Sedmikrásky Chytilové (1966), Němcovo O slavnosti a hostech (1966), Menzlovy Ostře sledované vlaky (Oscar 1967) a Formanovo Hoří, má panenko! (nominace na Oscara 1968). Bohumil Hrabal, »jemný surrealista z Čech«, je dnes vedle Kundery, Havla a Škvoreckého naším ve světě nejznámějším žijícím spisovatelem. Jeho citlivé, ale nesentimentální povídky o společenských vyděděncích a outsiderech, psané výrazným a svérázným jazykem, jsou v důsledku své kolážní struktury jako stvořené ke zfilmování. Obrazovým tlumočníkem jeho zvláštní bodrosti a jadrné dějové atmosféry se stal právě Jiří Menzel, jenž podle hrabalovských předloh natočil celkem pět filmů. Veselé a peprné postavičky Hrabalovy prvotiny Perličky na dně přilákaly skoro celý výkvět čs. filmové školy. Na tomto snímku, který se v roce 1965 stal jakýmsi manifestem »nové vlny«, se podíleli režiséři Menzel, Chytilová, Němec, Schorm, Passer, Jireš a Herz. Hrabalovi Pábitelé, autorova druhá kniha, vtipně, s úsměvem a v jakési až neskutečné pohodě popisují bankrot socialismu v padesátých letech, gottwaldovskou a novotnovskou odrůdu stalinismu. Ve své filmové adaptaci se Menzel soustředil na satirickou dimenzi Pábitelů, aby v těžkém pookupačním ovzduší varoval současníky před opakováním hrůz minulosti. Rozšafní pábitelé si ve Skřiváncích na niti sice zachovávají hrabalovskou radost z vyprávění, pitoresknost charakterů a poetickou nadsázku, ale ve filmu se jim do jejich budovatelského blouznění mísí smutné a hořké tóny menzlovské humo- reskní melancholie. Tento posun zesílil realistické prvky předlohy a prohloubil kritickou reflexi lží, nešvarů a výstřelků socialismu. Jako adekvátní formu posunu si Menzel zvolil parodii, jež mu umožnila zapustit zdánlivě veselou sondu do bolavé české duše. Aby zdůraznil rozpory v řeči a jednání osob, často velice trapné, použil formanovsko-menzlovskou metodu šoků, kdy se náběhy k bezstarostnému humoru vzápětí obracejí ve svůj protiklad. Výsledek Menzlova tvůrčího úsilí je i z dnešního hlediska pozoruhodný: film působí čerstvým dojmem, léta jako by z něho opadla, problémy slušných lidí jsou přinejmenším podobné nebo vyloženě aktuální. Asi proto, jak zní nedávná diagnóza socioložky Jiřiny Šiklové, že »naše společnost je nemocná. Kam se píchne, tam se provalí hnis.«. K vrcholům »veselohry« patří řada satirických scén, jež diváky bujaře rozveselí, ale také nepříjemně zmrazí svou symbolikou a pravdivostí. Pamětníkům dob temna se při nich asi udělá nevolno, příliš jim připomínají vlastní trpké prožitky. Klíčovým pracovištěm většiny postav příběhu je šrotiště, na kterém se hromadí ještě fungující nebo nefungující výrobky socialistického hospodářství. Na tomto hřbitově odpadků, zmetků a vyřazených součástek se z trestu tumlují sami vyakčně- ní lidé »buržoazního původu«. Najdeme zde mj. profesora filozofie (Vlastimil Brodský), degradovaného v první fázi třídního boje na knihovníka, jenž odmítl dát zakázané knihy do stoupy, dále advokáta, který nesouhlasil s tvrzením režimních soudců, že »obhajoba je součástí obžaloby«, a židovského kuchaře, jenž z náboženských důvodů nechtěl pracovat v sobotu. V polední přestávce profesor vypráví svým »vyhnancům z ráje« o demokracii, jež se v tu chvíli zdá jen pohádkou, utopií. To ještě netušil, že ponižovaná čs. inteligence v budoucnu doslova ze smetiště znovu zaujme své oprávněné místo ve společnosti. Václav Neckář v ro/i taviče REPORTÉR (POLYGON) 2/90 13 [pageend13]Představitelem stranických kádrů na šrotišti je švejkovský šéf (Rudolf Hrušín- ský), který jako vrchní inkvizítor řídí převýchovu »úředníků ve výrobě« a rád blábolí o neexistujících vymoženostech socialismu. S arogancí partajních nedouků a nezvaných zlepšovatelů světa se vytahuje, jak »ten šrot přetavíme na zbraně míru, na pračky a šicí stroje pro dělníky«. V narážce na Stalinův nejapný plk o »inženýrech lidských duší« slibuje svým akademickým skoromuklům, že »také vás přetavíme, uděláme z vás pořádný lidi«. Když nedalekou ocelárnu navštíví vysoké stranické zvíře (Vladimír Šmeral), musí se otrhaní a zachmuření dělníci shromáždit pod rudými transparenty s nabubřelými hesly, jako tř. »Radostně pracovat a žít«. Na pochůzce závodem aparátnik na neodbytnou otázku mladého taviče (Václav Neckář) „Kam se jen poděly ty zlaté časy, kdy si člověk vážil člověka? ”, odpoví vyhýbavě obvyklými frázemi své funkcionářštiny. Bolševický pohlavár je mimochodem nápadně podobný ministru »osvěty« Nejedlému, smutně proslulému przniteli československého školství. Za zmínku stojí také jedna z hlavních ženských rolí, kterou ve filmu zahrála Věra Křesadlová, manželka Miloše Formana. Byla to její poslední úloha před odchodem celé rodiny do amerického exilu. Menzlův barevný snímek je sžíravou satirou na všechny varianty leninsko-sta- linského socialismu, na jeho manipulaci lidmi a idejemi, na jeho skrz naskrz prolhaný charakter. Na tiskové konferenci v Berlíně Menzel vysvětlil novinářům tvůrčí krédo čs. filmu, jeho typickou metodu nereprezentovat závažná témata frontálně a polopaticky, ale sdělovat je mimochodem a nenápadně, úsměvem a srdcem. „Chcete-li říci lidem něco vážného, musíte, aby vám rozuměli, aby vám vůbec naslouchali, říci to vesele, s láskou a humorem.” Kromě toho se lidé v diktatuře stejně naučili luštit jinotaje a číst mezi řádky, dívat se mezi obrazy. V jiných interview hovořil Menzel také o sobě, o svém postoji člověka, umělce a občana. „Po roce 1968 jsem si myslel, že bude možné se s komunisty usmířit, dohodnout. Ale byla to iluze.” Po zákazu Skřivánků si Menzel musel udělat několikaletou nucenou přestávku. Znovu točit mu zapšklí kulturtégři dovolili až v roce 1974. Menzel tehdy uzavřel s Husákovým režimem kompromis, aranžoval se, aby mohl pracovat. Realizoval potom celou řadu dobrých, nepodlézavých snímků, mezi nimi světově úspěšnou komedii Vesničko má středisková (nominace na Osca- ra 1986). V lednu 1989, v době násilného potlačení pražské demonstrace k 20. výročí Palachový oběti, natáčel Menzel koprodukční film ve Švédsku. Po shlédnutí brutálních a nechutných obrazů v televizi tehdy jako jeden z prvních nechartistic- kých umělců zaujal jasně protirežimní stanovisko k zásahu čs. policie a Havlovu zatčení. Ke svému »podílu« se otevřeně a statečně přiznal: „Proč jsem dosud mlčel? Neměl jsem odvahu ozvat se dříve. Choval jsem se vlastně jako oportunista. Nemám rád konflikty s mocí, dnes ale už mlčet nemohu.” Udělením Zlatého medvěda ocenila mezinárodní jury v čele s italským komikem Robertem Benigním nejen Menzlovu »lidskou komedii«, ale také rostoucí prestiž čs. kultury ve světě. Není náhoda, že je to během necelého roku již druhé nejvyšší vyznamenání, které novému Československu propůjčilo německé kulturní grémium - po Mírové ceně německých knihkupců Václavu Havlovi. Německo, náš ve všech oblastech vysoce potentní soused, tak splácí svůj »dluh« ze 70. a 80. let, kdy poněkud zanedbalo zájem o zemi, ze které vychází tolik tvůrčích impulzů. Hlavní cena Berlinale je však i výrazem skutečnosti, že Západ, soustředěný převážně na své materiální problémy a trochu unavený samozřejmostí fungující demokracie, dnes od revolučního kvasu ve východní Evropě očekává jakousi morální injekci, výzvu nových hodnot. Československý příspěvek k obrodě celoevropského humanismu by mohl být nemalý. ® JINDŘICH STIKAROVSKÝ HOVORY JIHOAFRICKÉ Vracím se opět na stránky Reportéra se svými »Hovory«. Přestal jsem s nimi asi před rokem, protože jsem nepovažoval za moudré, snažit se překřičet světová media, která se kolektivně rozhodla servírovat jihoafrické záležitosti poněkud jinak než doopravdy jsou. A zhusta jenom »poněkud jinak«, ale úplně opačně. Jinými slovy: hrdlouhají, avšak činí tak bez studu a skrupulí, neboť jaký stud a skrupule, jde-li o Jižní Afriku. Kdokoliv dnes zavítá do naší krásné země, musí být mile překvapen změnami, které i zatvrzelý liberál musí považovat za lehce nonšalantní. Opoziční tisk bombarduje vládu, aby to konečně zabalila, ulicemi táhnou desetitisíce černých protestantů pořádajících »pokojné demonstrace« , končící obvykle rozbitými výklady, zdemolovanými auty a sem tam nějakým nebožtíkem. V Natalu, kde je o fous tepleji, takže krev proudí bystře, je těch nebožtíků o poznání víc. A nad tím vším se vesele třepetají barvy ANC a barvy rudé, s hvězdami, vykrášlenými srpem a kladivem. Policajti, kterých je ještě jakž takž, přihlížejí dříve nepamatovaným rumrejchům a zachovávají úzký profil. Mají tak totiž nařízeno. A mají též devět stovek měsíčně. Nedemonstrují jen černí. Také bílé je občas vidět, jednou ty, podruhé ony. Ti první, které progresivní tisk nazývá »ultrapravicové živly«, sešli se jednu sobotu v Pretorii. Bylo jich kolem padesáti tisíc a kladli nehorázné požadavky. Třeba, že nechtějí komunismus. Nebo aby byly vypsány nové volby. Z čehož každý vidí, že jde o nebezpečné blouznivce. Ti druzí, také bílí, ale z lépe situovaných kruhů kolem Sandtonu a Northern Suburbs, vyrazili na pochod též v sobotu, avšak odpoledne a o týden později. Pěstěné ruce, ozdobené nefalšovaným šmu- kem, svíraly odhodlaně transparenty s marxistickou tematikou a komunistickými emblémy. Bylo jich kolem tří stovek, ale tady šlo spíš o kvalitu. Salonní proletáři, jejichž mercedesy a porsche stály zaparkovány o kilometr vejš, rozhodli se podpořit pokrokový ruch. Byl na ně milý pohled a člověk si maně připomněl pradávnou hříčku osudu, končící procesy s jakýmsi protistátním centrem. Středem každodenních událostí však zůstává Nelson Mandela. Necenzurovaný tisk horlí a zalyká se servilitou k této nové celebritě a snaží se jak může, aby svět uvěřil, že tělem a duší jihoafrické budoucnosti je komunistický African National Congress a velký Mandela jeho prorokem. Ode dne, kdy tohoto muže pustili z kriminálu, kam nebyl vsazen za své myšlenky, ale za aktivní přípravu ozbrojeného puče, za nedovolené skladování zbraní a výbušnin a konečně za teroristické činy, je na roztrhání. Není dne, aby nehovořil k davům a neřekl něco světového. Třeba o nutnosti znárodnění dolů, bank a klíčového průmyslu, neboť bohatství musí být redistribuováno mezi lid. Což vyděsilo zahraniční investory natolik, že se johan- nesburská burza zakymácela. A hned jej navštívili hodnostové, pan generální z Anglo American a obrmlynář Blum, jenž přijel až z Anglie, on tam teď totiž bydlí, protože sichr je sichr, žejo, pane Blum? Oba celí nervózní, chudáka Nelsona si vzali mezi sebe a ještě před kamerou na něj mrkali a říkali: „Voni to přece nemyslej vážně, pane Mandela, jakýpak znárodňování, tohle nám nemůžou dělat, před těma lidma to říkat nemusej, to my chápem, člověk musí mít nějaký zásady, ale do kšeftu nám se zásadama nechoděj, takovej luxus si nemůžem dovolit, vždyť se podívaj, jak to rozhasilo burzu, kdekdo se bojí, Roubíček z Chicaga se bojí, a ten pihovatěj Katz z Londýna se taky bojí, člověče pochopěj to konečně...” Soudruh Mandela však pochopit nehodlá a trvá na svém. Trvá též na zostření dosavadních sankcí, trvá na pokračování ozbrojeného boje. S prezidentem a vládou JAR prozatím diskutovat nehodlá, protože nejsou splněny podmínky: propustit všechny politické vězně a zrušit výjimečný stav. Zkrátka pan Mandela je trošku chucpe a proč by nebyl chucpe, když mu sama anglická královna slíbila povýšení do panského stavu a paní Maggie Thatcher má připraveno pár milionů randů, aby ANC mělo na plakáky a komunistickou propagandu, které bude moc potřeba, protože doba dnes není zrovna nejvhodnější na vyhrabávání mumií. Přejděme však k jádru věci a snažme se zamyslet nad důvody všech těchto pra- 14 REPORTÉR (POLYGON) 2/90 [pageend14]podivných zvratů. I já jsem si lámal hlavu a dospěl jsem nakonec k závěru, že pan prezident De Klerk musel hrát zamlada fotbal. A v hodině dvanácté si vzpomněl na starou fintu, které se říká osvobozující kop do soupeřovy půle. A přesně tohleto udělal. Povolil ANC, povolil Komunistickou stranu a další dva tucty více či méně subversivních spolků. A propustil Mandelů, po kterém toužil celý svět. A nabídl nejen ANC, ale všem zainteresovaným stranám a politickým skupinám v Jižní Africe možnost okamžitého započetí otevřeného a demokratického jednání o budoucím uspořádání nové Jižní Afriky. Nelson Mandela prozatím řeční a pořádá tábory lidu. Ví však dobře, že bude muset velice rychle učinit to, čemu se v obchodní angličtině říká »deliver the goods«. Ví také, že tohle bude zatraceně těžká věc. Apeluje na černý lid, aby se sjednotil. Apeluje dokonce na lid indický a bílý. „Jeden národ, jedna vlast,” vyvolával včera v Durbanu, kam jel, aby se pokusil o zastavení bratrovražedných bojů mezi Inkjatou a ANC/UDF. Ještě minulý týden chief Buthelezi poslal Mandelovi přátelskou zdravici. Na Mandelově táboru lidu však chyběl. Ještě minulý týden byl Mandela objímán arcibiskupem Tutu, a jeho strategie zvýšených sankcí a zinten- zivnění ozbrojeného boje nacházela ochotného sluchu tohoto podivínského velebníčka. Včera však, na konferenci biskupů anglikánské církve, milý Tutu, dosud nejzapřísáhlejší zastánce sankcí, se plnou vahou svého vlivu vyjádřil pro okamžité zastavení sankcí a skoncování ozbrojených akcí. Pro pokojné jednání a zastavení sankcí je též většina ostatních černošských vůdců a předáků, o kterých však liberální tisk nehovoří, protože kometou první velikosti je zatím Mandela. Tedy dosti rozporuplné názory, jak rozporcovat jihoafrického králíka. Též Organizace africké jednoty, v čele s prezidentem Kaundou, si víc než vehementně přeje zastavení nesmyslných bojů a započetí realistických jednání. Až doposud byl čas nepřítelem jihoafrické vlády. Dnes se karta obrací a čas plyne v neprospěch ANC a soudruha Mandely. Nelson Mandela není rozhodně hlupák. Ale i na něm lze pozorovat jistou a pochopitelnou nechuť ke změně přístupu k realitě devadesátých let. Jako Sam Nujoma, tak i on je starý konzervativní marxista, pro něhož se čas zastavil před dvaceti sedmi lety. Jeho ideálem byl boj za černou liberalizaci, jeho východiskem a všelékem proti černé bídě byl castro- -che-guevarrovský model revoluce a patriarchální socialismus. Leckdo ještě pamatuje Sam Nujomovy socialistické žblebty. To však bylo před pěti - deseti lety. Dnes se, coby novopečený prezident Namibie, dívá na věci poněkud jinak. Ideály jsou dobré pro táborové řečníky, ale finanční rozpočet a vybalancovaná ekonomie je věc druhá. Sam Nujoma, zdá se, pochopil. Chce-li se Mandela udržet, přes všechnu pomoc a fedro- vání jistých finančních kruhů, které mu doposud ještě přejí, bude muset pochopit též. Zní to komicky, ale zmírající apartheid zanechal po sobě jedno pozitivní dědictví. Učinil z Jižní Afriky vysoce technologicky vyspělou zemi, schopnou soutěžit s evropskými standardy a naprosto nepostradatelnou pro existenci svých severních sousedů. Jihoafrický průmysl, obchod a vyspělé zemědělství dokázaly, že životní úroveň černých obyvatel JAR je prozatím nejvyšší na africkém kontinentě a srovnatelná s mnohými zeměmi sovětského orbitu. Stále sofistikovanější jihoafrický černoch si to plně uvědomuje a jeho ideálem není primitivní angolský protějšek s roztrhanými kaťaty a nudlí u nosu, ale kudrnatý fešák z amerických detektivek. Není proto náhodou, že Man- delova slova o znárodňování a báječném životě za socialismu nachází sluchu u dětí a frustrované mládeže, toužící po »svobodě« a zbourání všeho starého a zajetého. I u nás, jistě si pamatujeme, komunisté v roce 1948 stavěli na uhrovitých mládencích, kteří věřili, že poručí větru a dešti. U černochů dospělých se však jeho teorie setkávají se stále větším skepticismem. Hovoříme-li s černými Jihoafričany na pracovištích, v obchodech a továrních halách, zjišťujeme stále častěji jejich touhu žít v klidu a prosperitě. Netouží po dominaci nad někým a též nechtějí něčí dominaci nad sebou. To znamená nejen dominaci bílou, ale především černou. Proto nová Jižní Afrika musí zasednout k jednacímu stolu společně, s vědomím, že nejde o černé, bílé či barevné, ale jde o bílé, Zuly, Xosa, Sotho severní, Sotho jižní, Mpedi, Vendy — a jak se všechny ty černé nácie jmenují. Myslet si, že Xosové budou vládnout Zulům, nebo Žulové Xosům a Sothům, je zrovna taková chiméra, jako že na Kalahari počne sněžit. A kdo si tohle neuvědomuje, nemá naprosto žádnou šanci pohnout s jihoafrickým problémem o milimetr kupředu. Proto bude nutné, aby si svět konečně uvědomil, že Jižní Afrika má dostatek svých lidí, kteří jsou schopni vyřešit si svá dilemata sami. A tento sentiment se počíná ozývat stále hlasitěji. A stále více z černých kuloárů. Což je jenom spravedlivé a správné. A především velice povzbudivé. Co na závěr? Jaké perspektivy má Jižní Afrika během příštích pěti let? Ať se to komu líbí nebo ne, Jižní Afrika již nikdy nebude tatáž. To však neznamená, že bude horší. Spíš naopak. Poslechněme si na slovo vzaté experty, co říkají. „Zachovejte klid,” nabádá povzbudivě hlavní ekonom koncernu Trusk Bank Nic Barnard. „Kupujte pozemky v oblasti Randu (Johannesburg a okolí), protože během dvou tří roků budou mít cenu zlata. Uvidíte, že nebude dlouho trvat a Johannesburg bude africkým New Yorkem...” Podle pana Barnarda není daleko doba, kdy jihoafrická ekonomie bude na prudkém vzestupu, s nízkou úrokovou sazbou a inflací kolem 8%. Zahraniční investment dozná nebývalého rozsahu a též jihoafrický export bude žádán po celém světě. Pokud jde o znárodňování, nepřichází dle ekonoma Barnarda tato alternativa v úvahu, protože již při prvních společných jednáních neprojde. Paní Elizabeth Dostal (Češka? ) z Institutu prognostiky na Stellenbosch univerzitě též nevěří, že dojde k jakýmkoliv radikálním krokům, jako pokus o znárodňování či nastolení socialismu. „V takovém případě by ekonomie zkolapsovala velice rychle a z Jižní Afriky by se stala země třetího světa.” V čemž zajisté s paní Dostálovou budeme souhlasit. Nejsem ani ekonom ani prognostik. Ale žiji v této zemi přes dvacet roků. Tudíž mohu i já říci své mínění. A řeknu opravdu to, co si upřímně myslím: Jsou extrémy levé a extrémy pravé. Obojí stojí za starou bačkoru, protože manipulují s lidskými pudy a emocemi. Mezi tím však leží nekonečné moře dobré vůle a ochoty zapomenout na to, co bylo, a začít s konstruktivním dialogem. Nevěřím na revoluci a ještě méně věřím na jakýkoliv exodus bílých. Černoši vědí příliš dobře, že bez bílého obyvatelstva a jeho »know-how« se ekonomie země během několika měsíců zastaví. Technologie jihoafrického průmyslu je na evropské výši a bez evropské expertýzy se neobejde. Zrovna tak se však jihoafrická ekonomie neobejde bez černochů. Pravda, nejsou všichni andělé a nejsou všichni jako vystřižení z Guth-Jarkovského. Bílí však také ne. Nebude to vždycky lehké, ale půjde to. Ne proto, že bychom si to jen přáli. Jiné východisko totiž nezbývá. Protože zvolíme-li konflikt, nebude vítězů. A co horšího, nebude Jižní Afriky. A to by snad bylo škoda, protože do koho by se pak svět strefoval? ® PŘÍKLADNÝ ČIN BAROK COLLEGIA Asi 50 km od Curychu leží městečko Einsiedeln, známé a velice navštěvované Mariánské poutní místo. Občas si tam s manželkou v neděli vyjedeme a turistiku po kopcích, které tvoří tomuto místu půvabný rámec, spojíme vždy s bohoslužbou v tamějším chrámu. První únorovou neděli jsme zde zažili milé překvapení: Návštěvníci kostela byli tentokráte vítáni hudbou klasických nástrojů: houslemi, hobojem, cellem a basou. Jejich tóny pak provázely celý obřad. Těsně před začátkem mše bylo oznámeno, že to je skupina umělců České filharmonie z Prahy, zvaná »Barok Collegium«. Tento hudební doprovod vytvořil neobvyklý, avšak velice důstojný rámec celé bohoslužbě. Kněz sloužící mši sv. poděkoval v závěru hudebníkům za jejich zkrášlení celého obřadu a oznámil i důvod jejich přítomnosti. Pražští hosté přijeli na toho poutní místo vyjádřit svojí hudbou dík za zázrak, který se stal koncem roku 1989 v Československu. Milí přátelé, vy jste v Einsiedeln děkovali Bohu. A my zase děkujeme vám za to, že pomáháte svým příkladným a nezištným vystupováním šířit dobré jméno republiky Československé. E. a L. Pokojoví, Curych REPORTÉR (POLYGON) 2/90 15 [pageend15]JAN SVOBODA NEDĚLITELNÁ SVOBODA NEDĚLITELNÉ ČESKOSLOVENSKO Utváření nových dějinných osudů střední Evropy nelze omezit jen na národy, které tu existují ve státních útvarech po roce 1945. Jalta a Helsinki, rozdělení zón a uznávání tzv. poválečných realit, jak se eufemicky nazývají i některé protiprávní akty uskutečněné v průběhu války i po ní, nemohou tvořit věčné bariéry, znemožňující jakékoli změny. Týká se to v plné míře také Československa. Je jednou z mála »vítězných« zemí, které po konci války ztratily část svého území. Ano, mám na mysli Podkarpatskou Rus, od roku 1918 do roku 1945 integrální součást Československé republiky, Historie Podkarpatské Rusi je velmi dramatická a svědčí o nezlomné síle jejího lidu. Za dlouhá staletí se nepodařilo jej odnárodnit a vymazat z mapy Evropy. Před více než tisíci lety sem přišly slovanské kmeny zřejmě z jihu a od Černého moře. Na počátku svých dějin patřila Podkarpatská Rus zčásti k Velkomoravské říši, později — již od jedenáctého století — byla obsazena uherskými vládci. Vždy svým vývojem, svébytným jazykem, křesťanskou kulturou, stavem ekonomiky i přírodními podmínkami — na severu přehrada Karpat, na jihu přechod do tisské nížiny — byla v podstatě oddělena od Ukrajiny a Velké Rusi, bráníc svou identitu kdysi proti Avarům a Turkům, později proti maďarskému vlivu, zejména po rakousko-uherském vyrovnání v roce 1867. První světová válka, která tak zásadně rozrušila základy střední Evropy, znamenala pro Podkarpatskou Rus novou naději. Doma i za hranicemi, především ve Spojených státech severoamerických, se sdružovaly skupiny, žádající sebeurčení i pro tento zapomenutý kout Evropy. V říjnu roku 1918 vydali podkarpatští občané žijící v USA prohlášení, v němž navrhli, aby se Podkarpatská Rus stala součástí Československé republiky. Podobné memorandum schválili v prosinci 1918 ve Svajlavě a v lednu 1919 v Prešově. Přes odpor původní maďarské moci i proti akcím prosovětské agitace myšlenka spojit budoucnost s novou Československou republikou zvítězila. Konečné slovo mělo zasedání národních rad 8. května 1919 v Užhorodě. proklamující autonomii v rámci republiky. A tak se saint-germainská smlouva 10. září 1919 usnesla: »Československo se zavazuje, že zřídí území Rusínů jiho- karpatských ... v rámci státu československého jako samosprávnou jednotku.« Generální statut 16. listopadu 1919 a československá ústava stanovily zásady nového uspořádání podkarpatoruské země. Rozvoj Podkarpatské Rusi v Československé republice — v mnoha ohledech vstupovala Podkarpatská Rus teprve tehdy ze středověké zaostalosti do civilizace dvacátého století — byl přerušen na podzim 1938, kdy Maďarsko obsadilo jižní část zemně i s hlavním městem Užhorod, a 15. března 1939 dokončilo tento akt okupací celé Podkarpatské Rusi. Tím však její neblahé osudy neskončily. Naopak, měly se teprve dovršit. Již v roce 1943 při setkání Stalinas prezidentem Benešem, přišla sovětská strana s návrhem »řešit otázku Podkarpatské Rusi«. Přesto Beneš i představitel komunistické strany Gottwald ve svých projevech hovořili stále o »jednotě , českých zemí se Slovenskem a Podkarpatskou Rusí«. Když však sovětská armáda začala na podzim roku 1944 obsazovat nejvýchodnější část Československé republiky, snažila se stavět československou stranu před fait accompli. Agenti sovětské vlády zakládali výbory, které ihned vystupovaly s požadavky připojit zemi k Sovětskému svazu. Sovětské orgány dokonce donutily československou vládní delegaci, představitelku oficiální československé vlády, aby opustila zem a nevykonávala v ní své pravomoci. V listopadu 1944 byl svolán sjezd národních výborů v Mukačevě, který se usnesl »opět sjednotit Zakarpatskou Ukrajinu s její velkou matkou — sovětskou Ukrajinou a odloučit se od Československa« . Ačkoliv toto území patřilo stále ještě k Československé republice, byly tu zřízeny zvláštní sovětské soudy a vyšetřující komise, které terorizovaly občany. Ozbrojené organizace »Lidových družin« slídily po městech a obcích, zatýkaly stovky a tisíce lidí, které mizely v be- riovských táborech. Tak počala genocida, dovršená v roce 1947 násilnou deportací asi čtyř tisíc rodin — přes dvacet tisíc Podkarpatských Rusínů — na Sibiř a decimujícím hladomorem v témže roce. 29. června 1945 donutil Stalin Československo podepsat »dohodu«, podle níž se »Zakarpatská Ukrajina opět sjednocuje ve shodě s přáním obyvatelstva a na základě přátelské dohody obou vysokých smluvních stran se svou odvěkou vlastí Ukrajinou a připojuje se k Ukrajinské sovětské socialistické republice«. Krátce nato, 22. listopadu 1945, ratifikovalo československé prozatímní národní shromáždění tuto dohodu a 27. listopadu ji schválilo prezidium nejvyššího sovětu SSSR. Československý parlament, který odhlasoval »ústavní zákon o Zakarpatské Ukrajině a úpravě státních hranic se Sovětským svazem«, neměl k tomu právo. Nevznikl v demokratických volbách, byt jmenován shora podle paritního zastoupení povolených politických stran, jeho pravomoc byla omezena jen na některé nezbytné zákony a opatření vyplývající z poválečné situace. V žádném případě nemohl měnit ústavu a vzdávat se části území. Hovořil ve svém zákonu o »Zakarpatské Ukrajině«, ale takové území podle platné československé ústavy vůbec neexistovalo. Jednání prozatímního parlamentu bylo protiústavní, je podle všech zákonů československé republiky neplatné a odporuje i mezinárodním závazkům saint-ger- mainské mírové smlouvy. Sovětský svaz si přisvojil Podkarpatskou Rus mocenským nátlakem, vojenskou mocí a protiprávně. V každém příštím jednání o nové identitě střední Evropy třeba Podkarpatskou Rus proto pokládat za součást Československé republiky, jejíž hranice by měly být obnoveny podle stavu z let 1918 až 1937. Podíl Podkarpatské Rusi na osudech střední Evropy se ovšem neopírá jen o právní aspekty existence. Její sebeurčení souvisí s podstatou národního života, majícího všechny rysy osobitého vývoje i vlastní kultury. I když byla zdecimována násilnými deportacemi představitelů inteligence za druhé světové války i po ní, za chovala si po těžkých genocidních procesech svou identitu spjatou v mnohém ohledu nejen s vesnickým lidovým živlem, ale i s kulturou vznikající zejména pod vlivem křesťanské výchovy. Vytvořila se tu osobitá enkláva vklíněná mezi Ukrajince, Poláky, Rumuny, Maďary a Slováky, uchovávající si po staletí ryzí a přesvědčivou autenticitu. Nemyslíme tím strohou folklórní omamentalistiku a na svéráz architektury, krojů a zvyků, které se na Podkarpatské Rusi zachovávaly věrně i v souladu s životními podmínkami, nýbrž zdůrazňujeme tu zejména rysy odlišné od charakteru okcidentální kultury a inklinující k evropskému kontextu. S těmito doklady a ideami je spjato i národní obrození, započaté koncem 18. století. Jeho vůdčím duchem je biskup Ondřej Balcinskij, zaslouživší se také o vznik národních škol. Úloha duchovenstva, zejména řeckokatolického, je v tomto procesu prvořadá. V roce 1848 se zástupci Podkarpatských Rusínů zúčastnili pražského Všeslovanského sjezdu a zpravují o své činnosti české politiky Františka Palackého a F. L. Riegra. O Podkarpatskou Rus se bojovalo i na úseku osvěty a škol. Maďarské, ukrajinské, velkoruské a místní rusínské vlivy se tu. ostře střetávaly, vnášely do kulturních otázek umělé rozbroje i nesnášenlivost a oslabovaly tak společné národní akce. Budoucnost Podkarpatské Rusi, od roku 1945 ve svazku SSSR, bude taková, jaká bude i příští střední Evropa. Její osud n^ize přehlédnout ani se mu vyhnout. 'Právo na svobodu nemají jen ti, kteří jsou slyšet a kteří se mohou svobody domáhat, ale i ti, kdož žijí v systému totální diktatury a byli v minulosti pronásledováni a zastrašováni tak, že se nepřátelům svobody téměř podařilo je umlčet. Svoboda střední Evropy patří všem národům, které tu existují a po staletí tvoří trvalé kulturní hodnoty. Není jen pro některé národy. Je nedělitelná. ® 16 REPORTÉR (POLYGON) 2/90 [pageend16]ANTONÍN MĚŠŤAN JULIUS FUČÍK VZOR KOMUNISTICKÉHO FUNKCIONÁŘE Jen čtyřicet let (1903 — 1943) žil Julius Fučík. Ale už jako mladý člověk věděl, kde má hledat svůj vzor. „Stal jsem se za republiky komunistou, protože jsem nebyl a nemohl být spokojen s tehdejšími poměry. Jsem přesvědčen, že po této válce nastane jiná doba.” Takto odvážně to řekl Julek 20. května 1943 do očí nacistickému vyšetřujícímu soudci v Praze. S lecčíms nesouhlasili za první republiky i jiní lidé — a přesto se nestali komunisty. Julek předvídal správně: po válce, zvláště po roce 1948, nastala skutečně jiná doba. Gusta Fučíková napsala ve vzpomínkové knize »Život s Juliem Fučíkem« z roku 1971 (s.169): „Spolupracovníky — externí — našel ve starých přátelích, kteří zůstali věrni straně: v Lacu Novomeském, Záviši Kalandrovi, Václavu Kopeckém, Karlu Teigovi, Bedřichu Vác- lavkovi, Míloví Matouškovi, Josefu Rybá- kovi, Františku Němcovi, inž. V. Brokoví, F. C. Weiskopfovi, L. Linhartovi aj.” Nová doba se projevila mimo jiné v tom, že KSC dala po roce 1948 ze starých přátel Julka Fučíka Záviše Kalandru popravit, Laca Novomeského na dlouho poslala do vězení a Karlu Teigovi vzala možnost publikovat. Václav Kopecký či Josef Rybák si ovšem na novou dobu nemohli stěžovat — ba právě naopak. A kde by se octl Julek po roce 1948? První republika Fučíka pronásledovala. V roce 1930 »neuposlechl výzvy k rozchodu, ač několikrát byl vyzýván, a úmyslně shlukoval lidi kolem sebe, čímž dopustil se nepřístojného chování na veřejném místě«. Jak poznamenává Gusta Fučíková (s.192): „Za to byl odsouzen k třem dnům vězení.” Je-li odsouzen Václav Havel za daleko menší přečin na osm měsíců, neodváží se nikdo z těch vychvalovačů první republiky připomenout, že buržoazie také zavírala — a jak! Fučík se ovšem nedal, a jak píše G. Fučíková (s. 192): „V patnáctém čísle Tvorby (17.4.1930) uveřejnil Jula na titulní stránce protest kulturních pracovníků a organizací proti cenzuře a policejním provokacím a výzvu československé veřejnosti, aby energicky protestovala proti zákrokům policie, »která bezohledně potlačuje svobodu uměleckého a vědeckého projevu a zakazuje nejslavnější světová umělecká díla.«” Buržoázni justice se nezmohla na žádnou další represi a tak Julek zůstal vítězem. Několik let prožil Julek v Sovětském svazu - stačil se však včas vrátit. Spřátelil se v roce 1935 v Tádžikistánu s polským komunistickým spisovatelm Brunem Ja- sieňským, který napsal o Tádžikistánu úspěšný román »Člověk mění kůži«. V lednu 1939 (přesné datum není známo) zemřel Jasienski v sovětském koncentračním táboře nedaleko Vladivostoku. To už byl Julek dávno zpět v Praze - a smrt na REPORTÉR (POLYGON) 2/90 něho čekala nikoli z rukou NKVD, nýbrž z rukou gestapa. Po několikaletém přátelství s Gustou se s ní Julek 24: srpna 1938 na radnici v Praze-Dejvicích oženil. Svědka si vybral významného — byl jím Bedřich (Fricek) Reicin, který měl po roce 1948 hodně lidí na svědomí a nakonec byl za tzv. slánskiá- dy popraven. Fučík byl vzorem komunistického novináře. Jeho ideová principiálnost mu umožňovala odhalovat buržoázni výmysly, byť byly sebepravděpodobnější. V článku »Tři proroctví z Melantricha« (Haló noviny 30.9.1933) se vysmál anglickému spisovateli: „Pan Wells říká, že v roce 1940 vypukne válka [. .. ] z pranepatrné zápletky na hranicích německo- polských a Evropa že se do ní zaplete proti své vůli a lepšímu vědomí. Bude to válka strašlivá, plná vraždění [...]. Válka potrvá pět let [ . . . ].” Fučík v roce 1933 odhalil nesmyslnost Wellsova proroctví — vždyť každý ví, že válka vypukla už v roce 1939 (tedy nikoliv 1940, jak se bláhové domníval Angličan) a netrvala pět, nýbrž šest let! Správně také rozpoznal úlohu Josefa Stalina už v roce 1937. V Rudém právu z 23.4.1937 uveřejnil článek »Film řeči soudruha Stalina«. Fučíkova slova si zaslouží, aby neupadla do zapomenutí. Tady jsou: „Sovětské vyslanectví v Praze uspořádalo pro novináře a jiné pozvané hosty filmové představení, na němž byl promítán film zcela zvláštní: film řeči soudruha Stalina o nové ústavě na VIII. mimořádném sjezdu sovětů. Na první pohled by se zdálo: prostá zvuková a fotografická zpráva o historickém referátu. Je to však daleko víc. Je to film sovětské demokracie. Žel, že znalost ruské řeči není u nás všeobecně rozšířena. Neboť za dvě hodiny jeho promítání by mohl každý dostat odpovědi na všechny své otázky, mohl by každý pochopit úlohu komunistické strany v Sovětském svazu, její autoritu i lásku všech k ní, mohl by pochopit, proč je soudruh Stalin tak milován sovětským lidem, mohl by poznat hlubiny sovětské demokracie. Dvě hodiny tu zní historická řeč soudruha Stalina a s plátna se dívá nejen jeho živá, stále víc a více poutající tvář, ale i tváře milionů, které ho poslouchají: v sále, kde zasedá sjezd sovětů, ale také v dělnických klubech, v továrnách, v rudých koutcích kolchozníků, ve školách, na ulicích, na lodích, v osamělých chatách za polárním kruhem, v bytech, v kancelářích - od západu až na dálný východ, od jihu až na dálný sever. I z prostého zjevu Stalinova i z tváří všech milionů jeho posluchačů, kteří ho nevidí, ale slyší jeho řeč z radia, i z potlesku jich všech, který se připojuje k potlesku delegátů v sálu — z toho všeho můžeš vyčíst, jak z vůle těchto milionů vyrostla nová ústava SSSR a jak z jejich vůle vyrostla i autorita Stalinova, jak je spojen tento muž s každým občanem SSSR a jak jsou s ním spojeni všichni ti, kdo řídí nejmocnější zemi světa.” A z Plzně napsal 29. prosince 1937 v dopise Gustě (tehdy ještě ne Fučíkové); „V SSSR jsou lidé po čertech trpěliví, ale když se jim z Druhé internacionály odvážili poslat protest proti popravě Zinověva, dali všem těm Citrinům důkladně přes prsty.” (J. Fučík »Korespondence«, Nakl. politické literatury, Praha 1963, s.250.) Fučík nemohl ovšem tušit, že Gorbačov o půlstoletí později dá vlastně za pravdu Druhé internacionále. Jako literární kritik zahájil Fučík svou činnost ve věku dvaceti let. A rozmáchl se hned zeširoka. V obdeníku KSČ Pravda napsal 21.7.1923: „Dnes tedy není každému Seifert tím, čím byl po »Městu v slzách«, jež právem bylo považováno za nejlepší knížku veršů proletářských od básníka z nejmladší generace. Dnes »Samá láska« podrobena přísné, odsuzující kritice ode všech uměleckých teoretiků komunistických, jichž slovo v poesii skutečně něco platí, a i ti nejmírnější z nich neviděli v ní více než měšťácký výhonek básníkova vývoje a jeho nebezpečné scestí.” Fučík se ovšem nedočkal Seifertova »Morového sloupu« ani odměny měšťáckého světa Seifertovi v podobě Nobelovy ceny. A na objevnou knihu komunisty Jiřího Weila »Moskva — hranice« z roku 1937 napsal Fučík do Tvorby 4.2.1938 kritiku pod názvem »Pavlačový román o Moskvě«. S autorem si to Julek vyřídil po bol- ševicku: „Hned na počátku knihy líčí Weil s velkou, skoro fotografickou přesností, jaké pocity má takový šosáček, přijíždějící nedobrovolně do. Sovětského svazu. Neví nic o dějinném převratu na šestině světa, nezajímá ho to, nechce znát nic o vzniku a rozvoji nové společnosti, o přeměně člověka, o zrodu nového lidského řádu, je mu docela lhostejné úsilí milionů o uskutečnění největších snů největších duchů lidstva. Neboť všechno velké je mu cizí.” Jiří Weil psal pravdu o čistkách a inscenovaných procesech v Moskvě — a ty neměly nic společného s největšími sny největších duchů lidstva. Ve chvíli, kdy Nezval opustil Surrealistickou skupinu a kdy se ji snažil rozpustit, Fučík schvaloval jeho rozhodnutí v Tvorbě 18.3.1938 těmito slovy: „Nezvalův čin rázně pomáhá k likvidaci páté kolony mezi inteligencí. Vyrazil dveře, pečlivě zamykané trockistickými šejdíři, a propustil zdravý vzduch do té ztuchli- ny, v níž už už se začalo rozkládat i mnohé z toho, co je v moderní české kultuře skutečně tvořivého a pokrokového. Vyjasnil, mnoho vyjasnil.” Odpustil-li Nezvalovi, nemohl odpustit Václavu Černému. A tak o něm 15.4. 1938 v Tvorbě napsal: „»Kritický měsíčník« řídí Václav Černý, muž velkých aspirací. Je vzdělaný, mnoho četl a může být příkladem — k poznání, že šířka četby nikterak ještě nezaručuje šířku obzorů. Nestojí na hoře velkého znání, je naopak zavalen papírem a nevidí za hranice své knihovny. Je to zcela patrně proto, že tento muž, který by chtěl být velkým 17 [pageend17]kritikem, nemá kritického ducha, který je duchem života.” Julek sice neříká, koho považuje za velkého kritika, je však zřejmé, že v tomto případě myslí sám na sebe. Fučík se zabýval v několika studiích českými spisovateli. V roce 1940 napsal studii o Karlu Sabinovi a v ní čteme tato slova: „Nazývali ho zrádcem národa. Ne, to není to pravé slovo. A Jakub Arbes se tu nemýlil ve svých důkazech, že Sabina přímo národu neuškodil a že se zřejmě snažil říci svým policejním chlebodárcům co nejméně.” Gusta Fučíková spolu s Ladislavem Štollem napsali o Fučíkově sabinovské studii v roce 1946 tento výklad: „Ze své práce o Sabinovi vybral právě kapitolu o jeho zradě. Proč? Chtěl tímto způsobem promluvit s českým lidem o věcech nejzávažnějších, o otázce charakteru, hrdinství a zrady, statečnosti a udavač- ství.” Měl si tedy český lid vzít příklad ze Sabiny a snažit se říkat gestapu co nejméně? A je to jediné možné vysvětlení skutečnosti, že v roce 1940 se Fučík zabývá právě Sabinovou zradou, která podle něho vlastně ani zradou nebyla? Václav Černý ve svých pamětech »Pláč koruny české« (Toronto 1977) na s.321 a dalších poukazuje na to, jak se do komunistického odboje od začátku okupace vloudili zrádci. A Fučíkova »Reportáž psaná na oprátce« by se dala vysvětlit jako autorova snaha ospravedlnit se z toho, že sám gestapu leccos prozradil, avšak jen nepodstatné věci. Černý píše (s.323): „Od chvíle, kdy roku 1945 vyšlo první vydání »Reportáže psané na oprátce«, byl záměrně i cílevědomě budován jeho oficiální kult, jenž velmi rychle dostoupil rozměrů skutečné apotheosy, která svým ohlasem překročila národní a státní hranice. Na jejích vlnách se nesly úspěšné kariéry málo nadaných, ale lačných mladých velebitelů i starších potřebných kozáků. Za to Julius Fučík nemůže. S rozkladem a koncem stalinismu, jehož byl tento kult výrazem a úkazem, stala se Fučíkova odbojová činnost a od- bojářská osobnost předmětem pochybností a nakonec nezastíraných podezření. Ani nás nenapadne se k této věci vyjadřovat a zaujímat stanovisko,.kdo něco podobného od nás očekává, bude zklamán. V tomto směru se chceme omezit na prostou konstataci, že zjednat v záležitosti Julia Fučíka úplné jasno přísluší naší komunistické straně a je zároveň její striktní povinností, a to tím spíše, že — tvrdíme — v přítomné chvíli úplnou pravdu ve věci již drahnou dobu zná. Poněvadž je v její moci vyjevit historickou skutečnost, jisté tak učiní, neboť je to v zájmu jak jejího vlastního prospěchu, tak v zájmu pravdy (a tento dvojí zřetel by měl být zřetelem jediným), ba konec konců i v zájmu Fučíkova jména.” A dále (s.330-331): „V této historii lístků »Reportáže« je tolik nesrovnatelností, imposibilit a kon- tradikcí, až hlava třeští! Vznikly snad jejich úpravou, zásahem editorů? Tím spíš mají být odevzdány k úplné publikaci — ale jsou ještě všechny a nedotčeny? Kdo 18 je vůbec redaktorem znění »Reportáže«? Jak to, že si neuvědomil protimluvy textu? Nepoznal snad sám režim nacistického vězení, mluví o věcech, o jejichž možnostech a nemožnostech nemá ani tušení? Buď tomu jakkoliv, ještě o Böhmo- vi. Vyváží Fučíka v červnu 1942, tedy do dvou měsíců po jeho zatčení, do Bráníka, ke konečné stanici tramvají, «sedávají tam pak často v zahradní hospůdce». Prý «na smyšlenou schůzku». Vyváží jej večer Prahou na Hradčany nad Nerudovu ulici. Proč? Není to přece z lásky k Fučíkovi. A neděje se to přece bez vědomí komisařových šéfů, Böhm si nemůže vyzvednout o své vůli nějakého vězně a procházet se s ním po Praze, na to je malý pán. A proč zrovna tato místa, nemohou být náhodná, jsou předem určena: kdo je sdělil gestapu a označil je jako místa ilegálních schůzek komunistických odbojářů? A nebyl-li to Fučík, ačkoliv se k tomu zdá hlásit slovy «o smyšlené schůzce», proč tam vezou právě Fučíka? Nepochopitelné.” To napsal V. Černý před rokem 1977 — a dodnes nemáme jasno o »Reportáži psané na oprátce« a o skutečné úloze Julia Fučíka v komunistickém odboji. A kdo ví, zda v těchto věcech vůbec kdy jasno mít budeme. Nebyl Julius Fučík Karlem Sabinou komunistického odboje za nacistické okupace? Dohady tohoto druhu už byly vysloveny nejen v knize Václava Černého. Fučíka popravili v roce 1943 nacisté. Stal se posmrtně národním hrdinou. Nedožil se května 1945, nedožil se února 1948 — a nedožil se srpna 1968. Dožila se však Gusta Fučíková a ta měla odvahu ještě ve vzpomínkové knize z roku 1971 obhajovat všechny ty komunisty, kteří schvalovali Stalinovy inscenované procesy z doby před válkou. Byl by Julius Fučík v roce 1971 stejného názoru jako ona? Dá se to předpokládat. Jeho Gusta napsala (s.395-6): „Odkud se u Teiga a jiných intelektuálů vzal ten protisovětský postoj? Za záminku jim sloužily procesy. Komu měli důvěřovat komunisté, přátelé Sovětského svazu: zprávám z SSSR, generálnímu sekretáři Kominterny Jiřímu Di- mitrovovi, význačným pokrokovým spisovatelům A. Nexömu, Lionu Feuchtwan- gerovi, generálnímu sekretáři Francouzské komunistické strany M. Thorezovi, generálnímu sekretáři KSC Klementu Gottwaldovi, kteří na základě soudních materiálů odsuzovali obviněné, nebo měli důvěřovat západním buržoazním agenturám, trockis- tům, kteří používali vždy nejzáludnějších, nejlživějších, nejzákeřnějších pomluv proti SSSR? Ilja Erenburg, který věděl něco konkrétnějšího o lidech, kteří byli v SSSR v třicátých letech zatčeni a odsouzeni, žil tehdy i v SSSR i na Západě. Mohl se tam svěřit se svými pochybnostmi svým nejbližším přátelům a přesto nevystoupil proti Sovětskému svazu, proti jeho společenskému zřízení, jak to činili bývalí »komunisté« u nás. Naopak, v jeho knize Lidé, roky, doba (3. díl, str.426) čteme: ’[...] Věděl jsem, že se dějí zlé věci, ale současně jsem věděl, že ani já ani moji přátelé a všechen náš lid nezradí Říjen a že zločiny jednotlivců ani všechny ty stíny, které nám kalí život, nás nemohou svést z naší nesnadné velké cesty. Byly dni, kdy jsem nechtěl dále žít, ale i v takových dnech jsem věděl, že jsem volil správnou cestu.’ ” Mělo se tedy — podle Erenburga a Gusty Fučíkové — lhát dál, neboť popravy nevinných lidí nemohou zastavit cestu pokroku. Gusta Fučíková si to ještě v roce 1971 - také za Julia Fučíka — vypořádala s Ferdinandem Peroutkou a Václavem Černým. Napsala (s.377-8): „Perout- kovy konce jsou známé. Po Únoru utekl na Západ a ze »Svobodné Evropy«, z »Hlasu Ameriky« nevybíravě pomlouval naši lidově demokratickou republiku. Za okupace ho gestapo sice zavřelo, ale nepovažovalo ho za nijak nebezpečného nepřítele. Což mohl Jula bez povšimnutí nechat i jiný časopis — Kritický měsíčník? Časopis, který začal vycházet v r. 1938, v době bezprostředního ohrožení naší samostatnosti domácí reakcí a hitlerovským fašismem, řízený Václavem Černým (nechvalně známým i z r. 1968, kdy bez skrupulí vystupoval proti našemu socialistickému zřízení).” Julius Fučík je postava českého stalinismu z doby před válkou. Velmi se hodil stalinistům po válce — a proto z něho udělali hrdinu málem nadpozemské čistoty. Za to ovšem nenese odpovědnost — a snad by s tím i nesouhlasil. Julius Fučík je postava svým způsobem tragická. Naprosto se však nehodí jako vzor pro českou mládež. Jeho cesta vedla do slepé uličky — a do takové uličky se mladí lidé posílat nesmějí. 3 NÁPLŇ ČINNOSTI KOORDINAČNÍHO STŘEDISKA pro ekonomické a zahraniční styky ve Švýcarsku: Zprostředkování kontaktu pro československé firmy, které hledají odbyt svých výrobků či možnosti kontaktu k partnerským firmám na Západě a naopak pro západní firmy v Československu. Zajištění dokumentace a event, překladatelská služba (v rámci našich možností) pro jednodušší informační materiály. Zajištění cestovních formalit a doprovodu našich firem při jejich cestách do zahraničí. Zajištění publikace důležitých cest a událostí ve zdejším tisku a event, zprostředkování kontaktu k oficiálním švýcarským orgánům. (Bližší informace na tel. 056/44 2515, 01/3716472 nebo 01/3420809.) J. E. HÝSEK BRATRANEC Z AUSTRÁLIE hledá sestřenici HELGU, rozenou KALOČOVOU z Ostravy. Tanečnice a baletka bratislavského a ostravského divadla. Provdala se do Itálie. — Bratrancova adresa je v administraci Reportéra. REPORTÉR (POLYGON) 2/90 [pageend18]OTA RAMBOUSEK ÚVAHY VZDĚLANCOVY Vyskytují se mezi námi jedinci, kterým občas břeskne v hlave a oni pak na papíře popisují svoje zkušenosti, příhody, jež zažili, případně své pocity. Není jich mnoho a společnost je nazývá spisovateli. Napíše-H takový spisovatel knížku, patří k jeho příjemným povinnostem udělovat autogramy. Autogram znamená, že autor počmárá čistou stránku svým podpisem, případně přidá nějakou rádoby duchaplnou pitomost. Zmihuji se o tom proto, že i já kdysi dostal autogram. Když jsem s jistými obtížemi absolvoval obecnou školu, základní stupnetí vzdělání, který má téměř každý, přešel jsem od sv. Štěpána na vyšší učiliště, měšťanku na Karlově. Ne snad, že bych touhou po vedách hořel, ale tehdejší stát mne k tomu vyzval. Za buržoázni republiky se do školy chodit muselo. Zatímco dnes zde, v t.zv. svobodném světě, může se kdokoliv vyšvihnout vlastní pílí až na blba samouka, aniž by se nějakou školní docházkou obtěžoval. Zůstaňme u spisovatelů: Přihodilo se mi, že jsem na Karlově zastihl ředitelovat poslední rok velebného kmeta, pana prof, dr. Eduarda Store ha. Byl to v té době věhlasný spisovatel, který po večerech spisoval napínavé příběhy z šerého dávnověku. Tenkrát např. nebyly známy nějaké oddací listy. Oblíbil-li si tehdy prehistorický ženich nejakou místní kotrmelínu, uchopil ji za vlasy, vydal z hrdla temný chrochtavý zvuk, velmi podobný smrtelnému chropotu poráženého vepře, odvlékl vyvolenou do temna jeskyně — a konala se svatba. Tohle všechno trefně popisoval náš pan ředitel Storch ve svých pamfletech, a nám, chudým pražským klukům, se sbíhaly sliny při představě opékaných mamutů na rožni v Hbehské kotlině či v pralesích Divoké Šárky. Usmyslel jsem si, že požádám pana ředitele o autogram, z prostého důvodu: Abych se vetřel. Zakoupil jsem brožovaný výtisk diluviálního horroru »Lovci mamutů« za 3.50 Kč tvrdé předmnichovské měny a v deset hodin, o velké přestávce, jsem zaklepal na dveře ředitelny v prvním patře: „ Vstupte!", ozvalo se a já tedy vstoupil. „Čeho si přeješ, žáku?", vzhlédl pan ředitel od jakýchsi spisů. Vyslovil jsem přání a podal mu výtisk. Zdálo se, že je polichocen, ale vzápětí se vzpamatoval. Přísný stařec, oděný v »kai- serroku« s kaučukovým kráglem a budi- telskou kravatou, zaskřehotal: „Jak se jmenuješ, žáku, a kterou třídu navštěvuješ?", zeptal se spisovně dle Gebauera a já se divil, protože do školy jsem chodit musel a o nějakých návštěvách se nedalo mluvit. Ředitel vyhledal příslušnou třídní knihu: „Jakže — žáku Rambousku! Vidím v tvém prospěchu trojky!", pohorši! se a já dodnes, po téměř šedesáti letech si živě pamatuji na své pocity: Tak já ti REPORTÉR (POLYGON) 2/90 vole přišel udělat radost — a ty na mně s trojkama! Snad proto se spisovatelé dívají žadatelům o autogram do obličeje, než podepiš!. . . * S panem ředitelem Štorchem mám spojen další důležitý poznatek. Nosil totiž knír a bradku. Snad si ještě starší čtenáři pamatují, že naše kapitalistická republika měla vojenskou smlouvu s Francií a tak jsme měli na dvacetikoruně nějakého francouzského generála a kardinála s bradkou. Teprve mnohem později se se mnou různí lidé přeli, že to byl ministr financí. Ale důležitá je ta bradka. Občan i se opičí; snaží se napodobit svůj vzor. V té dobé to byl pan prezident Masaryk. Není to tak dlouho, co tady v Americe prezidentoval Ronald Reagan. Když mu tehdy operovali prostatu, hodně Američanů si to nechalo operovat taky. Hlavně ženský — znáte je! * Dost často slyším, že prý Číhané jsou chytrý národ, a to už hodně dlouho. Ale možná, že to byli Rekové, co první vymysleli moudro: Pošli vola kolem světa, vrátí se ti zase vůl! Člověk má poznávat cizí kraje a lid. Potíž je domluvit se. On i takový člověk, jako by! pan prezident Masaryk, se může občas mýlit. Prý — kolik řečí umíš, tolikrát jsi člověkem. A můžu vám na rovinu říct, že to není pravda. Lidi v cizině na vás zkoušej' ty svoje všelijaký hatlaniny, česky se nedomluvíte! Vím to z vlastní zkušenosti. Řekl mi totiž před časem kamarád: Kdyby ses někdy náhodou dostal do Ríma, jdi se podívat do tý šestnáctý kapie. Stojí to za to. Přišel jsem na to náměstí, co je ten kostel, a moc jsem se překvapil: Hlídají to tam takoví štráfkovaní šašci! Když si vzpomenete na ty naše kluky jak panny, v těch brigadýrkách a bílejch rukavičkách jak stojí na Hradě a hlídají pana prezidenta Husáka, tak se musíte smát. A v tom rohu, co je vchod do Vatikánu, jede mercedes dovnitř a Cadillac ven a zase bentley a v každým sedí nějakej ten farář. Však tam jeden žid povídal manželce: Podívej, jak se jim to katolictví rozmohlo. Když povážíš, že začínali svoslem. No, vlezl jsem dovnitř a hledal tu kapli. Jde se přes patnáct kaplí, až přijdete do tý šestnáctý. A — abych pravdu řek: By! jsem dost zklamanej. Moře Udí, kaple je úzká, tmavá. Kaple bejvaj většinou pěkně vybílený a tam to nějakej vůl pomaloval nahotinama od stropu až k podlaze. A všechno cestování stojí peníze. Lepší je sedět doma a číst si něco od pořádnejch spisovatelů, jako byl ten Storch nebo Jirásek. . . 3 JAROSLAV LAMBERT OSVĚTA S PIHOU KRÁSY Velice rád čtu v týdeníku »Züri Woche« pravidelně otiskované úvahy bývalého starosty města Curychu, pana Sigmunda Widmera, jejichž sociálně-politické zaměření spočívá na respektu všech kulturních a morálních hodnot naší tisícileté křesťanské civilizace. Tento aspekt mimořádně vysoko hodnotím jako konkrétní přínos k odvrácení dalšího prohlubování krizových jevů v naší zmaterializované společnosti. S velkými sympatiemi přijímám nejenom kritická stanoviska, jež jmenovaný autor zmíněných úvah zaujímá k bezduchému kultu vyznávání konsumních hodnot, který ve svých přímých důsledcích člověka redukuje na pouhý objekt tržního hospodářství, ale i jeho aktuální postřehy v oblasti reálné vnitrostátní i zahraniční politiky. Leč ke své upřímné lítosti musím konstatovat, že zatímco v oblasti etiky, ať už všeobecné či politické, s panem doktorem Widmerem souhlasím naprosto a bez výhrad, nemohu totéž prohlásit i tam, kde se jedná o výklad historického vývoje v zemích, ležících mimo hlavní akcent jeho odborné historie kovědné kvalifikace. Nepochybuji o tom, že smyslem úvahy pana dr. Widmera, která byla uveřejněna v »Züri Woche« 4. ledna 1990, zabývající se politickým děním v zemích bankrotujícího »reálného socialismu«, byla upřímná snaha autora podat formou seriózní osvěty čtenářské veřejnosti objektivní informace o světové aktualitě číslo jedna. A jistě by se mu to bývalo podařilo docela s úspěchem, kdyby . . . Právě tím ošemetným »kdyby« je okolnost, že se zde pustil do výkladu historie země, jejíž dějinný vývoj leží mimo rámec jeho vědecké fundovanosti. Prostu- duje-li si pan Widmer dodatečně s pečlivostí vědce okolnosti historického vývoje ve středoevropském prostoru — především pak habsburského mocnářství — pak určitě pozná, že jeho these, že v roce 1918 Československo vzniklo jako umělý stát, je čirým bludem. Způsob, jakým zde autor líčí složení jednotlivých územních celků celého státního útvaru, nezbytně musí v neinformovaném čtenáři vzbudit dojem, jako by od Rakouska byla odtržena jakási jeho odvěká část zvaná Čechy, k níž byla neorganicky připojena nějaká od věků k Německé říši patřící část zvaná »Sudetské Německo«, dále pak jako by v minulosti k Čechám nikdy nepatřící Morava jakož i Slezsko, které podle dr. Widmera zřejmě vždycky patřily k Rakousku. Kdyby si pan doktor Widmer zalistoval v kterémkoliv naučném slovníku (i z doby před rokem 1918), pak by zjistil, že by zde marně hledal jím použitý geografický termín »Sudetendeutschland« (Sudetské Německo). Zato by se zde však pod heslem »Čechy« dověděl, že k této zemi patří pohoří, jejichž souhrnný název je »Sudety«. Je sice historickou pravdou, že potom, co po první 19 [pageend19]světové válce americký president Wilson vydal proklamaci o právu na sebeurčení národů, využila toho — bez výhledu na úspěch — určitá část v českém pohraničí žijících občanů německé národnosti k tomu, aby vznesla požadavek na politickou nezávislost pro území, na kterém žila, přičemž pro tento politicko-správní útvar žádala název »Deutschböhmen« (Německé Čechy). Tím současně sami němečtí nacionalisté žijící na území Čech a Moravy potvrdili, že sami sebe nepovažovali jak v minulosti tak ani v přítomnosti za příslušníky - a svou domovinu za území — Německé říše. Že Čechy a Morava spolu se Slezskem a Lužicí byly už po celá staletí před rokem 1526, kdy jejich obyvatelstvo svobodnou volbou přijalo Habsburky za své krále, coby země koruny České mezinárodně uznávány za samostatné království — a že své výsadní postavení v rámci habsburských zemí neztratily úplně ani po třicetileté válce 1648, o tom nepochybuje žádný, byť i jen povšechnými znalostmi o vývoji ve střední Evropě fundovaný historik. Potom, co saský kurfiřt v době pobělohorské odtržením Lužice od České koruny shrábnul svou jidášskou odměnu za to, že nechal české stavy »ve štychu« — a dále co pruský král po roce 1740 v bojích s Marií Terezií odňal od České koruny velkou část Slezska, nelze o Opavsku, Krnovsku a Těšínsku objektivně hovořit jako o existenci nějakého »rakouského Slezska«, neboť co tento zbytek kdysi velkého Slezska měl společného s Rakouskem, to byla pouze osoba krále, ale to ještě výlučně prostřednictvím své nedílné příslušnosti ke koruně České. Nemůže být tedy sporu o tom, že český stát před rokem 1918 de iure nezanikl, byť i jeho suverenita byla do určité míry omezena. V roce 1918 se mu naskytla reálná možnost ze svazku rakouských zemí vystoupit a na základě proklamovaného práva na sebeurčení národů zvolit si do budoucna svou vlastní cestu. Tohoto práva využil i národ slovenský, který se po vymanění z tisíciletého maďarského jha rozhodl nadále žít jako svéprávný národ ve společném státě se zeměmi někdejší koruny České. Totéž učinili i obyvatelé Podkarpatské Rusi, o čemž se však pan doktor Widmer ve své úvaze nezmiňuje. Pokud jde o původní historické země koruny České, pak je skutečně těžko uvěřit, že by odvěká existence samostatného českého státu panu Widmerovi, jakožto expertu na výklad tzv. reformace, nebyla známa. Vždyť už celých sto let předtím, než se začaly v Curychu probouzet první reformační snahy, prolomili Hus a jeho stoupenci v Čechách do mohutné, kdysi monolitní pevnosti Římské církve první průrvu, kterou později reformátoři jako Zwingli a Luther s dalšími ve službách mocných tohoto světa a pod jejich ochranou vnikli jako laciní hrdinové reformace »parádešritem« do pozic, které dobyli a po celé jedno století drželi čeští husité. A nezískal-li pan Widmer vědomosti o těchto historických faktech studiem českých dějin, pak by mu to mělo být známo z jeho nejvlastnějšího vědního oboru, jímž je historie švýcarská, protože svého triumfu dosáhli »odbojníci z Českého království« na památném církevním sněmu, který se konal právě ve švýcarské Basileji. A to se stalo přesně sto let předtím, než Zwingli padl v boji u Kappelen. Staré lidové přísloví říká, že každá liška chválí svůj vlastní chvost. Zvláště pak, jedná-li se o lišku ve specifickém postavení u moci. V Curychu se dostala k moci protestantská reformace, a proto se nedivím, že dr. Widmer na jedné ze svých přednášek, které jsem byl přítomen, prohlásil, že »z Curychu vyšla reformace do celého světa«. Jeden můj příbuzný v Německu, takto angažovaný lutherán, mě přesvědčuje o tom, že reformace se vydala na cestu do širého světa z Německa. On prý to musí vědět, protože má vysokoškolské vzdělání. Já jsem se ve škole učil, že ideál reformace vyšel z Čech — a jeden z mých bývalých kolegů, rodem Angličan, mi tvrdil, že prý Hus všechny zásady, na nichž spočívala česká reformace, prostě od začátku až do konce opsal ze spisů jeho anglického krajana Johna Wyclifa, které byly publikovány už 50 let před tím, než Hus začal v Praze bouřit proti římskému papeži. Zkrátka, nepopiratelnou skutečností zůstává, že dějiny píší vítězové. Ovšem vzhledem k vlastnímu tématu této mé repliky pro mne zůstává otevřená otázka: Kterému vítězi se chce pan doktor Widmer zavděčit tím, že od věků existující český stát, snad jenom proto, že k němu byla připojena v roce 1918 další území, obydlená příbuznými národy, demagogickou formou zdegradoval na jakýsi umělý slepenec? Ať mi pan Widmer promine, chci věřit, že to tak nemyslel, ale styl, jakým o Československu píše, v každém případě nechává neinformovaného čtenáře i nadále ve víře, že měla pravdu Goebbelsova propaganda, prohlašující Čechy za starý »německý prostor«. A pokud jde o celý stát, pak už zde je jen krůček k tomu, aby se vynořil nějaký nový »architekt tisíciletého řádu pro Evropu«, který by ČSR prohlásil za pouhý »sezónní stát na Vltavě«. Tohoto termínu už kdysi kdosi použil — jmenoval se Adolf Hitler. ® VÁCLAV VÝTVAR VENI, CREATOR SPIRITUS! V Praze se sešlo dne 27. ledna t.r. na 250 mrchopěvců, mrchotrubců, varhaníků, sbormistrů a komponistů, zkrátka milovníků a provozovatelů chrámové a duchovní hudby z Čech a Moravy, aby založili SDH - »SPOLEČNOST PRO DUCHOVNÍ HUDBU«. O dokonalé přípravě schůze svědčí ta skutečnost, že zasedání trvalo pouze pět hodin a že přitom účastníci vytvořili 14 odborných komisí, vedených profesionály. Za předsedu šestičlenného výboru byl zvolen hudební skladatel Jan Hanuš. Nový spolek bude moci pomalu, zajisté ne lehkou prací odstraňovat vakuum, které vzniklo 1949 po zrušení Cyrilských Jednot. Situace je totiž katastrofální nejen v liturgii, ale na venkově k tomu přistuVážná ceremonie udělení čestného doktorátu prezidentu ČSR Václavu Havlovi Colum- bijskou univerzitou (USA) skončila. Teď už se můžeme smát. — Zleva: Prezident Co- lumbijské univerzity, prezident Československé republiky, filmový režisér Miloš Forman. 20 REPORTÉR (POLYGON) 2/90 [pageend20]puje ještě nedostatek lidí, kteří by byli vznikající ansámbly schopni vést. Varhany jsou takřka všude zničené, nejen zubem času, ale mnohdy i neodbornými zásahy. Kontinuita tvorby chrámové hudby byla u nás přerušena též z toho důvodu, že nejsou noty; léta se, už nic nevydává. K tomu přistupuje ještě naprostý nedostatek praktických kontaktů s významnými světovými trendy hudby chrámové i duchovní (francouzské, americké, sovětské). V posledních létech dostala se na Západ pouze vrcholná tělesa (»Cantores Pragenses« či Dómský sbor od sv. Víta) a k nám něco italských a německých sborů, ale to má asi takový význam, jako by se oboustranně plivalo do moře. Ačkoliv v Praze vzniklo v poslední době několik velmi dobrých souborů, které se snaží pomoci kritickou situaci změnit, na venkově je to takřka nemožné z důvodů, o nichž jsem se už zmínil výše. Je třeba vychovat novou generaci liturgických varhaníků, kteří obstojí též jako varhaníci koncertní. Ačkoliv po léta kom- ponisté/pedagogové Petr Eben, Zd. Polo- láník, Jan Hanuš, Jitka Snížková i j. překvapují zajímavými skladbami duchovními, ani jejich práce nemohla být systematická, a tak i zde je třeba zjednat nápravu; snad rychle začít s organizováním kursů při diecézích (jako je tomu např: v záp. Německu) a urychleně zřídit specializované hudební vydavatelství. Všechny opravyschopné varhany je třeba opravit co nejdříve, a to nejen na venkově. (Např. v Praze u sv. Víta byla poslední generální oprava 1970.) Převážně netkví problém v nedostatku financí, ale v nedostatku firem, schopných a ochotných tyto opravy uskutečnit; musily by urychleně vychovat dostatek mistrů-var- hanářů, schopných nejen postavit nové varhany, ale také provést odbornou rekonstrukci podle současných památkář- ských kritérií. Problematický je též nový »Jednotný zpěvník«, podobně jako »Kancionál«, vydaný v Římě. Nejen s překrásnými lidovými zpěvy, ale také a hlavně se starými poetickými texty bylo zacházeno svévolně, bez porad s jazykovědci i musikology; zmizela spousta písní husitských i barokních, bez nichž nebylo možné dříve si představit např. zpěvy rorátni, nebo oslavy sv. Jana Nepomuckého. Leč nejen my jsme nad takovým stavem smutni, i jinde mají potíže: »Gotteslob«, jednotný zpěvník v německy mluvících evropských zemích, předčil české Kancionály simplifikací latinských žalmů, gregorianiky atp. takovými zrůdnými způsoby, že odborník, doprovázeje to anebo to slyše, domnívá se, že snad on sám zblbnul. Proto se musí SDH zaměřit též (a hlavně) na odbornou výchovu kněží k pochopení komplexů církevního umění (hudebního - výtvarného). Teprve postupem času dospělo se všude k přesvědčení, že pokoncilové změny v liturgii způsobily, že každý farář sloužil mši sv. jinak a že latina byla neprávem z kostelů takřka vypuzena. Jak se v širší diskusi při schůzi SDH ukázalo, určitý odpor proti hudbě figurální (instrumentální) v chrámech i při neliturgických pobožnostech přežívá u nás na Moravě, snad proto, že tam není souborů profesionálních, srovnatelných s oněmi v Praze, ale asi též pro zastaralé předpisy arcidiecése olomoucké. Problém není nový, v Evropě se začalo o něm vášnivě diskutovat již před více než sto léty a došlo to až tak daleko, že z varhan byly odstraňovány smíšené rejstříky (mix- tury). Krátce před první světovou válkou vystoupil proti těmto názorům český hudební badatel dr. Emilián Trolda zásadním článkem »Tote Musik« v 1. čísle časopisu »Musica sacra« (vychází dodnes) a vzbudil veliký poprask, avšak od té doby vzrostl v Evropě neobyčejně zájem o hudbu barokní a varhany se začaly stavět jako kombinace nástroje barokního (něm.) a romantického (franc.). Nový zvukový ideál posunul zvláště francouzskou varhanní hudbu do postavení zvláštní avantgardy (Messiaen, Langlais, Allain etc.). Stejně málo smysluplná byla v uplynulých koncilových létech pře o doprovázení gregoriánského chorálu a většina ordinářů nařizovala zpívat bez doprovodu. Tvrdohlavci v Praze, Amsterdamu, Vaalsu, Klosterneuburgu a několika málo klášteřích — pokud tam nevymreli varhaníci, kteří chorál doprovázet uměli — zůstali dodnes při starém. A hle, najednou se obzor zase rozšiřuje, přišlo se na to, že s doprovodem je to krásnější a velebnější a může být i zbožnější. Ze snah a úkolů, které si klade SDH ve svých stanovách i ve svém programu, je možno očekávat obrodu z tradice, ale i hudební trendy nové, které positivně mohou přispět nejen k rozkvětu hudby chrámové (liturgické i neliturgické) a také hudby duchovní nejen u nás, ale i v celém tom kulturním okruhu, kterému se říkávalo »ORBIS CHRISTIANUS«. ® ZBYNEK ČEROVSKÝ BO - BO O mimořádných událostech v československém vojenském letectvu Bo-Bo není žádná krásná ženská s pět- kama a dlouhýma nohama, reklama pro větší sexuální potenci či nové kafe. Bo-Bo byla v šedesátých letech elektrická lokomotiva na stejnosměrný proud a vyráběla se v Plzni-Doudlevcích v době, kdy se po celém světě vyráběly elektrické lokomotivy na střídavý proud. Ale protože Velký bratr elektrifikoval své železnice stejným způsobem, muselo se mu československé hospodářství přizpůsobit, třebaže rozumní a znalci věděli, že to je nesmysl, který nás bude stát v budoucnosti velké peníze. Stál, stojí a bude ještě stát. Tenkráte byl ještě Sovětský svaz náš vzor. Ale to nás tenkráte nijak nevzrušovalo. Popravdě řečeno, neměli jsme o nějakých elektrických lokomotivách typu Bo-Bo nejmen- šího ponětí až do .. . Podzim je pro létání ošklivý čas. V Plzni zejména. Borské letiště se svou 600 x 20m asfaltovou drahou z dob války leželo (a stále ještě leží) v těsném sousedství Škodovky, odkud se pořád valil kouř, prach, pára a smog, takže celodenní mlhy nebyly žádnou výjimkou. A zejména na podzim. Připadali jsme si tam stále jako v lázni. Podle toho, jak foukal vítr, střídavě na nás ze Škodovky permanentně bud’ pršelo, padal popílek nebo se k nám valila mlha, která sice nedosahovala velké výšky, ale pro starty a zejména pro přistávání byla velice nebezpečná. Tenkráte už jsme byli na Borech sami. 18. stíhací letecký pluk byl přezbrojen z messerschmidtů Bf-1O9 v československé verzi na letouny MiG-15 a přemístěn do Pardubic. Náš pluk, vybavený letouny 11-10,. zvanými »kombajn«, byl určen k provádění taktického průzkumu, k řízení a opravování dělostřelecké palby. O vlastnostech »kombajnu« jsem už hovořil a tak se o něm nebudu více zmiňovat. Jen dodám, že ona 600m dlouhá a 20 m široká dráha na borském letišti, postavená Němci v době okupace, byla pro »kombajny« nevhodná, a tak se na ni jen přistávalo. Ale také jen zřídka. Jinak bylo letiště travnaté a pro tyto letouny ne příliš vhodné. Měli jsme s tím mnoho starostí a problémů. Mnozí z nás již bohužel o těchto problémech nemohou nic říct, protože se mezitím odebrali na věčnost. Láďa Paleček a Pepík Zikmund toho podzimního dne měli naplánován docela obyčejný navigační let. A měl bych dodat, že naši situaci na borském letišti komplikovalo ani ne 15 kilometrů vzdálené letiště u Dobřan, kde byl rozmístěn 5. stíhací pluk, který měl již ve výzbroji a v hotovosti pár letounů typu MiG-19, prvního sovětského nadzvukového letounu. A tak aby se co nejméně komplikovala vzdušná situace pro malou vzdálenost mezi oběma letišti, museli jsme po startu točit zatáčku vpravo a proti zdravému rozumu přelétávat celé město v poměrně malé výšce, což bylo velmi škodlivé našemu zdraví a nemuselo se vyplatit obyvatelům Plzně. Přistávat se muselo taktéž pouze tak, že jsme přelétávali borský kriminál v poměrně malé výšce a tak jsem měl možnost si ho mnohokráte prohlédnout. To jsem ovšem tenkrát ještě nevěděl, že v jednom období dějin našeho státu se stanu dočasným obyvatelem tohoto vyhlášeného kriminálu a budu se dívat na přelétávající letadla sám. To už ale po mém bývalém pluku nebylo ani stopy a nad kriminálem přelétávaly bitevní vrtulníky Mi-24. Tehdy celá tzv. borská plán nebyla zastavěna a byla téměř holá. Vlevo byla ona pověstná továrna na výrobu elektrických lokomotiv. Před ní stály jako dva vojáci na stráži dva vysoké topoly, pak holá pláh, kriminál a hned za ním plocha letiště. Před tím ještě hluboké údolí, proťaté řekou, silnicí a železničními kolejemi. Pro přistávání v malé výšce samé nepříjemně věci. Představte si roli Pepíka Zikmunda. Sedí v letadle na popruhu zády k pilotovi. Dělí je 25 mm tlustá pancéřová deska a nevidí dopředu nic. K dispozici má REPORTÉR (POLYGON) 2/90 21 [pageend21]omezený výhled z kabiny letounu, v níž může ovšem také stát v případě potřeby a v rukách třímá spoušť velkorážného kulometu 12,7mm. Jinak je jeho funkce oficielně pojmenována letovod-střelec. S pilotem je spojen interkomem a chce-H, může poslouchat jeho rozhovor s řídícím létání, leteckým dispečerem nebo s kýmkoliv, či si přeladit na jinou stanici podle vlastní volby. Jediný přístroj, na který se může dívat, je kompas, aby měl pojem o směru, kterým letí. Odevzdán je do rukou božích a umění pilota. Když Láďa Paleček toho podzimního dne odstartoval, netušil on ani Pepík Zikmund, letovod a střelec, co je za pár minut čeká. Ale jak se říká, osud nechodí po horách, ale po .lidech. »Kombajn« se rozbíhal po mokrém letišti jen neochotně a pomalu. A tak jsme si vypomáhali »forsáží«. Totiž posunutím plynové páky za povolenou připusť, kdy docházelo k překročení povolených otáček motoru letounu a ke zvýšení jeho výkonu. Jen krátkodobě, ale často to bylo více než nutné, aby nám borské letiště vůbec stačilo. A Láďa to udělal a říkal to taky řídicímu létání, a tak to mohl slyšet taky Pepík. Potom zaCal točit zatáčku doprava přesně podie předpisu a když byl nad Škodovkou asi ve výši 600m s letištěm po pravé straně, vysadil mu motor. Co to pro pilota znamená, si asi těžko dovedete představit. Sám jsem to dvakrát zažil na vlastní kůži, ale nikdy ne v takové situaci, v jaké se ocitl Láďa Paleček. Pod ním Škodovka, před ním celé město Plzen, vpravo letiště s kratší stranou k němu a za ním Nová hospoda s lesem směrem na Líně. »Kombajn« nebyl žádný větroh či kluzák a 600 metrů výšky bylo zpropadeně málo. A tak se rozhodl pro jediné, co mu zbývalo a zdálo se, že se rozhodl správně a také rychle. Zavřel přívod benzinu, vypnul magneta, odtrhl krytku požárního tlačítka a potlačil prudce letoun, aby zvýši! jeho rychlost. Začal s malým náklonem točit zatáčku doprava a s poměrně velkou rychlostí a klesáním. A hned mu bylo jasné, že se zpátky na letiště nedostane za žádnou cenu. A tento odhad byl také velice správný. Přelétl ono neblahé údolí a před nim se na vršku objevila borská pláh. A na ni dva topoly, mezi nimiž byla třicetimetrová vzdálenost. Více než dost pro rozpětí kombajnu s jeho dvanácti metry. Ale vpředu stál ještě kriminál, a to Láďovi komplikovalo přistání, protože pořád ještě si nebyl jist, kam až se letoun dosmýká po přistání »na břicho«, pro které se rozhodl. Musím dodat, že řídící létání a vlastně celá směna boj o život Ládi Palečka prožívala stejně, jako by s ním všichni seděli v letounu. Většina z nás si myslela, že to nestihne a tak z letiště odstartovala letištní hotovost — sanitka, jeřáb a hasičák. Láďa si srovnal letoun tak, aby měl kriminál mimo přímku přistávacího manévru. Tedy se rozhodl přistávat trochu šikmo a věděl, že nutně musí prolétnout mezi oběma topoly. Větší výšku neměl a na tom se nedalo nic změnit. Dával tedy v poslední fázi podrovnání pozor na pravé křídlo, aby nezachytil pravý topol — a zachytil o druhý levým křídlem. Jak jsem již řekl, mnoho výtečníků předtím prolétlo zcela bezpečně mezi topoly bez jakékoliv úhony a také za to vyfasovali často své tresty. Ale to neměli vysazený motor a studený pot po celém těle. A pak to přišlo. Letoun zachytil levým křídlem o topol a přerazil ho jako sirku. To ho však stočilo doleva o 90 stuphů přímo proti doudlebské továrně. Na své cestě smetl betonový plot, prorazil zeď montážní haly, za níž nechal křídla, a zabořil se motorem — do Bo-Bo, která stála na montážní Unce a kde na ní pracovalo mnoho žen. To vše se odehrálo během pár sekund. Jak dlouho, to nikdo nezměřil, ale odborníci to spočítali na 2,4 sekundy. Pak nastalo ticho. Rozhoukaty se sirény a dorazila letištní pohotovost. Cestu k místu přistání měly otevřenou a uhlazenou břichem »kombajnu «. Letoun ani neexplodoval, ani nechytl, nedošlo ani k výbuchu munice či raket. Raketnice totiž s jejich obsahem a kanóny zůstaly na křídlech za zdí tovární haly. Centroplán pancéřového letounu byl tak masivní a pevný, že oběma letcům zachránil život. Ale ani naštěstí v cestě letounu nikdo nebyl, a tak při celé této události nepřišel nikdo o život nebo k úrazu. Až... Pepík Zikmund neměl ponětí o tom, co se děje. A Láďa z toho dostal šok a byl tak vynervovaný, že si pootevřený kryt kabiny pustil zpátky na ruku a přerazil si ji v zápěstí. K letounu se nejdříve seběhly ženy z montáže právě rozpracované Bo- Bo. Zřejmě si vůbec neuvědomily, co se může nebo by se mohlo stát. Stačí kapka benzinu, elektrická jiskra — a dochází k velkému výbuchu. Letouny chytají snadno a hoří vytrvale. Že k tomu nedošlo, bylo obrovským štěstím. Pak by ony ženy nebyly jistě mezi živými, neboť z ohniska tak velkého požáru není úniku. Ale ony viděly, že v kabině je ještě jeden člověk a ten se z ní nemůže dostat ven. Byl to Pepík. Zadní kryt kabiny se totiž zdeformoval o trosky zdivá či železobetonový plot továrny. Zkrátka a dobře, kabina nešla zcela otevřít a Pepík se nemohl dostat ven. Navíc to bylo na podzim, kdy se létalo v kožešinových kombinézách po luftwaffe, které jsme měli rádi. Byly měkké, poddajné, z beránčí kůže, ale i trochu objemné. A tak Pepík, když viděl, že se z kabiny oblečený nedostane, začal se v ní svlékat. A tak kabina zadního střelce k tomu poskytovala dost místa. Nejprve padák, bunda, kožešinové boty, kalhoty. A podtím, jak jsme říkali, »Jágrovo prádlo«. Bílý nátělník a dlouhé bílé spodky z kvalitní bavlny »Made in India «. A tak Pepík s pomocí těchto žen vylezl po značném úsilí jen v tomhle »oblečení« a začal se zajímat o osud Ládi, který ležel podivně zkroucen na pilotním sedadle. Byl v šoku a navíc měl bolestivé zranění v podobě přeraženého zápěstí. A tak ho s pomocí žen vyprostil a vytáhl z kabiny a pak už tady byla vojenská sanitka a ostatní šlo všechno jak na drátku. Závěr vyšetřovací komise by! jednoznačný. Došlo k vysazení motoru v důsledku prasknutí náhonu olejového čerpadla. Rozhodnutí pilota bylo rychlé a správné a komise ho navrhla k odměně veliteli letectva. Vyčíslená škoda byla takováto: Cena letounu po odpisu opotřebení: Kčs 600.000 Cena za poškození majetku továrny (plota hala): Kčs 25.000 Zničená a neopravitelná elektrická lokomotiva typu Bo-Bo: Kčs 1,500.000. Škodu uhradilo ministerstvo národní obrany, Pointa: Asi za tři dny se hrdinové příběhu dostavili s celou delegací do továrny. K tomu Pepík Zikmund: „ Víte, co mě nejvíce štvalo? Že ty ženský na mě volaly — hele, to je von, co tady běhal v těch podvlíkačkách! A vůbec si nevšimly, že mi z nich pořád vylézal frantík a musel sem si je přidržovat, když sem vytahoval toho Láďu. Toho si ty důry nevšimly, že jo, ale že sem v podvlíkačkách, to na mě pokřikujou eště teď. Člověk aby se styděl vyjít ven. " Ústav leteckého zdravotnictví je pak důkladně prozkoumal a poslal je zotavit se na 14 dni do letecké vojenské léčebny v Lázních Jeseník. Ládá si vyléčil zlomeninu zápěstí a ze šoku se také rychle dostal. Snad proto, aby se příští rok zabil při střelbách na pozemní cíle na Brdech. Pepík ho přežil o celých pět let. Poté, co byl pluk přezbrojen na letouny L-29 Delfín, přišel o život se svým pilotem při nočním průzkumném letu. Závěr vyšetřování byl stručný a lakonický: Pilot se dostal při cvičném nočním průzkumném letu do nezvyklé polohy, kterou pilot nevybral. V důsledku malé výšky narazil při velkém úhlu na zem a v jeho troskách oba piloti zahynuli. Pepík se mezitím oženil a přivedl na svět dvě děti. Zůstaly další čtyři nezletilé děti bez otců. A život šel dál. ® Kresba: Jan Kristofori 22 REPORTÉR (POLYGON) 2/90 [pageend22]OTA ULČ Kapitola »Šlápoty kulturní revoluce« z nové knihy Oty Ulče BEZ ČEDOKU PO ČÍNĚ A OKOLÍ Kniha Nepřátelé lidu (Anne F. Thurston, Enemies of the People, Knopf, 1983) uvádí příklady chování ve všech možných podobách, od obdivuhodného k odpornému. Smutný rozsudek vynesen: Většina ztratila základní smysl pro slušnost, lidé bili, mučili, uráželi, plivali (ovšem), vzájemně se udávali — manželé, rodiče, děti, sourozenci, nejlepší přátelé. Syn mlátil otce, jehož by rudí gardisté beztoho mlátili, a on se svou iniciativou aspoň dočasně uchránil od téhož údělu. A závěr? Když šílenství pominulo a vyčerpaní podílníci se začali rozkoukávat, vrtíce ztuplými hlavami nad způsobenou spouští, pramálo kajícníků se našlo. „Já nic, já muzikant,” to byla melodie národa. Vinni nejsme my, vinen je systém, předseda Mao, jehož jsme se my stali nástrojem — čili Mao (70% dobrý, 30% špatný) je stoprocentně zodpovědný za veškeré špatnosti. * Jestliže sto milionů trpělo, jeden proces s »Gangem čtyř« přece tuto kolosální katastrofu nemohl a snad i nemínil vyřešit. V literatuře se občas objeví zmínka o »několika tisících« posléze popravených ultraradikálech. Jiné uvěznili a jsou ještě za mřížemi. Menší provinilce nechali na svobodě, ale se zaraženou, doživotně prý znemožněnou kariérou. S retribucí se začalo v r.1977, tehdy si lidé začali troufat a ukazovali prstem na provinilce. A ještě ukazují, aniž by se ale pořádala celonárodní honba. Když toho kterého náhodou zjistí, tak si ho podrží a přišlápnou. Jenže, slyšeli jsme stížnosti, řada zuřiv- ců prý' unikla, přešaltovala hodnoty s vehemencí nikoliv nepodobnou našim exsta- linistům, nyní v kapitalistickém exilu. Z rudých revolucionářů se stali podnikatelé - »rudí kapitalisté« — s mnohatisícovými příjmy. * Ve fukienské provincii kulturní revoluce prý proběhla téměř poklidně — destrukce na majetku tedy veliká, ale vzájemně se tam pobilo ne víc než dvacet tisíc lidí. „Tadyhle to všechno bylo rozbité,” ukazoval mi pamětník v městském parku, jak revolucionáři roztrhávali lavičky, roz- dupávali pavilonky, ohnuté můstky přes potůčky házeli do povětří. Ničili všechno aspoň poněkud pěkné. V mělké tůňce jsem rozpoznal překoceného, dosud ne- zrehabilitovaného amorka — co ten asi schytal facek přes baculaté tvářičky! Představili mi další naši příbuznou, jejíž otec byl rovněž umlácen mladistvými bojovníky za lepší příští. Na místní univerzitě jsem se sešel s profesorem — veselá kopa, ruku mi podal levou. Pravou mu totiž studenti při mučení zlomili, lékařskému ošetření zabránili, kost špatně srostla, ruka odumřela, uschla. Potkali jsme řadu obětí — zpřerážení, bídně paj- dající, šinuli se s přískoky Quasimoda. „Tady si vem poučení, chlapečku, jak ho- vadsky nelidské dovede být lidské plemeno,” kázal jsem potomkovi. Jestliže jsme potkávali mučedníky, to abychom rovněž potkávali jejich mučitele. S klukem jsme se v ulicích snažili odhadovat, kdo by podle věku a vizáže asi ... Rovněž jsme se pokoušeli identifikovat stranické pracovníky, pokusy to usnadněné československou zkušeností. Tvrdím, že v komunistických funkcionářských ksichtech lze postřehnout společné nadnárodní, nadrasové, věru internacionální prvky. Při první návštěvě Amoye jsme se dověděli o ničení nábytku a jak že strýc musel jít ničit k sousedům, jim bušit do porcelánu. Tentokrát se dozvídáme, že tetu (géniovu matku) s kacířskou kápí vodili rudí gardisté na provaze. Jenže tohle nebyla celá pravda. K té jsme se dostávali jak při loupání cibule, vrstva po vrstvě. Nerozplakali jsme se, ale divili, divili. Jednak že strýc je pouze adoptivním otcem génia a výrobce matrací. Jejich skutečného otce, značného nomenklaturního kádra a stranickou byrokratickou svini, kulturní revolucionáři zabili, prý právem. Vdova s narušeným profilem se pustila do záchranné akce (její sestra se udržela v armádě jako generál, ve funkci je dodnes) a rychle se provdala za starého profesorského mládence a svým dvěma dětem (věk 13 a 12) nabulíkovala, aby mu říkali »tatínku«, což se takhle u Číňanů nikdy nedělá. Též je ponoukla vstoupit do rudých gard při první příležitosti. Kluci se revolučně vyžívali, lepili plakáty zatracující sousedy, tupili třetí babičku, s vydatnou rodičovskou pomocí ji vyštvali z jejích komnat do ubohé komůrky. Patrně ji i otrávili, dávky jedu kapka po kapce, a každopádně na pohřeb jí nešli — nate, podívejte se, ukázali nám svědci fotografii přítomných na funuse. * Každý má svou pravdu. Luigi Pirandello. Po večerech za Priscillou chodili bývalí poddaní s lamentacemi, se vzájemně se popírajícími žalobními nářky. Kdo co ukradl, jak ubližoval, jak zachraňoval. Nájemnice se synem kriminálníkem, co se teď k nám tak horlivě lísá, za kulturní revoluce prý značně řádila a naříkala o někdejším vykořisťování v dědečkových službách. Ona, vdova po partajním předsedovi, co při první naší návštěvě nemohla komunistům přijít na jméno, ta se dokonce hlásila do řad rudých gardistů. Nevzali ji jen s ohledem na její víc než mládežnický věk. Tedy se angažovala jako udavač- ka, taková že byla: tak tak, že ji při závěrečném účtování nezapočítali do »Gangu čtyř«. Pakáž, pakáž, Čechy krásné, Čechy mé, jak je ten svět malý. Prostořeká vdova, kdysi denunciantka, se jménem i dalších nájemníků dostavila s naléhavou žádostí: že aby Priscilla rozhodně ihned uplatnila vlastnický nárok na ona trouchnivějící sídla. Jejej, proč by tak činila? Proč tento zájem odčinit revoluční výdobytky lidu - že by špatné svědomí? Ano, špatné svědomí vůči státu. V době kulturní revoluce nikdo z nájemníků činži neplatil a též ji nikdo nepožadoval. Ale teď v rámci čtyř modernizací stát činži chce a dokonce trvá na placení za posledních patnáct let. Že už teď několik roků, měsíc co měsíc, za ní chodí výběrčí a ona ho vždy vyhodí a vyčte mu, že komunismus je horší než feudalismus, tehdy měli bydlení u pána zadarmo. Což ale svědčí o sympatické toleranci vůči nepořádným občanům. Takhle by se s nimi v kapitalismu nikdo nemazlil. Jenže co je nám do toho? „Jen na vás záleží!”, apelovala. Když bychom si majetek vzali zpátky, přece bychom nechtěli peníze od těch, co tak věrně sloužili rodině, nechovali se jako ti komunisté, plebejští vydřiduši. Leckde už sídlí zámořští navrátilci, dostali od státu náhradu za konfiškáty — kupu peněz i s úroky, jenže v yuanech, nesměnitelných za tvrdé valuty. Co s yu- any? No přece zrestaurovat sídla, naléhá hamižné příbuzenstvo a dobrovolně se hlásí fondy spravovat a činži vybírat. Rovněž se nabídli k dohledu na dolary, které bychom měli zaslat k zvelebování. Jo, to určitě! A pak si znárodnění a rozkulačení ještě jednou zopakovat. Jen si to všechno nechte a starejte se o své. Co tam vlastně kromě plesnivých paláců máme? Polnosti, samozřejmě. Blok činžáků na důležité ulici. Potom cihelny, cukrovary... Co takhle lihovar či pivovar — nemáme? Pouze prý továrnu na sojovou omáčku. Dodatečně mě napadlo: kdybychom mohli produkovat českou literaturu a časopisy v exilu za yuany, tak bychom mohli předplatitelům posílat vše zdarma, a to by se pak počet abonentů už konečně zvedl. S PŘEDPLATILI JSTE SI S REPORTÉREM KNIHY a ještě jste je nedostali ? NEPŘEHLÉDNĚTE vysvětlující oznámení na str. 10 vpravo dole! REPORTÉR (POLYGON) 2/90 23 [pageend23]František svobodný pán KASKA © Adolf F. J. Kar/ovský, Wartenbergstrasse 43, CH-4127 Birsfelden/Basel ADOLF F. J. KARLOVSKÝ NAŠI ERBOVNÍCI (5) František svobodný pán Kaska České žoldnéře v cizích službách najdeme skoro v celé Evropě už dávno před husitskými válkami (1), ale jen málo se ví, že tato tradice pokračovala ještě i v 19. století, kdy poměrně značné množství Čechů vstoupilo do dobrovolnického sboru císaře Maxmiliána Mexického, mladšího bratra císaře Františka Josefa I. Byli to mimochodem právě tito veteráni, kteří přinesli do Čech píseň La Paloma v její versi »Hřbitove, hřbitove, zahrado zelená«. Také červené kalhoty rakousko-uherské a československé jízdy byly původně zhotoveny v našich zemích pro císařskou mexickou armádu. Velké množství těchto objednávek se však už včas do Ameriky nedostalo a tak, aby dodavatelům nevznikla značná škoda, převzala tyto zakázky c. a k. armáda pro své dragouny, hulány a husary a pro jezdecké dělostřelectvo. (2) Vraťme se ale k těm českým dobrovolníkům. Byli to většinou prostí hoši z venkova, kteří toužili po dobrodružství a snad i po rychlém zbohatnutí, ale kteří se většinou vrátili stejně chudí, jako při svém odchodu, pokud za mořem neztratili své životy. Tím více ale mezi nimi vyniká František Kaska, měšťanský synek z Horažďovic, který nakonec našel v Mexiku nejen své štěstí, ale ve své staré vlasti dokonce i baronský titul, spojený s vysoce originelním erbem. Jako mladý student stává se Kaska v roce 1859 kadetem c. a k. pěšího pluku 49. Nehodlá však nastoupit n<?~mální důstojnickou dráhu a studuje proto externě na vídeňské universitě, kde jako magistr farmacie získává už v roce 1863 tehdy ještě vzácný doktorát chemie. Příštího roku se hlásí do v Rakousku formovaného sboru dobrovolníků do Mexika a je přijat jako vojenský lékárník I. třídy, tedy v hodnosti odpovídající asi podplukovníkovi, a jmenován velitelem lékárenské služby celé císařské armády. Stává se pak i členem kroužku osobních přátel panovníka, který je znám jako milovník a podporovatel přírodních věd a je nakonec jmenován i Maxmiliánovým osobním lékárníkem. Snaha nastolit v Mexiku monarchii se však setkává s nezdarem a výstřely popravčí čety povstalecké republikánské armády ukončují v Querétaru nejen krátkou historii Maxmiliánova císařství, ale i jeho mladý život. Doktor Kaska není v té době pravděpodobně u císařova detachementu, ale u hlavní armády, obležené povstalci v hlavním městě Mexiku, přesto se mu však — nám dnes neznámým způsobem — podaří zachránit celou řadu památek z panovníkova osobního majetku před rabujícími republikánskými vojáky. Zcela mimořádnou cenu mají z nich především Maxmiliánovy řády a vyznamenání, které pro každého opravdového vojáka tolik znamenají. (3) Kaska se rozhodl v Mexiku zůstat, ačkoliv jako prominent právě poraženého režimu a jako přesvědčený monarchista (4) neměl, alespoň zpočátku, valné vyhlídky pro své uplatnění. Díky své vědecké kvalifikaci se však postupně nejen prosazuje, ale získává dokonce přímo neuvěřitelný vliv i ve vládních kruzích republiky. Pomáhá mu v tom i přátelství presidenta Diaze, s nímž se poznal v době, kdy byl tehdejší povstalecký generál Diaz zajat císařskou armádou. Postavení presidentovo nebylo zpočátku právě záviděníhodné. Země, zpustošená občanskou válkou, potřebovala rychle navázat stará spojení především s Ra- kousko-Uherskem a s Francií, které byly tradičními předválečnými obchodními partnery Mexika. Jenže právě s těmito zeměmi přerušila mexická republika diplomatické i konsulární styky a president na tom nemohl nic změnit, protože musel brát ohled na politicky velmi vlivné skalní republikány. Už tehdy totiž dávali fanatici přednost nesmyslné ideologii před zdravým rozumem. V této přechodné době stává se tedy dr. Kaska jakýmsi prostředníkem mezi oběma vládami a postupně, byť bez oficielního diplomatického pověření, zastupuje de facto rakousko-uherské zájmy v Mexiku. Vyžaduje to více než čtvrt století trpělivosti, obratnosti a taktu, ale jeho úsilí je nakonec úspěšné, obě země navazují normální diplomatické styky a jako symbol usmíření je dokonce na místě, kde byl císař Maxmilián popraven, postavena pamětní kaple. Doktor Kaska odjíždí do Vídně a je přijat Františkem Josefem I. ve dlouhé osobní audienci, jejíž obsah nebyl pochopitelně nikdy zveřejněn. Ale už po několika dnech, 11. prosince 1889, je mu udělen Řád Železné Koruny II. tř. a hned 25. ledna příštího roku i komturský kříž španělského Řádu Isabely Katolické, podle jehož statut se stává i španělským baronem. Vyznamenaný však nežádá o nostrifikaci španělského titulu v Rakousku a nepoužívá dokonce ani svého práva požádat o rakouskou nobilitaci. (5) Přes tuto skromnost je však 6. srpna 1901 povýšen přímo na svobodného pána, tedy s přeskočením dvou nižších stupňů šlech- tictví, a je mu při té příležitosti udělen znak, vyjadřující velmi výstižně jeho zásluhy. (6) Jako hlavní motivy jsou v něm totiž poněkud zjednodušený dvojhlavý orel rakouský (7) a orel mexický, svírající ve svých spárech a zobáku hada. Ten se ovšem poněkud liší od nynějšího znaku Mexika, kde je orel s hadem vyobrazován ve stylu kreseb starých Aztéků, zatímco v 19. století byla mexická heraldika ještě plně pod evropským vlivem. Baron Kaska se vrátil do Mexika, kde se až do své smrti věnoval své vědecké práci, za kterou se mu dostalo čestného členství v řadě učených společností v Evropě i v Americe a dalších záslužných řádů a vyznamenání. (8) Ačkoliv se ale pohyboval ve skutečně mezinárodní společnosti, nikdy nezapomněl na svůj původ a na svou vzdálenou vlast. Po desetiletí dostávalo od něho Národní museum v Praze bedny zásilek, často vyloženě unikátních, pro své sbírky a nakonec odkázal Museu i svou celou pozůstalost. (9) Jako horažďovický rodák pamatoval i na museum v Plzni, v jehož sbírkách je rovněž dodnes mnoho exponátů jím věnovaných. A tak, i když neměl potomky, jimž by předal své tak čestně nabyté šlechtictví, zanechal po sobě přece trvalou památku ve své zemi a jeho krásný znak zůstává svou výstižnou symbolikou jedinečným, nejen v českém, ale i ve světovém erbov- nictví. Poznámky: 1) Uveďme jako príklad Jana Zižku z Trocnova, ktere'ho nacházíme už roku 1410 po boku moravského kondotiera Jana Sokola z Lamberka v polských službách v bitvě u Grunwaldu. Dodejme, že na levé oko oslepl Zižka už v dětství a nikoliv v Polsku, jak se to opětovně tvrdí. 2) Podle této rakouské tradice nosily červené kalhoty také oba jezdecké pluky našich legií na Sibiři. 3) Viz: Dr. Zbyšek Svoboda »Řády a dekorace z pozůstalosti císaře Maxmiliána Mexického« (Praha 1966) a Adolf F. J. Karlovský »L’ordre personel de l’Empereur Maximilien de Mexique« (Le Parchemin, No 134, Bruxelles 1968). 4) Kaska byl dekorován důstojnickým křížem Císařského Řádu Guadelupského, který byl za celou dobu císařství udělen pouze 43 osobám ! 5) Podle statut Řádu Železné Koruny mohl žádat vyznamenaný III. třídou do stavu svobodných pánů. 6) Originál šlechtického diplomu je uložen v archivu Národního Musea v Praze, nobili- tační spisy jsou v Rakouském Státním Ar24 REPORTÉR (POLYGON) 2/90 [pageend24]chivu ve Vídni, v agendě bývalého Šlechtického archivu. 7) Nekorunovaný, bez štítku dynastie-na hrudi a bez panovnických insignií, t.j. žezla, meče a říšského jablka. 8) Komturský kříž papežského Rádu sv. Řehoře Velikého, bavorský Řád sv. Michaela III. tř., komturský kříž s hvězdou Řádu Františka Josefa, zlatá medaile Světové výstavy 1884-5 (New Orleans), nizozemská stříbrná Medaile za vědy a umění, atd. 9) Viz: Dr. Zbyšek Svoboda »Pozůstalost mexického lékárníka dr. Františka Kasky v Národním museu v Praze« (Acta Museu Natio- nalis Pragae« Vol. XXV/1971, No 4.) ® MARTIN HRABÍK A. M. BROUSIL - POŽITKÁŘ, SLABOCH, ZRÁDCE? Záhy po mém vystoupení v sekretariátě dorostu jsem poznal A.M. Brousila. Navštěvoval sekretariát a byl vcelku se všemi v přátelském vztahu. Nebyl zpočátku kulturním referentem ani Zemského sdružení ani Říšské jednoty Republikánského dorostu. Věnoval se divadlům a filmu. Jeho idolem v této době byl F.X.Šalda a Brousil v raných třicátých létech si jen částečně přivydělával divadelními a filmovými referáty ve »Venkově« a přidruženém agrárním tisku. Bydlel za svých studií ve Švehlově koleji a velmi se spřátelil s ředitelem Švehlovy koleje, Hořčičkou. Zatím co studenti, členové samosprávy ztěžovali svými zlepšujícími návrhy Hořčičkovi život, Tonda, jak jsme Brousilovi říkali, s ním chodil na flámy. Po příchodu do Prahy působilo na mne a moje duševní obzory pražské kulturní prostředí. Stal jsem se horlivým čtenářem a podléhal jsem Brousilovým kritickým analýzám a informacím. Začal být ke mně sdílným a svěřoval se mi i svými milostnými aférami. Teprve po létech jsem si domyslel, kolik v těch historkách bylo skutečnosti, nebo snahy k vyvolání »dojmu« u nezkušeného venkovského chlapce. Nicméně, naši dorostoví kulturní referenti se A.M. Brousilovi ve znalosti literatury, divadla a filmu nevyrovnali. Začal organizovat divadelní kursy pro dorostové ochotníky. Na nich vystupovali četní herci a herečky. Oblíbená byla Jiřina Štěpničková, Slávka Procházková a řada jiných. Krok za krokem Brousilova pozice rostla. Ve Švehlově koleji i přes protekci se již víc nemohl zdržovat, poněvadž dozorčí správa Švehlovy koleje, jejímž členem byl generální tajemník Republikánské strany ing. Jindřich Žilka (popravený za heydrichiády), vyžadovala potvrzení o termínovaných univerzitních zkouškách. Správa netrpěla, aby venkovští studenti zanedbávali studie, flámovali a utráceli těžce nabyté peníze rodičů. A.M. Brousil nebo Antonín Martin Brousil podle profesora Václava Černého z »Pamětí IV« nebo Viktora Kudélky — Antonín Matěj Brousil z »Bojů o Čapka«, se svou referentskou činností nakonec stal známým v kruzích literárních, zvlášť ve filmové a divadelní kritice. S Brousilem jsem se skutečně spřátelil a nedbal jsem ani kritiky, že je to věčný student, který svými odbornými kritikami si zhoršil své promoční možnosti. Zvlášť u F.X.Šaldy, který u nadaných studentů kladl k jejich promočním thésím přísnější požadavky. S úspěchem referentských a dramaticko literárních Brousilo- vých příspěvků ve «Venkově« rostl i společenský okruh přátel. Brousil byl spřátelen i s herci, zvlášť s Ed. Kohoutem z Národního divadla a byl přítelem jeho sestry, manželky zubního lékaře dr. Hlávky. Nakonec jsem se stal pacientem Hlávkovým a byl jsem zpravidla po návštěvě ordinace zván s Brousilem k Hlávkovům na kávu. Bydleli v rozkošném zákoutí na Kampě. Brousil velmi usiloval o místo redaktora kulturní rubriky »Venkova«. K žádosti a přímluvám u gen. ředitele A. Juna a předsedy tiskových podniků Rudolfa Berana nedocházela žádná odpověď. A konečně mi došlo v mysli se zeptat, kde a proč vyřízení žádosti vázne. Zjistil jsem, že proti přijetí A.M.Brousila za řádného redaktora ve »Venkově« je šéfredaktor »Venkova« a agrárního tisku, Josef Vraný. Obrátil jsem se konečně i na něho a při rozmluvě s ním jsem kladl důraz na Brousilovy zásluhy v činnosti dorostové. O jeho kvalifikaci odborné jsem nemluvil, tu Brousil prokázal. Vraný byl jediný člověk z užšího předsednictva strany, který mě od samého počátku věnoval pozornost a jakousi přízeň. Nemluvil, nechal mluvit mě a pak řekl: „Mýlíte se, váš přítel Brousil je skrytý komunista.” Odporoval jsem mu vehementně. Nakonec řekl: „Víte, velmi rád bych se mýlil,” a skončil otázkou: „Četl jste pozorně Brousilovo zanícení pro tu ruskou avantgardu režisérskou? To všechno co poskytuje za blábol naivním českým měšťáčkům? Je to všechno umělé a slouží to zlu. Nejste vy sám také trochu okouzlen panem Brousilem? Ale věřím, že vás vzpomínka na plahočení vašich rodičů, na píseň našich polí a lesů — z toho pražského opojení dostane. Víte co, já se přestanu proti vašemu kandidátovi stavět. Ale věřte mi, je to zkažené, falešné, chalupnické, jihočeské zrno!” Poslední překážka ke kariéře A.M. Brousila ve »Venkově« byla zdolána a čiperný Antonín, pro kterého manipulace vlivných lidí byla běžnou věcí, svou pozici vyhrál. Stal se potom častým hostem kultivovaných agrárních předáků, především dr. Stránského, zetě Malypet- rova a Malypetrova syna a řady dalších. V rozčilujících dnech podzemní činnosti jsem A.M.Brousila neviděl. Vyhýbal se této práci. Ostatně, zdál se být dost často nachlazený a nevypadal někdy zdravím kypící. Usoudil jsem, že není k tomu, nelákej ho do nebezpečné práce proti okupantům. 7. června 1945 jsem se vrátil po pěti létech vězení domů a krátce nato, za mé nepřítomnosti, přišel Brousil do našeho bytu v Praze, v Templové ulici č.7 a zeptal se ženy: „Kde je Martin? Musím s ním mluvit, závisí na tom můj život, moje existence.” Žena mu řekla, že mu nemůže přesně říct, kdy se vrátím. Čekal, čekal, byl rozčílen, nakonec odešel. Když mně to žena po mém návratu vyprávěla, zeptal jsem se: „Kolikrát tě Tonda za mého věznění nacisty navštívil? Byl přece zaměstnán ve »Venkově«.” „Nikdy jsem ho během tvé dlouholeté nepřítomnosti neviděla,” odpověděla žena. Teprve v exilu jsem se dočetl o závratné kariéře A.M.Brousila, o jeho zájezdech do Moskvy, Benátek a Karlových Varů. K Brousilovu přemetu měl stejné pocity dr. Karel Cvachovec, vedoucí právník fy Baťa. Byl v Brousilových studentských letech vedoucím funkcionářem agrárních akademiků. Ale teprve, když jsem po zjištění v Pamětech prof. dr. V. Černého (IV str. 259) si přečetl, že Brousila řadí k těm, kteří přispěchali k vrbičkám. Nejedlého a rozšířil tím Nejedlého oddaný »výkvět« českého podučitelství. Zbývá jen otázka, kolik tento rektor muzických umění přispěl k výchově filmové avantgardy? Pokud se týče mravních principů: ani komunisté nezískali víc než agrárníci — jen obratného manipulátora osobní kariéry. . . ***** Slovo redakce o Martinu Hrabíkovi: 1) 10 let v ústředí Republikánské strany, v sekretariátu mládeže. 2) Pět roků v nacistickém kriminálu. 3) Od roku 1945 do puče 1948 činný veřejně jen svědecky ve prospěch lidí u Národního a Lidových soudů. Nevstoupil do žádné ze stran N.F. a nepřijal nabídku kandidatury do NS. 4) Od konce února 1948 v exilu a 28.září téhož roku organizoval v Paříži sjezd Obnovení Republikánské strany v exilu. Předsedou byl zvolen dr. Josef Černý, bývalý ministr vnitra, zeť Antonína Švehly. V této funkci působil 22 let, Martin Hrabík 14 let a 5 let nynější předseda dr. Vladimír Dostál. 5) Od roku 1951 je činný v krajanském výboru v Clevelandu a byl dlouholetým předsedou této krajanské, protikomunistické organizace. A zastupoval KV v Americké Národní Radě, jíž byl i jedním z místopředsedů. ® Kresba: Jan Kristofori REPORTÉR (POLYGON) 2/90 25 [pageend25]JAN BENEŠ A HRDÝ BUĎ. . . A HRDÝ BUĎ, pravil básník, a pokud kdy platila básníkova slova o někom, kdo na mou věru NEPOSKVRNIL ÚSTA ANI HRUĎ FALEŠNOU ŘEČÍ, nikdy nikdo nebyl víc tímto mužem, než právě Václav HaveL Velká míra hrdosti rozlila se v uplynulých dnech i po Spojených státech a Kanadě, neboť Václav Havel tyto země navštívil. Přijel co symbol důstojnosti, které naše země právě znovunabyla, a přijel jako muž, o kterém si uvědomujeme, že nah můžeme být hrdi. Na čemž se snaží přihřát .svou uvozhřenou hřivnu ovšem nejeden podivný charakter. Přečetli jsme si onehdá, že nikdo jiný než zeť soudruha Štrougala, přihřívající po dvacet let svou uvozhřenost právě na svém ze- ťáctví, dává vědět, že je vlastně spolubojovníkem a nejvěrnějším druhem »Vaška«, a určité thema musí být ad vocem »Vaška « právě jen jemu vyhrazeno. Vždy a všude — pravda — existují zpot- vořené existence, a vůbec nejde o tyto, i když, jak slyšíme, vyskytují se doma zhusta. Řeč budiž vedena o návštěvě Václava Havla ve Spojených státech. Množství interviewů přenesly televizní obrazovky do milionů amerických domácností, a přes poněkud nad poměry britského překladatele byla to řeč dobrá. President Spojených států »nepodržel Havlovi ruku o cosi déle než bylo třeba«, ale pokonferoval v proslulém Oválném salónku Bílého domu značně déle než protokol a původní program stanovil. Není jistě ani bez významu, že nový československý president přijel do USA dříve než do SSSR. Tady, v USA, ostatně byla vyhlášena nezávislost Československa dří- ve než se tak stalo v Praze. Budou jistě i četná další pozorování a komentáře. Autor těchto řádků by si chtě! dovolit jen ještě jediné. Přítomnost Václava Havla, alespoií podle toho, co přinesla televize, zasáhla svým charismatem i presidenta Bushe, takže poprvé, co ho autor obzírá, nepůsobil dojmem stvoření vyprodukovaného v dílně R.U.R., stvoření, kterému vážnost úřadu nedovoluje být normálním člověkem, — ale právě jen jako normální člověk, s jakým milo poklábosit o čemko- Hvěk. Což sice nemusí být povinnost presidentů, ale i u presidentů to dobře pů- sobí. Presidenta Bu she tahle vlastnost poprvé navštívila za přítomnosti presidenta Havla. Taková je pravda. Kolik pravd ještě zbývá? Zajisté, že několik tuctů, a zajisté že budou všechny řádně rozemlety a dány k disposici. Autora zajímá už je jediná otázka: Jsme jistě všichni velice hrdi na Václava Havla, — kolik důvodů má Václav Havel být také hrdý na nás? w Prof. dr. František Schwarzenberg perem Jana Kristoforiho OTAKAR ZOUFALÝ KDY TO ZAČALO, KDE TO SKONČÍ? Jsem ročník 1920, tehdy mně bylo 28 let a myslím, že mne víc zajímala politika než anatomie. Takových typů se vždy najde v semestru několik a tehdy to znamenalo být funkcionářem buď ve spolku »Medik« nebo přímo ve »Svazu vysokoškolského studentstva«. Bylo to v Brně, těsně po válce, začátkem roku 1946. Proč na to vzpomínám? Nyní, v roce 1989, nám způsobili největší radost vysokoškoláci. Myslící mládež, mladá inteligence, získala pro národ víc svobody a lepší demokracii než s sebou přivezla v roce 1945 z Moskvy vláda, vedená dr. Benešem a sociálním demokratem Zdeňkem Fierlingerem. V celé poválečné Evropě neměl žádný stát svou zemi v tak perfektním pořádku, jako my. Válečné události se nás takřka nedotkly. Byl předpoklad jak politického, tak i národohospodářského rozkvětu. Bohužel tehdejší demokracie nebyla úplná, měla svázány ruce tím, co se dojednalo v Moskvě. Komunisté si Benešovou ústupností připravili skvělé výchozí pozice, politická bezprogramovost všech tehdejších stran »Národní fronty« byla trestuhodná. Jediní komunisté věděli, co chtějí. Ostatní strany zbaběle ustupovaly všem jejich požadavkům, a tak vývoj od roku 1945 směřoval nezadržitelně ke známému »Únoru« 1948. Je úplně chybné dívat se na »Pražské jaro« jako na vítězství reformních komunistů. I tito reformní komunisté byli vrahy demokracie v roce 1948. Zardoušení demokracie v tomto roce je milníkem, který si musíme uvědomit, máme-li chápat dějiny. Myslím, že žádný historik nemůže tuto skutečnost nevidět a nebo její výklad změnit. Určitě byli v našich národech takoví, kteří za války spolupracovali s nacisty. Byli po válce souzeni — a nejen oni. Poválečné soudnictví, kdy se často vyřizovaly i osobní účty, není něčím, čím bychom se mohli chlubit. Kolektivní vina kohokoliv — například tehdy Němců u nás — je právě tak absurdní, jako kolektivní vina všech komunistů. Do určité míry nacisté se po válce nacházeli v podobné situaci, v jaké se dnes u nás nacházejí komunisté. Vyvolá to asi nevoli, ale někdo by mohl srovnat i tehdejší SA a SS s milicionáři. Při zamyšlení si musíme uvědomit, co se nerado říká: po šesti letech války — tedy v roce 1945 — bylo naše národní hospodářství naprosto určitě v mnohem lepším stavu, než po čtyřicetiletém komunistickém panství. Kolektivní trest Němců vedl k paradoxu: přišli do země, kde mají nesrovnatelně vyšší životní standard a úplnou svobodu a demokracii. Uvažovat o odsunu komunistů by byla hloupost stejně jako odsuzování 26 REPORTÉR (POLYGON) 2/90 [pageend26]z kolektivní viny. Soudit tak, jak po válce, by často znamenalo legalizovat bezpráví. Musíme odsoudit ty, kteří k nám v roce 1968 pozvali vojska Varšavského paktu. Kdo to vlastně byl, to ještě stále není jasně zodpovězeno. Podle mého názoru by se však v první řadě měli zodpovídat z trestných činů proti svobodě a demokracii ti, kteří připravovali zardoušení demokracie v Československu v únoru 1948. Tam je původ zla. Ti, kteří byli na vedoucích místech komunistické strany, ale i ti, kteří v jiných stranách s nimi kolaborovali, ti všichni se dopustili zničení demokratického řádu v Československu. Ne pomstu. Ale právo má být zjednáno. Vždyť mnozí tito lidé ještě dnes zaujímají vysoká postavení. Musí se vyžadovat jejich odchod, jejich omluvy vystihl jedinečně spisovatel Jan Beneš: »Promiňte, že jsem vám vypíchl oko.« K napsání těchto úvah mě přivedl dopis mého přítele z Brna, který mně oznamoval, že se 30. ledna sešlo na brněnském Stadionu 950 bývalých politických vězňů, kteří měli »nasouzeno« dohromady 8 575 let a kteří z toho odseděli celkem 5 412 let. S velkou úctou a obdivem se dívám dnes na »vězně svědomí« posledních let, ale pro ně nesmíme zapomínat i na ty dřívější. Bylo jich podstatně více, jejich tresty často krutější. Kolik je to zničených životů (mluví se o 8000 popravených, ubitých při výsleších, postřílených při pokusech o přechod hranic), kolik rozvrácených rodin přineslo komunistické soudnictví. Kolik pseudosoudců vynášelo rozsudky, které jim nadiktovala všemocná strana. A konečně kolik mladých lidí bylo diskriminováno, nebyla jim dána možnost vzdělání jen proto, že nebyli komunisté. Na druhé straně kolik bylo těch, kteří —, ač chudí duchem — získali vědecké hodnosti jenom proto, že měli správnou politickou legitimaci. Kteří darebáci na školách měli právo ptát se na »postoje« rodičů a podle toho rozhodovat o přijetí nebo nepřijetí na gymnasium nebo na universitu. To nebyli jen tupí nevzdělanci, to byli často učitelé, kteří se zaprodávali jako politické prostitutky. Tím více si musíme vážit těch dobrých kantorek a kantorů, kteří neselhali. K těmto úvahám patří jedna má vzpomínka. 30. ledna 1946 pronesl major gen. št. Šofr pro posluchače brněnské techniky přednášku o branné výchově. Obsah této přednášky se komunistům nelíbil, a tak všemohoucí nařídili, že divisní generál Žák oznámil studentům, že se v přednáškách bude pokračovat až v letním semestru. Vysokoškoláci dobře pochopili, o co jde. Už tehdy to byla »sametová revoluce«. S odkrytou hlavou, s čepicí pod paží a s úklonem nás přešlo asi padesát — jeden za druhým — kolem budovy všemohoucí brněnské »Rovnosti«. Reakce byla okamžitá. Zbrojovka zastavila práci (kdopak to platil? ) a s požadavkem zavření vysokých škol (jako za Hitlera) vytáhli dělníci proti technice. Medici se také zorganizovali a šli projevit technikům svou solidaritu. Za vedení šéfredaktora Rovnosti Píška, poslance Otto Šlinga a dalších politiků Ondrouška, Šulce a Pešty několik z nás dělníci pěkně zfackovali. Nebránili jsme se. Podle úřední zprávy bylo pak 13 osob (vesměs zmlácených studentů) zajištěno. Msta komunistů šla dál. Protistudentská demonstrace ze 6. února 1946 se projednávala i v parlamentě, vysokoškoláků se tehdy zastal mladý slovenský poslanec Dušan Slávik. Hájil pravdu a právo na osobní svobodu. Těm, kteří přišli jako zástupci SVS do Prahy a informovali všechny politické strany, tedy jak komunisty tak nár. socialisty, soc. demokraty a lidovce, těm to později komunsité spočítali. Dr. Jaromír Caha asi 25 let, dr. Zoufalý 11 let, ing. Bednář asi 8 a dr. Fišer asi 5 let. Komunistům se podařilo umlčet touhu po svobodě. Je to velký časový odstup, na tuto protikomunistickou demonstraci by se mohlo zapomenout. A tak ji teď, po třiačtyřiceti letech připomínám. [•] OTA RAMBOUSEK SBOR HORNÍKŮ Při příležitosti odhaleni pomníku obětem komunismu na Masaryktownu se konala malá, nenápadná, leč dojemná slavnost: Zakladatel a velitel Sboru by! vyznamenán nejvyšším uznáním. Obdržel »Polní velitelskou hůl«, kterou mu předala delegace důstojníků generálního štábu Sboru za příkladnou, neochvějnou a dlouholetou službu v čele Sboru. Sbor horníků vznikl na převychová- cích lágrech Jáchymovská někdy v padesátých létech. Rekrutoval se z řad notorických průserářů, kteří byli velitelem jmenováni a povyšováni na důstojníky Sboru. Už samotná velitelská hodnost, tedy plukovník Sboru horníků, předznamenává charakter velitelských kádrů: skromnost, nenápadnost, ale zároveň tvrdost a ne- smlouvavost. Bylo jasné, že »kanonenfutru« je vždy dost. Stačí vylepit vyhlášku »Mým národům« a kmáni se jen hrnou. Ale důstojníci, kteří by svou kvalitou strhli svým příkladem svěřené jim jednotky ? Nějakým nedopatřením se stalo, že, aniž by MéVé cokoliv tušilo, přeložilo některé štábní důstojníky Sboru do Leopoldova, a to i s velitelem. Sbor byl v té době neobyčejně silný, rozvětvený a postupně prorůstal celým muklovstvem. Pěchotě, dělostřelectvu a letectvu, tedy konvenčním zbraním, veleli zkušení důstojníci, mnozí absolventi vojenských akademií. Ale Sbor měl také námořnictvo (velel mu bývalý vodní skaut), paradesantní brigádu, kozáky, kterým velel Esaul, převlečený za ústavního holiče. Existoval i Vrchní lovčí a válečný korespondent. Síla Sboru, jednoduše řečeno, byla strašná. Nepřítel ovšem šarapatí a nikdy nespí. Bomzáci donesli velitelství leopoldovské převýchovny zprávu o existenci Sboru a »Hvízdavý Dan« vrazil nejvyššího velitele do díry s tím, že musí Sbor rozpustit. Plukovník s vážnou tváří namítl, že o tak závažné věci musí rozhodnout generální štáb. »Hvízdoš« jen vztekle práskl dveřmi korekce. Ale po propuštění velitele z nepřátelského zajetí koloval po Leopoldově plukovní rozkaz, který důstojníkům ukládal pozpustit své jednotky: »Každý nechť se hledí probít z obklíčení na vlastní pěst. « Laskavý čtenář pravděpodobně bere historii dnes již slavného tělesa na lehkou váhu, ale o kvalitě velitelských kádrů Sboru svědčí třeba příklad důstojníka Škalouda: Mladičký Luboš, ač rozsudkem Státního soudu již obtěžkán »frakem«, tedy doživotím, si na jáchymovském komandu zamumlal, že uteče: V nestřeženém okamžiku napálil lopatou okolkujícího strážného a vzal do zaječích. Bohužel, rána lopatou nebyla dostatečně efektivní, ba- chař stačil zařvat a další převychovatel mu nasolil pár ran z automatu do kožichu. Po vyléčení ho poslali na »konečnou stanici«, do Leopoldova. Jedna z kulek, která prošla ramenem blízko krku, poškodila a zúžila hlavní tepnu tak, že ruka zvolna odumírala. Luboše eskortovali do Brna na slavný CejL Podrobil se operaci v nemocnici u sv. Anny, kde bylo muklovské oddělení. S rukou ve »škrobáku« byl Luboš již za týden po operaci dopraven s několika jinými mukly-pacienty na tahání stehů. Poslední příležitost, jak »zahlásit odchod, vzít draka, dát si kopačky«, zkrátka zdrhnout. Věděl, že chodby nemocnice jsou plné Udí a bachař v budově střílet nebude. Teď se jen po ošetření postavit do první dvojice. Dozorce jde za seřazenými mukly vzadu a těch několik metrů náskoku by mělo stačit. Takovému útěku se odborně říká »vostrovka«. Lubošovi vytáhli stehy, přiložili lehký obvaz a už tu byla ta poslední příležitost. Po cestě dolů schodištěm vyrazil dveřmi na jedno oddělení a utíkal mezi Hdmi ksvýchodu na druhém konci patra. „Utíká, utíká," řval bachař, ale vzdálenost se zvětšovala a Luboš zmizel. Na několik hodin. Přecenil své síly, kterých měl po dvou operacích a ztrátě krve poskrovnu. Při odpočinku na předměstí Brna ho kdosi udal a k večeru ho dopadli. Na Cejlu ho zavřeli na zvláštní celu, jakési skladiště, hned vedle kanceláře velitele. Rozlehlá místnost se slamníky, podhlavníky a přikrývkami. Bylá tu zima. Když si Luboš stěžoval, nějaký bachař dal přinést vědro horké vody, rýžák a veliký hadr. „ Vydrhněte tu podlahu, to vás zahřeje," uštěpačně poručil převychovatel. „Pane veliteli, to by chtělo ještě jeden kýbl teplý vody, aby to bylo pořádně, když už se do tý podlahy pustím," navrhl Luboš. Bachař se mylně domníval, že se ve zločinci hnulo svědomí, nebo si chce nějak šplhnout. Chodbař přinesl druhé vědro. Za hodinu přišel dozorce kontrolovat, jak pokračuje očista. Luboš sedě! na slam- REPORTÉR (POLYGON) 2/90 27 [pageend27]nících, na sobě několik přikrývek a bosé nohy s vykasanými nohavicemi, každou v jednom vědru teplé vody. „Chlape, co to tu vyvádíte?" zařval bachař. „Nic. Je mi zima, tak se ohřejvám. Obě haksny se do jednoho kýblu nevejdou. Takhle je to pohodlnější. " A bylo po drhnutí. * * * Pak šel Luboš k soudu. Od »státního« už měl doživotí a kvalifikace trestní činnosti, tedy útěk, rozhodně nebyl na trest absolutní. Šlo tedy jen o zanesení do spisů a nějaký ten disciplinární »flastřík«. Prokurátor šel hned k věci: „Pane obžalovaný, předpokládejme, že by se vám byl útěk podařil. Co jste chtěl podniknout dále ? " „To je otázka," divil se Luboš. „Přece utéct do západního Německa. " „Ano, to je přesně země pro lidi vašeho typu. A — pane obžalovaný, při vaší upřímnosti, mohl byste nám prozradit, co jste tam chtěl dělat ? ' „To je jedno. Třeba agenta." Prokurátor na okamžik strnul. Ale jen na okamžik: „Cynismus obžalovaného opravdu dosahuje vrcholu, vážený soude! Nejen že po několika letech převýchovy obžalovaný neprojevuje ani ten najmenší náznak polepšení, naopak, drze se přiznává k další trestné činnosti. Neštíti se za žok dolarů dát se do služeb západních imperialistických rozvědek, které se neustále snaží pronikat na naše území a rozvracet a mařit tu úsilí pracujícího lidu a výdobytku socialismu. " Obžalovaný žádal o slovo: „O čem tu vlastně mluvíte, pane prokurátore?" „Přece jste se sám před několika minutami přiznal ke svému úmyslu pracovat jako agent západní rozvědky. " „Vy jste mi asi špatně rozuměl. Nic podobného jsem neříkal. Myslel jsem agenta se žvejkačkama. " Nato byl Luboš napomínán předsedou soudu pro snižování vážnosti senátu a celého přelíčení. Předseda postavou připomínal reklamu na pneumatiky Michelin. TedžkusH na obžalovaného po dobrém: „Vy jste, pane obžalovaný, bídu první republiky nikdy nepoznal. Byl jste ještě příliš malý. Ale víte, co to pro nás komunisty znamenalo, chodit okolo plných výkladů bez koruny v kapse, bez naděje na zaměstnání, doma nemocné, podvyživené děti ? " Málem se rozbrečel, maluje život v první republice v těch nejčerněj- ších barvách. „ Vám to rád věřím, pane předsedo. Jak se na vás dívám, vy jste musel strašně trpět!", odpověděl Luboš a byl vzápětí vykázán ze soudní síně. Soud byl zapsán do spisů a čtvrnáct dnů korekce za tu srandu stálo. * * * Je jen přirozené, že Luboš byl při nej- bližším Dni horníků povýšen a dokonce mu byl svěřen Gardový pluk Sboru. Sbor se stal postupem doby členem Atlantického paktu a mnozí důstojníci generálního štábu jsou strategicky roztroušeni po celém svobodném světě v tzv. »kole smrti«, připraveni na totální obchvat vojsk Varšavského paktu a doufejme, že zanedlouho nastane chvíle, kdy Plukovník pojede na svém bělouši po Václaváku v čele svých oddílů. ® VLADIMÍR SŮVA (PRAHA) JE VÁS JEDEN A PŮL MILIONU, kteří se hlásíte k české nebo slovenské národnosti. Jste rozeseti všude po světě, v místech, kde by vás nikdo nehledal, a někteří z vás možná ani nevědí, jak a kdo vás sem přesadil. S minulostí vás spojuje český či slovenský jazyk, onen symbol původu. Žijete v Chicagu, ve Spillvillu, kde se dodnes vzpomíná na pobyt Antonína Dvořáka, žijete v Austrálii, na Novém Zélandu, v západní Evropě, ale i v tropických nebo polárních krajích. Žijete tam několik let, desítky roků nebo tam vaši předkové přesídlili už před staletími. Přesto nezapomínáte a svoji lásku ke staré vlasti přenášíte i na jiné. Na něco takového vzpomínal dlouholetý osobní přítel Alberta Schweitzera Radim Kalfus, který při své cestě z Port Elisbethu do Dračích hor narazil na školu se jménem Mistra Jana Husa. Ve třídě visel portrét Jana Amose Komenského a reprodukce Brožíkova obrazu, na němž stojí Hus před kostnickým koncilem. Černošské děti v lavicích o sobě tvrdily, že jsou Moravany. Tak hluboce se tu vryla do vědomí osobnost Jana Schmidta, učitele českého původu, který v 18. století založil v jižní Africe první školu pro domorodce. Den jeho příchodu na černý kontinent je dodnes školním svátkem. Radim Kalfus se stejně jako Vladimír Škutina v Jihoafrické republice setkal s potomky Jana Amose Komenského, pod Kilimandžárem byl hostem rolníka, který tam přišel z polabské roviny. . . Je mnoho lidí, kteří v cizině hodně dokázali, a proslavili i svoji starou vlast. Domov už mají třeba jinde, ale nezapomínají na místa, kde poprvé rozeznali sluneční svit, kde udělali první kroky, kde poprvé pojmenovali věci a lidi kolem sebe, kde se poprvé zamilovali. Někdy je takové pouto tak silné, že se dědí z generace na generaci a osobní zážitek k vyvolání hlubokého citu v srdci Evropy není podstatný. Z něho pak pramení láska k jazyku a zájem o všechno, co se děje v Československu. Z domova přicházely mnohdy informace zkreslené, proto byl takový zájem o exilový tisk. Koncem minulého roku se v Československu hodně změnilo. Návrat k demokracii osvobodil i noviny, rozhlas a televizi, mění se ediční plány nakladatelství, začínají vycházet knihy autorů, kteří nesměli dvacet let doma publikovat. S některými jejich knížkami jste se mohli setkat v cizině. Budou však také vznikat díla nová, oproštěná od zátěže cenzury a autocenzury. Budete chtít být nadále pravidelně informováni o všech novinkách české a slovenské literatury? Nabízíme vám k tomu týdeník Nové knihy, který jako jediný v Československu uveřejňuje bibliografii všech vydávaných publikací, je první, který vybrané tituly recenzuje. Navíc přináší zajímavosti o autorech, rozhovory s nimi, píše o ohlasech na knihy, informuje o dílech přeložených do češtiny nebo slovenštiny. Nechcete-li ztratit kontakt s českou a slovenskou literaturou, máte-li zájem dále si rozšiřovat knihovny o tituly z Československa, sledujte týdeník Nové knihy. Můžete si o něj napsat do redakce na adresu: Opatovická 18, CS-113 81 Praha 1. Přesné podmínky pro předplatné a jeho výši vám sdělíme dodatečně dopisem. To základní jste se o nás už dověděli. Více nás poznáte, až budete Nové knihy číst. Ale i my bychom rádi o vás něco věděli. Napište nám, co vás z literatury zajímá, jaké jste měli dosud možnosti kupovat si české nebo slovenské knížky, jak veliká je vaše knihovna, jak na vás působila díla autorů píšících v emigraci nebo doma zakázaných, podělte se s námi o své dojmy ze setkání se spisovateli, zajímá nás také všechno o literárním dění v zemi, kde žijete. Vaše dopisy rádi zveřejníme. Nyní se hodně mluví o návratu Československa do Evropy. Tam se však můžeme vrátit jen sami, vlastním přičiněním. Tun, že nabídneme takové výrobky a ideje, které zaujmou, že náš životní styl bude Kresba: Jan Kristofori 28 REPORTÉR (POLYGON) 2/90 [pageend28]na úrovni vyspělých států konce dvacátého století. Ale přesto nejde jen o jednosměrné úsilí. Důležité je také vrátit Evropu do Československa. A v tom nám můžete pomoci, budete-li nám psát, budete- li se s námi dělit o své zkušenosti a poznatky, rozšíříte tím obzor mnohým našim čtenářům. A to je nesmírně důležité. Těšíme se tedy, že rozhojníte obec příznivců Nových knih, těšíme se na vaše dopisy i návštěvu v redakci při vaší cestě do Československa. Těšíme se na setkání nad pěknou českou nebo slovenskou knížkou. Redakce NOVÉ KNIHY PAVEL STILLER SUPERGIRL P. P. Na podzim 1989, v době, kdy sériově praskaly okovy podmaněných národů střední a východní Evropy, byl do německých kin uveden nový, v pořadí druhý film Čechoameričanky Pavlíny Pořízkové s navýsost aktuální tematikou. Manekýnka a filmová hvězda Pavlína, dnes již dobře viditelná stálice na hollywoodském nebi, si v dobrodružné komedii mladého režiséra B. Beresforda opět zahrála dramatickou postavu ze země za právě bouranou železnou oponou. V americkém snímku »Her Alibi« (Její alibi, v němčině Ninas Alibi) ztělesnila rumunskou artistku Ninu Onescu, která nejprve u newyorských úřadů a potom u spisovatele bestsellerových detektivek hledá pomoc proti útokům a nástrahám smutně proslulé tajné policie Securitate. Během natáčení veselého trháku samozřejmě nikoho z produkčního štábu ani ve snu nenapadlo, že jejich poukaz na nelidské poměry v Rumunsku nabude brzy takového symbolického významu. Boj a vítězství statečného děvčete nad intrikami zvrhlých rumunských agentů za šikovné podpory amerického spisovatele jako by rozhoupaly zvon umíráčku pro nenáviděný Ceaušescův režim. Krátce po premiéře filmu byly fiktivní příhody bukureštské umělkyně za oceánem předstiženy syrovou realitou: slavné rumunské gymnastce Nadě Comaneci se za vydatné mezinárodní spolupráce podařil spektaku- lární útěk ze spárů Draculy do USA, ke svému trenérovi, jenž má na starosti americký olympijský tým gymnastek. Také pro zhýčkanou a prominentní sportovkyni se život v chudé zemi Velkého Upíra stal nesnesitelný. Ve filmovém příběhu, který se v tradici žánru soustřeďuje na lásku a action ve stylu Jamese Bonda, se moravská krasavice P. P. mohla jaksepatří vyskotačit a prokázat své erotické, pohybové a sportovní kvality. V průběhu napínavé kriminální zápletky, jež se v ohňostroji nápadů přenese z velkoměsta na venkov a do přírody, smí předvést svou všestrannost a absolvovat jakýsi fairbanksovský desetiboj. Bujná a bujará skautka Pavlína např. skáče v obchodním domě na trampolíně, přeskakuje v domkových sídlištích dřevěné či živé plůtky, honí se bez dechu po okolí jako osamělá přespolní běžkyně, řítí se na crossovém kole bahnitým terénem, proráží na útěku velkými americkými džípy dveře garáží, střílí lukem jako ženatý Robin Hood do středu terče a někdy také omylem do stehna svého nápadníka, hází nenuceně okolo sebe trapperskými bowie-noži a přibodává jimi nepříjemné brouky na luxusních skříních v bungalowu svého ochránce, šplhá jako veverka po laně jen svými komářími pažemi, leze odvážně po střechách stodol a balancuje bez závratě na okapových rourách. V neposlední řadě jezdí na koni jako rozená cowgirl z Divokého západu. V seznamu krkolomných disciplín nechybí ani jazykové eskapády. S agenty Securitate se Moldavanka s ruským jménem Nina hádá docela slušnou rumunštinou (s americkými podtitulky), ve chvílích oddechu si brouká české písničky, mj. Pec nám spadla. Pod něžným dohledem po uši zamilovaného spisovatele se za několik dní bez větších potíží naučí americky. V celém filmu se nenajde situace, se kterou by si chytrá a spontánní Rumunka nevěděla rady. V turbulentním závěru prodělá Nina poslední přeměnu: v kostýmu clowna pomůže v cirkusu k útěku svým rodičům, také artistům. V úloze úspěšného spisovatele Petra Swifta se vedle Pavlíny na plátně objevil jeden ze současných amerických idolů mužnosti, Tom Selleck, populární hrdina z dobrodružné televizní série Magnum. Velký fešák a šarmantní macho se sice jako vždy svůdně a vševědoucně usmívá, ale za suverénní maskou si brzy musí přiznat u něho neobvyklou srdeční slabost, vřelou sympatii k talentované cizince. Udělá proto vše, co je v jeho silách, aby se policejní upíři z transsylvánských Karpat v Americe k žádnému hodokvasu nedostali. V jeho úsilí mu nezištně pomáhá policista James Farentino, jenž před nedávném v televizi vytvořil postavu argentinského presidenta Peróna. Oba hlavní protagonisté dokáží zaujmout a pobavit diváky od začátku do konce snímku. Ani dialogy, sršící vtipem, ironií a situační komikou, nezůstávají pozadu. Pavlína Pořízková se zřejmě cítí v americkém filmu jako doma, dosavadní role jsou jí ušity na tělo. Svou náruživostí, přirozenou roztomilostí a nevázanou bujností rychle dospělého žabce navazuje Pavlína na tradici pověstného diblíka čs. němého filmu, Annu Ondrákovou, která se mohla ve zlatých dvacátých letech oddávat honbě za podobně vzrušivými dobrodružstvími. O další proměny skotačivé Moravanky se budou návštěvníci kin určitě zajímat. PAVEL STILLER HOLANOVA NOC S OFÉLIÍ V PRAZE Divadlo Rubín v Praze na Malé Straně bylo zrovna tak zatopené vodou jako při premiéře ve švýcarském Bielu před třemi roky. Giliarova inscenace Holanova fragmentu Noc s Ofélií hostovala v Praze. Theater 3 byl první zahraniční scénou, která vstoupila na půdu svobodného Československa. Gillarovo představení je jako úder. Drtí diváka asociacemi a vizemi holanovského světa, básníka, v jehož hořkém životním údělu se odráží celá tragédie české kultury. Řeč — směsice evropských jazyků (a jak krásná je v ní právě čeština!) — hudba, pohyb, sakrální řešení prostoru, to vše navazuje na tradici burianovskou a rado- kovskou. Gillar pracuje s celkovou kompozicí ve všech jednotlivých komponentech s lehkostí a bravurou jevištního kouzelníka. Tady je znát vliv Radokův. Ale nečekaně se zařízne do předlohy takřka s brutalitou zápasníka. Gillar je nevypočitatelný a překvapující. Ve vnitřní interpretaci básnického fragmentu a především v kontrapunktu. Nenechá báseň recitovat, ale inscenuje ji. Sám komponuje, hraje klavír, proto je i řeč u něho neuvěřitelně rytmická. Pohyb herce a světla je pro- komponován do posledního detailu. Režisér tu často používá tak zvaného »před- sazení« — záměrně pozdrží obraz minulé scény a vstupuje do něho s novým prvkem. Tím samozřejmě narůstá napětí. Vodní hladina se svíčkami a polorozpadlými zrcadly ohraničuje výtvarně básnický fragment. I na malé ploše lze spatřit výtvarný rukopis. Silný a původní. Werner Hutterli, který spolupracuje s režisérem Gillarem už řadu let v zahraničí (seznámili se za Grossmanovy éry v divadle Na zábradlí při inscenaci Procesu, kde byl Gillar asistent a Hutterli krátce volontér u výtvarníka B. Soukupa, znovu prokázal, že neexistuje rozdíl mezi velkou a malou scénou. Nápaditost, s jakou za sebou vrší Hutterli výtvarné obrazy za sebou je naprosto ojedinělá. Prostřídání detailu s celkem, soustředění na jednu rekvizitu, kterou dál prokomponovává celé představení, interpretuje Holana v jeho nejintimnější poloze. V dokonalé imaginativosti. Ofélie Heleny Kořínkové je překvapující svou komplexností. Kultivovanost pohybu, neuvěřitelná koncentrace a pochopení hrát v cizí řeči, to vše sestavuje jakousi mozaiku její role. Sám Vladimír Holan se vyjádřil, že jeho Ofelie zastupuje řadu dalších. A s tím i lidských osudů. Holan po nich pátrá a Helena Kořínková se vnořuje do svých postav se zarputilou vášní dozvědět se o nich pravdu. Tichá místa vedle Holanovy poezie se mísí s výbuchy a opravdovým šílenstvím. Ale je to šílenství opravdové nebo hrané? Jaroslav Gillar právě toto nechává otevřené. Vladimír Holan je básníkem drtivé přítomnosti. Závěr fragmentu je sice otřesný svým poznáním, ale to je svět básně z roku 1972, temný svou perspektivou totality. Ale i tam zaznívá nová víra. Ofelie sedí u svého posledního výslechu a přebála se. »Ne, já už nemám strach. Ale vy, vy máte strach! Protože je ve vás REPORTÉR (POLYGON) 2/90 29 [pageend29]vysilač bez přijímače. Nikdo to nebere!« Zde dosahuje představení vrcholu. A právě v tomto okamžiku je přerušeno. Kdosi vtrhne na scénu a hledá plynoměr. Gillar přesně interpretuje Holanův záměr. Svět básně končí. Nastává realita. Ofélie hází z kapes kabátu lastury a mušle a mlčky je hází do vody. Odchází a vypne světlo v sále. Divák se probouzí do skutečnosti, kruší po čtyřiceti letech násilí, se znovu vrací k základním hodnotám Holanovy básně. Nikdy není pozdě stát se člověkem. Je třeba poděkovat celému vedení Potužilova Rubínu, dr. Vladimíru Justlo- vi, který celý zájezd zprostředkoval, Heleně Kořínkové za iniciativu ze švýcarské strany, G. Habermannovi, technice Rubínu, režiséru představení a všem divákům za večer, který si našel místo v nové české divadelní historii. JIŘÍ KRBEC TŘI ČEŠTÍ KOMEDIANTI Přiletěl jsem zrovna z Berlína. Jan David mne vyzvedl na rohu u Schauspielhau- su a za polodeštivého počasí jsme projížděli večerním Curychem. Asi po půlhodině jsme dorazili na předměstí, které otvírá pohled ke kopcům, betonu a nízkým stavením s verandami a vinnou révou. Z jedné strany jsem spatřil návěstní štít: TEATROIL VAGABONDŮ Když jsem vstoupil do malého sálu — vdechl jsem divadelní atmosféru. Seděli tam všichni tři a trochu zkroušeně se dívali na nejmenší scénu na světě: Jana Brejchová, Jaromír Hanzlík a Ilja Racek. Ta scéna byla skutečně malá, tak tři na dva a půl metru, nicméně na diagonále k sálu, postavil ji zřejmě nějaký dobromyslný šílenec, netuše, že diagonála dává divadlu tajemství a sílu. Zvláště když se naplní sál. A sál se naplnil. Bylo, jak se říká, nabito. Představení hry Oldřicha Daftka Kulhavý mezek měl uvést Vladimír Škutina. Protože ležel s chřipkou v posteli — spadlo to nadělení na mne. Udělal jsem to rád. Když jsem stál na té prťavé scéně,uvědomil jsem si, že česká kultura nekončí tam, : kde jsou vytyčené hranice státu, ale že má přesah. Tak jako ho má jakákoliv jiná kultura. Že kultura je pojem, který se nedá spoutat žádným režimem nebo politickou doktrínou. Že jsme pořád stejní přátelé. Že jsme Evropani. Kdyby někdo tohoto večera chtěl vybrat příhodnější hru pro atmosféru v sále, musel by se znovu vrátit k Daňkovi. Tři vagabundi táhnou Evropou. Tři herci. Tři komedianti. Zápasí o přežití v třicetileté válce, která je nudná a hloupá, protože žádná válka ještě nebyla chytrá. Ono se v ní totiž zabíjí. Myslím, že to netrvalo ani pět minut a v sále se vytvořila atmosféra, z níž se rodí divadlo. Režie Ivana Rajmonta velice vtipně pointuje a rytmizuje představení, je impresivní. Myslím, že je to právě to, co potřebuje Daněk. Hercům se tím otevřel prostor pro vnitřní pohyb. Malé jeviště se proměnilo ve skutečnou scénu. Všichni jsme se stali okouzlenými diváky. Jsou představení, kdy herci i diváci se tiše obejmou v prostoru, ať už se smějí nebo pláčí, prostoupí k sobě. Takové představení je potom dar. A z takových darů se rodí kultura. JAROSLAV GILLAR POSLEDNÍ POCTA I-III (1987-1989) Latinský básník kdysi veršoval o tom, že si svým dílem postavil pomník kovu trvalejší. Jožka Pejskař si takový pomník postavil také. Ne však jen sobě, jako Ho- ratius, ale především lidem umlčeným byrokratickou diktaturou a poníženým tou děvkou Kléo, která vždy straní moci. Oběti dějin a jejich smysluplný přínos je patrný teprve nyní, když náhlá a nečekaná výhra obrátila absurditu utrpení v dějinný význam, zatímco absolutní moc umocnila do bezvýznamnosti marginálie. Jožka Pejskař pomohl k triumfu rozhrnu nad abnormalizací jako málokdo jiný. Exegisti monumentům aere perennius. —is— ČECH TVŮRCEM ŠVÝCARSKÉ ZNÁMKY Grafik Vladislav Cimburek se zúčastnil soutěže na návrh švýcarských známek k 7001etému jubileu založení Švýcarska. Ze 160 návrhů zvítězil návrh Vladislava Cimburka. Známka vyjde v letošním roce. LIDOVÉ NOVINY čtenářům v zahraničí LIDOVÉ NOVINY — první nezávislé noviny na československém území po více než čtyřiceti letech od 2. dubna 1990 vycházejí jako deník • ve čtvrtek týdeník LITERÁRNÍ NOVINY jako součást listu • v sobotu rozšířené vydání Lidové noviny volné navazují na tradici stejnojmenného nezávislého listu, který v roce 1893 založil dr. Adolf Stránský v Brně. Od roku 1988, kdy začaly Lidové noviny znovu vycházet jako nezávislý samizdatový měsíčník, uveřejňovali na jeho stránkách své materiály například Jiří Dienstbier, Petr Pit- hart, Ludvík Vaculík, Ladislav Hej- dánek, Míro Kusý či Václav Havel, který poslání vznikajícího listu charakterizoval v prvním samizdatovém čísle slovy: „Jde o tradici starých Lidovek, jako novin vskutku svobodných, nejen vnějškově, ale i vnitřně nezávislých, novin bytostně demokratických a veskrze věcných, kterým jde jen o pravdu a její analýzu.* Vydavatelství LIDOVÉ NOVINY dále vydává: STUDENTSKÉ LISTY- (čtrnáctideník studentské mládeže), ROCK & POP (hudební týdeník pro mládež), DĚJINY A SOUČASNOST (čtvrtletník), O DIVADLE (čtvrtletník), KRITICKY SBORNÍK (čtvrtletník), HISTORICKÉ LISTY (čtvrtletník), OBRAZOVÝ MAGAZÍN LN, LETTRE INTERNATIONALE (česká a slovenská mutace časopisu vydávaného A. J. Liehmem v Paříži). Nakladatelství LIDOVÉ NOVINY připravuje zajímavé knižní tituly,, které budou vycházet v několiko edicích: KNIHOVNA LN, ARCHY ČESKÄ EXPEDICE a KRUH EDIC PRO MLÄDEŽ. Objednávky ze zahraničí zasílejte na adresu LIDOVÉ NOVINY, Václavské nám. 47, 11121 Praha, Československo. 30 REPORTÉR (POLYGON) 2/90 [pageend30]PORADY týkající se pojišťování, financování, podnikání, koupá a prodeje nemovistí (včetně firem) NEUTRÁLNÍ EXPERTIZY AGENTUR PAZDERA Kreuzplatz 20, CH-8008 ZÜRICH - Telefon 01 / 932 32 22 • Kladete si někdy otázku, zda je Vám známý způsob sociálního zabezpečeni, jak si dobře a Šetrně zařídit svou nemocenskou, co s opožděným vstupem do AHV, jak vysoké bude VaSe důchodové zabezpečení, co se stane při přestěhování s »mým« zajištěním, atd. ? • Uvažujete o podnikání v budoucnosti resp. o koupi rodinného domu, chaty ? • Chtěli byste výhodnou půjčku ? • Chcete uložit peníze s vySSím úrokem než poskytují banky a nevíte jak ? • Jak Šetřit a neztratit vysněný cíl ? • Zajímáte se o koupi cenných papírů? Je pro Vás pětinásobek při výdělku zajímavý? • Zajímáte se o koupi nebo prodej nemovitosti ? • Víte, jak velkou náhradu mzdy budete brát v době pracovní neschopnosti při onemocněni nebo po úrazu ? • Máte zájem o vysvětleni možných kombinaci různých pojistek ? • Láká Vás výhodná nabídka na »třetí sloup« pensijního zajištění? • Chtěli byste vědět, co je účelné a co není bezpodmínečně nutné si pojistit? Právě nyní záleží na tom, do jakých rukou se dostanete a jak daleko sahá možnost onoho odpovědného pracovníka. Rád Vám poskytnu veSkeré informace ve VaSí mateřštině. Hubert P. PAZDERA POZOR! NOVINKA! POJIŠTĚNÍ ŘIDIČSKÉHO PRŮKAZU Nabízíme pojištění řidičského průkazu pro řidiče z povolání i pro řidiče amatéry. MALTA: 8 dní s bohatým programem — 23. - 30. května a 10. - 17. října 1990 ........................................................................................... Fr. 999.- MALORKA, appartement pro 4 osoby, od 3.5. do 7.6.1990, od . . . Fr. 290.— KANÁRSKÉ OSTROVY, týdenní pobyt v appartementech, např. Dolores, Mercedes. Dva týdny Fr. 1100.—, jeden týden........................Fr. 850.— KENYA: sleva Fr.500.— na všechny ceny z programu Air Tours. Odlety 18.3., 25.3., 1.4. a 8.4.1990. Vánoce v Číně a Arabských emirátech: 23.12.90-6.1.91 pouze Fr. 2890.- Čína (Peking) o velikonocích 12.-22.4.90, pouze Fr.2250.- Supernabídky pro Dálný východ: Malaysia, 2 týdny 2290.- Borneo, 2 týdny 2540.- Langkawi 2495.- Pattaya/Thailand 2295.- ZAJIŠŤUJEME DOVOLENÉ PO CELÉM SVĚTĚ: letecky, lodní zájezdy (novinka: dovolená s dopravní lodí), busem, vlastními auty — hotely — byty, prostě VŠE, CO SOUVISÍ S CESTOVÁNÍM! NAŠE DVACETILETÁ ZKUŠENOST JE ZÁRUKOU PRO VAŠI SPOKOJENOST Naše kancelář je otevřena od rána 08,30 až do večera 18,30 h. Veškeré pojistky na Vaše cesty: ELVIA, Winterthur-Intertours, Europäische Versicherung — i'pro osoby přes 80 roků! Zajišťujeme vše: lety - auta - byty - lodě - motorhomy - bungalowy atd. atd. Těšíme se na Vaši návštěvu u nás v Effretikonu v Effi-Martu nebo na Vaše telefonické zavolání: 0 052 / 32 70 70 nebo 052 / 32 70 90. 20 LET KRAJANSKÉ CESTOVNÍ KANCELÁŘE POJIŠTĚNÍ NÁVŠTĚV Z ČESKOSLOVENSKA nebo jiné země Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0,22 Fr. na osobu a den! Informujte se u: Telefon: AGENTUR PAZDERA Kreuzplatz 20 CH-8008 ZÜRICH CH: 01 - 932 32 22, D: 00411 - 932 32 22 Provoz 24 hodin denně, včetně nedělí a svátků. ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIŘÍ KOMÁREK Hauptstrasse 3 8637 LAUPEN/WALD Telefon 055/95 34 98 PRODEJNA ČESKÝCH KNIH a PŮJČOVNA VIDEO KAZET je otevřena denné na Badenerstrasse 698, 8048 ZÜRICH Telefon 01 / 62 68 78 KRAJANSKÁ CESTOVNÍ KANCELÁŘ C-TOURS v Effretikonu sděluje: Pro vaše příbuzné a známé v ČSR jsme otevřeli v Brně pobočku. Od dubna pravidelná autobusová doprava Brno - Curych a Brno - Costa Brava. Další programy připravujeme. Vaši příbuzní a známí v ČSR se mohou obrátit přímo na naše zástupce v Brně. REPORTÉR (POLYGON) 2/90 31 [pageend31]REPORTÉR CH-8048 ZÜRICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Friede (POLYGON Verlag, CH-8048 ZÜRICH, Postf. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MECÛ.USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNÉVAJSA, USA Karel NEŠVERA, Německo Stanislav NOVÁK, Švýcarsko Tomáš NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou.................Sfr. 33.— letecky..................................................Sfr. 39.— nebo ekvivalent v jiné měně. Tiskne: Milan CIMBUREK, Badenerstrasse 698, 8048 ZÜRICH. Telefon 01 / 62 68 78 Zamýšlíte podnikat? Chcete si půjčit za nízkých úrokových sazeb peníze a na vysoké je zpeněžit? ČTYŘ- AŽ ŠESTINÁSOBNÉ ZVĚTŠENÍ KAPITÁLU Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností. Můžete se spolehnout, že Vám objektivně poradíme spojení, které je pro Vás osobně nejvýhodnější. Znáte desatero výhod POJIŠTĚNÍ VAŠEHO KAPITÁLOVÉHO SPOŘENÍ VE ŠVÝCARSKU? Víte, jak platit splátky z ciziny do Švýcarska, jaká skladba pojistky je pro Vás osobně nejvýhodnější? Rádi Vám vše vysvětlíme naší mateřštinou, rádi Vám nestranně poradíme V POJIŠTĚNÍ, PODNIKÁNÍ, FINANCOVÁNÍ, PŮJČKÁCH, NÁKUPU A PRODEJI LÉKAŘSKÝCH PRAXÍ, FIREM, DOMŮ. POJIŠTĚNÍ PRO NÁVŠTĚVY Z ČSSR A JINÝCH ZEMÍ (nemoc, úraz, převoz, smrt) Pro cizince nabízíme POZEMKY A DOMY s povolením pobytu ve Švýcarsku, vč. financování. 45 ze Švýcarska: 01-932 32 22, ze Spolk. republiky Německo: 00411-932 32 22, z Rakouska: 0501-932 32 22, z Velké Británie: 010411-932 32 22. K disposici Vám jsme denně (i ve svátcích) plných 24 hodin. für Versicherungs-, Finanz- und Unternehmensberatung Pazdera sowie Immobilienhandel und Vermittlung Kreuzplatz 20, CH-8008 Zürich KRAJANSKÉ STŘEDISKO DENIA - ŠPANĚLSKO Na výběr jsou: garsonky, byty řadové domky, vilky a pozemky. V Denii najdete příznivé klima, kouzelný kraj a nové přátele ze všech koutů světa. »LA PEDRERA II« - VESNIČKA KLUBOVÉHO RÁZU Fáze 1 je dokončena a vyprodána. — Fáze 2 s klubem je ve výstavbě. Bližší informace, prodej a pronájem: DIVA IMMOBILIEN K. & V. DIVOKÝ Segantinistrasse 9, CH-8049 ZÜRICH Telefon 01 - 341 21.56 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GOTEBORG Telefon 031 / 130129 HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro ZOósob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/ 44 84 48 (přímo proti jižnímu východu hlavního nádraží) [pageend32]