ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVIII Číslo 10 (280) Prosinec 1978 SOKOL NA JIŽNÍ TOČNĚ Sokolské jednoty nacházejí se v mnoha státech a dnes není snad již země, kde by nesídlil příslušník nebo odchovanec Sokola. Jsou však ještě některá místa, kde Sokol dosud nebyl a Antarktida byla jedním z těchto mála míst. Náš snímek však dokazuje, že Sokol zanechal své stopy již také i na Jižní točně zeměkoule. Zasloužil se o to bratr Charles L. Vávra, člen Sokola v Clevelandu ve Spojených státech. Pochází z uvědomělé sokolské rodiny, cvičil v žactvu, dorostu i členstvu. Sokolskou činnost nezanedbal ani během svých studií, účastnil se všech veřejných vystoupení a sletů jako cvičenec a během školních prázdnin účastnil se prací při úpravě sokolovny v Clevelandu. V minulém roce,když dosáhl hodnosti bakaláře geologických věd, byl pozván k účasti na vědecké výpravě na Jižní točnu, kterou organizoval Americký ústav antarktického výzkumu a polárních věd. Bratr Vávra si předsevzal, že své účasti na výpravě využije k tomu, aby na Jižní točně vztyčil sokolskou vlajku a [pageend1]když se o svém úmyslu před svým odjezdem zmínil ve cvičení jednoty, nabídla mu sestra J. Vlčková, aby k tomu účelu použil vlajku, kterou chovala jako vzácnou památku, nebot byla dovezena z Československa, kde vlála na XI. všesokolském sletu v Praze v r. 1948. Výprava, čítající na 1OO zástupců několika oborů věd - biologie, geologie, medicíny atd. - letěla z U.S.A, do Nového Zélandu, odtud na hlavní americkou základnu v Antarktidě na "McMurdo Station", a konečně na místo určeného výzkumu - u ledovce McGregor v pohoří Cumulus. Bratr Vávra tam ihned umístil svou sokolskou vlajku a doprovodil ji nápisem "Sokol Antarctica" s udáním přesné polohy "175’ W. Long., 85' S. Lat." Vlajka i nápis zůstaly na vědecké základně po celou dobu trvání výzkumu, který se konal v období dvou měsíců stálého slunečního světla, jež umožňovalo intensivní badatelskou činnost, od října až do prosince. Po návratu do Spojených států odevzdal bratr Vávra vlajku sestře Vlčkové, která ji věnovala sokolské jednotě v Clevelandu. Vlajka, spolu s řadou fotografií, zobrazující její putování, je vystavena v knihovně jednoty, kde se těší veliké pozornosti a zájmu všech návštěvníků knihovny. Členové jednoty v Clevelandu, a s nimi příslušníci Sokola roztroušeni po celém světě, upřímně doufají a věří, že sokolská vlajka, jež putovala z Prahy do Clevelandu, odtud na Jižní točnu a zpět do Clevelandu, podnikne jednou ještě jednu pout a znovu zavlaje na svém výchozím, stanovišti - na stožáru sletiště na Strahově, na sletu svobodného Sokolstva v znovu svobodném a demokratickém Československu! 162 [pageend2]KLEMEŇA HANUŠOVÁ K ŠEDESÁTÉMU VKROČÍ ÚMRTÍ PRVNÍ CVIČITELKY Při letošních připomínkách řady významných výročí, je dlužno si připomenout, že před 60. lety, těsně před skončením I. světové války, zemřela v Praze dne 7. října 1918 první pracovnice v ženském tělocviku v naší vlasti - první sokolská cvičitelka, Klementina, nebo jak si raději říkala a se podepisovala, Klemeňa Hanušová. Narodila se 19. března 1845 ve Lvově, kde její otec Dr. Ignát J. Hanuš v té době vyučoval na tamní universitě; v r. 1847 přešel do Olomouce, kde byl děkanem fakulty, od r. 1849 působil na Pražské universitě a v r. 1860 stal se po P.J. Šafaříkovi bibliotekářem universitní knihovny. Matka, rozená Nádherná, byla přítelkyní Sofie Podlipské i Karoliny Světlé a živě se účastnila veřejného národního života. Manželé Hanušovi požívali všeobecné úcty a vážnosti a v jejich pražské domácnosti scházela se tehdejší význačná společnost; častými hosty byli mj. Fr. L. Celakovský, Dr. Purkyně, K.J. Erben a Božena Němcová. V tomto krásném rodinném prostředí vyrůstalo pět dcer: Emilie, Dora, Klementina, Vilemína a Ludmila. Byla jim poskytnuta na tehdejší poměry nej lepší možná výchova. Protože Dr. Hanuš byl zastáncem tělesné výchovy již dlouho před založením Sokola a sám měl v bytě bradla, cvičil s dcerami nejdříve doma a později je posílal do tělocvičného ústavu Malypetrova. Klemeňa se účastnila tehdejšího společenského života a již jako dvacetiletá, 3. prosince 1865, měla v Americkém klubu dam, založeném Vojtou Náprstkem, přednášku o konferenci, zabývající se "Ženskou otázkou", jež se konala v Lipsku. Byla to tehdy první přednáška české ženy v Praze. Jako sedmnáctiletá byla Klemeňa Hanušová, se svou sestrou Dorou, mezi dvanácti předními damami pražskými (K. Světlou, Turn-Taxisovou, Rieg- rovou, Fugnerovou), které dne 1. června 1862 zatloukaly hřeby do žerdi praporu první sokolské jednoty, Sokola Pražského. Zakladatel Sokola Tyrš ihned při založení Sokola Pražského pomýšlel na ustavení ženského tělocvičného spolku; byl však pevně přesvědčen, že takový spolek bude úspěšný jen, nebude-li řízen muži. Z cvičení v ústavu Malypetrově znal Klemeňu Hanušovou jako vynikající cvičenku a viděl v ní vhodnou cvičitelku. Navázal s ní spojení prostřednictvím bratra Ctibora Helceleta, člena cvičitelské sboru Sokola Pražského, který byl v úzkém styku s rodinou Hanušovou. Klemeňa se ve spolupráci s Tyršem úkolu ujala a ustavila družstvo čtyř, později sedmi cvičenek, které bylo Tyršem školeno a připravováno na práci cvičitelskou. Po tomto půlročním školení ohlásil v r. 1866 Dro Tyrš, že bylo zahájeno cvičení dívek pod vedením sl. Klementiny Hanušové. Na podnět Tyršův byl pak v červenci r. 1869 ustaven "Tělocvičný spolek paní a dívek pražských", jehož cvičení bylo zahájeno 1. listopadu téhož roku a ustavující valná hromada, konaná 21. listopadu 1869 zvolila předsedkyní Sofii Podlipskou a "první cvičitelkou" Klemeňu Hanušovou. Cvi- čitelským sborem nového spolku bylo družstvo vycvičené Dr. Tyršem. Klemeňa Hanušová věnovala přípravě cvičitelek velikou péči a pozor163 [pageend3]nost. Vedla pro ně zvláštní samostatné cvičební hodiny a týdenní schůze sboru. S cvičitelkami chodila též do fysiologického ústavu ve Spálené ulici, kde vyjednala jednou týdně přednášky u asistenta prof. Purkyně, Dr. Novotného, vzácného odborníka. V červnu 1870 konalo se již první veřejné cvičení nového spolku, v jehož pořadu předvedly ženy a dívky společná prostná, cvičení na nářadí (bradla, kruhy, kůň, hrazda, stůl, kolovadla, šplhadla), skok vysoký a daleký a rej s hudbou. Klemeňa Hanušová nebyla však spokojena jen s činností spolkovou. Její snahou bylo uvedení tělocviku do širokých vrstev národa a proto jménem spolku podala již v r. 1871 žádost o zavedení dívčího tělocviku na školách obecných a nabídla se k jeho zavedení i vedení. V Praze byly tehdy dva ženské ústavy učitelské, oba německé, V r. 1870 byl ustaven též český ústav pro vzdělání učitelek, kde tělocviku vyučovala Emilie Macháčková; když se r. 1873 vzdala svého místa, byla na její místo povolána Klemeňa Hanušová. Její působení na učitelském ústavě bylo velmi významné a v tradici učitelek vyšlých z její školy se její dílo udrželo až do dnešních dnů. V r. 1873, kdy se jednalo o všeobecné zavedení dívčího tělocviku do pražských škol, uspořádal Tělocvičný spolek paní a dívek pražských třídenní kurs pro pražské a venkovské učitelky a v r. 1874 pak měsíční kurs za vedení Klemeni Hanušové, V r. 1873 byla také teprve vyřízena žádost spolku z r. 1871 a svěřeno mu vyučování žaček vyšších tříd obecných škol, poblíž budovy Sokola položených. Následujícího roku konalo se již veřejné cvičení 200 žákyň těchto škol a úspěch tohoto vystoupení byl tak veliký, že spolku bylo svěřeno vyučování v dalších 10 třídách. Žačky byly vyučovány po celých třídách v tělocvičně Sokola Pražského. Mimo tělocvik školní mládeže byla na popud Klemeni Hanušové a za jejího dozoru pěstována v Praze orthopedická cvičení pro dívky, u nichž se pro jejich špatné držení obával špatný vzrůst. Její zásluhou byly také zavedeny v Praze hry pro nejmenší děti od 3 - 6 let a upraveny pro ně veřejná hřiště, tzv. rejdiště. V r. 1892 vzdala se svého místa na státním ústavě a věnovala mnoho svého času v té době ustaveného Spolku pro pěstování her české mládeže a byla v jeho výboru od r. 1893. Byla i nadále činná na jiných úsecích národního veřejného života; např. v r. 1895, kdy s pražskými učitelkami pracovala v oddělení "České ženy" na národopisné výstavě v Praze, Velmi se rovněž věnovala spolku "Dámský kruh", útulku osamělých paní a slečen v Praze. Odtud také, za mlhavého podzimního dne, v posledních dnech I, světové války ji, po její smrti 7. října 1918 odvážel pohřební vůz na poslední cestě Prahou k nádraží, odkud byla převezena k zpopelnění do Žita- vy. Její urna je uložena na Olšanech. Klemeňa Hanušová zanechala Sokolu veliký literární odkaz, nebot během mnoha let svého působení napsala řadu knih, příruček a jiných odborných tělocvičných spisů v nichž i dnes překvapuje její odbornost, znalost fysiologie a psychologie. Byla průkopnicí doprovodu cvičení hudbou a prosazovala rytmický tělocvik a metodický postup při cvičení. Z jejích spisů je třeba zaznamenat zejména "Dívčí tělocvik" z r. 1872, "Cvičení pořadová" z r. 1878, "Výklad, metodika a rozvrhy cvičení nářaďových" z r,1887, "Dětský tělocvik" z r. 1883, "Hry míčem" z r. 1885, "Tělocvičné hry mládeže" z r, 1896, "Domácí tělocvik pro dívky pro dívky chybného držení těla" z r. 1891, "Jak chrániti dítě nákazy tuberkolosní" z r, 1903 a "Tělocvik domácí" z r. 1907. 164 [pageend4]HLÍDKA VZDĚLÁVACÍ O POKOJI VÁNOC Jan Fellmann Jistě není nadsázkou tvrdit, že krása Vánoc byla vždy podstatně zvyšována vroucností domácího prostředí, které sou- ladný rodinný život zaručuje. Věnujme proto více pozornosti ve své vzdělavatelské práci snahám o zlepšení vzájemných vztahů v rodinách sokolských i krajanských. Nejedná se při tom vždy jen o vztahy mezi manželskými dvojicemi, ale také ve značné míře o vztahy mezi rodiči a dětmi. Dáte-li si čas v soukromí zapřemýšlet, jak to vypadá ve vašem domě a obci, zjistíte snadno o čem píši. Protože národ se skládá z rodin, musíme zlepšit především rodiny, chceme-li zlepšit národy. A chceme-li lepší národy, prvním krokem k úspěšné nápravě je začít ve zlepšování vlastní osoby. Musíme se sami sebe ptát, zda se chováme k svému manželskému partneru vždy dobře a laskavě, abychom našli stejnou odezvu k nám? Máme dost trpělivosti k dětem, které mají vždy řadu čas vyžadujících otázek, kterých se chceme zbavit ve spěchu? Je mnoho třecích bodů v rodině a jen vzájemná láska, úcta a porozumění mohou zabránit malým či větším výlevům citovým. Kázeň sokolská se osvědčí i zde. Spojeným a uvědomělým úsilím všech dosáhneme, abychom nejen o Vánocích, ale po celý rok cítili ten vytoužený "pokoj lidem dobré vůle"! OLGA REVILLIODOVÁ - MASARYKOVÁ V Anglii zemřela dne 12. září 1978 ve věku 87 roků, nejmladší dcera presidenta T. G. Masaryka, Olga Revilliodová-Masaryková. Ze čtyř Masarykových dětí, po Herbertovi, Alici a Janovi, byla Olga najmladší. Za I. světové války doprovázela svého otce do zahraničí, kde byla po jeho boku když zahájil a organizoval boj za svobodu a samostatnost Československa. Po válce se provdala za švýcarského lékaře Revil- lioda; měli dva syny, Herberta a Leonarda. Oba zemřeli za II. světové války - Herbert následkem těžké nemoci, Leonard, který se přihlásil do britského letectva padl v bitvě o Anglii, když bylo jeho letadlo nepřítelem sestřeleno. Olga Revilliodová-Masaryková žila po komunistickém puči v ústraní, nejprve ve Švýcarsku a od r. 1970 v Anglii. Byla posledním žijícím členem Masarykovy rodiny. Cest její světlé památce! 165 [pageend5]ZVYŠUJEME PŘEDPLATNÉ Dosavadní předplatné našeho časopisu je v platnosti od 1. ledna 1973 a je rozdílné pro předplatitele v USA a Kanadě, pro něž činí $ 5.00 a pro předplatitele z ostatních zemí, pro něž předplatné činí $ 3.00. Za uplynulých 6 let, kdy toto předplatné bylo v platnosti, zvýšila se všeobecnou inflací značně vydání, zejména za tisk a poštovné; časopis byl následkem toho stále ztrátový a ztráta se každým rokem zvyšovala. Výbor Ústředí, na své schůzi konané dne 14. října 1978 v New Yorku, o hospodářské situaci časopisu podrobně jednal a dospěl k názoru, že trvalý ztrátový stav časopisu není nadále únosný. Usnesl se, že vzhledem k zesílení měn ostatních států oproti měnám USA a Kanady není již nadále zapotřebí, aby předplatné pro ostatní země bylo nižší než pro USA a Kanadu a dále, aby předplatné bylo všeobecně zvýšeno od nového roku. Ve smyslu usnesení bude tedy předplatné časopisu jednotné pro všechny země a bude, od 1. ledna 1979, činit $ 6.00 za rok. Pro informaci uvádíme, že předplatné časopisu při zahájení jeho vydávání dne 1. ledna 1951, tedy před 28 lety, činilo $ 2.50 pro USA a Kanadu a $ 3.00 pro ostatní země. V r. 1956 bylo předplatné pro ostatní země sníženo na $ 2.00, v r. 1961 bylo pro USA a Kanadu zvýšeno z $ 2.50 na $ 3.00, a v r. 1973 pak pro USA a Kanadu bylo zvýšeno z $ 3.50 na do- savdních Ž 5.00, pro ostatní země z $ 2.00 na $ 3.00. Zvyšujeme předplatné jen neradi, je však naší povinností hospodařit úsporně spolkovými penězi a proto nemáme jiného východiska. Děkujeme již předem čtenářům za pochopení a doufáme, že včasným zasláním předplatného nám i nadále pomohou zajistit vydávání časopisu, který příštím rokem zahájí již svůj 29. ročník. Redakce a administrace. PŮJDEM SPOLU DO BETLÉMA ... Při zpěvu této známé vánočné koledy budou si letos Sokolové v Americe a v Kanadě připomínat, ze za několik měsíců, koncem června a začátkem července 1979, bude se v Betlémě pořádat sokolský slet. Bude to ovšem v Betlémě americkém - v Betlehem, ve státě Pennsylvania - a bude to již 18. slet Slovenského Sokolstva v USA. První slet se konal v r. 1906, rovněž Ve státě Pennsylvania, v McKees Rocks. Půjdem tedy spolu do Betléma V duchu a v mysli do Betléma biblického o Vánocích, kdy si křesťanský svět připomíná událost, jez dala základ křesťanské víře, a v létě pak fysicky do Betléma amerického, kdy sokolským sletem bude znovu prokázána životnost Tyršovy sokolské myšlenky. A proto: půjdem spolu do Betléma... 166 [pageend6]Če s k o s l o v e n s k ý s o k o l v z a h r a n ič í Časopis Ústředí Československého Sokolstva v zahraničí Ročník XXVIII 1978 Řídil Jan Waldauf Tištěno offsetem - Toronto, Kanada [pageend7]OBSAH: Strana ČLÁNKY, ÚVAHY ALTMANN Zdeněk: Děláme to dobře? ........................... 49 DOLEŽAL M.: Co nového v Sokole Sydney? ..................... 102 FERJENČÍK Mikuláš: Cesta ku stráte samostatnosti ........... 53 FIALA Rudolf: Jan Amos Komenský ............................ 161 HAVLÍČEK Věnceslav: Tyršův lid ............................. 65 HŘEBÍK Antonín: Sokolstvo a únor 1948 ...................... 17 j.: Dr. Edvard Beneš - Sokol ............................... 117 ( kb ) : Storočnice Milana Gettinga ........................ 141 KUDELA Josef: Josef Švec ................................... 138 MACHOVEC Milan: Patří Sokol jen minulosti? ....... 22 PROCHÁZKA Rudolf: Poslání a mravní výchova Sokolstva ....... 1 R. P. : O bachmačské bitvě .................. 40 WALDAUF Jan: T.G.M. o Sokole a sokolství ................... 33 1918 - 1938 - 1948 - 1968 ..................... 81 Desáté výročí ................................. 114 — : Nová sokolovna v Omaze .............. 9 Vzpomínka na III. Zimní sletové hry 1948 ........ 24 10. let od sokolských sjezdů na žofíně .............. 49 Jan Masaryk - Sokol .................................... 51 Matěj Neumann .......................................... 68 Druhá sokolovna v Austrálii? ........................... 107 Sokol na Jižní točně ................................... 161 Klemeňa Hanušová - k 60. výročí úmrtí první cvičitelky .. 163 Půjdem spolu do Betléma ................................ 166 Zvestoba za zvestobo - věrnost za věrnost .............. 171 BÁSNĚ ALTMANN Zdeněk: Májová ................................ 67 JAVOR Pavel: Pozdravujeme pluky ............................ 99 HLÍDKA VZDĚLÁVACÍ BARTOŠ František: Sokolské bratrství ........ 101 Děláme to dobře? ........................... 143 FELLMANN Jan: Vlast máti až nás zavolá ..................... 21 Dobré účty, dobří přátelé .................... 52 Láska k matce ............ 72 K 28. říjnu .................................... 143 O pokoji Vánoc ................................. 165 FIALA Rudolf: 1918 - 1968 - 1978 ........................... 4 7. březen .................................... 42 Slibuji, že ................. 100 Umíme to? ............................. 116 POZDRAVY, RESOLUCE, PROHLÁŠENÍ, UZNÁNÍ Petice 78 70 Cestné uznání - Jose Benko .................................. 107 OHLASY A NÁZORY Mám se zlobit nebo smát? .................................... 59 [pageend8]SOKOLSKÝ TĚLOCVIK LIŠKA Jiří: Děláme to dobře? ....... 7, 25, 44, 73, 127, 144, 167 PROVAZNÍKOVÁ Marie: O tom našem názvosloví ............... 129, 146 ŽIVOTNÍ JUBILEA BARTOŠ František - 70 ..................................... 108 BEDNÁR Karol - 80 ......................................... 119 HUDEC Alois - 70 .......................................... 120 JANATA Ladislav - 70 ...................................... 55 KALKUS František - 75 ......................................... 6 MARTÍNEK Vojtěch - 70 72 MAŘASOVÁ Marie - 50 ....................................... 43 MILEC Leo - 90 ............................................ 6 POSPÍŠIL Leopold - 80 ..................................... 119 PROVAZNÍKOVÁ Marie - 88 ................................... 149 SKÁLA Standa - 50 ......................................... 108 ŠPÁNEK Jiří - 75 .......................................... 55 ŽALOV HAVEL Pavel ............................................... 142 KRATOCHVÍL František ...................................... 121 KUDRNOVSKÝ Oldřich J. ........................................ 140 NEUMANN Matěj ............................................. 68 PEROUTKA Ferdinand ........................................ 71 REICHL Jaroslav ............................. -............. 39 REVILLIOVÁ-MASARYKOVÁ Olga ................................ 165 SATRAN Jaroslav ........................................... 39 po d č a r o u Sokolská penze ............................................ 14 25 let Sokolského údolí ................................... 158 VYOBRAZENÍ Rej žen na všesokolském sletě v Praze ..................... 1 Nová sokolovna v Omaze .................................... 9 Plakát III. Zimních sletových her - 1948 .................. 17 Sokol Villa Dominico při kladení věnce u pomníku .......... 23 Tomáš G. Masaryk .......................................... 33 Čs. rozvědka u Bachmače ................................... 41 Jan Masaryk ............................................... 51 III. slet Čs. Sokolstva v zahraničí ve Vídni r. 1972 ...... 65 Matěj Neumann ............................................. 68 Cvičení mužů a sletová scéna X. sletu v Praze r. 1938 ..... 84, 85 Záběry z XI. všesokolského sletu v Praze r. 1948 .......... 88, 90 Nástup Sokola ve vlasti v roce 1968 ....................... 87, 99 Jarní schůze výboru Ústředí v Curychu ..................... 105, 106 František Bartoš .......................................... 108 Pohlednice k desátému výročí 21. srpna 1968 ............... 113 President Dr. Edvard Beneš na X. všesokolském sletě r. 1938 . 117 Alois Hudec ............................................... 120 Jan Amos Komenský ......................................... 137 Sokolská ulice v Kanadě ................................... 159 Sokol na Jižní točně ...................................... 161, 162 [pageend9]ZE SOKOLSKÉHO SVĚTA ARGENTINA Villa Dominico ................................... 30, 153 AUSTRALIE Canberra ......................................... 10, 132 Melbourne .......................................... 132, 153 Sydney ............................... 10, 46, 109, 132, 153, 169 JIŽNÍ AFRIKA Johannesburg ......................................... 10, 77 ŽUPA KANADSKÁ Zprávy župy 60, 109, 110, 154, 155 Montreal ......................... 11, 30, 77, 110, 133, 155, 169 Ottawa ................................................. 30, 155 Toronto ........................................ 30, 77, 133, 156 ž u pa Šv ý c a r s k á Zprávy župy ..................................... 46, 61, 62, 156 Aarau ................................................... 62 Baden ................................................... 46 Bern .................................. 46 Curych .................................................. 46 St. Gallen ................................................. 156 ŽUPA VÍDEŇSKÁ Zprávy župy ..................... 11, 12, 78, 79, 110, 111, 157, 170 Vídeň III .................................. 12, 31, 47, 63, 157 Vídeň XII/XV ............................... 12, 31, 47, 133, 157 Vídeň XVI ........................ 12, 31, 47, 63, 133, 157, 170 ŽUPA ZÁPADOEVROPSKÁ Mnichov .......................................... 13, 63, 134 Paříž ..................................... 13, 31, 79, 124, 158 Nová jednota ve Švédsku? ................................ 15 SPOJENÉ STÁTY AMERICKÉ Americká Obec Sokolská ...................... 9, 135, 159, 170 Slovenská tělocvičná jednota Sokol v USA ......... 135, 159, 170 VÍTE, ŽE? ................................................. 9, 67 SOKOLSKÁ LITERATURA ........................... 5, 29, 59, 131, 147 REDAKČNÍ A ADMINISTRAČNÍ ..................... 152, 166, 171 Z ÚSTŘEDÍ Jarní schůze výboru Ústředí ...................... 29, 41, 75, 104 Podzimní schůze výboru Ústředí ............ 148 Schůze náčelnictva Ústředí ................................ 28, 124 Zpráva o pomahatelské škole ve Vídni ...................... 75, 122 Zprávy a oznámení náčelnictva Ústředí ........... 56, 57, 126, 150 Soutěž na skladby sletových cvičení ....................... 125 Činovnická škola Ústředí .................................. 29, 75 Statistika za rok 1977 .................................... 76 [pageend10]SOKOLSKÝ TĚLOCVIK DĚLÁME TO DOBŘE? Jiří Liška (15. pokračování) 16. NĚCO PRO ZÁBAVU I ZAHŘÁTÍ (Příklad úvodní části cvičební hodiny) Přeběhy tanečním krokem Cvičence rozdělíme na čtyři družstva. Družstva rozmístíme do všech čtyř rohů tělocvičny, v řad čelem do středu sálu. Stanoviště očíslujeme 1-4. Na znamení vedoucího - písknutím, tlesknutím - začíná první cvičenec družstva na stanovišti č. 1. Přetančí středem krokem, který cviči- tel předem určí polka, valčík, letkis atd. a postaví se za prvního ve družstvu na stanovišti č, 3. Na další znamení přetančí první cvičenec družstva na stanovišti č.2, atd., až se vystřídají všichni členové družstev. Opakujeme ve dvojicích, volně, držících se za ruce, v pasu atd. Pro získání orientace provádíme nejdříve pouze pochodem, pak tanečním krokem. Nakonec stupňujeme tempo, tedy i poklusem a v celých družstvech. Můžeme-li získat k tomuto cvičení hudebníka a předem s ním smluvit postup, máme o výbornou zábavu postaráno. MALÁ AKROBACIE NEJMENŠÍCH za dopomoci rodičů Pozor: cvičíme vždy na žíněnkách. Dospělý: sed rpznožmo - dítě provádí kotoul napřed přes rameno dospělého. Dospělý se silně předkloní, aby dítě pomalu se sunulo dolů a kladlo bradu na prsa (nenechávalo hlavu v záklonu). Výskok (přeskok) s rozběhem přes dospělého. Dospělý je v podporu klečmo. Přeskok usnadňuje dítěti snížením trupu do kliku. 167 [pageend11]Dospělí - sed roznožmo. Děti stoj o rukou. Oopomoc poskytujeme tím, že držíme děti v bocích. Překot přes rameno dospělého. U dětí vyžadujeme záklon hlavy a prohnutí po celou dobu cviku, vzpažit zevnitř. "Trakař” - na konci kotoul. Uchopit dítě v pod- kolení. Stoj na kolenou dospělého. Dítě nejdříve vystoupí kolmo vzhůru, a pak teprve oba současně provedou záklon. Paže jsou nataženy. Stoj na ramenou dospělého. Dospělí provedou nejdříve klek na pravé. Dítě pak vystoupí levou nohou na levé koleno dospělého, ruce uchopí křížem. Pak vystoupí dítě nejdříve pravou a pak levou nohou na ramena dospělého, a nakonec dospělý provede vztyk. Má-li dítě dosti odvahy, pustí se rukou dospělého a ten drží dítě jen v podkolení. "Aeroplán” - dítě uchopíme raději v zápěstí. Pozor, aby bylo kolem dosti místa, především žádné jiné dítě nebo pevný předmět. Maminka vypráví: "Když jsem byla ještě malinký uzlíček z měkkých kostiček, bydleli jsme vysoko, vysoko ve velikém domě. Neměla jsem tam žádné kamarádky ke hraní. A tak můj táta mě často, když přišel přišel z práce, nahražoval společnost dětí. Říkal: Holka, jsi jako za dva pes. Musíš brzy zesílit. A tak to začalo: (Více rodičů cvičí s dětmi současně.) Nejdříve jsme chodili po tátových chodidlech - jako jeden muž, Kupředu - otočit - a vzad. To se mi líbilo! (Zpočátku držíme děti za ruce, později se mohou držet našich boků.) (Pokračování) 168 [pageend12]ZE SOKOLSKÉHO SVĚTA AUSTRALIE Sydney PRVNÍ ČÁST SOKOLOVNY - Československého sokolského národního domu v Sydney, je zaplacen. Tuto radostnou zprávu oznamuje výbor jednoty v posledním čísle svého Věstníku. Na nedávnou výzvu jednoty o podporu krajanská veřejnost v Sydney odpověděla nejvýše positivně a umožnila tím zaplacení první dostavěné části budovy. Se stavbou druhé části, zahrnující místnosti pro školu, knihovnu a klubovny, bude započato v nejbližší době. DRUŽSTVO ŽEN jednoty vystoupilo velmi úspěšně s ukázkou cvičení moderní gymnastiky na Carnivalu konaném 26. září v Manly Vale. SPOLEČENSKÁ ČINNOST se v sokolovně potěšitelně rozvíjí. Jednota pořádala zdařilou Svatováclavskou zábavu, dne 11. listopadu další zábavu, na níž vyhrávala skupina Tradičního jazzu a připravuje tradiční Šibřinkyj Zábavy se těší veliké oblibě také proto, že. sál sokolovny je vždy pěkně a vkusně vyzdoben zásluhou jednatele bratra Hosáka. TANEČNÍ HODINY konané v sokolovně, vedené učitely z taneční akademie Werringah jsou rovněž velmi dobře navštívené a oblíbené žáky všech věkových skupin - nejmladší žákyně je 13ti letá, nejstarší žák 56ti letý. PTÁK SOKOL v zoologické zahradě, jehož údržbu jednota v minulém roce platila, bude i nadále "chráněncem" sokolské jednoty^ Návštěvníci zoologické zahrady jsou zvláštní deskou informováni, že pták sokol je vydržován spolkem Sokol. V. S. ŽUPA KANADSKÁ Montreal VÝROČNÍ ZPRÁVA jednoty, vydaná k valné hromadě, která se konala 5. listopadu, svědčí o dobré činnosti všech složek a odborů. Jednota má 129 členů - 69 mužů a 69 žen a 47 příslušníků mládeže - 6 dorostenců, 10 dorostenek, 17 žáků a 14 žákyň, celkem tedy 176 příslušníků. Výbor konal 10 schůzí v roce, majetek jednoty obnáší $ 18,358, průměrná návštěva v cvičení za uplynulý rok byla 16 žáků a žákyň, 7 dorostenců a dorostenek a 15 mužů a žen - celkem 38. Cvičenci jednoty se zúčastnili župních Zimních her u Ottawy výpravou čítající 106 osob, župních závodů v nářaňovém tělocviku v Torontě celkovou účastí 25 příslušníků jednoty a Československého dne a sokolského cvičení v Masaryktownu u Toronta, jehož se zúčastnilo 20 příslušníků všech složek. Stejně jako v letech minulých, byla jednota pověřena pořádáním župních Letních her v Sokolském údolí u Montrealu které se i navzdory nepříznivého počasí dobře vydařily. V rámci školení budoucích cvi- čitelů byl dor. B. Plošaj vyslán do cvičitelské školy Slovenského Sokola, ve středním oddělení, jež se konala v sokolském táboře Sokol Woodlands v Barryville ve státě New York. Dor. Plošaj absolvoval třítýdenní školu s úspěchem. V činnosti vzdělávací konaly se v tělocvičně rozhovory se žactvem, proslovy k dorostu a členstvu před Šikem, mikulášská nadílka pro žactvo v tělocvičně a spolupráce s místními čs. spolkyo V tělocvičně byla rovněž umístěna vývěska se zprávami o sokolské činnosti. V. Z. 169 [pageend13]ŽUPA v íd e ň s k á Župní lehkoatletické závody župní cvičitelský sbor za vedení župního náčelníka br. L. Musila se usnesl, že na ukončení sezóny uspořádá na župním hřišti v Kierlingu lehkoatletické závody. Provedením byla pověřena jednota Vídeň XII/XVO Závody se konaly za příznivého počasí a příslušníci jednoty XII/XV obsadili všechna první místao V závodě žáků zvítězil Mo Florián, v závodě žákyň D. Maternová, u mužů náčelník bratr P. Vytiska, v závodě starších mužů - Seniorů - získal prvenství bratr J. Vytiska. Soudcovský sbor obstaral obětavý bratr Roušar, o občerstvení závodníků i diváků se vzorně starali bratři Bartuněk a Sebestik. Sn - VSL. VÍDEŇ XVI. KOŠÍKÁŘI jednoty sehráli první dva zápasy podzimního kola Vídeňské ligy se střídavým úspěchem. V prvním zápase s družstvem Tyrolie si vedlo velmi dobře až do poločasu, který skončil nerozhodně, ale v závěru polevilo a podlehlo poměrem 74:65. V druhém zápase se zkušeným soupeřem ASC sokolské družstvo zvítězilo 73:68. MARTIN TOPOREK, trojnásobný mistr Rakouska v chůzi, zvítězil na X. mezinárodních závodech v chůzi na 10 km nad holandským a německým mistrem v čase 48:29,6, čímž zlepšil rakouský rekord o 1:25 minut a umístil se mezi prvními deseti v západoevropské tabulce dorostu. Svého úspěchu dosáhl na závodech v Brachten v Holandsku. - VSL. Premiéra sletového filmu Kulturní výbor Českého srdce ve Vídni promítal v sobotu 4. listopadu premiéru barevného filmu IV.sletu Cs. svobodného Sokolstva v Cury- chu v r. 1976. 170 SPOJENÉ STÁTY AMERICKÉ Americká Obec Sokolská Sokolstvo v Americe utrpělo velikou ztrátu úmrtím dvou vynikajících Sokolů - bratří Jerry Micha- llka a George Herinka. Bratr Michálek byl vynikajícím cvičencem a po řadu let cvičite- lem v jednotách Chicago a Brookfield. Zemřel v mladém věku 58 let. Bratr Herink byl mj. redaktorem časopisu Americké Obce Sokolské "American Sokol" od r. 1971 a v této funkci se podtstaně zasloužil o rozvoj Sokola v USA, jakož i o udržování čs. kulturních hodnot v životě spolkovém. Čest jejich památce! Slovenská tělocvičná jednota Sokol v U.S.A. XVIII. slet Slovenského Sokolstva v U.S.A., který bude pořádán od 29. června do 1. července 1979 v Betlehem, ve státě Pennsylvanie, bude hlavní sokolskou událostí příštího roku v severní Americe. Sletu se, jako vždy, zúčastní příslušníci Americké Obce Sokolské, Dělnického Amerického Sokola, Jugoslávského Sokola v exilu a Cs. Sokolstva v zahraničí. Dějištěm všech sletových podniků - závodil v nářaňovém tělocviku a v míčových hrách, pořadu kulturního a hlavních sletových vystoupení, budou tělocvičny, společenské místnosti a stadion university Lehigh. Rozpis závodních sestav pro sletové závody byl již rozeslán, spolu s rozpisem společných cvičení pro všechny složky. Dorostenky budou cvičit skladbu s obručemi, jejíž autorkou je sestra Marie Provazníkové. Cs. Sokolstvo v zahraničí bude na sletu zastoupeno cvičenci a závodníky Sokolské župy Kanadské. [pageend14]ZVESTOBA ZA ZVESTOBO - VĚRNOST ZA VĚRNOST Poměr Sokolů jihoslovanských se Sokoly československými byl od prvotních počátků vždy upřímný a nejvýše bratrský a zosobňoval nejlepší výraz pravé slovanské vzájemnosti. Jihoslovanský Sokol přilnul nadšeně a bezvýhradně k myšlenkám Tyršovým a Fügnerovým, prokázal slovanské a sokolské vzájemnosti oddané a dosud ne zcela doceněné služby a projevoval po všechna léta obětavé a nezměrné přátelství k československému Sokolstvu i k lidu Československé republiky. Byla to vzájemnost a věrnost oboustranná jak dokazuje vzpomínka na událost, od níž nás dnes dělí již celé půl století. Tehdy, peněžníci Sokolu nepřátelští, vypověděli Svazu jihoslovanského Sokolstva úvěr a tím ohrozili mj. největší jugoslávskou sokolovnu "Tábor" v Lublani. Když o tom byla vyrozuměna COS, vyzval výbor COS sokolské bratrstvo v Československu aby dary a příspěvky umožnilo bezúročnou půijčku lablaňskému Sokolu a tím zachránili sokolovnu. Sokolské bratrstvo odpovědělo obětavou pohotovostí a na podzimní schůzi výboru COS v r. 1928 mohl již výbor vydat radostnou zprávu, že sokolští bratři a sokolské sestry půjčili na. záchranu sokolovny Tábor v Lublani více než tři čtvrtiny milionu Kč. Sokolovna "Tábor" byla tím zachráněna. Srdečný a sokolsky bratrský poměr, který dnes vyznačuje vztah mezi Jugoslávským Sokolem ve svobodném světě a Československým Sokolstvem v zahraničí dokazuje, že sokolské bratrství, slovanská vzájemnost a vzájemná věrnost zůstávají i nadále společnými znaky Sokolů československých i jihoslovanských. POKOJNÉ VÁNOCE A MNOHO ÚSPĚCHU V NOVÉM ROCE SOKOLSKÉMU BRATRSTVU V ZAHRANIČÍ I V OKUPOVANÉ VLASTI PŘEJE VÝBOR ÚSTŘEDÍ ČESKOSLOVENSKÉHO SOKOLSTVA V ZAHRANIČÍ K SILVESTRU Náš světoběžný bratr při svých toulkách na Středním východě si chtěl zasokolovat a zjistil, že cvičební úbor i tělocvičné nářadí byly přizpůsobeny místním poměrům a zvykům... 171 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00. Předplatné ze všech zemí krčmě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]