ZPRÁVY SPOLEČNOSTI PRO VĚDY A UMÉNÍ CZECHOSLOVAK SOCIETY OF ARTS AND SCIENCES IN AMERICA, INC. SVU ČÍSLO 7. KE IIl. SJEZDU Prof. Rudolf Šturm, gen. tajemník SVU Třetí vědecký a umělecký sjezd Společnosti pro vědy a umění se koná v době, kdy SVU dosahuje první tisícovky členů. Odhaduje se, že mimo hranice ČSSR žije dnes až dva tisíce našich lidí, kterým přísluší název kulturních pracovníků, ať už působí jako pedagogové, vědci, umělci výtvarní a hudební, spisovatelé, duchovní, novináři či organizátoři průmyslu. Za osm let trvání SVU se tedy podařilo shromáždit jich v našich řadách asi polovinu. Je to výsledek hodný pozoru, uvážíme-li politické, filozofické a náboženské rozdíly, jež mezi nimi existují — a jsou to často rozdíly velmi hluboké — a navíc ještě zeměpisné rozdělení od San Franciska přes Londýn a Řím až po Tokio a Melbourne, Někteří z nich, pravda, jsou jen členy pasivními. Platí příspěvky, radují se z úspěchů SVU a jejích členů, ale činnosti samé se neúčastní. Značná část členstva se však na práci podílí a pomáhá v organizačním i vědeckém a uměleckém úsilí SVU. Důkazem toho je také tento sjezd. K jeho úspěchu přispěje zejména 138 přednášek, které prosloví naši členové i nečlenové z USA, Kanady, Západní Evropy a Austrálie. Rozmanitosti dodá sjezdu koncert skladeb K. B. Jiráka a Bohuslava Martinů, výstava čs. poštovních známek 1918-48 a výstava tisků české a slovenské emigrace od 17. století do roku 1939. Elegantním doplněním programu bude slavnostsí večeře 3. září. O sjezd projevují zájem nejen naši vědci a umělci a široká krajanská veřejnost, ale také americké a kanadské vysoké školy a vědecké instituce. Už od počátku léta přicházejí pozdravné pří- pisy představitelů města a státu New York, federální vlády, guvernérů jednotlivých států americké Unie, senátorů a poslanců z Washingtonu a ovšem představitelů kultury Severní i Jižní Ameriky. Provolání guvernérů vydaná u příležitosti sjezdu a významnější přípisy budou na sjezdu vystaveny. Třetí sjezd se liší od obou předchozích sjezdů nejen zvýšeným počtem a větší rozmanitostí přednášek a jiných sjezdových podniků, ale především také rozvrstvením přednášejících. Referáty přednesou vedle 98 Čechů a Slováků také Poláci, Ukrajinci, Rusové, Němci, jeden italský slávista a 18 Američanů, kteří nejsou slovanského původu a jež mezi nás přivedl zájem o českou a slovenskou kulturu. Přednášet se bude česky, slovensky, anglicky, německy a francouzsky. Jedna skupina přednášek nazvaná Polsko a Československo je organizována ve spolupráci s Polským ústavem věd a umění v Americe. Řekli jsme už při založení SVU v r. 1958, že jejím úkolem bude koordinovat vědeckou, uměleckou a výchov- ČÍSLO 7. ROČNÍK VIII. ZÁŘÍ 1966 [pageend1]REDAKTOR ČTENÁŘŮM . . . Před dvěma a půl roky jsem se ujal redigování ZPRÁV SVU na žádost předsednictva SVU, když redaktor Vojta Nevlud, zvolený na valném shromáždění SVU v Torontu v září 1963, musil na tuto funkci po dvou měsících resigno- vat z vážných důvodů. Nejsem a nikdy jsem nebyl redaktorem z povolání (jsem doktor práv Karlovy university; za nacistické okupace jsem byl z advokátní kanceláře “přeřazen” jako dělník do továrny a v únoru 1948 opět jsem byl zbaven svého povolání; ve Spojených státech jsem již po 12 let ěinný v mezinárodním oddělení jedné newyorské banky). Do redaktorství ZPRÁV SVU mne zasvětil a “zaučil” zakladatel tohoto měsíčníku a jeho dlouholetý redaktor Ivan Herben, kterému vděčím za jeho pomoc nejen v prvních několika měsících, ale i za dodávání mnoha zpráv a informací až po dnešní dobu. Tímto číslem končím svou redaktorskou funkci, což jsem včas oznámil generálnímu tajemníku SVU i předsedovi nominační komise, aby valnému shromáždění mohl být navržen nový redaktor. SVU má dnes mezi svými členy tolik schopných redaktorů z povolání a tolik významných literátů, že by bylo nezodpovědné vůči SVU nedat někomu z nich příležitost k odbornému redigování ZPRÁV SVU. Jsem ovšem i nadále ochoten, pokud budu k tomu vyzván, respektive zvolen, účastnit se funkcionářské práce v SVU v některém administrativním nebo organisačním úseku, nou činnost českých a slovenských lidí v zahraničí a připravovat půdu pro plody jejich práce, a za druhé: prezentovat československou kulturní tradici americké a vůbec západní veřejnosti. Zdůraznili jsme, že se necheme stát nástrojem ve studené válce, ale že jsme ovšem proti totalitě zprava i zleva, nekterý vzhledem k svému vzdělání a dosavadním zkušenostem budu moci zastávat lépe a odborněji. Funkce redaktora ZPRÁV SVU byla pro mne dobrou zkušeností, i když někdy s ní byly spojeny určité nesnáze a těžkosti. Od minulého valného shromáždění jsem na žádost gen. tajemníka a se souhlasem předsednictva převzal část jeho agendy a od března m.r., kdy byla otevřena kancelář SVU v New Yorku, měl jsem také částečně na starosti některé záležitosti související se zařízením a provozem kanceláře. Toto uvádím na omluvu toho, že ZPRÁVY SVU, mimo některé další okolnosti, na něž jsem neměl přímý vliv, vycházely obvykle až koncem běžného měsíce. Pokládám za svou milou povinnost poděkovat touto cestou všem členům SVU, kteří na mou žádost ochotně psali úvodníky nebo jiné články, tajemníkům a dopisovatelům pracovních skupin za dodávání zpráv o jejich činnosti, a především všem těm ostatním funkcionářům i členům, kteří bez jakékoli výzvy mně posílali zprávy o své činnosti nebo o činnosti jiných. V neposlední řadě děkuji tiskárně Orbis Printing Co., Inc, pp. Junovi a Kohnanovi za jejich klidnou a snaživou spolupráci. Všem čtenářům se omlouvám za případné nedostatky a novému redaktoru ZPRÁV SVU přeji ze srdce mnoho zdaru a úspěchů. Dr. Vladimír S. Walzel boť jsme přesvědčeni, že kultura se může rozvíjet jen v mnohosti názorů a ve svobodě. Je na jiných, aby posoudili, zda tento úkol správně plníme. Třetí sjezd bude vhodnou přiležitostí k takovému posouzení. Zveme na něj všechny roduvěmé Čechy a Slováky a všechny přátele československé věci. — 50 — [pageend2]PREDNÁŠKOVÉ SEKCE A JEJICH PŘEDSEDOVÉ Přednášky 3. sjezdu jsou rozděleny do 20 sekcí. Uvádíme názvy sekcí a jména jejich předsedů (bez akademických titulů) s uvedením university, na níž učí. Jména všech 138 přednášejících a jejich přednášek budou uvedena v programu sjezdu, jenž je v tisku. 1) Filozzofie a sociologie: J. A. Drábek, Pittsburgh L. Novák, Universitty of Minnesota 2) Raná historie a civilizace Slovanů: R. Smal-Stocki, Catholic University of America J. Zaborski, New Mexico State University 3) Politické vědy: J. Kolaja, Mc Master University, Canada O. Machotka, State University of New York 4) Literatura I.: G. Gibian, Cornell University R. Wellek, Yale University 5) Historie umění: M. S. Frita, State Univ. of N. Y. J. Zach, University of Oregon 6) Vědecká organizace a výzkum v ČSSSR-Diskuse: V. Hlavatý, Indiana University M. Rechcigl, Jr., National Institute of Health 7) Češi a reformace-Symposium: B. Hrubý, Naťl. Council of the Churches of Christ L. Němec, Rosemount College 8) Polsko a Československo-Sympo- sium: F. Gross, Brooklyn College J. Korbel, University of Denver 9) Jazykověda: A. M. Gessman, University of S. Florida B. C. Unbegaun, N. Y. University 10) Historie a literatura (český a slovenský pořad): V. E. Andie, Union University J. Čep, Paris, France 11) Dějiny a nauka hudby: J. Clapham, Univ. of Edinburgh G. Tománek, St. Patrick’s Cathedral 12) Dějiny nové doby: K. Hulicka, State Univ. of N. Y. V. S. Mamatey, Florida State Univ. 13) Národní hospodářství: P. Blaho, New York J. M. Michal, State Univ. of N. Y. 14) Literatura II.: I. Bacon, Yeshiva University T. E. Winner, Univ. of Michigan 15) Češi a Slováci v zahraničí: A. B. Borkovec, Washington, D.C. S. Pírková, Harvard University 16) Fyzika a biologie: S. F. Hoffmeister, Roswell Memorial Institute J. V. Talacko, Marquette Univ. 17) ČSSR-Nový hospodářský model- Symposium: V. E. Mareš, Pennsylvania State University J. G. Polach, Resources for the Future, Inc. 18) Československo, 1945-1948: Ch. Bednár, Muhlenberg College P. A. Toma, University of Arizona 19) Slávistika: H. Kučera, Brown University R. Sturm, Skidmore College 20) Společenské vědy: F. Schwarzenberg, Loyola Univ. A. P. Slabey, Archives of the Moravian Church — 51 — [pageend3]NÁŠ KULTURNÍ PŘÍNOS: MILÍČ Čapek, profesor filozofie na Bostonské universitě publikoal v poslední době dvě větší filozofické studie. První z nich “The Status of Becoming in the Physical World” vyšla ve filozofické revui “Boston Colloquium for Philosophy of Science”, druhá studie “Time in the Relativity Theory: Argument for a Philosophy of Becoming” byla otištěna ve sborníku “Voices of Time”, do něhož přispěla řada fysiků, biologů, psychologů a filozofů studiemi, v nichž problém času byl projednáván z různých hledisek. Prof. Čapek byl mimo to pozván jako spoluredaktor těchto vědeckých revuí: Scientia (italská), Revue Internationale de Philosophiel (belgická) a Diogenes (francouzská). Čapkova dříve již vydaná kniha “The Philosophical Impact of Contemporary Physics” vyšla nedávno ve španělském překladu. JOZEF DIEŠKA, bývalý docent filozi- fie na Komenského univerzite v Bratislave, uverejnil v časopise Review (sv. 3, č. 2, Jaro 1966) obsiahlejšiu štúdiu “Teilhard de Chardin or Thomas Aquinas?” Časopis vydáva univerzita Dayton v štáte Ohio, na ktorej dr. Dieška pôsobí ako riadny profesor filozofie. Štúdia je časťou väčšieho diela o Teilhard de Chardinovi, ktoré Dr. Dieška pripravuje pre publikáciu. EDUARD TÁBORSKÝ, profesor politické vědy na Texaské universitě, měl v poslední době několik přednášek. Na výroční konferenci Southwestern Social Science Association konané v New Orleans v dubnu 1966 měl referát na thema Komunistická východní Evropa, Sovětské Rusko a Západ. V květnu 1966 proslovil profesor Táborský dvě přednášky na universitě státu Indiana v Bloomingtonu. První jednala o Roli třídního boje a proletariátu v komunistické strategii v méně vyvinutých zemích a druhá o Československu mezi oběma světovými válkami. Červnové číslo Southwestern Social Science Quarterly přináší článek profesora Táborského o “Méně vyvinutých zemích v sovětské ideologii.” JOSEF KRATOCHVÍL, děkan filosofické fakulty Ukrajinské svobodné university v Mnichově, podnikl o letošních velikonocích další úspěšný zájezd s řadou vysokoškolských studentů do Švédska a Norska, kde výprava prováděla zoopsychologická a zoosociologická studia. Prof. Kratochvíl při dřívějších výpravách v severních oblastech Norska natočil vědecké filmy (většinou 8mm) ze života sobů, lumíků, polárních turů a mědvědů. Tyto filmy možno si vypůjčit prostřednictvím Filosofické fakulty Ukrajinské svobodné university (Laplacestr. 24, Munich, Germany). Letošní prázdniny podniká prof. Kratochvíl vědeckou cestu po Kalaharské poušti v jihozápadní a jižní Africe. VÁCLAV E. MAREŠ, profesor národního hospodářství na Pennsylvanské státní universitě, napsal pro červencové číslo filadelfského měsíčníku “Current History” studii o vzrůstající potřebě a o různých nových formách kooperace se západními kapitalistickými státy. Studie vyšla pod titulem “Aid Avenues in East Europe.” STANLEY Z. PECH, profesor slavistiky na universitě Britské Kolumbie ve Vancouveru v Kanadě byl zvolen předsedou Kanadské asociace profesorů slá- vistiky. JOSEPH F. ZACEK, profesor historie na universitě státu Kalifornie v Los Angeles, obdržel od této university na léto 1966 $1,000.- jako Summer Fellowship pro pokračování na vědeckém badání o českém a slovenském nacionalismu. Prof. Zacek se během tohoto ro— 52 — [pageend4]ku súčastnil několika konferencí, na nichž proslovil své přednášky. V březnu byl účastníkem (vedle prof. P. Tomy z university státu Arizony a prof. J. Třísky ze Stanfordské university) symposia o Evropské integraci mezi východem a západem na zasedání Institutu pro světové záležitosti v Pasa- deně v Kalifornii. V dubnu participoval na mezinárodní konferenci o národnostních problémech Habsburské monarchie, která se konala na Indiana University, a tentýž měsíc přednášel na universitě státu Washington o Československu v rámci mezinárodní konference o fašismu ve východní Evropě. Prof. Zacek je pokladníkem a členem výkonného výboru Far Western Slavic Conference. STANLEY B. KIMBALL, profesor historie na Southern Illinois University v Edwardsville (Illinois) založil při universitě Historický klub, jehož prvním úkolem je rozšířit universitní knihovnu o knihy a časopisy, jež se zabývají zeměmi střední a východní Evropy, dnes většinou pod komunistickou vládou. Profesor Kimball měl zahajovací přednášku na Slovanské konferenci pořádané jeho universitou v dubnu t.r., kde mezi přednášejícími byl také ředitel Historického institutu Slovenské akademie věd v Bratislavě, Ľudovít Holotik a člen Historického institutu Československé akademie věd a umění v Praze, Jiří Kořalka. JOSEF MARTÍNEK, česko-americký básník, novinář a čestný člen SVU, připravuje do tisku knížku svých českých básní pod názvem “Verše ze zásuvky a verše zapomenuté”, v níž budou také obsaženy jeho překlady indiánské poezie. K vánocům chystá redaktor Martínek vydání českých pohádek, které napsal před mnoha lety pro svou dcerušku Hanu. V minulém roce anglické básně Martínkovy byly otištěny v různých časopisech vydávaných ve státě Arkansas, Illinois, New York, Arizona, Wisconsin, Kalifornie a v texaské poetické antologii “Flame”. P. LUDVÍK NĚMEC, profesor Rosemont College ve Filadelfii, je autorem knihy “St. Agatha’s Church, Philadelphia, Pa”, která vyšla v první polovině tohoto roku u příležitosti 100. výročí založení tohto kostela. Profesor Němec přednášel v Slovanském institutu Marquette University v Milwaukee (Wise.) na thé- ma: The Communistic Ecclesiology during the State-Church relationship in Czechoslovakia, 1945-65”. Na památku historické návštěvy kardinála dr. J. Berana, prof. Němec publikoval v anglické týdenní příloze “Národ-supplement” serial na pokračování pod názvem “Desperate Struggle for the Survival of Catholic Church in Czechoslovakia”. Přemysl Pitter, český kazatel sídlící ve Švýcarsku a vydavatel dvouměsíč- níku “Hovory s pisateli”, byl hlavním řečníkem na vzpomínkovém shromáždění, konaném 29. května v Kostnici u Bodamského jezera u příležitosti 550. výročí upálení Mistra Jeronýma Pražského, druha a spolubojovníka Mistra Jana Husa. Vzpomínkové shromáždění uspořádal Svaz československých spolků ve Švýcarsku a súčastnilo se jej množství krajanů ze Švýcarska a z Německa. Rev. BLAHOSLAV HRUBÝ, spolure- daktor čtrnáctideníku “Religion in Communist Dominated Areas”, který vydává Národní rada církví, a jeho paní byli hlavními řečníky na pravidelném te- levisním vysílání newyorské stanice CBS pod názvem “The Way to Go” v neděli 24. července t.r. Moderátorem diskuse na námět “Náboženství v zemích ovládaných komunisty” byl děkan oddělení všeobecného vzdělání Newyorské university dr. Ormond Drake. — 53 — [pageend5]ZÁZNAMY: Valné shromaždenie SVU. Úradujúci miestopredseda prof. dr. Vietor S. Ma- matey a generálny tajomník prof. dr. Rudolf Šturm svolali valné shromaždenie SVU na 2. septembra 1966. Zasadnutia budú prebiehať pred poludním a popoludní vo Ferris Booth Hall na Kolumbijskej univerzite v New Yorku. Pozvánky pre riadnych a prispievajúcich členov sú pripojené k tomuto septembrovému číslu Zpráv SVU, ktoré expedujeme ešte behom prázdnin. Krajanská verejnosť zvaná na prednášky SVU. V rámci tretieho sjazdu SVU v dňoch 3. až 4. septembra 1966 prehovorí vyše 130 prednášajúcich zaradených podľa oborov do 20 rôznych sekcií; dvaja z nich žijú v Austrálii, dvanásť v Evrope,, desať v Kanade a ostatní v Spojených štátoch; dvanásť z rečníkov nie sú slovanského pôvodu. Krajanská verejnosť je zvaná na prednášky, ktoré sa budú konať v českej, slovenskej a najmä v anglickej reči. Stálí dopisovatelé (contributing editors) časopisu SVU. Předsednictvo jmenovalo další dopisovatele pro naše časopisy. Pro anglický Bulletin byli jmenováni inž. dr. Vojtech E. Andic (Union University, Albany, N. Y.) a dr. Alfred French (University of Melbourne, Australia). Ve zprávách SVU budou tuto funkci plnit P. dr. Félix Mikola (Mnichov) a F. C. Štěrba (Sao Paulo, Brazílie). Stálým dopisovatelem Proměn byl už před časem jmenován P. dr. Karel Vrána (Itálie); v nejbližší době i k němu přibudou další. Knihovna SVU dostala v posledních měsících další knižní dary. Nový člen Victor R. Karnik věnoval přes 100 knih na památku svého zemřelého otce, krajanského písmáka, předsedkyně ČsNRA Vlasta Vrázová věnovala na 20 knih a fotokopie filadelfských časopisů z r. 1918 s články o podepsání Deklarace nezávislosti T. G. Masarykem, dr. Bradbroo- ková z Anglie věnovala řadu separátů, dr. Hodin (Anglie) knihu, jež vyšla loni k poctě jeho 60. narozenin, dr. Luža zaslal z Vídně několik brožur ze současné doby, manželé Smoloví věnovali několik knih staršího vydání a diorama Prahy, prof. Zacek věnoval svou studii o Palackém a několik dalších brožur, prof. Tříska věnoval knihovně několik vědeckých prací, dr. Glos poslal několik právnických studií, P. Fitter ze Švýcarska zaslal své nedávné studie, Rev. Molnar svou studii Five Bohemian Windows, V. Štědrý svou knihu “Red Infiltration”. Další studie nebo otisky nám poslali: dr. Synek, dr. Urban, dr. Sumichrast, Rev. L. Němec, J. Bazant a jiní. Došlo také několik knih a časopisů od jednotlivců z Československa. Pravidelně docházejí tyto časopisy a revuí: Sklizeň, Rencontres, Novina, Hlas Domova, The Polish Review, Vinice, Hovory s pisateli, Čs. Zpravodaj, Nový život, Religion in Communist dominated Areas, Demokracie v exilu, Naše Snahy, Věestník ČsNRA. Pro archiv SVU zaslali archivní materiál včetně různé korespondence V. Sedlák, F. C. Štěrba a prof. Rouček. Z Říma jsme obdrželi fotokopii latinského originálu řeči kardinála Berana před koncilem a její překlad do světových jazyků. Všem dárcům srdečně děkujeme a doufáme, že další budou následovat jejich krásného příkladu. ÚSPĚCH PUBL. KOMISE SVU Jak jsme již oznámili, vyjde na podzim t.r. pod záštitou Společnosti a nákladem Indiana University Press sborník příspěvků na počest prvního předsedy SVU, profesora Václava Hlavatého. Knihu, která nese název “Perspectives in Geometry and Relativity”, rediguje profesor Banesh Hoffmann z Queens College spolu s profesory E. T. — 54 — [pageend6]Daviesem (University Southampton), R. S. Mishrou (University of Allahabad), F. A. E. Piranim (University of London), P. Udeschinim (Universita di Pavia) a J. N. Goldbergerm (Syracuse University). První výtisk sborníku bude slavnostně předán profesoru Hlavatému při baanketu Společnosti na jejím třetím Sjezdu v New Yorku. Kniha bude mít kolem 450 stran a bude se prodávat po $ 15.00. Podle poslední zprávy předsedovi publikační komise SVU dr. Miloslavu Rechciglovi ml. se právě podařilo smluvit s Indiana University Press 40 % slevu pro členy Společnosti. Toto ujednání je dalším úspěchem publikační komise SVU a svědčí o dobrém jménu naší společnosti, jakož i o proslulosti profesora Hlavatého. V důsledku zmíněné dohody mohou si členové SVU sborník objednat prostřednictvím kanceláře SVU s připojením šeku nebo peněžní poukázky na $ 9.50, v kteréžto částce je zahrnuta zlevněná cena sborníku, obal a poštovné. Šeky a peněžní poukazy vyplňte na jméno Czechoslovak Society of Arts and Sciences in America, Inc. Newyorská pracovní skupina SVU konala 23.. června t.r. svou výroční schůzi. Předseda této pracovní skupiny dr. Hanuš Lexa podal obsáhlou zprávu o její činnosti. Ve volbách byl znovu zvolen dosavadní výbor pracovní skupiny (dr. Lexa, předseda, ing. Čapek, tajemník; arch. Kalous, pokladník). Na návrh dr. Lexy byl zvolen do výboru jako další člen p. Jaroslav Šabat. Ve volných návrzích dr. Redisch se vrátil k nedávné přednášce dr. Jana Stránského a navrhl, aby při SVU byl zřízen zvláštní výbor, jenž by uvažoval o kulturní výměně s dnešním Československem a později podal určitý návrh předsednictvu SVU. Dr. Bušek vítal tento návrh, ovšem za předpokladu, že půjde o skutečnou kulturní výménu, t.j. že bude zachována reciprocita. Prozatím Československo posílá do Ameriky volně knihy a časopisy, avšak zdejší knihy a časopisy většinou nejsou adresátům v Československu doručovány. Dr. Radimský navrhoval, aby v podzimní sezoně pracovní skupina uspořádala panel o krajanském tisku, jemuž by předsedal redaktor Vojta Nevlud z Washingtonu, dále doporučuje pozvat Klub svobodné kultury z Chicaga k předvedení některého jejich kabaretu a alespoň návštěvou podpořit divadlo režiséra Snížka. Dr. Bušek se rozhovořil o těžkostech s vydáváním českých nebo anglických knih Společností, především o jejich poměrně neuspokojivém rozprodej i a navrhoval, aby příště při vydávání knih se provedla subskripce a tím se již předem zjistil počet zájemců. Stěžoval si na to, že v anglickém Bulletinu SVU nebyly čárky a háčky u uvedených jmen. * Pocta René Wellkovi. Známa jezuitská univerzita Boston University udelila predsedovi SVU prof. Wellkovi čestný doktorát literatúry. Stalo sa tak 13. júna pri záverečných slávnostiach na zakončenie akademického roku. Okrem Dr. Wellka obdržali túto poctu aj senátor Edward M. Kennedy a rektor Bran- deisovej univerzity Abram Sachar. - Profesor Wellek bol nedávno menovaný členom správnej rady (Trustee) Masarykovej vydavateľskej nadácie-Masaryk Publication Trust. Nadácia hodlá v najbližšej dobe vydať tretí diel knihy T. G. Masaryka “Rusko a Europa”, a to v anglickom preklade Jiřího Gibiana a Roberta Bassa. Gen. tajemník prof. Rudolf Šturm se přestěhoval, jen ob dům, a jeho adresa nyní zní: 111 Regent Street, Saratoga Springs, N. Y. 12866, U.S.A. Telefon: 518-584-7944. — 55 — [pageend7]ŘÍJNOVÉ PROMÉNY Čtvrtletník SVU, přináší nové básně Gertrudy Goepfertové, Jaromíra Kostky a Františka Listopada. Věra Stárková vykládá na podkladě filosofie Witt- gensteinovy, že autonomie vlastní cesty k poznání reality je dána autonomií rodné řeči, Zdenka Miinzrová líčí rozvoj barokní tradice v české architektuře, Otakar Odložilík píše o posledním příteli Dvořáka A. F. Kovaříkovi, Antonín Basch v článku “Odyssea československého průmyslu” zkoumá osudy a proměny čs. průmyslu od první světové války v Londýně, Dr. V. E. Andic rozebírá kladné a záporné stránky krajanského problému v Americe, Alois Rozehnal analyzuje pohromu bytové výstavby v ČSSR a Josef Kratochvil píše o Laponcích, posledních nomádech v Evropě. V beletristické části čtenář nalezne ukázku z hry Klubu svobodné kultury v Chicagu. Říjnové číslo přináší také otevřený list, adresovaný francouzskému marxistickému filosofu Ga- raudimu, a četné kritické poznámky. Proměny lze koupit nebo předplatit ($ 5.- ročně, pro členy SVU $4.-) u Czechoslovak Society of Arts and Sciences in America, Room 914, 381 Park Avenue South, New York, N. Y. 10016, USA. Dr. Velen Fanderlik odejel se svou paní na dvouměsíční cestu do Východního Středomoří a do Itálie, a navštíví také Krétu, Cařihrad a Řecko. Účelem této cesty je hlavně studium nových vykopávek na Krétě a v Syrii a nové vyhodnocení výsledků těchto studií pro rozluštění tak zvané Linea B nápisů, které prozrazují, že pozdější kultura na Krétě byla řecká. V Italii hodlá studovat hlavně gotické a barokní umění. Dr. Fanderlík je profesorem v Britské Kolumbii a přednáší dějiny umění. Poslední dva letní semestry přednášel dějiny umění na universitě ve Vancou- veru a na universitě Notre Damme v Nelsonu v Brittské Kolumbii. Dr. Fanderlik se zabývá studiem gotických il- luminovaných rukopisů ze 14. století, zvláště pak zkoumáním vlivu Pražské školy z doby Karla IV. a Václava IV. na iluminátorské umění francouzské, anglické a na soudobé rukopisy školy avignonské. VOJTĚCH N. DUBEN, autor četných studií o českém a slovenském tisku v zahraničí, jakož i podrobně dokumentované analýzy nejnovějšího kulturního a politického vývoje v Československu “Ledy se hnuly”, přednášel v Clevelandu na théma “Problémy a perspektivy našeho rozhlasu a tisku”. Přednáška obsahovala kritické hodnocení českého a slovenského místního rozhlasového vysílání v USA a v Kanadě a objektivní pohled na dnešní stav a budoucnost krajanského a exulantského tisku. V seminári o Strednej a Východnej Europe poriadanom univerzitou Wisconsin State University v Oshkosh, Wis. prednášali počas letného semestru (v júli) okrem iných pozvaných rečníkov, Dr. Václav Beneš, profesor politických vied v Indiana University a Dr. Vojtech E. Andic, profesor národného hospodárstva v Union University (Albany, N. Y.) a vo vysokej škole sociálnych a hospodárskych vied The New School (v New Yorku). Okrem poslucháčov tejto univerzity seminára sa účastnili tiež profesori, ako aj učitelia stredných škôl (high schools) okolí tých wisconsinských okresov. ZPRÁVY SVU, CSASA News, Official organ of the Czechoslovak Society of Arts and Sciences in America. Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. Contributing Editors: P. Felix Mikula, F. C. Štěrba. - Printed by Orbis Printing Co., Inc. - Subscription for non-members: $3.00 per year. [pageend8]