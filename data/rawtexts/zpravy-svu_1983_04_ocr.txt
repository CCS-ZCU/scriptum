Ročník XXV. červenec-srpen 1983 Číslo 4 Jedním z autorů, zabývajících se novodobými problémy, které vznikají ze zavádění strojů s umělou inteligencí, byl Karel Čapek. Jeho činohra “R.U.R.” dokonce přispěla k zavedení pojmu ‘roboť; tento termín později přešel do všeobecného používání v celém světě. Technický rozvoj robotiky (robotice) v posledních letech umožnil uskutečnění praktického použití robotů. Zaměřením příští mezisjezdové konference SVU v Cambridge má být pohled na význam a následky robotiky v nejširších oborech lidského podnikání, jak v budoucnosti do sklonku tohoto století, tak i z hlediska historického. Úvahy se budou vztahovat nejen na průmysl, národní hospodářství a přírodní vědy, ale také na mnohé složky literatury, výtvarného umění, filozofie, sociologie atd., které slouží vývoji společnosti, v němž se zrcadlí rozvoj strojové práce řízené umělou inteligencí, anebo k tomuto rozvoji přímo nebo nepřímo přispívají. Konference se pokusí prozkoumat, jaký vliv tyto příspěvky měly, mají a mohou mít na rozvoj robotiky a také, jaké změny možno v přítomnosti pozorovat, anebo v budoucnosti očekávat následkem vlivu robotiky jakožto nové části životní zkušenosti. Tato konference se bude konat ve dnech 4. - 6. listopadu 1983 v Cronkhite Graduate Center (Radcliffe College/Harvard University v Cambridge, Ma. Organizační výbor připravuje tento program: Pátek 4. listopadu 18.00 Zahájení registrace, recepce 18.30 Schůze výboru SVU 19.30 Valná hromada SVU Sobota 5. listopadu 9.00 Zahájení akademického programu 9.10 M. Smith: Computers, Robots and Other Forms of Artificial Intelligence 9.35 O. Kýn: Market - Plan - Robots 10.00 I. Klumpar: Computer Models of Industrial Processes 10.25 přestávka 10.40 F. Jelínek: Speech Recognition Mezisjezdová konference SVU v Cambridge ZPRÁVYSVU SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 [pageend1]11.05 G. Klir: Architecture of the System Solutions of Problems 11.30 V. Slámečka: Expert Systems 12.00 oběd 13.00 J. Skvorecký: O současné české literatuře v Československu a v exilu 13.25 Z. Nagy: Česká kniha v harvardské knihovně 14.00 J. Kalvoda: The Use of Computers in Social Sciences 14.25 J. Nehněvajsa: Robotics - Socioeconomic Effects 14.50 O. Sýkora: Stomatology and Robotics - A View into the 21st Century 15.15 M. Minsky: Artificial Intelligence 15.40 Panelová diskuse 19.00 Zahájení banketu 19.45 Udělení čestných členství 20.15 T. Winner: Čapeks R.U.R. and 20th Century Utopia and Anti- utopia 21.00 Hudební pořad: České skladby pro varhany a sbor (J. Tománek, Cecjlia Chorus) Neděle 6. listopadu 9.00 - 12.00 Zájezdy do okolí Bostonu Současně s akademickými přednáškami v sobotu budou otevřeny tyto výstavy: A. Knihy českých autorů B. Mini-počítačové projekty Dále se připravuje promítání vhodných filmů (v pátek večer). Doporučujeme, aby účastníci konference použili přihláškový formulář, uveřejněný v tomto čísle Zpráv. Další podrobnosti a informace ohledně možností ubytování, exkurzí atd. si můžete vyžádat dopisem na adresu: C. R. Kalina, 37 Langdon St., Cambridge, MA 02138. Ladislav Dolanský předseda organizačního výboru Zprávy SVU rediguje Jaroslav Němec. Adresa redakce: 2067 Park Road, N.W., Washington, D.C. 20010. Zprávy SVU (SVU News) - Date of issue June 1983. Issued bimonthly. Vol. 25, No 4-, Publisher: Czechoslovak Society of Arts and Sciences, Inc., Office of publication: Mrs. R. Bunza, 75-70 199th Street. Flushing, N.Y. 11366. Tel.: (212) 479-0870. Annual subscription price: members $2.00; non-members $6.00. Second class postage paid at Flushing, N.Y. Postmaster: Send address changes to Zprávy SVU, Mrs. R. Bunza, 75-70 199th Street, Flushing, N.Y. 11366. 2 [pageend2]Ve smyslu ustanovení čl. 19:1 stanov SVU svolávám schůzi výboru SVU na pátek 4. listopadu 1983 v 6.30 večer do Cronkhite Graduate Center (Radcliffe College/Harvard University), Cambridge, MA. Současně svolávám Valné shromáždění SVU na tentýž den, 7.30 večer, do téhož místa, t.j. Cronkhite Graduate Center (Radcliffe College/Harvard University), Cambridge, MA. Nesejde-li se ve stanovenou dobu počet členů určený čl. 10:2, bude se Valné shromáždění konat o hodinu později za účasti jakéhokoliv počtu členů. MilošK. Kučera, v.r. LeopoldPospíšil,v.r. gen. tajemník SVU předseda SVU 3 Svolání schůze výboru SVU a Valného shromáždění SVU Zprávy z předsednictva SVU Předsednictvo SVU zasedalo dne 25. června 1983 v Rockville, Md. Zabývalo se odevzdáním diplomů zakládajícího členství, rozhodlo, že bývalý redaktor KOSMASŮ, Dr. Bradley, má doložit požadavek výdaje $850.00 podrobným vyúčtováním a vyslechlo zprávu pokladníka, z níž také plyne, že Kosmas bilde soběstačný, teprve když bude mít alespoň 500 předplatitelů. U' ižuje se o založení dalších místních skupin SVU a o obnovení činnosti skupin “spících”. Generální tajemník rozešle asi 200 náborových dopisů na r » v potenciálních členů. Na návrh členské komise předsednictvo schválilo přijetí 29 nových členů. Referáty redaktorů časopisů SVU: Dr. Zdeněk Suda oznamuje, že bude zodpovědný teprve za 4. číslo KOSMASŮ (první 3 čísla připravil Dr. Bradley) i že v úvodníku vysvětlí tuto změnu. Dr. Fischmannová sdělila, že nemůže vydávat SVU BULLETIN častěji než třikrát do roka. Oba referáty byly vzaty na vědomí. Od redaktora PROMĚN a ZPRÁV SVU nebylo žádných nových informací a problémy nejsou. Geneviève Benamon, která chce vydat publikaci “Artistes tchécoslovaques” ve Francii, žádá o finanční podporu této své práce. Usneseno rozhodnout o žádosti až bude mít předsednictvo možnost posoudit kvalitu rukopisu. Z podnětu předsedy se diskutovalo o nutnosti finančního zabezpečení S VU. Dr. Pospíšil slíbil, že své názory v této věci uveřejni. Píípravy III. Evropské konference SVU v Bernu probíhají, jak se zdá, bez problémů a totéž platí o Bostonské konferencí na téma robotiky. XII. sjezd ."TU se bude konat koncem října nebo začátkem listopadu 1984 v Torontu. J organizace se ujal předseda místní skupiny SVU v Torontu, Dr. Antonín Krondl. Organizaci přednášek má na starosti místopředseda SVU, Dr. Thomas Winner. Předsednictvo dále konstatovalo, že je třeba vyzvat především výbor, ale i všechno členstvo SVU k větší účasti v řízení SVU a k větší pomoci při plnění [pageend3]Výzva předsednictva k členům výboru a všemu členstvu SVU Předsednictvo SVU mi uložilo, abych upozornil jak členy výboru, tak členstvo SVU vůbec, že je třeba jejich větší účasti v řízení SVU a při plnění jejích úkolů. Má-li být naše práce úspěšná, je nutno přinášet nové ideje, diskutovat 4 Předseda o nutnosti finančního zabezpečení SVU Při zřízení anglického časopisu KOSMAS jsme ustavili nadaci z jmění SVU v částce $40,000. Z úroků této nadace má být udržováno publikování zmíněného časopisu. Jeden časopis je tak zabezpečen. Myslím však, že je třeba, abychom nadační jmění podstatne rozšířili a zabezpečili podobně celou naši publikační činnost. Jen tak bychom mohli financovat publikování více českých a slovenských knih á symposií a přitom nemít každým rokem těžkou hlavu, jak to s námi finančně dopadne. Otázka ovšem je, jak potřebné prostředky opatřit? Jak se mi jeví Z mé krátkodobé zkušenosti, je nepravděpodobné, že bychom mohli získat velké jmění od několika zámožných jednotlivců. Prótó býČh^Šfítefřéšií tento problém jL ným způsobem, totiž použít , alternativy, která, měla velký úspěch na Yale a většině amerických universit, tzv. “Fund Drive”. Věřím, že jako zdejší univerzity a ostatní vědecké a umělecké organizace ve svých, sbírkách uspěly, získáme i my podporu a porozumění členstva a budeme mít ve svém úsilí úspěch. Předsednictvo vlastně již rozhodlo o tom, že máme sbírku pro nadační fond zahájit. Detaily však budou ještě členstvu oznámeny. Moje představa o tom je tato: Jména dárců, jak je tomu zvykem v Americe, nebudou pouze natrvalo v seznamu mecenášů nadace a mecenášů SVU vůbec, ale budou uveřejňovány ve ZPRÁVÁCH SVU (ledaže by si toho dárce nepřál). Každý dárce může být ubezpečen, že jeho příspěvek zůstane trvalou součástí finanční základny naší společnosti, že na tuto základnu ani přítomné, ani budoucí předsednictvo nebude moci sáhnout a že pouze z úroků se bude financovat publikační a kulturní činnost. Pokladník by měl být pověřen otevřením zvláštního bankovního konta, na něž by příspěvky byly ukládány, takže by fyzicky byly odděleny od jiných financí SVU. Sepsáním zvláštní zakládací listiny by měl být pověřen advokát licensovaný v USA, nejlépe jeden z našich členů. Dary SVU mají, jak víte, jednu výhodu: jsou odpočitatelné (aspoň v USA) od daní. Největší odměnou, kterou však dárce získá, bude vědomí, že přispěl k tomu, aby Československo a jeho kultura byly po zásluze známy světu. Jen tak se totiž zabrání novým Mnichovům, únorům a okupacím naší krásné vlasti. , . Jsem jist, že členstvo podpoří tuto myšlenku. Předsednictvo bude vítat návrhy členstva a zodpoví dotazy na detaily. Leopold Pospíšil jejích úkolů. Požádalo pak místopředsedu SVU, Dr. Karla Absolona, aby připravil patřičnou výzvu k zveřejnění. Příští schůze předsednictva SVU bude v New Yorku dne 17. září 1983. [pageend4]vhodnost používaných cest a nabídnout aspoň občas pomoc tam, kde je toho třeba. Předsednictvo vám bude zavázáno za zaslání návrhů, stejně tak za kritiku a samozřejmě s radostí uvítá nabídky pomocných rukou. Váš názor a radu potřebujeme zejména k těmto námětům: Propagace SVU (mezi Čechy, Slováky a jinými národnostmi); nábor členstva; sjezdy (organizace, místa, program); nové místní skupiny SVU; publikování knih SVU; časopisy SVU (jména redaktorů, přispěvatelů); návrhy na nové funkcionáře; finance (opatřování, fondy); dlouhodobé plánování; umělci v SVU; odborné sekce; řečnické “bureau”; dobrovolní pracovníci; návrhy na změnu stanov; návrhy na jmenování čestných a zakládajících členů apod. Další podněty lze ' najít v našich stanovách, jejichž nynější znění obdržíte od gen. tajemníka Ing. Miloše Kučery (adresa na poslední stránce každého čísla Zpráv SVU). Prosím, pište v těchto záležitostech předsedovi nebo komukoliv z členů předsednictva, navrhujte, diskutujte, kritizujte! SVU od svého založení vykonala hezký kus práce, ale vaše účast v udávání směru její činnosti a pomoc v práci povede k ještě lepším výsledkům a také k vašemu osobnímu uspokojení. Váš Karel B. Absolon, M.D., Ph.D. místopředseda SVU 11225 Huntover Drive Rockville, Md. 20852 5 Poslední červnový víkend se sjely do hlavního města Spojených států tisíce krajanů. Byly svědky třídenních náboženských obřadů a národních slavností u příležitosti vysvěcení české kaple v katedrále Neposkvrněného početí Panny Marie. Pětiletá obětavá práce i štědrost krajanů z celého světa i amerického duchovenstva přinesly své ovoce. Češi mají v katedrále jednu z největších kaplí, postavenou celkovým nákladem přes 600 tisíc dolarů. Byla zasvěcena Panně Marii Hostýnské, svátému Janu Nepomuku Neumannnovi, rodáku z Prachatic, a všem českým patronům a svátým. Slováci (kaple ve washingtonské katedrále nestavějí státy, ale národy) mají ve svatyni svou kapli Panny Marie Sedmibolestné už od srpna 1960. Třídenní program byl zahájen konferencí o situaci katolické církve v Československu. Asi desítka řečníkůi doložila, jak se československý ateistický režim snaží od roku 1948 eírkev potlačit a zničit. Za 35 let utlaku se mu podařilo snížit počet kněží zhruba na polovinu. V českých zemích je neobsazeno šest stolců sídelních biskupů. Numerus clausus v litoměřickém semináři znemožňuje přijetí většího počtu bohoslovců, ačkoli o kněžská studia je v Česko- Česká kaple v katolické katedrále ve Washingtonu vysvěcena [pageend5]Slovensku stále zájem. A nátlak na věřící je veden po všech stránkách. Na závěr konference byl vydán Katolický manifest, jenž se stal součástí úředního věstníku amerického kongresu, zvaného “Congressional Record”. Podrobně je v něm dokumentována těžká situace církve v Československu, ale obsahuje také doklady o náboženské obrodě v zemi, zvláště mezi mládeží. (Na konferenci vystoupil rovněž spolupracovník senátora Johna Melchera, doktor Stanley Walcek, jenž přítomné seznámil s textem návrhu zákona, který senátor Melcher předložil k schválení americkému senátu. V předloze zákona se navrhuje, aby Spojené státy odepřely doložku celních obchodních výhod kterékoliv zemi, jež porušuje náboženskou svobodu svých obyvatel.) Na slavnostní banket poslal osobní dopis americký prezident, Ronald Reagan, který u příležitosti svěcení české kapře óbdrzel jako první Američan Cenu svátého Jana Nepomuka Neumanna. Dostal ji za svou činnost na náboženském poli, za snahu, aby stálé náboženské a morální hodnoty mohly nadále napomáhat rozvoji státu. Prezident ve svém dopise vyzdvihl přínos svátého Jana Nepomuka Neumanna Americe založením jedinečného vzdělávacího systému katolických škol, které patří k největším hodnotám Ameriky do dnešních časů. Jménem prezidenta Reagana na banketu promluvila velvy- slankyně Spojených států u Organizace spojených národů, Jean Kirpatricko- vá. Projev věnovala především tomu, jak Češi po celou svou historii hledali svobodu. A uvedla, že hlavně mladí Češi ji hledat nepřestali; dokumentovala to nedávnou spontánní mírovou demonstrací tří set lidí na pražském Václavském náměstí. Velvyslankyně Kirpatricková dodala, že touha Čechů po svobodě není mrtvá. (A dále ve svém projevu srovnávala dvě mocnosti, Spojené státy a Sovětský svaz. Uvedla, že mají společné to, že se skládají z obyvatel mnoha národů. Velmi je však rozděluje skutečnost, že zatímco Sovětský svaz vynakládá mnoho vojenských i jiných sil k tomu, aby zabránil útěku svých obyvatel ze země, Spojené státy mají naopak potíže se zabraňováním neustálému obrovskému přílivu lidí, kteří utíkají do Spojených států za svobodou a hospodářskými výhodami...) Na banket - pořádaný na počest pražského arcibiskupa kardinála Františka Tomáška - došla řada dopisů prominentních amerických osobností, senátorů, poslanců, guvernérů a starostů; vesměs se v nich zdůrazňoval podíl českých přistěhovalců na životě Ameriky a současný smutný stav lidských práv v Československu.’ Velkou odezvu měla promluva delegáta Svaté Stolice pro Čechy žijící v zahraničí, titulámího biskupa litomyšlského, monsignora Jaroslava Škarvady z Říma. Škarvada dokumentoval, že české dějiny jsou vlastně zápolením o křesťanskou důstojnost člověka. A připomněl, že Češi jsou nejen národem světců, ale vedle svátého Václava stojí Boleslav, vedle svátého Jana Nepomucké- ho prostopášný Václav IV. A ty dva hlasy, Václavův a Boleslavův, se v lidských srdcích mísí. Předkové dnešního československého pokolení založili republiku, chtěli humanismus, ale nakonec si vlastně přáli jen jeho květy a plody a neuvědomili si, že je mít nebudou, jestliže utnou kořeny, z nichž tento humanismus v národě vyrůstal. Biskup Škarvada však dále konstatoval, že dnes 6 [pageend6]už jsou v Československu lidé, zvláště mladí, kteří začínají hledat Boha, kteří si uvědomují, jakou cenu má člověk bez Boha, kam dospěje, když zapře své cyrilo-metodějské dědictví; uvědomují si, že takhle dál žít nelze. Začínají být unaveni ze života se lží, nemohou už prostě žít bez naděje, a uvědomují si lapidární slova svátého Augustina, že člověk je stvořen pro Boha a jeho srdce nenalezne klidu, dokud nenajde Boha, protože on je láska, radost a život, pro který jsou lidé stvořeni. Třídenní obřady a oslavy byly zakončeny nedělní odpolední veselicí za účasti mnoha folkloristických skupin z několika míst Ameriky. V rámci jakési “matějské poutě” měla dva stánky i washingtonská skupina Čs. společnosti pro vědy a umění, která zde seznamovala krajany se svou činností, pořádala výstavku svých knih a prodávala dobroty, které napekly a navařily její členky. Kaple, na jejíž stavbě se podílela také řada členů SVU, se má stát každoročním poutním místem krajanů v zahraničí. Pavel Pecháček Z činnosti místních a oblastních skupin SVU Léto nám takřka všude ve světě za- z hlavních rozhlasových stanic v Los stavilo, nebo aspoň omezilo činnost Angeles, o zájmu amerických poslu- našich skupin. V důsledku toho bude chačů o českou hudbu, soustředují- tato rubrika tentokrát chudší a “o- cím se na Dvořáka, Janáčka, Marti- živneme” plně zase až v září. nů, Myslivečka, Smetanu, Zelenku a , jiné. Přednáška byla velice zajímavá Místni skupina SVU, Los Angeles a časově aktuá!ní zahaj ila svou činnost v tomto roce re- LAK prezentačním společenským večerem v L. A. Athletic Clubu, v únoru, tra- Místní skupina SVU, San Francisco dičním již podnikem, sledujícím Bay Area soudržnost členů a přátel. Zajímavou Zřejmě ve snaze ušetřit co nejvíc za událostí v témže měsíci byla přednáš- tisk, zaslala tuto zprávu: ka dr. A. B. Bubeníka, význačného Březen: Kristýna a Ludvík Feiglo- biologa v oboru průzkumu mateřské vi promítali diapozitivy z cesty po přírody, doprovázená dvěma filmy Indii a Číně. Večera se zúčastnilo z Kanady a Aljašky. Dr. Bubeník je zhruba sto lidí. uznávaný mezinárodní odborník a Červen: Místní skupina SVU uspo- vracel se právě z přednáškového tur- řádala ve spolupráci se Sokolem San né v Austrálii a na Novém Zélandě. Mateo besedu s Vladimírem Škuti- V březnu t.r. byl uspořádán na Státní nou. Zúčastnilo se zhruba sto návště- univerzitě v San Diegu koncert čsl. vniků. hudby a zpěvu věnovaný památce E.R. skladatele B. Martinů, za vedoucí ú- časti našich členů - dr. Zdenky Fisch- 7 mannové a prof. dr. Jar. Mráčka. V květnu t.r. přednášel pro členy a hosty Jim Svejda, vedoucí činitel jedné z hlavních rozhlasových stanic v Los Angeles, o zájmu amerických posluchačů o českou hudbu, soustředují- cím se na Dvořáka, Janáčka, Martinů, Myslivečka, Smetanu, Zelenku a jiné. Přednáška byla velice zajímavá a časově aktuální. LAK Místní skupina SVU, San Francisco Bay Area Zřejmě ve snaze ušetřit co nejvíc za tisk, zaslala tuto zprávu: Březen: Kristýna a Ludvík Feiglo- vi promítali diapozitivy z cesty po Indii a Číně. Večera se zúčastnilo zhruba sto lidí. Červen: Místní skupina SVU uspořádala ve spolupráci se Sokolem San Mateo besedu s Vladimírem Skulinou. Zúčastnilo se zhruba sto návštěvníků. E.R. [pageend7]8 Skupina SVU ve Velké Británii, Londýn 30. dubna se konala přednáška pí. M. Koblihové, Zambie růžovými brýlemi. Paní Koblihová navštívila svého manžela, který pracuje na univerzitě v Lusace a měla tak příležitost nám tuto zajímavou reportáž připravit. Zambie, bývalá Severní Rhodesie, je na náhorní rovině a má příjemné podnebí. Hlavní město Lusaka připomíná zahradní město, ne nepodobné francouzské Riviéře. Přednášející se stručně zmínila o historii Zambie (Rhodes, Livingstone), hospodářské situaci (vyváží se měď, ale dováží téměř všechny potraviny) a o celkovém dojmu země a lidí. Přednáška byla doprovázena diapozitivy a tak jsme viděli nejen Victoria Falls, působící mohutným dojmem, ale také rozlehlé a dobře udržované národní parky, plné zvěře. 28. května 1983 přednášel Dr. Bernard na téma: Život v Sovětském svazu 1939-1945. Úvodem podotkl, že do Ruska se jezdilo již před válkou, ale reportáže byly politicky zkresleny. Bernardovy zážitky začínají v Polsku, kdy německé armády pochodují na východ a ruské na západ. V této chaotické situaci se mu podařilo přihlásit se na zemědělskou práci do oblasti Stalingradu. Později odjíždí jako účetní na sever od Moskvy a nakonec do Buzuluku, kde se hlásí do čs. armády. Jeho anabáze končí v Moskvě, kde je přidělen k čs. vyslanectví. Bernardův velmi zajímavý popis jeho života na počátku 2. světové války je doplněn o pozorování nám nesrozumitelných politických postojů během smlouvy německo- ruské a celkovém sociálním rozvrstvení obyvatelstva v zemi socialismu. Vysoce dokumentární přednáška byla zakončena diskusí několika pamětníků o počínání českých komunistů v SSSR. L. Roubínek Rakouská skupina SVU, Vídeň Podle dřívějších oznámení víme, že uspořádala 20.5.1983 přednášku Ivana Medka 100 let Václava Talicha, na začátku června počítala s přednáškou dr. Antonína Kratochvíla (Mnichov) s názvem Věznění básníci a začátkem července měla hostit dr. Otu Ulče (USA), jehož téma mělo být Amerika a svět. 19.5.1983 byl kytarový koncert členů SVU, manželů Beranových. Místní skupina SVU, Ottawa V minulém čísle Zpráv SVU jsme přinesli referát o činnosti skupiny. V časopise Nový domov z 19. května t.r. se však objevily dva referáty Oty Hory, které v detailech popisují zahájení výstavy 27. dubna a Večer české a slovenské poezie, pořádaný rovněž ottawskou skupinou o den později, 28. dubna. Uvádíme oba články v plném znění: Výstava prací čtyř československých umělců v Ottawě Zásluhou ottawské odbočky Československé společnosti pro vědy a umění byla ve dnech 27. dubna - 8. května uspořádána v Národní knihovně v Ottawě výstava prací čtyř čs. umělců a umělkyň. Výstavu zahájil dne 27 dubna předseda SVU prof. dr. Vladimír Šístek za četné účasti krajanů a Kanaďanů. Ve svém projevu připomněl, že už po několik let dostává [pageend8]9 se našim umělcům v exilu vzácné příležitosti, aby v této budově Národní knihovny mohli za spolupráce SVU vystavovali svá umělecká díla. Dr. Jana Outratová představila jednotlivě každého umělce a naznačila jejich umělecké směry: Eva Lapková (keramika), Milan Lapka (malíř a ilustrátor), Helena Schmausová-Shockne- rová (keramika) a Ivan Dobroruka (malíř a grafik). Všichni emigrovali do Kanady po roce 1968 a žijí v Montrealu. Zahájení byli přítomni i slovenský sochař žijící v Ottawě Rasto Hlavina, který tu měl výstavu před rokem, stejně tak i akademický malíř a grafik prof. Emil Purgina, který zhodnotil zejména lepty a kresby Ivana Dobro- ruky, dekorativně-ilustrativní malby Milana Lapky a za nejlepší považuje umělecko-keramické práce našich výtvarnic Heleny Schmausové- Shocknerové a Evy Lapkové. Jsme hrdi na dílo našich umělců a výtvarníků v exilu, kteří ve svobodě mohou plně rozvíjet své umělecké vlohy a nadání. Úspěšný večer české a slovenské poezie v Ottawě Společnost pro vědy a umění, odbočka Ottawa, uspořádala dne 28. dubna 1983 v National Library v Ottawě mimořádně zdařilý večer české a slovenské poezie nazvaný “Poezie krásy a zmaru”. Básně byly recitovány z děl básníků J. Vrchlického, J. Lenku, J. Seiferta, J. Smreka, K. Biebla, J. Hory, M. Rufúsa, A. Slád- koviča, K.H. Máchy, L. Novomeské- ho, F. Halase, J. Jesenského, V. Mi- hálika, V. Holana, A. Brouska a V. Nezvala. Pořad “Poezie krásy a zmaru” byl opravdu vzorně připraven prof. dr. P. Hrdinou a paní Janou Vosikovou za pečlivé hudební spolupráce Jaromíra Smrčky a výtvarné spolupráce Emila Purgina. Slovenské básně přednesli prof. dr. P. Hrdina a dr. Ján Gavora, české básně přednesly pí Jana Vosiková a pí J. Zikmundová. Jejich skvělé, hlu- 9 boce procítěné přednesy byly nadto zvýšeny dosud v Ottawě nevídaným doplňkem a to promítnutím obrazů, vytvořených zvláště ke každé básni slovenským akademickým malířem prof. Emilem Purginou a vhodnými hudebními vložkami ze skladeb Josefa Suka, Vítězslava Nováka, Antonína Dvořáka, Leoše Janáčka, Bohuslava Martinů a Claude Debussyho. Předseda SVU prof. dr. VI. Šístek v závěru vyslovil díky všem, kteří se zasloužili o zdar tohoto večera poezie. Byla to ukázka opravdu bratrské spolupráce Čechů a Slováků v exilu, byl to večer, který sbližuje, vede k lásce člověka k člověku a je únikem z dnešního mravního a duchovního rozvratu ve světě mezi lidmi. Na tomto večeru promluvilo do našich hlav a srdcí umění a krása slov, maleb a hudby. Šťastná to cesta k lepšímu člověku, k lepším zítřkům. Byla to veliká posila a kéž takových večerů bude uspořádáno více! Ota Hora, Ottawa [pageend9]10 Z činnosti členů Dr. Věra Láska, profesorka dějin na Regis College, Weston, MA, publikovala knihu Women in the Resistance and in the Holocaust: Voices of Eyewitnesses. Je to první práce, která se soustřeďuje na roli žen a to nejen v Holocaustu, ale také v boji proti nacismu. Popisuje ženy z mnoha zemí, od Norska po Jugoslávii, od Velké Británie po Sovětský svaz. Šest kapitol je věnováno ženám z Československa. O knihu je neobyčejný zájem a připravuje se již její druhé vydání. Je to také vhodná četba pro kurzy o dějinách žen a o Holocaustu. Dr. Lásková pracuje nyní na obsáhlé bibliografii genereině o protinacistickém odboji a Holocaustu, která bude obsahovat nejméně 1,500 knižních referencí. Ta vyjde v r. 1984. Oton Kovařík, populární člen naší společnosti v Los Angeles uspořádal pod její záštitou svou soubornou výstavu v červnu t.r. v Beverly Hills, Cal. Po oficielním zahájení výstavy předsedou místní skupiny Janem Dobiášem promluvil o profilu O. Kovaříka co umělce L. A. Krátký Při hodnocení jeho uměleckého pokroku v době od jeho poslední výstavy před pěti léty byla zdůrazněna jeho snaha o sledování nových cest uměleckého projevu v poměru k jasnému a přímému výrazu, což obé zůstává jeho vedoucím motivem. V této souvislosti lze ocenit po zásluze jeho snahu užít mechanické prostředky v malířství účelně k ideové interpretaci. Tak se to jeví v jeho “pen drawings”, aplikaci akrylik na plátně, na kombinacích uspořádání panelů, maleb na dřevě, a i v dekorační skladbě. Trvale zůstává malířův vztah k Praze a Československu s motivy založenými na přírodě, která je stálým pramenem tvůrčí inspirace. Kovaříkovi se dostalo mnoho zasloužených přání úspěchu a zahájení výstavy se projevilo jako společenská událost za plné účasti členů a krajanské veřejnosti. LAK Zdena Salivarová-Škvorecká zvítězila v mezinárodní soutěži o nejlepší novelu, vypsané časopisem Quarterly West, který vydává University of Utah. Novela The Darkness zvítězila v konkurenci více než 350 rukopisů z devíti zemí a vyšla v Quarterly West, No. 16, 1983, Spring/Summer. Dr. Alexej Bořkovec, ředitel laboratoře pro výzkum hmyzu při americkém ministerstvu zemědělství v Beltsville, Maryland, uspořádal a předsedal v srpnu 1983 mezinárodní konferenci o neurochemii a neurofyziologii hmyzu. Ačkoliv některé druhy hmyzu jsou lidstvu prospěšné, řady hmyzích škůdců působí miliardové ztráty v zemědělství a zabíjí statisíce lidí ročně přenášenými chorobami. Laboratoř dr. Bořkovce, která je unikátní tím, že se specializuje na biochemii a fyziologii rozmnožovacích procesů, je už' po léta dobře známá ve světových vědeckých a průmyslových kruzích jako pionýr moderních konceptů o potírání škodlivého hmyzu. Doktor Bořkovec nedávno publikoval svou 170. vědeckou práci a v říjnu 1983 navštíví Indii, kam byl pozván přednášet na mezinárodní sympozium o farmakologii látek rostlinného původu. [pageend10]Dr. František Schwarzenberg, býv. profesor na Loyola University a býv. předseda SVU, dnes na odpočinku v Rakousku, přednášel 24. května 1983 v Ženevě organizaci Centre Catholique d’Etudes o roli Říma a Byzance v pokřestění Evropy. Jeho výborná francouzská přednáška byla přítomnými vysoce oceněna. Naši ktajané v Ženevě připravili pak pro dr. Schwarzenberga večeři a odměnili vřelým potleskem jeho zábavný a milý projev, samozřejmě, proslovený podle jeho obyčeje ex abrupto. Dr. Walter Redisch, pražský rodák a člen SVU od jejího založení, byl až do svého penzionování profesorem vnitřního lékařství na New York University a dosud je profesorem na výzkumném oddělení lékařské fakulty ve Valhale, N.Y. Během své badatelské činnosti uveřejnil 155 vědeckých prací, většinou z oboru krevní cirkulace, o níž přednášel na mnoha evropských i amerických univerzitách. Vědeckým lékařským světem je proto také všeobecně nazýván “Otcem mikrocirkulace”. Prestižní New York Medical College v uznání Redischovy práce uspořádala nedávno k jeho poctě slavnostní schůzi a oběd. Schůze byla zahájena přednáškami pěti význačných vědců z oboru krevního bádání. Poté byl podáván oběd pro 150 účastníků. Při této příležitosti řečníci zdůraznili význam badatelských prací dr. Re- dische a hodnotili je nejen jako obohacení lékařské védy, ale také jako obohacení terapeutických zásahů. K.S. Ing. Ladislav Křivánek, chemik rodem ze Znojma, studoval na brněnské technice a tam také získal diplom inženýra chemie. Specializoval se ve fotochemii, fotografii a filmu, byl docentem Akademie múzických umění a lektorem ČVUT Praha. Ve svém o- boru publikoval celou’ řadu článků a brožur. Z jeho knih je třeba uvést zejména: Barevná fotografie (1953-62), Fotografická laboratorní technika (1957) a Výroba fotografických materiálů (1959). V letech 1945-46 organizoval filmové výstavy. Nyní je samostatným podnikatelem a publicistou v Bernu, ve Švýcarsku. Joe Thomas Vosoba, J.D., advokát, narozený v r. 1929 v Saline Co., Nebraska, studoval práva na University of Nebraska a tam získal doktorský diplom v r. 1952. Právní praxi má s partnerem ve firmě Steinacher & Vosoba, Wilbur, Nebraska a je hodně veřejně činný. V letech 1959-62 byl státním senátorem a předsedou jeho soudního komitétu. Je členem a funkcionářem mnoha organizací v Ne- brasce a “Charter President of Nebraska Czechs”. Stará se o zachování českých tradic v Nebrasce a jeho zálibou je česká historie a česká hudba. Je autorem “Legends of the Czech People”, jejichž dramatizace je předváděna na Českém festivalu ve Wilbur každoročně od r. 1963 dodnes. Dr. Peter Hrubý, starší lektor historie a politických věd na Western Australian Institute of Technology, Bentley, WA., je rodem Pražan. Své studium začal na Karlově univerzitě v r. 1945, ale o tři léta později byl již na univerzitě v Ženevě, r. 1957 na Co11 [pageend11]12 lumbia University v New Yorku (zaměstnán u RFE), a r. 1978 získal doktorát filozofie, v Ženevě. Specializoval se v historii, kultuře a politice Střední a Východní Evropy (včetně SSSR) a přednáší na náměty z těchto oborů na různých odborných sjezdech a konferencích v Austrálii, v USA a v Evropě. Přispívá do celé řady odborných časopisů a také do čs. časopisů v zahraničí. Oxfordský Pergamon Press vydal v r. 1980jeho knihu Fools and Heroes: The Changing Role of Communist Intellectuals in Czechoslovakia. Dr. Vratislav Pěchota, rodem z Dobrušky, studoval na Karlově univerzitě a tam získal diplom doktora práv v r. 1957 a kandidaturu věd v r. 1962. Specializován v mezinárodním právu a ekonomii (včetně ekonomie východní a střední Evropy), publikoval tři knihy a na padesát drobnějších odborných prací. Přednáší na právnické fakultě New York University. Dr. Jan F. Tříska, bývalý předseda SVU profesor politických věd na Stanford University v Kalifornii, přednášel na třech konferencích o budoucnosti ASEAN (Association of East Asian Nations) a Asijské pacifické společnosti národů v Manile (1982) a v Tokyu a Seulu (v červenci 1983). Dr. Ladislav Dolanský, organizátor listopadové mezisjezdové konference SVU v Cambridge, Ma., profesor elektroinženýrství na Northeastern University v Bostonu, je jedním ze “starodružiníků” SVU. Vstoupil do naší organizace hned v začátcích (přihlášku podal 29. prosince 1957), býval po léta členem výboru SVU, působil v různých komisích a zúčastňoval se většiny našich sjezdů. Narodil se r. 1919 ve Vídni, studoval na Vysokém učení technickém v Praze a tam také získal v r. 1946 inženýrský diplom. Po příchodu do USA pracoval až do r. 1952 jako výzkumný asistent u MIT (Massachusetts Institute of Technology) a odtud nastoupil u Northeastern University v Bssťoňťi, kíe postupně získal plnou profesuru. V r. 1959 připojil k inženýrskému diplomu doktorát filozofie v oboru aplikované fyziky' z Harvard University. Mimo přednášek pracoval jako konzultant (elektronika, kompjútry, komunikace), vedl celou řadu výzkumných projektů a publikoval více než padesát vědeckých prací. Je-členem deseti vědeckých profesionálních organizací a obdržel za svou práci celou řadu vyznamenání a uznání. Dr. Theodor Braun, fyziolog, pochází z Užhorodu. Studoval na lékařské fakultě Karlovy univerzity a tam získal v r. 1951 doktorát medicíny. V r. 1964 dosáhl dalšího titulu, tentokrát Ph.D. z Institutu fyziologie Čs. akademie věd v Praze. Nyní přednáší na Northwestern University Medical School v Chicagu, Ill. Jeho práce, hlavně v oboru fyziologie, biochemie, endokrinológie a výživy, uveřejňované v předních anglických časopisech, jsou početné. [pageend12]13 Josef Škvorecký In His Own Words byl název pořadu Canadian Broadcasting Corporation vysílaný v únoru a v březnu 1983. Byl to čtyřhodinový pořad sestavený z díla našeho spisovatele. Pro velký úspěch se pořad opakoval v červnu a v červenci. V týdeníku The New Republic (9 May 83) uveřejnil Josef Škvorecký recen- zi-esej “Talkin’ Moscow Blues” o knize Frederica Starra Red and Hot: The Fate of Jazz in the Soviet Union , kde se zamýšlí také nad osudem jazzu v Československu. Jeho obsáhlé zhodnocení roku 1968 vyšlo v The American Spectator v srpnovém čísle, věnovaném zčásti výročí 21. srpna 1968. Marie Winn, dcera letos zesnulého neurologa a spisovatele dr. Josefa Winna (pseud. Alcantara), je dnes již uznanou americkou spisovatelkou. Začala dětskou literaturou a z toho přešla na literaturu o dětech. Uvedla se především knihou The Plug-In Drug, která popisuje školdivý vliv televize na děti a již kritika přijala velmi příznivě. Washington Post ze 17. července 1983 (příl. Book World) má recenzi její nové knihy Children Without Childhood (Pantheon, 1983, 224 str. $13.95). Recenzentka v závěru praví, že kniha je fascinující, dramatická, čtivá a užitečná rodičům, kteří si začínají uvědomovat, že jejich unavené děti se nikdy nestanou dospělými normálními lidmi, pokud oni sami rychle nezakročí. Jan Jaroslav Kyncl, RNDr se narodil r. 1936 v Praze, studoval přírodní vědy na Masarykově univerzitě v Brně a tam získal v r. 1959 doktorát. Kandidátem věd se stal v r. 1967 a specializuje se na fysiologii, farmakologii, endokrinológii a hypertensi. V těchto oborech publikoval více než padesát prací. Mimoto je vlastníkem více než dvaceti U.S. patentů v oblasti nových kardiovaskulárních léků a léčebných metod. Je vedoucím oddělení u Abbott Laboratories v Chicagu a členem většího počtu národních a mezinárodních společností různých oborů teoretické medicíny. Dr. Karel Hrubý, sociolog firmy CIBA-Geigy International, Basilej, pochází z Plzně, kde se narodil v r. 1923. Ve svém rodišti vystudoval učitelský ústav a po doplňovací maturitě odešel do Prahy, kde na Karlově univerzitě studoval filozofii, sociologii a český jazyk, a kde také v r. 1950 promoval. Jeho dizertační práce má název: Masarykův filosofický realismus v literární kritice. V letech 1950-55 učil na gymnáziu ve Stříbře a na pedagogické škole v Plzni. V r. 1955 byl odsouzen pro “velezradu” na 10 let, ale po pěti letech byl při květnové amnestii propuštěn. Pracoval pak jako brusič a teprve po delší době se zase mohl vrátit do svého oboru. V publikační činnosti dr. Hrubého převažují hlavně dva zájmy: T.G. Masaryk, filozof a sociolog a pak sociologické studie české historie (husitství, křesťanství a dělnictvo v českých zemích, aj.) V r. 1980 byl dr. Hrubý “spiritus rector” Konference SVU o Masarykově díle a odkazu v Interlaken, Švýcarsko. Její přednášky byly pak, o rok později, vtěleny do publikace SVU, redigované dr. Miličem Čap- [pageend13]Masaryk in Perspective. Comments and Criticism. V r. 1982 byl dr. Hrubý zvolen předsedou švýcarské skupiny SVU a letos má na starosti III. Evropskou konferenci SVU, která se koná ve dnech 26. až 28. srpna v Bernu. Dr. Antonín Krondl, lékař a univerzitní profesor rodem z Brna, studoval na lékařské fakultě Karlovy univerzity v Praze a tam také v r. 1939 promoval. Specializoval se ve vnitřním lékařství (1956) a pak v gastroentero- logii a výživě. Působil v Ústavu výživy v Praze, v r. 1961 se stal kandidátem lékařských věd a docentem vnitřního lékařství. Publikoval přes 70 odborných lékařských prací (z toho několik monografií), v Kanadě absolvoval Postgraduate Institute of Medicine v r. 1973 a nyní působí na lékařské fakultě University of Toronto. Je předsedou místní skupiny SVU v Torontě. Dr. Andrew Joseph Sívak, Research Chemist, rodom z Sewickley, Pa. Vysokoškolské štúdium absolvoval na Cornell University, doktorský diplom získal v r. 1979. Špecializoval sa na anorganickú chémiu. Publikačná činnosť: autor a spoluautor piatich publikácií z oboru chémie a anorganickej chémie. Maryann Horchar Sivak narodená v Jakubanoch na Slovensku absolvovala štúdium na Community College of Beaver Co., State University of New York. Pracuje ako administratívna asistentka v Childern’s Hospital of Pittsburgh, Pa. Dr. Milan Wister, lekár pôvodom z Piešťan. Absolvoval medicínu na Komenského univerzite v Bratislave. Doktorský diplom získal v r. 1976. Špecializuje sa na internú medicínu - kardiológiu. Pracuje v Sinai Hospital v Baltimore, Md. 30. července se konala svatba dvou z nejmladších členů SVU, Jacka E. Rechcígla a Nancy A. Pálkové. Čtenáři si na ně budou možná pamatovat z loňského XI. sjezdu SVU v Pittsburghu, kde oba přednášeli v sekci biologických věd. Jack Réchcígl těsně před sňatkem úspěšně obhájil svou dizertační práci v oboru půdo- znalectví a chemie půdy a získal tak akademickou hodnost Master of Science na Virginia Polytechnic and State University v Blackburgu. Jeho nastávající získala Bachelor of Science diplom v oboru rostlinné biologie na University of Delavare. Od obou se očekává další činnost. Cres- cite et multiplicamini! Dr. Ladislav Čulen, lekár rodom zo Skalice. Študoval na Komenského univerzite v Bratislave; v Prahe absolvoval psychoterapeutický kurz v Ústave pre doškolovanie lekárov. Doktorský diplom získal v r. 1977. Pracoval vo Výzkumnom ústave práce a sociálnych vecí. Publikačná činnosť: 20 publikácií a odborných článkov v oblasti klinickej, sociálnej, pracovnej a pedagogickej psychológie. Daniela Čulenová, pôvodom z Levoče. Absolvovala štúdium na Filozofickej fakulte Komenského univerzity so špecializáciou na knihovedu a vedecké informácie. 14 [pageend14]Eva Fabian, narodená v Bratislave, pianistka a učiteľka hudby. Študovala na Konzervátoriu v Bratislave, Franz Liszt Hochschule, Julliard School of Music, Manhattan School of Music. Diplom MS of Music v r. 1984. Pracuje ako učiteľka hudby v New Yorku. MUDr. Viera Jana Kirilčuk, rodom z Bratislavy. Vysokoškolské štúdium absolvovala na Komenského univerzite v Bratislave. Doktorský diplom získala v r. 1957. Špecializácia: anesthesiology na Ohio State University, 1971-73. Dr. Ing. Ivan M. Viest, súkromý poradca pre konštruktívny odbor stavebného inžinierstva, Bethlehem, Pa. Pôvodom z Bratislavy, kde absolvoval štúdium na Slovenskej vysokej škole technickej. V štúdiách pokračoval na Georgia Institute of Technology a na University of Illinois získal doktorát. Dr. Viest publikoval ako autor a spoluautor 10 prác v odborných publikáciách stavebného inžinierstva. Ing. Josef Vlček, narodený v r. 1914 v Pitíne na Morave. Inžiniersky diplom získal na Slovenskej vysokej škole technickej v Bratislave. Tam sa habilitoval na docenta a prednášal až do r. 1969. Po usadení vo Švajčiarsku vyštudoval na EHT-Institut für Hochbauforschung v Curychu a zostal pracovne vo spojení až dosiaľ, nateraz vo funkcii vedeckého poradcu. Publikoval práce v odborných časopisoch pre stavebníctvo v ČSR i vo Švajčiarsku. Jubilea členů SVU v září až prosinci 1983 Září 1983: Září 1983: 8. Dr. Pavel L. Horecký 70 9. Dr. Daniel C. Gajdušek 60 10. arch. Frank J. Štalmach 80 12. Dr. Miloslav Kohák 80 19. Ing. Otakar Havelka 80 20. Dr. Piotr S. Wandycz 60 26. Dr. Frank Meissner 60 26. Dr. Walter Redisch 85 27. Emanuel Ledecký-Janáček 50 30. Dr. Lukáš Pituch 60 Říjen 1983: 3. Jerome F. Kuták 80 9. Dr. Rudolf Václavík 85 10. msgr. Dr. Ludvík Němec 70 10. Ing. Josef Staša 60 11. Hynek H. Wachtl 60 15. Dušan Georgevich 75 15. Dr. Rudolf Peřina 70 17. Dr. Rudolf Krempl 70 18. Mojmír Kovařík 60 20. arch. Emil Royco 75 Listopad 1983: 3. Dr. František Svejkovský 60 5. Dr. Jiří Brecher 70 8. prof. Jiří Procházka 60 9. Dr. Jan Maria Novotný 85 11. Miroslav Levý 50 11. Dr. Igor Lomský 70 16. Dr. Enrico S. Molnar 70 19. Ing. Milan Getting 75 19. Ladislav Till 60 23. Dr. Lev Braun 70 25. Dr. Jaroslav Profous 75 28. Dr. Mojmír Viktorin 70 Prosinec 1983: 2. Dr. Karel Polesný 75 9. Dr. Karel Hrubý 60 15 [pageend15]16 9. arch. Čestmír Šlapeta 75 10. Dr. Rostislav Škoda 60 10. Ing. František Škvařil 60 17. Charles K. Petrů 75 22. Dr. Branislav Štefánek 60 23. plk. Jaroslav Kašpar-Pátý 80 31. Jan Filípek 70 31. Frank C. Skopec 60 Upřímné blahopřání všem! V seznamu “našich jubilantů jsme neuvedli red. Josefa Jostena. To proto, že je “náš” (tj. SVU) jen zčásti. Vydržel to s námi od r. 1959jen 16 let a pak si vzal “dovolenou”, z níž se dosud nevrátil. To vysvětluje naše opomenutí. Josef Josten se narodil 25. března 1913 v Praze a tam též studoval na re- álce a obchodní škole. Jeho snem bylo věnovat se žurnalismu a tento sen se mu splnil. Do r. 1939 byl členem redakce Lidových novin, poté v čs. zahraniční armádě v Anglii členem redakce vojenského časopisu a pak příslušníkem propag. odboru min. zahraničních věcí v Londýně. V r. 1941 se objevila jeho první větší publikace Masaryk and His Legacy to the English People, n r. 1943 propagační To Anne in America a k tomu mnoho článků v různých časopisech. V témže roce získal cenu ministerstva nár. obrany za studii Propaganda a tisk za války. Po válce byl zaměstnán v ministerstvu zahraničních věcí, byl do r. 1948 členem Syndikátu čs. novinářů a publikoval politické články hlavně v zahraničním tisku. Po únoru 1948 opět v Anglii, vydával týdeník Čechoslovák a zřídil tiskovou a- genturu FCI, publikoval knihu Oh, My Country (1949), která vyšla v několika překladech, dále Great Challenge (1958), organizoval světovou výstavu polit, karikatur, vydal další své práce a prostřednictvím svého časopisu udržoval a udržuje spojení s Čechy a Slováky ve svobodném světě. Naši čtenáři jsou o jeho činnosti jistě dostatečně-informováni. S hlediska SVU: Teď je již čas, aby se z “dovolené” vrátil. In memoriam Počátkem června zemřel v New Yorku George Valant, povoláním obchodní zástupce. Narodil se v Československu 23.6.1912, vystudoval střední školu a absolvoval universitní kursy orientálních jazyků. Mluvil plynně asi deseti jazyky, mezi nimiž byla např. perština, arabština, turečtina a řečtina. Před příjezdem do USA žil v Caracasu, Venezuela. 27. dubna 1983 zemřel v Santa Barbara, Cal. Dr. Jaroslav Jíra, právník, před odchodem do penze v r. 1974 zaměstnanec U.S. Library of Congress, Washington, D.C. Narodil se 6. září 1906 v Chvalko- vicích u Olomouce, studoval práva na Karlově univerzitě a tamtéž získal doktorský diplom v r. 1932. Specializoval se v právu trestním (hmotném i procesním) a ve vojenském trestním právu. Působil u divizního soudu a od r. 1939 u krajského trestního soudu v Praze. V r. 1939 publikoval práci nazvanou Trestnost křivého svědectví a až do svého útěku z ČSR po komunistickém puči přispíval do odborných časopisů Právník, Soudcovské listy a Právní praxe. Po odchodu z ČSR se s manželkou Andělou usadili ve Francii, ale v r. 1950 emigrova- [pageend16]li do Kanady a o rok později do USA, kde Dr. Jíra dostal místo v Library of Congress, Legal Division, Washington, D.C. Zde po zaměstnání studoval a dosáhl na George Washington University doktorátu srovnávacího práva v r. 1953 a na knihovnické škole Catholic University of America MS in LS v r. 1956. Mimo to přispíval do měsíčníku Highlights of Current Legislation and Activities in Mid-Eu- rope a publikoval i v jiných čásopi- sech články o čs. právním řádu. Do SVU se přihlásil již 31.3.1958, zpočátku byl velmi činný, stal se dokonce členem Přípravného výboru SVU a pak prvním předsedou Komise pro stanovy a jednací řády. Čest památce obou zesnulých! Nové knihy Koncem června 1983 vyšla v Londýně v sérii “Macmillan Reference Books” kniha Milana Haunera Hitler A Chronology of his Life and Time. Titul vystihuje obsah knihy. 211 stran, nevázaná Liber 5.95, vázaná Liber 15.00. V New Yorku vyšla u St. Martin’s Press. Profesor Hauner působí na University of Wisconsin, Dept, of History, Madison, WI. V březnu 1983, jak jsme se již zmínili, vydal Greenwood Press knihu prof. Věry Láskové (Vera Laska) Women in the Resistance and in the Holocaust: The Voices of Eyewitnesses. Předmluvu napsal Simon Wiesenthal. 330 stran, fotografie, bibliografie, index. Cena $29.95. Objednávky u Greenwood Press, 88 Post Road West, P.O. Box 50007, Westport, Conn. 06881. Rovněž v březnu 1983 vydal Department of Slavonic Languages and Literature, University of Glasgow, Glasgow G12 8QQ, novou anglickou ročenku Scottish Slavonic Review, jejímž cílem je rozšiřovat v anglicky mluvícím prostředí poznání kultury zemí střední, jihovýchodní a východní Evropy. Cena ročenky: Ve Velké Británii Liber 2.20, jinde Liber 3.00 (včetně poštovného). Na paměť slavnostního vysvěcení České národní kaple v katedrále Neposkvrněného početí panny Marie ve Washingtonu, D.C. vydal monsignor Dr. Ludvík Němec, profesor na Rosemont College, Rosemont, PA, knihu Antonin Cyril Stojan, Apostle of Church Unity. Předmluvu k ní napsal kardinál František Tomášek, arcibiskup pražský a primas český. Kniha obsahuje četné fotografie, má 233 stran (v tom 17 stran bibliografie a index). Vyšla u Don Bosco Publications v New Rochelle, N.Y. Je to dva- advacátá kniha doktora Němce, pilného historika a theologa. Ukrajinská svobodná universita v Mnichově vydala počátkem tohoto roku třicátý osmý svazek své publikace Ethologie, již edituje dr. Josef Kratochvíl ze Stuttgartu. Malá brožurka (24 stran) má na první stránce fotografii patriarchy dr. Josifa Slipy- je a na druhé stránce z římského Ne- pomucena fotografii obrazu kardinála dr. Josefa Berana. Po úvodní Zahradníčkově básni “Svatý Cyril a Metoděj” následuje text na různorodé náměty většinou v němčině. Poslední dvě stránky zaplnily fotografie zvířat z filmu pořízeného prof. Kratochvílem. 17 Nové knihy [pageend17]18 Enunciata memorabilia Pamětihodné průpovědi Ti starší z vás se asi usmívají při čtení nadpisu. Vidí sebe v sekundě či tercii a pana profesora, jak jim diktuje pro zapamatování: Quidquid agis, pru- denter agas et respice finem!” (Volné přeloženo: “Cokoliv děláš, dělej s rozumem a přihlížej ke konečnému výsledku!”) A každou další hodinu latiny přidal nové “enunciatum”, kterým jsme sice opovrhovali jako zbytečností, ale které jsme se museli naučit nazpaměť. Teprve po letech jsme zjistili, že ne sice všechny, ale přece jen většina memorovaných výroků nám občas přišla vhod. Že by tedy bylo užitečné si i dnss zaregistrovat výroky vynikajících specialistů v jejich oborech? No, to snad ani ne, protože existují referenční knihy, v nichž najdete odpovědi autorit takřka na jakoukoliv otázku. V češtině nebo slovenčině ovšem takových autoritativních publikovaných pramenů mnoho nemáme a tak, chcete-li slyšet např. názor našeho spisovatele na jazyk současné literatury, zde je vhodné “enunciatum”: Ferdinand Peroutka, spisovatel (Proměny 20:2, 1983, str. 71-2 Třikrát o české literatuře)-. “Mravy se změnily, v literatuře zvítězila slova nemytá a nečesaná, někdy až příliš. Jsou slova, která po staletí byla pokládána za oplzlá a neměla přístup do literatury. Tato hráz byla stržena... Slova nemytá a nečesaná mohou být nezbytnou součástí próstředí, jež autor hodlá vylíčit. Není možno popsat kasárenské prostředí slovy Růženy Svobodové. Ale bližší pohled literárního historika odha- lí, že nemytá a nečesaná slova mohou právě tak být literární módou, jako bývala slova výjimečná a navoněná.” K úvaze pánům autorům a nakladatelům. Toto enunciatum je možno doplnit předchozím, totiž: “Quidquid agis, prudenter agas...!” Různé zprávy 21. června^l 88^,stala se Národní politika Samostatným časopisem. Vycházela nepřetržitě až do r. 1945, kdy byla zakázána. V exilu byla obnovena v r. 1969 v Mnichově a tam letos vychází její XV. ročník. 3. července se narodil v Praze německý spisovatel Franz Kafka, před nímž se dnes sklání celý kulturní svět. Jeho narozenin vzpomínají ve Francii, v Anglii, v USA, v Německu, Rakousku (kde je v Klosterneuburgu dokonce sídlo Kafkovy společnosti). Nejhůř Kafka zatím pochodil ve svém rodišti. [pageend18]PŘIHLÁŠKA NA MEZISJEZDOVOU KONFERENCI SVU Jméno účastníka (a doprovázejících osob) č. tel........................ ................ Registrační poplatky: Přednáška s obědem Počet osob Částka členové $16 nečlenové $20 studenti $6 Recepce (v pátek večer) $8 Banket $25 Úplný program - do 10.X. - $40 po 10.X. -.-$45 Celkem Šek vystavte laskavě na SVU Conference 1983 a zašlete na adresu: C.R. Kalina 37 Langdon St. Cambridge, MA 02138 Adresa pro zasílání sjezdového materiálu .................................. ............... ............... .............................................. ............................................... ............................................... ................................................ ................................................ [pageend19]Předseda: Leopold J. Pospíšil 554 Orange Street New Haven, CT 06511 Generální tajemník: Miloš K. Kučera 245 E 63rd St., Apt. 204 New York.N.Y., 10021 Pokladník: Josef Staša 30 Bellevue Ave., Cambridge, MA 02140 Publikační referent: Jiří Nehněvajsa 1520 Ingômar Road Pittsburgh, PA 15237 Redakce ZPRAV SVU: Jaroslav Němec 2067 Park Road. N.W.. Washington, D.C. 20010 Redakce PROMĚN: Kari Hrubý Thiersteinerrain 90 CH-4059 Basel, Switzerland Redakce KOSMAS: Zdeněk Suda 115 Oakhill Road Pittsburgh, PA 15238 Redakce SVU Bulletin: Zdenka Fischmann P.O. Box 134 Corona, CA 91720 Prodej a distribuce publikací: Mrs. R. Bunzová 75-70 199th Street Flushing, N.Y. 11366 SVU NEWS (ISSN 0036-2050) 75-70 199th Street Hushing, N.Y. 11366 Return postage guaranteed. 2nd dass postage paid at Flushing, N.Y. [pageend20]