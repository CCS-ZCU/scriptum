VĚZEŇ nezávislá tribuna bývalých politických vězňů komunistického režimu Československa Ročník 2, Číslo 1 (7), Červenec-srpen 1988 Toronto, Ontario, Canada Přišli v noci jako bandité srpna 1968 sovětské hordy a jejich spojenci okupovali Československo! [pageend1]nezávislá tribuna bývalých politických vězňů komunistického režimu Československa. Výchází každý druhý měsíc. Řídí redakční rada. Zodpovědný redaktor Milo Komínek. Vydává a tiskne jako edici vězňů: Moravia Press Ltd., 2098 Dundas Street, West, Toronto, Ont., Canada M6R 1W9 Telefon redakce: (416) 533-4242 Roční předplatné Kanada 12 $, USA 14 $. Zámoří lodní poštou 16 $, leteckou poštou 20 $. * * * INDEPENDENT TRIBUNE of former political prisoners of Communistic regime in Czechoslovakia. Directed by Editorial board. Publisher and Editor in-Chief Milo Kominek. Published and printed by: Moravia Press Ltd. 2098 Dundas Street West, Toronto, Ont., Canada M6R 1W9. Telephone: (416) 533-4242 Provolání My, bývali političtí vězni máme bohaté osobní zkušenosti s komunistickými despoty. Proto oprávněně bojujeme proti veškerým formám totalitního komunismu, který popírá osobní svobodu. A kdo bude bojovat, jestliže ne my, političtí vězni! Politikové, kteří tolikrát zklamali? Gorbačov chce prostřednictvím glasnosti ukolébat dosud svobodný svět, aby pozbyl ostražitosti a možnosti se bránit. Naše společná věc pro svobodu světa je obklíčena se všech stran. Čtyřicáté výročí uchvácení moci komunisty v ČSR a dvacáté výročí sovětské okupace - 21. srpna 1968 nás tím více zavazuje stát na stráži! Světové sdružení bývalých čs. politických vězňů v exilu. ČASOPIS BOJUJÍCÍHO EXILU Telegram V nedělí 21. srpna t.r., shromáždilo se na Václavském náměstí v Praze více než 10.000 občanů. Žádali okamžitý odchod sovětských okupačních vojsk z území Československa a svobodné volby. Za použití slzotvorného plynu, obušků, psů a střelných zbraní, policie demonstranty rozehnala, při čemž mnoho jich bylo zraněno a několik set uvězněno. Policie uzavřela mosty, aby zabránila přístupu na Hrad. K demonstracím došlo v Bratislavě, Kosicích a jiných městech. Žádáme okamžité propuštění uvězněných! [pageend2]Demokratická unie, O.N.88 a my JÁRA MECÚ: v historické změně času v době reálných nadějí komunismem porobených národů MILAN ZELENÝ Při nedávné návštěvě v Moskvě, Tallinu, Rize a dalších místech jsme měli možnost diskutovat Program O.N.88, batismus a společenské účastenství s představiteli podobných iniciativ v SSSR a Východní Evropě. Děje se toho v SSSR a Východní Evropě (opravdu) hodně jak referujeme na jiných místech. Zde se zabýváme pouze malým aspektem všeho toho dění: kontaktem O.N.88 s “Demokratickou unií’’ v SSSR. I když Demokratická unie (tak jako O.N.88) nemá žádné “oficiální mluvčí’’, jednali jsme s mnohými aktivními členy (na př. Jurij Škubko). Mnohá jména ještě uvésti nelze: zastávají velmi potřebné ekonomické či akademické pozice a výsledky podobné chartistické “sebe- propagace” jsou dobře známy. Lidi je stále ještě třeba chránit, ne jejich jména a adresy vyytrubovat do celého světa, za něco těch západních pení - zů ... Demokratická unie je opoziční seskupení či strana, která vznikla v červnu 1988 a má již kolem jednoho tisíce členů. Body jejich platformy zahrnují přechod k pluralitní politice více stran v SSSR; stažení sovětských armád z celé Východní Evropy; úplnou svobodu tisku, projevu, organizace, demonstrace a pohybu; zrušení KGB; svobodu podnikání, tržní hospodářství a soukromé vlastnictví; mezi jinými. Důležitější bylo hledání bodů rozporů či nesouhlasu mezi O.N.88 a Demokratickou unií. Našly se. I když O.N. 88 programaticky odmítá účast či spolupráci bývalých komunistů, nevyjadřuje se specificky proti komunistům dříve politicky neangažovaným: připouští jejich možnou spolupráci a politickou transformaci. Tolerance O.N.88 se zdá být pro Sověty nepřípustná: žádný Komunista, bývalý, dnešní či budoucí, se nemůže stati členem Demokratické unie; jinak je Unie ovšem otevřena všem občanům. Racionalita a zdůvodnění tohoto požadavku je prostá: Komunisté svoji politickou stranu měli a mají, jejich společenské, kulturní a politické vyžití je možné skrze tuto stranu (jsou-li persekvováni či omezováni, pak mají Chartismus) a tudíž jejich účast na jakémkoliv demokratickém politickém hnutí, seskupení či iniciativě je nejen nadbytečná a zbytečná, ale - a to hlavně - nežádoucí. Člen strany jedné nemůže býti členem strany druhé. Prosté. Gorbačev ve svém nedávném konferenčním projevu jasně definoval svoji politiku: perestrojka, glas- nosť, demokracie, svoboda a volné podnikání - vše v rámci jedné, nyní tedy již patřičné “osvícené“ Komunistické strany. Je více než zřejmé, že lidé SSSR a Východní Evropy žádají mnohem více: své zastoupení, své svobody, svoji volnost - i když v demokratické soutěži s komunisty (nikdo nechce nikoho “věšet”). Je zcela jasné, že se perestrojka a glasnosť Gorbačevovi dnes a denně více a více vymykají z rukou: gosudar nestačí “přestrojovat”, ani tu svoji perestroj- ku. Gorbačev je jeden komunista, který si o tomto nadcházejícím “vymknutí se z rukou” nedělá žádné iluze. Jeho návrh na všeobecně voleného, mocného Prezidenta se zdá býti jeho cestou ven: i když komunista, existuje naděje, že by mohl být demokraticky zvolen Prezidentem. Obzvláště kdyyž bude spěchat a využije své nynější popularity. Bývalým politickým vězňům v exilu Byli jste příkladem šli proti přesile žádný z vás v životě nebloudil bez cíle. Žili jste za drátem v mučímách vězení v nichž mnozí zůstali v náhrobním kameni. Šli jste za svobodou ne pro zisk - pro slávu do bitev bez šancí v nichž vám šlo o hlavu. V jednotě bratrské v níž zloba nehlodá byli jste svědomím českého národa! Čas bije do dveří osudu národů potomci znovu jdou z temnot pro svobodu. Tou vaší cestou jdou na níž jste padali dejte jim pochodeň již Pravda zapálí! A spojte srdce své jak tenkrát za drátem buďte i v cizině Žižkovým palcátem! Čas nový před námi začal psát dějiny čas mužů z vašich řad dnes čeká na činy. V té bitvě Ideí heslem je Svoboda zůstaňte svědomím Českého národa!! 3 [pageend3]“Odvolat” Gromyka je tak snadné. Tím by se i on jaksi “vymkl” soudu dějin a stal se prvním, demokraticky zvoleným představitelem SSSR. A ty ostatní spolukomunisty, nynější i bývalé, ty nechť si již vezme čert. Nyní je tedy čas býti tvrdým a požadovat maximum; nyní je čas odhodit trapnosti a polovičatosti chartismu, iniciátorismu či jiného toho “dobrého taky komunistismu.” Nyní je nutno požadovati maximum! Úplnou demokracii, úplnou svobodu, úplnou volnost podnikání, úplné soukromé vlastnictví, úplnou svobodu vyznání, úplnou nezávislost národní, politickou, osobní i kulturní. Nyní je třeba na Gorbačeva tlačit, ne mu povolovat ty jeho neslané-ne- mastné ústupky “vedoucí úloze Strany”: chce-li z toho všeho “ven”, má nyní tu svoji Prezidentům jako případný únik; nechce-li, pak se mu to již stejně vymklo z rukou a může začít chystat nějakou tu vojenskou “přátelskou pomoc” - proti vlastnímu lidu. Může být pozdě. Blíží se dvacetileté výročí roku 1968. Není důstojnějšího vzpomenutí a oslavení toho co bylo než pohled do budoucna: práce a soustředění se na mnohem významnější roky 1988 a 2008. Nyní je čas přemýšlet, diskutovat a tvrdě pracovat za to, co by býti mělo. Do dalšího roku! Nezávislý muklovský časopis “VĚZEŇ”, který je určen nejen muklům, ale celé exilové veřejnosti, vstupme do druhého roku své existence. Musíme říci, že si získal u čtenářů na celém světe respekt a uznání proto, že je radikální. Děkujeme všem čtenářům za přízeň a podporu. Redakce Prohlášení k 21. srpnu 1988 Stupnice osmičkových letopočtů v pohnutých dějinách našeho národa vrcholí v tragédii okupace naší vlasti armádami Varšavské smlouvy, 21. srpna 1968 - před dvaceti léty. Vzpomínáme-li, letos, v tomto jubilejním roce osmiček, mimo jiné také 28. říjen 1918 - den svobody v první ČSR před sedmdesáti léty, tím více se musíme pod tíhou dnes zotročené vlasti zamýšlet nad příčinami, proč jsme v těchto sedmdesáti létech žili svobodně jen pouhých dvacet let a proč je nás dnes statisíce v exilu, roztroušených v celém dosud svobodném světě. Nedávejme však vinu nikomu jinému než samým sobě! Nebudovali jsme budoucnost národa na tradicích našich otců a již od prvních dnů svobody 1918 jsme sloužili více cizím ideám a zájmům, než křesťanskokulturnímu odkazu zašlých generací našeho národa a po “osvobození” v roce 1945 jsme cele propadli materialismu. Neplnili jsme naše prozřetelnostní národní poslání v srdci evropského kontinentu a proto jsme snáze podlehli globálně organizovanému Zlu, jednou zprava, potom zleva! Nebyli jsme tím, čím nám bylo Bohem i našimi nejstaršími dějinami určeno být! Nechť jsou nám proto tyto dny zkoušky a utrpení našeho lidu pod sovětskou okupací dějinnou výzvou k upřímnému návratu ke kořenům naši národní svébytnosti a k naplnění našeho úkolu v křesťanské rodině Evropy a celého lidstva! Jsme národem malým, ale Bůh po nás žádá v této kritické době svobodného světa rozhodnutí velké! To budiž proto našim společným programem, nás, zde na svobodě, i našich doma, v nevolnictví: připravujme neochvějně ve vzájemném společenství myslí i srdcí kultumě-náboženské obrození a sjednocení našeho českého národa! Kéž nás při tom všechny posiluje ve víře v brzskou šťastnější budoucnost proroctví Jana Amose Komenského, že po přejití vichřic hněvu, hříchy našimi na hlavy naše uvedeného, se vláda našich věcí opět vrátí v ruce našeho svobodného lidu. O to chceme i nadále usilovat, bojovat a duchovní a hmotné oběti přinášet - za přispění a přímluv patronů a nebeských ochránců naši vlasti a celé Evropy. Česká světová unie 4 [pageend4]Balónky nad Československem Obdrželi jsme fotografie balónků, které se objevily nad územím Československa ve dnech 6.- 9. července 1988. Tyto snímky byly zhotoveny na Moravě u Třebíče a na Slovensku u Senice. Balónky byly podle podaných zpráv viděny i v jiných místech ČSSR. Z Vídně jsme dostali podrobnější informace o spadlých balónech u Brna, Jihlavy, Hodonína, Stupavy, Kyjova, Uh. Hradiště, Malacek, Moravských Budějovic, Velkého Meziříčí, Bučovic, Výšková, Boskovic, Blanska, Veselí na Moravě, Šaštína, Děvinské Nové Vsi, Uherského Brodu, Prostějova a Luhačovic. Balónky několika velikostí byly plněny letáky se slovenským a českým textem: “Promluva exilu k domovu”, u příležitosti památných letopočtů: 1918- 1938-1948-1968 a byly vydány v den sv. Cyrila Metoděje, patronů Evropy. -kr- [pageend5]Pomozte “Snad se najdou mezi Vašimi členy tací, kteří mohou usilovat o to, abych byl propuštěn coby pozůstatek studené války a poukáží na nedávné změny v SSSR, na Gorbačo- vovu “glasnost”, coby důkaz významného zlepšení. Nakonec mi dovolte, abych dodatkem k výšeuvede- nému uvedl následující příběh a svůj závěrečný komentář. Aby zabránila pětiletému chlapci vyjít do ulice, kde hladovějící venkované pátrali po malých dětech, z obavy před vyhladověním, přivázala matka malého Pavla Kulyka za nohu ke kuchyňskému stolu. To se stalo v roce 1933 za hladomoru na zpustošené Ukrajině. O nějakých třicet roků později napsal Kulyk paměti hladomoru a byl, pro nic jiného než to, odsouzen. Podobně jako on, mnozí jiní byli, dokonce nedávno, odsouzeni za to, že o něčem takovém promluvili. Pokud Gorbačov a sovětské úřady otevřeně neodsoudí krutosti napáchané po celém Sovětském svazu, především pak za Velkého hladomoru na Ukrajině, bude opravdová “glasnost” veškerá žádná. Nejlepší důkaz o neupřímnosti sovětské vlády spočívá v tom, že upouští od stíhání těch, kdož tyto sveřeposti přímo páchali, a namísto toho pronásleduji ty, kdo o nich hlasitě promluví. S úctou Danyio Shumuk * * * Závěr dopisu, který 20. 8. 1987 zaslal 721etý Ukrajinec D.S. na adresu The American Bar Association v New Yorku. S. strávil bezmála celou polovinu svého života (31 roků a 7 měsíců) v sovětských věznicích, aniž by, jak tvrdí, jediný den tohoto trestu byl ospravedlněn. Dopis byl napsán brzy po tom, kdy emigroval do Kanady a usadil se v Torontu, a předtím, než došlo v Moskvě k setkání amerických a sovětských právníků za účelem uzavření smlouvy o vzájemné spolupráci. (S povolením Samizdata přeložil Richard Hanzlík) Socialistické křeče Burmy Již několik měsíců, a zejména v posledních dnech se Burma zmítá krvavými nepokoji, jimž padlo za oběť víc jak sto lidí. Vleklé napětí vedlo koncem července k zásadním kádrovým změnám, ve vedení státu a jediné politické strany, přesto však nebyly odstraněny a ani být nemohou zdroje napětí a tím ani další výbuchy násilí, které trvá dodnes. Burma je bývalá britská kolonie, která získala nezávislost před čtyřiceti lety. Je velká jako pět čsl. republik a má 38 miliónů obyvatel. Po převratu, který provedl před 26 lety generál U Nel Win se štábními důstojníky vytkl program tzv. burmské cesty k socialismu. Generál U Neil Win, stál pak 26 let v čele státu i vládnoucí Strany burmského socialistického programu. Burmská revoluce měla “slibný” začátek, protože bylo co znárodňovat a krást. Časem když ubývalo nahromaděného kapitálu začaly se projevovat a hromadit problémy. Zestátněné podniky byly chybně řízeny a burmské hospodářství utrpělo navíc velké škody poklesem příjmů z vývozu rýže a teakového dřeva. Nedostatky v řízení a růst výrobních problémů vedly 6 postupně k tomu, že začalo stoupat zahraniční zadlužení a naopak se snižovala životní úroveň lidí. Roční příjem na hlavu nečiní ani 200 dolarů a Burma se zařadila mezi nejchudší země světa. Neutěšená hospodářská situace, jejíž stav je v přímém kontrastu k možnostem, neboť země má všechny předpoklady hospodářského rozvoje - především velké nerostné bohatství: wolfram, zinek, cín, stříbro, železná ruda a disponuje mnoha úrodnými oblastmi pro pěstování rýže, je v poža'dí jednoho zdroje nepokojů. Všeobecně se však soudí, že ekonomické a sociální problémy jsou sice základní, ale z nich se odvíjí celé klubko rozporu dalších. Jejich odraz je pak v demonstracích a dalších protestních akcích. Působí zde i problém násilného potlačování náboženství jako ve všech socialistických státech. Tak přibyl další socialistický stát do statistiky politického bankrotu ke kterému všechny socialistické státy velikým tempem spějí. Konec marxistických snů o krásné budoucnosti. Milo Komínek JUNÁK Ve Vídni vydal čsl. Skaut-Junák památný barevný časopis stejnojme- ného názvu k 201etému výročí existence Skauta v Exilu. Časopis redigoval br. Ester, občanským jménem Vojtěch Kozák, jinak také mukl. Blahopřejeme! [pageend6]Lidé východní Evropy a SSSR jsou nesporně v pohybu: ujímají se iniciativy, vytvářejí nové skupiny a seskupení, zamýšlejí se nad budoucími společenskými formami svého bytí. Bylo by nepřirozené, kdyby Charta 77 zůstávala neovlivněna. Zdůraznit je nutno především několik bodů: 1 Charta se nyní častěji obrací k veřejnosti a k občanům (i když ještě ne k národu či k lidu). Nedávný dokument je adresován “Československé veřejnosti”. Je možné, že éra “Vážených panů prezidentů” či “Vážených panů prokurátorů” konečně minula? Věřme. Doufejme. 2) V dokumentech Charty se nyní objevila myšlenka “obrody občanství” a úsilí o “obnovu právního státu, kde by občanské svobody nebyly svévolně znehodnocovány.” Zde asi čteme více nežli bychom měli, ale stará “iniciativa v rámci daného systému” to také není. “Obnovit právní stát” může být více než prostá reforma toho starého. 3) Proti nařčením režimu, že Charta je “protisocialistická, poslední chartistický dokument již neopakuje že Charta je socialistická, ale zavádí novou myšlenku: “Je-li to činnost protisocialistická, pak se tyto závazné normy neslučují s tím, co autoři dopisu chápou jako socialistickou společnost.” Málo je to, ale přece něco: sacialismus je možno předefinovat. 4 Jeden z nynějších mluvčích Charty 77 je současně činný ve Společenství přátel USA. Může snad SPUSA sehrát tolik potřebnou roli mostu mezi Chartou 77 a exilovými skupinami jako O.N.88, SÚTB a NKČS? Je třeba pracovat. Možnost širokého domácího i exilového sjednocení za to jistě stojí. 5) Poprvé se zdůrazňuje, že režim považuje za důležité protisocialistické seskupení tzv. “bývalé členy KSČ, vyloučené po potlačení Pražského jara a pokoušející se nyní vrátit do veřejného života.” Toto oddělení “bývalých členů KSČ” od O.N.88 DOKUMENT č. 6 “Obroda Charty?” Charty 77 považujeme za významné. Dokáže se Charta roku 1988 distancovat od této skupiny a prvotních prohlášení Charty 77? Výše uvedené body jsou pouze náznakem možné společné platformy. Obzvláště bod pátý je velmi důležitý: máme-li znovuzískat důvěru a odvahu národa, je nutno zaručit, že se zmínění “bývalí členové KSČ” zpět do veřejného života nikdy nevrátí! Tímto požadavkem nevylučujeme sympatizující členy KSČ, kteří nejsou a nikdy nebyli politicky angažovaní a jejichž politický přechod k podpoře syystému společenského účastenství je možný a v principu vítaný. SPUSA má plnou podporu a spolupráci O.N.88, NČKS a SÚTB; jeho podpora Chartou 77 by snížila váhu anachronistických vlivů různých naivních, ale hlasitých, západoevropských a amerických levicových, socialistických a “liberálních” skupin. Tím by se Charta více přiblížila k vlastnímu národu a k východoevropským lidovým hnutím vůbec. Třetí “protisocialistická skupina” jsou katolíci a křesťané vůbec. Jelikož první tři základní principy Programu O. N. 88 jsou převzaty přímo z katolických sociálních textů, zde je jednota společenských zájmů již definiční. Ze tří “protisocialistických skupin” je O.N.88 zajedno s katolíky, programaticky odmítá “bývalé členy KSČ” a je ochotna pracovat za získání spolupráce členů obrozené Charty 77. Národ takovou jednotu potřebuje. První kroky již byly učiněny, některé spontánní formy spolupráce byly zahájeny: výsledky budou zřejmé do konce roku 1988. Doufejme, že dokumenty O.N.89 již budou nejen programaticko-optimistické, ale i konkretně-praktické. O.N.88 7 Výstupní kontrola počítačů v SSSR [pageend7]Celní závory v Bayer. Eisenstein-Zelezná Ruda (86 km od Plzně) U celních závor v Gmůndu-České Velenice Kříž v Negelbergu Tam, kde končí svoboda! Přiletěl jsem do Evropy, abych se jako žurnalista přesvědčil, jak přistupuje strana a vláda k “Perestrojce, Glasnosti, Míru a Lidských právech.” S br. Standou V. jsme se vydali na prohlídku čs. hranice. Začali jsme u Bayer. Eisensteinu (Železné Rudy). Mé bývalé povolání leteckého akrobata mi nedovolovalo mít strach, ale když už jsme byli téměř 150 m od čáry, najednou jsem vyhrkl: “Stando, brzdí ti kola?” Standa se na mne tak bokem podíval a zastavil asi 20 metrů od závor. Oddechl jsem si. Přece nemůžeme udělat sensaci západním mediím, že dva bývalí muklové prorazili kapitalistické závory a ujeli do Československa. Od závor je do Plzně 86 km, ale jen dvacet metrů nás dělí od nesvobody! Naše auto sledovalo čs. hranici směrem na východ. Všude jen ostnaté dráty, zátarasy a kulometné věže. Od Gmůndu (České Velenice), až do Negelbergu jedete po cestě, na jejímž severním okraji stojí čs. drátěný plot, za ním do vnitrozemí 100-250 m další dvojitý- plot (koridor) a v neurčitých vzdálenostech od sebe kulometné věže. V Negelbergu u kostela postavili naší exulanti kříž s věncem z ostnatého drátu na památku obětem komunismu. Stojí jen několik desítek metrů od čs. hranice. Smutno je u srdce! Po čs. hraniční plot se v NSR a Rakousku můžete pohybovat volně jako svobodní lidé, zatím co na druhé straně hranic číhá skrytá smrt! ČSSR jako jeden velký zadrátovaný koncentrák. -mk- Mrtvým beze jména Tam za tím drátem v bodláčí, leží má země zhanobená, za drátem u nějž vyhasly životy štvanců beze jména. Tam za tou věží vraždící najdete srdce prostřelená, tam jarní květy vonící rostou z těch srdcí beze jména. A’ kousek dál, tam u lomu, dnes cvrčků hraje noční směna, k věčnému spánku někomu kdo zahynul tam beze jména. A tam kde chodí laně pít, je vrba v smutku nakloněná, že zemřel pod ní, kdo chtěl žít, neznámý štvanec beze jména. Tam u těch drátů v bodláčí, kde svobody se pozná cena, dnes opět vrazi pytlačí a střílí lidi beze jména. Až padnou věže vraždící, ožije země porobená, pak vyznačovat hranici budou ti mrtví beze jména! ,, _ . . Jára Mečů 8 8 9 9 [pageend8]DRAHOKAMY n á r o d n í k u l t u r y JOSEF HERMAN František Topič - nejen nakladatel Být si vědom významu psaného slova pro národní život a “jenom” riskovat vlastní síly si vždycky vyslouží uznání širokých vrstev. Přirovnávat dnes Františka Topiče k Baťově cestě Zlínem se rozhodně nezdá přehnaným oceněním. Šíře podnikání, to jest náklad a prodej knih byly v jeho pojetí moderní a když k nim později přidal ještě obchodování uměním, uměleckými předměty a výstavní Salon, zjeví se nám F. Topič jako opravdový avant- gardista. Na Národní třídě vlastnil výstavný dům (dnes pod ochranou památ- kářů). Jist hodnotou literatury pro jedince i celek, založil na tomto místě ve skutečnosti nakladatelství nových autorů. Kolik jen jich vykročilo do světa Topičovými dveřmi! U Topiče začala později tak zvučná jména jako Svat. Čech, Neruda a jiní, zakrátko následováni mnoha a mnoha dalšími. Topič rád vydával jejich práce v edicích - například Duch a svět, Topičovy bílé knihy, Topičovy dobré knihy a řadu jiných. Vydával známý časopis “Švanda dudák”, k němuž se současnost vrací jako k prameni, zrovna tak je považován za zdroj neocenitelných informací “Topičův sborník”. Citem pro výtvarné umění byl Topič přímo povolán uvést do knihy hojnost ilustrací, na něž se vždycky spíše hledělo jak “na nutné zlo”. Topič se nebál riskovat uvedením nových jmen. Proto nezůstal pouze u knihy při výtvarné stránce. V reprodukcích také rozšiřoval díla českých malířů a za zvláštní čest si pokládal publikování uměleckých monografií, četných memoárů a snad jako první vydáním zajímavých korespondencí. Vydal i dobře známé dílo Mádlovo - Umění včera a dnes. V roce 1887 učinil další významný krok vpřed - otevřel zde nedaleko Národního divadla - Topičův salon. Dnes vidíme tento počin jako logický důsledek předchozího zasvěcení u- měním. Dveřmi salonu vykročily do světa desítky a desítky dotud neznámých kumštýřů, výstav bylo na sta. Nesly na štítě značku vysoké kvality, hodnotné umění. Vystavovat u Topičů bylo ctí a do jisté míry metou. Salon si záhy získal jméno, k němuž vzhlíženo s mimořádnou úctou. Při salonu pak vznikl ještě obchod obrazy, plastikami a výtvory uměleckých řemeslníků k denní potřebě. Vysoce prosperující podnik se octl v popředí zájmu při znárodňování po roce 1945, převzat v plném rozkvětu svazem spisovatelů a dosud běží pod jménem Čsl. spisovatel, a zdá se, že v duchu a s problémy ostatních státních podniků jako JZD a doly. Z pozlacených zdí secesního domu odešla Topičova činorodost, láska k umění a poctivý závazek zdaleka nenahradil standart, třebaže jsou zde vydávána některá pozoruhodná díla, někdy v reedici, ke které by došlo tak jako tak i bez vyzvánění. Ohavné degradace podniku se zakladatel František Topič nedočkal. Narodil se před sto třiceti roky 1858 a zemřel počátkem nacistické okupace Československa, 1941. Max Švabinský, Topičův častý “host” pořídil jeho kolorovanou kresbu těsně před první světovou válkou, 1913. Umělecká Beseda Život se na nás dopouští krutostí patrně s vůlí ocenit dobrotu dní za námi. Abychom spravedlivě ohodnotili co bylo prospěšné a čemu patří chvála, když už sledujeme dobu následující. Letos, i když jsme v pravý čas náležitě nezaznamenali výročí Umělecké Besedy (založena 9. 3. 1863) po jednom a čtvrt století, přece neopouští mysl všech, kdož aspoň občas vzpomenou jejího významu a důležitosti v den vzniku a osobností, jež po dlouhou dobu ospravedlňovali její bytí. Od samého prvopočátku přiváděli do jejího života čerstvý vzduch myšlenky národní. V Umělecké Besedě byli sdruženi velcí mužové požehnaného umění. Dlouhá řada slávou žíhaných jmen věnčí její štít, složený ze symbolů malířství, hudby a literatury. Jednotlivé odbory často hluboce zasáhly do veřejného života, ba velmi účinně i do soukromé oblasti jednotlivcovy, pokud hledal v Besedě tak říkajíc útočiště. Mezi předními představiteli nalézáme všechny výtečníky uměleckého světa, je mezi nimi dokonce skaut, prof. A. B. Svojsík. Pouhý výčet ze všech odborů se vymyká možnostem této jubilejní vzpomínky, jakkoli máme na mysli oslavu. Kterýkoliv podnik Umělecké Besedy se vyznačoval jednostejně: vyso- 10 [pageend9]kou kvalitou ať přednášky, scény, výstavy. Na pódium byli povoláváni národovci a s nimi akademikové, umelci, vždy zasvěcení znalci své profese. Předem zaručovali vyspelou úroveň každému zájemci. Věru, nebylo jich málo za těch sto roků trvání. Umělecká Beseda vydávala rovněž reprodukce slavných děl, pamětní listy a grafické práce svých členů, pokud měly co říci národu. Literární odbor nezůstal v ničem pozadu činností publikační a hudební. Kdo dnes vyjmenuje koncerty pod patronátem UB? Skrze literaturu přišli ke slovu dramatikové a herci, hudbou se uplatnili tanečníci - Beseda žila na spojených liniích theorie s praktickým uplatněním v každodenním životě. Vznik Umělecké Besedy v Praze jakoby rozsvítil signál k ustavení českých Besed mimo korunu království. Zásluhou UB se zvedl opravdu celonárodní duch. Uvedením Besedy byl předznamenán vznik mnoha uměleckých svazů a spolků, jejichž náplň kryla hnutí osvobozovací. Všechna tato rozličná seskupení dosáhla uznání širokých vrstev a hlavně podpory. Však základní pohnutka k ustavení Umělecké Besedy by neměla být opomenuta a jakmile poměry jen trochu dovolí, Beseda zas přivedena k dalšímu podnětnému a úspěšnému životu. Ludvík Nerad Rád bych na tomto místě vzpomněl milého Ludvíka už proto, že byl muklem. Navíc muzikantem a nakladatelem, který českou muziku vydával tiskem po dlouhý čas. Třebaže se jednalo povětšině o skladby lehčího rázu (business is business platilo i v Praze), byl od základu sběhlý v hudbě klasické - od vrozeného sklonu pak bylo potřeba učinit jen maličký krůček - ke klavíru. A tu jsme u jádra věci po výtce vzpomínkové: na táboře tenkrát povolili tak zvaný kulturní kroužek, však se pamatujete, že? Nu a Ludvík se přičinil a zdařilé i méně zdařilé “koncertyy”, předvedené s nevšedním nadšením amatérů pod taktovkou Ládi Hrubého, který ve všem objevil a ze všeho doloval “těžkou dobu’’. Kolik volných odpolední trávil s kluky v kulturáku, přehrávaje, poukazující na zvláštnosti, úskalí skladby a jak je hrát na flétnu, trumpetu, housle - vždyť těch instrumentů nebylo na táboře mnoho, ale času mu to zabralo moc a moc, protože nadšení samo nestačilo. Kluci se pouštěli na Rossiniho, Beethovena, hráli vášnivě rádi Mozarta, ale ze všeho nejraději naslouchali Ludvíkovi u klavíru. “No jo, takhle hrát nikdy nebudu,’’ říkali a on je ujišťoval, že když vyslechnou dobrou radu a budou ji vytrvale uplatňovat, že ano. Byl v podstatě pesíkem ale dával to najevo nerad, protože byl od narození Nerad a mnozí jsme se mu vysmívali že vidí černě, že by potřeboval brýle spíš růžové. Temnota skel duše mu nevadila a nebránila vidět chyby začátečníků, jejich zoufalé pokusy a dílčí výsledky, dosažené tak trochu jeho přispěním, po nekonečném opravování a novém přehrávání jedincem, celek pak citýro- val sám Láďa dirigent. Doba byla “těžká’’, ale kolik se v ní, díky muzice a několika zažraným muzikantům rozsvítilo dní - na to je radostno vzpomínat a jistě si vzpomínáme častěji, než na buzeraci a dny pod mraky, dusné primitivismem a zlobou těch, kdo nás měli na starost a k převýchově. Ludvík Nerad již zemřel. Nemám po ruce přesné datum, tak si myslím, že bude dobře se u něho zastavit dnes, i když je pozdě, protože se narodil 21. července před 85 roky, na počátku století - 1903. Josef Herman Vlastimil Jaroslavský: Rudý mor Rudý mor tě zachvátil má země prudký vítr z východu ho nese - strašná má chapadla - proniká na kosti - mozek a dusí lidem hrdla - víru užírá a srdce. Probuď se jen lide rudý mor na dveře klepe! Muži - připravte své ostré meče - vyssávání krve všem odvraťte - rudý mor na světě zničte a rodnou zem zachraňte! Lidé bděte! Vítr z dálného východu v bouři draka nese - jemu - ostré drápy ty rozdrťte - na otcovské půdě krvelačnou bestii zažeňte a v bludu - těžké okovy své roztrhejte - ať nad krásnou Prahou slunce SVOBODY nám vzejde - v radosti zpěv zazní všude - nad Hradem náš prapor hrdě vlát zas bude! ... Toronto, 21. srpna 1988. (Z připravované sbírky: “Plamen naděje’’) Blahopřání Básník (mukl) Vlastimil JAROSLAVSKÝ vlastním jménem Rudolf Vágner slaví 24. srpna 1.988 své 75. narozeniny. BLAHOPŘEJEME! 11 [pageend10]Příp ad Plukovníka Redla edávno úspěšný film “Plukov- 1 ~ nik Redl, maďarského režiséra Istvána Szabo, je již čtvrtým či pátým filmovým zpracováním (tři německé, jedno české) klasického špionážního příběhu. Angličan John Os- bome zpracoval Redlův námět i pro jeviště v roce 1965 (“A Patriot for Me”). Literárních zpracování bylo nepočítané (mezi nimi i Egon Kisch a Joseph Roth); historických studií snad ještě více. Redl byl šéfem generálního štábu v Praze a celá jeho aféra byla úzce spjata s Prahou. Plukovník Redl Szábův, Osbomův či Rothův (“Ra- detzky March”) mají se skutečnou postavou Redla jen velmi málo společného. Osborne zdůrazňuje homosexualitu, Szabo se soustřeďuje na “krizi identity”, Roth zachycuje dekadentní “atmosféru”; Němci vždy zdůrazňovali vojenskou zradu. Režisér Szabo, po svém úspěchu, tvrdil: “Můj příběh je pravdivější než historie.” Szábův “příběh” však není příběh o Redlovi, ale o někom zcela jiném: o někom zbytečném, nedůležitém, o někom kdo chce pouze být někým jiným nežje. Plastická operace, poněkud banální. Ani příběh ani historie plukovníka Redla nejsou zajímavé, vzrušující a poučné tolik, jako jsou prostá fakta a nevyumělkovaná skutečnost Redlo- vy aféry. V roce 1931 natočil náš Karel Anton film “Aféra plukovníka Redla” (nehledejte to v ničem od A. L. Liehmu, ti nevědí) film věrně podle Egona Erwina Kische. V hlavních rolích jsou Emil Artur Longen, Marie Grossová a Truda Grosslichtová. Tento “pražský” Redl je o kafkovské autonomii policejně-vojenských aparátů, o mašinérii, která rozhoduje podle svých vlastních, s nikým nesdílných kódů, sledující své vlastní, s nikým nesdílné cíle, ignorující císaře, cary i presidenty, veřejnost, tisk i spravedlnost. KDO BYL PLUKOVNÍK REDL? Plukovník Redl byl donucen se zastřelit. Spáchal to klasické “harakiri” tzv. “důstojnické” sebevraždy. Položíte na stůl revolver, procedíte mezi zuby něco o vojenské cti, důstojnickém sboru, a veřejné ostudě - a ponecháte člověka v pokoji samotného. Ani nemusíte stavět ke dveřím knechty s pistolemi. Cekáte na dutou ozvěnu výstřelu. Nejde však o sebevraždu, ale o sebevraždu vynucenou, tedy o něco mezi sebevraždou a popravou či mezi sebevraždou a vraždou: jde o sebepo- pravu. Sebepoprava je vhodná, když není vhodné, aby byl odsouzenec předán veřejnosti, státu, či soudu. To se dělalo vždycky. Aféra plukovníka Redla byla prvním vytroubením vlastního a skutečného počátku první světové války. “Mým národům”, již byla jen nutná formalita. Alfréd Redl se narodil ve Lvově, devátý ze čtrnácti dětí železničního úředníka. Bystrý chlapec: vystudoval rakouskou vojenskou akademii a císařskou válečnou školu. Mluvil německy, ukrajinsky, polský a rusky. Ideální vyzvědač, jeden z nejlepších. Dostal Železný kříž, Vojenský kříž, četné medajle, mnohé dokonce od samotného císaře. Od r. 1900 do r. 1905 vedl Redl rakouskou výzvědnou službu. Nebyl to žádný patlal. Redl natáčel rozhovory podezřelých osob na voskované válečky, používal skryté kamery pro fotografování návštěvníků, snímal tajně otisky prstů (nabídnutím třeba krabičky cigaret), vedl kartotéky s ukázkami písma psacích strojů z celé Evropy, vynalezl státní porušování listovního tajemství: dones mnohé vládní systémy závisí na důvtipných vynálezech plukovníka Redla. Redl byl efektivní, nemilosrdný a zcela profesionální. Byl mu tedy svěřen úkol vybudování vojenské špionážní a špiclovské služby v Praze: byl jmenován plukovníkem a šéfem generálního štábu. Přestěhoval se do Prahy a jeho první akcí bylo založení “černého kabinetu” k otvírání a studiu soukromé pošty. Tato instituce - v různých obměnách - funguje v Praze až dodnes. Redl však zapomněl, že však i jeho dopisy mohou být otevřeny horlivými agenty. Na jaře r. 1913 byly jako podezřelé otevřeny dva dopisy uložené pod značkou “Opernball 13” poste restante na vídeňské hlavní poště. Nebylo v nich nic než peníze; hodně peněz.- Kdo si pro ně asi přijde? Celá mašinérie “kontrarozvěd- 12 [pageend11]ky”, vynález to Redlův, byla na čekané po dlouhé měsíce. Nic: nikdo peníze nechtěl. - Až večer 24. května 1913 byly dopisy náhle vyzvednuty mužem, který, i přes obratné “zdržování” zasvěceným poštovním úředníkem, unikl autodrožkou dříve než se detektivové dostavili. Kolem bezradných detektivů však náhle projíždí ta samá auto- drožka! Zastavit! Je ale prázdná. Jen na zadním sedalde našli soukenné pouzdérko na kapesní nožík. Kam jste vezl”? “Kavárna Kaiserhof”! V kavárně Kaiserhof však tajemný pasažér není. Jo, kdosi právě odjel ze stanoviště taxíků před hotelem. Kdosi jiný náhodou zaslechl, že “mi- lostpán” chtěl do hotelu Klomser. Ne, do hotelu Klomser nikdo autem nepřijel, kromě dvou obchodníků z Bulharska. Ne, žádný pán nepřijel sám. Asi před čtvrt hodinu se také vrátil, v civilu, pan plukovník Redl. Redl! Obávaný šéf rakousko- uherské výzvědné služby: vede snad v hotelu sám nějaké vyšetřování? Co dát vrátnému pouzdro na nožík, aby se jako pozeptal hotelových hostí, čí to je? Vysoký pán v uniformě seběhl po schodech a odevzdal v recepci klíč od pokoje Č. 1. “Neztratil snad pan plukovník pouzdro na kapesní nožík?” “Ano, děkuji. Už jsem je hledal. Kde jsem, je jenom ...”? Plukovník Redl však větu nedokončil a rozhlédl se kolem. Světleše- dý soukenný sáček v jeho kapse se náhle změnil v ostrý, blyštivý nůž strachu: zahleděl se na nenápadného muže, který si rozšafně listoval v knize hostí - pár kroků od něho. Plukovník Redl si jasně uvědomil, že mu zbývá jen pár hodin života. Vyšel na ulici, otáčí se kolem sebe: Jen dva nezajímaví pánové vyšli z výčepu hotelu Klomser. Vrátný mezitím telefonuje svěřenou a ještě nezajímavější zprávu na tajné číslo politické policie: Černínská kasárna v Praze “Vše v pořádku - pouzdro náleží panu plukovníku Redlovi. “Vrátným vyřčený rozsudek smrti! Důstojníci a agenti se již rozjíždějí po Vídni. Podpis na kvitanci na poštovním úřadě je Redlův. Redl trousí z kapes útržky přitě- žujícíčh dokumentů, rozhazuje je po podlaze v pasáži k Freyungu. Co kdyby začali detektivové útržky sbírat? Nezískal by čas? Sbírali, ale pouze jeden z nich. Během minut byly útržky složeny ve zpravodajské kanceláři: potvr- zenky na peněžní zásilky a na doporučené dopisy na vyzvědačské adresy ruských agentů. Špionáž pro Rusko! Co s Redlem? Zatknout okamžitě? Dále sledovat?! Redl přichází na nábřeží Františka Josefa a zahýbá do Brigittenau. Teprve dnes odpoledne ve čtyři přijel z Prahy ve svém řetězovém cestovním Daimleru. Nechal auto u karosáře Zedníčka na Brigittině náměstí. Krásné auto, se zlatými písmeny A.R. na dvířkách. Je však třeba potáhnout boční stěny lesklou koží a vnitřek vyčalounit temněčerveným hedvábím. Už ve čtvrtek se chtěl vrátit v opraveném voze do Prahy ... Odpoledne byl za Redlem v hotelu Klomser jeho milý, hulánský poručík Štěpán H. - Rychle nějaké peníze: musí koupit svému Štěpánovi auto, chtěli spolu jet na venkov ... A teď běží Redl nocí ke svému automobilu. Na venkov, a sám - ach jaká to hloupost, nemá to smysl! Redl se tedy vrátil zpět do hotelu. Zde již čeká známý z Prahy, první státní zástupce dr. Viktor Poliak. Společně večeří v restauraci Fried- hof v Josefově. Redl mlčí. Má se příteli svěřit? Má požádat o pomoc? 13 [pageend12]Pomalu se Poliakovi přiznává, ale jen nejasně a zmateně: nějaké morální poklesky, obvinění z jakéhosi zločinu, jistá zpronevěření ... Redl žádá Poliaka, aby mu umožnil návrat do Prahy. Poliak volá vládního radu Gaye- ra, ale ukáže se, že Gayer již ví, že Poliak je s Redlem ve Friedhofu. Polák zbledne. Rozloučí se rychle s Redlem před hotelem, těsně před půlnocí. Plukovník Urbanski z Ostromi- ecze a setník generálního štábu Ron- ge doručují rozkaz majoru Vorlicko- vi, aby se s nimi zúčastnil práce v jakési zvláštní vyšetřovací komisi. Všichni tři se pak staví pro vedoucího komise, generálmajora Hofera. O půlnoci vcházejí čtyři páni do pokoje č. 1 v hotelu Klomser. Plukovník Redl sedí u stolu a píše dopisy: generálu Gieslovi z pražského sboru, bratrovi, ... “A střelnou zbraň máte, pane Redle? Ne? Smíte požádat o střelnou zbraň, pane Redle.” “Revolver. Revolver”? Nikdo nemá s sebou revolver. Jeden z členů komise jede domu pro browning. “Rádo se stalo, pane Redl.” Pánové čekají trpělivě před hotelem. Střídají se na šálky černé kávy v Centrálu. Střídavě pak odjíždějí domů převléknout se do civilu. Aby nebyli nápadní ranním chodcům. V pět hodin ráno poslali k Redlovi přivolaného detektiva s “nutným poselstvím”. Dveře otevřeny - plukovník Redl leží ve svém pokoji, vedle pohovky - mrtev. Trvalo to vše dvanáct hodin. Od vyzvednutí dopisu na poště až do potvrzení smrti. To je sebepoprava. Redl se střelil do úst, před zrcadlem. Na stolku byly dva dopisy: jeden staršímu bratrovi a jeden pražskému sborovému veliteli baronu Gieslovi. A lístek: “Zničila mě lehkomyslnost a vášeň. Modlete se za mne. Pykám za své poblouzení smrtí.-Alfred.” A ještě dodatek. “Je třičtvrtě na dvě. Teď zemřu. Prosím, aby moje mrtvola nebyla pitvána. Modlete se za mne.” Co všechno lidé nenapíší! Sebevražda tedy. Jen Redlův důstojnický sluha Josef Sládek běhá v hotelovém foyeru a špatnou němčinou vykřikuje, že to není browning jeho pána, že pán neměl sebevražedných úmyslů, že na dnešek dal různé příkazy, že chtěl ve čtvrtek do Prahy ... že byl pan plukovník zastřelen a že je to revolver vrahův. A co ten posel v půl šesté ráno, který hotelovému personálu o Redlově mrtvole nic neřekl? A co ti čtyři páni v jeho pokoji o půlnoci? A co ten ranní telefon pro Redla, aby v hotelu jeho smrt sami objevili? Jak jen Josefa Sládka umlčet? Říci mu, že se jeho pán zabil protože zneužil úřední moci. A Sládek mlčí, protože ví o Redlově homosexualitě. Ani komise, ani Josef však nevědí pravou příčinu Redlovy “dobrovolné” smrti: špionáž. “Velmi nadaný důstojník, před nímž byla ještě velká kariéra, se v návalu pominutí smyslů ...” oznamovala c.k. telegrafní tisková kancelář. Urbanski a Vorlicek zatím spěchali do Prahy, prohledat Redlův byt. Byt byl otevřen násilím narychlo přivolaným zámečníkem Wagnerem. Pan Wagner ale mluvil a večerníky psaly. Redlův byt vypadal jako dámský budoár: šminky, pomády na vlasy, voňavky, gulmy, navoněná psaníčka- většinou od mužů, hlavně od hulán- ského poručíka ze Stokravy, Štěpána H. ... Též dopisy Redlovy “fausse maitresse” Ludmily H. Červené hedvábí, růžový plyš, alabastr. Fotografie mužů v nepřirozených pozicích či v ženských šatech; krabice tří set navštívenek: samá šlechtická jména ... Později bylo v soupisu Redlova majetku ještě uvedeno: 400 párů glacé rukaviček, 195 vyšívaných košil, 25 salonních kalhot. 8 důstojnic- 14 kých šavlí, Zeissovy fotoaparáty, objektivy Tessar, ... a jediná střelná zbraň: browning. Alfréd Redl předal Rusům rakouské válečné plány: dispozice nástupů, mobilizační plány, opevnění hranic, pevnostní plány, konstrukce děl, jména vyzvědačů, a tak podobně. - V prvních několika bitvách války ztratilo Rakousko přes půl miliónu mužů! Prudký pád úspěšného člověka během necelých dvanácti hodin; sebepoprava; vyzvědačství a špionáž; výlety do Davosu, osobní Austro- Daimlery, drahé koně; sexuální vy- děračství; ruské peníze: klasické to součásti špatného filmu. Redl byl hlavním vyšetřovatelem v největším vyzvědačském procesu Rakouska: “Hekajlo-Wienckowski- Acht” v roce 1903. Plukovník auditor Hekajlo ze Lwova zpronevěřil peníze, uprchl do brazilské Curitiby, používal ruský pas, a nakonec byl vydán brazilskou vládou zpět Rakušanům (Doprovázející brazilští důstojníci mu dali nabitý revolver; Hekajlo jej však nepoužil). Ve Vídni Hekajla vyslýchal setník Redl. Hekajlova společníka, majora rytíře Wienckowského, usvědčil Redl “mistrovským” tahem: vyzvídal majorovou šestiletou dcerušku, která mu ukázala, “kde tatínek schovává dopisy.” Během vyšetřování této aféry se ale Redlovi něco stalo: jeho homosexualita byla odhalena ruskými agenty. Redl byl ztracen. Nebylo vyhnutí, musel pracovat pro Rusy. Jeho chování v prcesu se změnilo: začal se náhle dokonce zasazovat o nevinu Wienckowského a Achta, ale již bylo pozdě. Měl na vybranou: buďto prozrazení homosexuality a tak zneuctění rakouského důstojnického sboru a téměř jistý trest smrti, anebo špionáž pro Rusy a tak téměř jistý trest smrti - později. Redl dal Rusům plány, Rusové mu “dali” Hekajla. Redl dostal na šibenici Rusa, který pracoval pro Rakušany, Rusové mu dali peníze. Stupínek po stupínku Redl zabředal do své histo- [pageend13]rické tragedie. Redl byl pohřben potichu: leží na ústředním hřbitově ve Vídni, v hrobě č. 38, řada 29, oddělení 79. Důstojníci rakousko-uherského generálního štábu nakonec zvítězili. Nedopustili, aby jeden z kamarádů byl postaven před soud, nařčen ze zrady, vláčen v novinách a popraven. Ani mocnář, ani následník trůnu, ani tisk - nikdo nedokázal ovlivnit zpupné a zcela vnitřní štábní řešení případu Redl. Mašinérie a “pokrevní” bratrstva státních tajných policií, vojenských klik a ministerstev vnitra pracovaly, pracují a budou pracovat vždy samy, autonomně, podle svých starodávných kódů vlastní cti, povinnosti a zodpovědnosti. Podle E.E. Kische volně zpracoval M. Zelený AKTUALITY Jihoafrický ministr zahraničí oznámil na tiskové konferenci, že armáda Jihoafrické republiky disponuje deseti atomovými bombami, jejichž účinnost byla vyzkoušena minulého roku na podzim v prostoru nad jižním Atlantikem. o o o Sovětští inspektoři zahájili 9. srpna t.r. v Belgii kontrolu dodržování sovětsko-americké smlouvy o likvidaci jaderných raket středního a krátšího doletu. Do Belgie přiletěly dvě skupiny po deseti sovětských odbornících. Jedna kontroluje počty amerických raket a zařízení podléhajících smlouvě na letecké základně ve Florennes, druhá v opravárenském závodě SABCA v Glosselis u Charle- rot. o o o V Moskvě bylo oznámeno, že 6. srpna po dlouhé a těžké nemoci zemřel hrdina SSSR zasloužilý letec- kosmonaut SSSR A. Levčenko. o o o Burmský rozhlas oznámil, že při nepokojích bylo zatčeno přes 800 osob. Čtyři demonstranti byli zraněni. o o o Bývalý arcibiskup M. Lefevre zakladatel Bratrstva Pia X. bez souhlasu Vatikánu vysvětil čtyři biskupy a odmítl učení Druhého vatikánského koncilu: byl i s vysvěcenými exko- munikován z církve. Stejně byl postižen i spolusvětitel, bývalý brazilský biskup A. de Castro Mayer. o o o Prezident USA, Ronald Reagan, jmenoval v úterý 9. srpna t.r. prezidenta Texaské technické univerzity Laura Cavazose novým ministrem školství. Nahradí dosavadního W. Benetta, který podal v květnu demisi a hodlá v září z vlády odejit. Cavazos je první Američan hispánského původu, který vůbec kdy zasedl ve vládě USA. o o o V noci na středu 10. srpna t.r. překročil počet obyvatel Asie tři miliardy. Bylo to oznámeno v Tokiu. o o o Počet slonů žijících v Ugandě se snížil na 3000 kusů, přičemž ještě v sedmdesátých letech čítala stáda těchto tlustokožců 25 000 kusů. Podle zdrojů ministerstva cestovního ruchu a ochrany divoké zvěře jsou hlavní příčinou tohoto drastického vývoje pytláci, kteří vraždí slony pro jejich kly a maso. Ilegálním lovcům padlo za oběť 88 procent všech slonů. o o o V jižním Izraeli nedaleko rudo- mořského pobřeží objevili geologové poprvé v dějinách tohoto státu ložiska zlata. o o o Čtyřiatřicetiletý australský výsadkář G. Wright přežil seskok s výšky 3600 metrů, když se mu neotevřel ani hlavní ani záložní padák. Utrpěl sice četné zlomeniny, ale zůstal naživu a při vědomí, nejspíš díky tomu, že dopadl do koruny velikého stromu, která jeho pád ztlumila. o o o V Tunisu oznámila agentura WAFA, že Alžírsko souhlasí s tím, aby mimořádné zasedání Palestinské národní rady se konalo v Alžíru. 15 V NSR pokračují manévry s raketami středního doletu Pershing 2. Podle agentury DPA se vydaly z americké základny v Mutlangenu tahače s pershingy prověřit “uvedení raket do bojové pohotovosti”. Je to první cvičení s těmito zbraněmi od ratifikace smlouvy o likvidaci raket středního a kratšího doletu. o o o Japonsko se chystá zahájit vývoj ultrarychlého dopravního letadla, které by překonalo vzdálenost mezi Tokiem a New Yorkem za tři až pět hodin. Nynějším letadlům trvá stejná cesta asi 13 hodin. o o o Angolská osvobozenecká armáda UNITA je proti zastavení palby a statusu quo v Angole. Je odhodlána bojovat proti komunistické vládě bez ohledu na ujednání mezi marxistickou Angolou, Kubou, USA a Jižní Afrikou. Dasavadní dohody nejsou pro UNITU závazné a bude dále bojovat za osvobození celé Angoly od komunismu. o o o V botswanském hlavním městě Gaborone bylo oficiálně oznámeno, že letadlo s prezidentem Botswanské republikyyQ. Masirem, které bylo v neděli 7. srpna t.r. nuceno nouzově přistát na angolském území, bylo zasaženo střelbou z angolské stíhačky. Prezident utrpěl zranění následkem výbuchu střelou poškozeného motoru. Angolské ministerstvo zahraničních věcí vydalo zprávu, ve které se tvrdí, že uvedené letadlo s prezidentem Q. Masirem neletělo v povoleném koridoru a pilot stíhačky nevěděl o jaké letadlo se jedná a proto použil palubních zbraní. o o o Jihoafrická republika zahájila odsun svých vojenských jednotek z angolského území. Stalo se tak na základě dohody dosažené v Ženevě mezi JAR, Angolou, Kubou a USA. Oznámil to mluvčí jihoafrického ministerstva zahraničí. Podle svých vlastních údajů má JAR v Angole necelých 3000 vojáků. Jednotky jsou až 300 km v angolském vnitrozemí a jsou soustředěny kolem provinčního [pageend14]správního města Cutto-Cuanavale. Zástupce JAR dále uvedl, že v souladu se ženevskou dohodou bode odsun jihoafrických vojsk dokončen k 1. září t.r. Zdůraznil však, že postup stahování závisí “na vojenských hlediscích i na vývoji mírových rozhovorů”, Čili plnění dohody se strany Angoly. 0 0 0 Na mysu Canaveral na Floridě byla uskutečněna úspěšná zkouška tří motorů raketoplánu Discovery. Motory byly zažehnuty ve 13:30 hod. a pracovaly předepsaných 22 vteřin, po nichž byly počítačem vypnuty. Zkouška musela být pětkrát odložena a nakonec se konala s třítýdenním zpožděním. Nebyl při ní na palubě žádný z astronautů. Pracovníci NASA oznámili, že nyní podrobí analýze údaje o práci všech systémů raketoplánu získané v průběhu testu. Úspěšná zkouška motorů otevírá cestu k novému startu raketoplánu. o o o Nad Azorským mořem u města Jejska došlo v pondělí 8. srpna k leteckému neštěstí, při němž havarovalo vojenské dopravní letadlo s důstojníky na palubě. Jak napsal list Krasnaja zvezda, neštěstí si vyžádalo oběti na lidských životech. Opomenuli uvést počet obětí. ■o o o Pacienti Národního střediska pro výzkum rakoviny trpící onemocněním AIDS se právě stali prvními příjemci nového léku proti viru této zhoubné nemoci. Jde o geneticky vyrobený protein, který podle názoru vědců může zahájit cestu k nové éře v léčbě AIDS. Lék byl nazván CD4, protože imituje stejnojmennou bílkovinu, jež se běžně nachází na povrchu klíčových buněk imunitního systému. V podstatě jde o speciálně vyrobený druh chemické houby, která je s to vyssát virus ještě dříve, než pronikne do buněk, jež normálně usmrcuje. Ve zkouškách na pokusných zvířatech vzorky virus úplně vstřebaly ještě dříve, než dokázal nakazit buňky a než mohl zahájit svůj smrtonosný proces. o o o Ladislav Křepelka z Basileje - předseda Světového sdružení byv. čs. pol. vězňů v exilu a Milo Komínek vydavatel časopisů “VĚZEŇ” a Naše Hlasy z Toronta, řeší 2. 7. 88 muklovské problémy. * Stanislav Vrbka z Norimberku, odvážný mukl, na kterého je spolehnutí. Tisíce díků! * Po bohoslužbách před kostelem na hradě v Norimberku: Jiří Zezulka, Milo Komínek, Jiří Peterka a Alexander Bukoviny ...“Čo bolo to bolo, fajčili sme spoločne jednu cigaretu a teraz sa trtkame ...” 16 [pageend15]