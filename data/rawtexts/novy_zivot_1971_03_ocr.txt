novů • ' V život Z OBSAHU Svátky v březnu • Pecka: Člověk a askese • Stojan arcibiskupem • škar- vada: Pavel VI. a podzim jeho pontifikátu • Rucker: Pod sněhem • Středa: Jedinou hodinku • Chlum: Dej mi své slzy • Petr: Tečka za světovou válkou # Nepomuk: Sláva svatovítské kapituly pražské • Pavlová: Modlitba Aisova • Hopkins-Preisner: Jaro a listopad • B.: M atka Tereza a Mírová cena Jana XX III. • Několik myšlenek k otázce celibátu • Naše povídka: Werfel, Příběh o obnoveném kříži ROČNÍK XXIII • ŘÍM • BŘEZEN 1971 [pageend1]«pv§ život MĚSÍČNÍK CYRILOMETOĚDJSKÉ LIGY PRO KULTURU A ŽIVOT Z VIRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1971: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1, Roma (617) s pozn. NŽ 1971. * Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo naším zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont, nebo Czech Jesuit Fatherš (Rev. B. Janíček, SJ.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P.O. Grafton, No. Dakota. 58237. Vita Nuova. - Mensile. * Autorizzazione Tribunale Roma N. 3779 del 16-3-54. * Direttore responsabite: P. Vincenzo In so l er a S. J. SVÁTKY V BŘEZNU ZA KOHO MĚ POKLÁDÁTE VY? 2. Bl. Anežka Česká (1205-1282), dcera krále Přemysla Otakara I. Místo císařovnou stala se světicí, zakladatelkou a první abatyší kláštera klarisek Na Františku, zatím co její synovec, » král železný a zlatý«, poznal na konci života, jak nespolehlivé jest pozemské štěstí. 9. Sv. Františka Římská (1384-1440), při vzorném plnění manželských a mateřských povinností — provdala se ve tři- náchti letech — vedla podivuhodně hluboký vnitřmí život dokonalosti. Je důkazem, že církev i v pohnutých letech papežského schismatu, kdy jako málokdy vystoupila na povrch její lidská stránka, dovedla ve svém lůně dát vyrůst květům svatosti. 15. Sv. Klement M. Hofbauer (Dvořák), rodák z Tasovic u Znojma (1751-1820), který v 34 letech vstoupil k redempto- ristům, jako kněz byl apoštolem Varšavy a Vídně, předním obnovitelem katolictví v rakouských zemích po mrazu osvícenství, zakladatel českých bohoslužeb v metropoli nad Dunajem. 17. Bl. Jan Sarkander (1576-1620), die- cézní kněz, naposled farář v Holešově, mučedník, protože odmítl říci cokoliv z toho, co slyšel ve zpovědi. 21. Sv. Benedikt (480-543), poustevník, zakladatel západního mnišství, šiřitel kultury, nebeský ochránce jednotné Evropy, kterou kdysi budoval kláštery a školami, zakládanými jeho duchovními syny. » Když pak Ježíš přišel do kraje u Césareje Filipovy, ptal se svých učedníků: » Za koho pokládají lidé Syna člověka?... A za koho mě pokládáte vy? « (Mt 16,13-15). Carmen Tessier, redaktor deníku France-Soir Sedmiletá Natálie, nejmenší z mých vnoučat, mi jednou zničeho nic dala tuto otázku: »Proč my prote- stanté se nemodlíme k Marii? « Vyložila jsem jí scénu Zvěstování a odůvodnila, proč nevzdáváme matce Ježíšově zvláštní kult. »Musíme ji však mít velmi rádi, protože přijala nesmírnou poctu, že byla vyvolena nosit pod srdcem Spasitele «. Moje vnučka plná obdivu zvolala: » Potkalo ji štěstí, mne však nepotkalo a asi ani nepotká! « I mne — napadlo mi najednou — i mne přes mé slabosti potkalo štěstí, že v sobě nosím Krista, jak nejlépe to dovedu. Vaši žádost říci, co pro mne znamená Kristus, přijímám s radostí, dó níž se mísí i svátá hrůza: Když mi vše připadá bez smyslu, když jsem pln úzkostí, když pocit nekonečna (v čase i prostoru) mi bere slovo z úst, když cítím zřejmou přítomnost Boha, ale nedovedu se k němu obrátit slovy — tu sáhnu, ano, opravdu sáhnu po kříži, mám ho vždy na dosah ruky. Dotknu se Kristova těla, ale ve skutečnosti se dotýkám vlastně jen dřeva, stříbra Či bronzu, které mi Krista představují (na kříži byste našli viditelné stopy mých prstů. Chcete-li, řekněte, že jsem pověrčivý, nevadí!). A říkám si: Nemohl přece trpět a zemřít pro nic; je pro mne svazek pojící mě se vším, co mě vábí a co mě ohromuje. Je Syn Boží. 50 [pageend2]Vím, že je v mém srdci, ať dělám cokoliv, ať jdu kamkoliv, ve chvílích jasu a radosti, ale stejně tak v pochybnostech a temnotách. Kdo nepoznal ony těžké chvíle, kdy je tak nesnadné přijmout Krista za Boha, který se stal člověkem? Avšak za všech okolností vím, Že jeho Slovo, které čtu každodenně, je základem mé naděje. Vím, že je Cesta, Pravda a Život, že je s námi až do konce věků. » Vím, komu jsem uvěřila. « A vím konečně, že Ježíš je Láska, láska k Bohu a láska k bližnímu. Lze však Lásku vysvětlit? Gisele Casadesus z Comédie Française Váš dopis a především otázka, kterou jste mi dal, mě velmi zaujaly. Myslím, že podobnou otázku mi dali, když jsem natáčel svůj film před Zdí nářků v Jeruzalémě. Vím dobře, co jsem chtěl odpovědět, a co jsem opravdu odpověděl, nemyslím však, že ve filmu vyjádřili zcela a přesně moje vnitřní smýšleníí. Povim vám tedy v několika řádcích, jak smýšlím o Kristu: Ježíš Kristus pro mne vždy byl a bude vznešená nejvyšší a ideální bytost, jakou kdy lidstvo zplodilo. Jako žid jsem hrdý na to, že jsem z jeho pokolení. Jeho život, jeho slova, jeho oběť a víra byly pro svět nejkrásnější dar, jaký dostal: daly mu lásku, lásku k bližnímu, lásku k chudému, soucit, pokoru a konečně všechny ony city, které zušlechťují člověka. Jsem ale přesvědčen, že si nesmíme Krista představovat jako bytost, která není z tohoto světa, to je jako Boha, To by mu v mých očích odnímalo charakter nejvznešenějšího mučedníka, protože jako Bůh by nemohl být viditelným příkladem, kdyby opravdu ne- vytrpěl své mučednictví. Chci ho tedy raději milovat a se mu klanět jako největšímu člověkovi. Arthur Rubinstein člověk nikdy nebyl tak blízko správné odpovědi na Pilátovi otázku: » Co je pravda? « jako na oblasti vědy. Věřím v poslední vítězství pravdy. Věřím, že čím víc se dovíme o přírodě, tím více budeme m ít vědeckých objevů obecně přijímaných, ale též větší celek pravidel a norem lidského chování, které rovněž budou lidé všeobecně přijímat. Materialisté 19. století a jejich dědici, marxisté ze století dvacátého, nás chtějí přesvědčit, že se obejdeme bez víry ve Stvořitele, až budeme mít dokonalé vědecké poznání přírody. Doposud ale každá nová odpověď vedla jen k dalším novým otázkám. Čím lépe známe vnitřní podstatu struktury atomu, tajemství života nebo pochody galaxií, tím více důvodů nacházíme obdivovat se krásám Božího stvoření. Naše potřeba Boha nespočívá však jen na obdivu a strachu. Člověk potřebuje víru v Boha, stejně jako potřebuje chléb, vodu a vzduch. PAVEL VI. A PODZIM JEHO PONTIFIKÁTU Každý člověk je asi pro své bližní — a někdy i pro sebe — záhadou, a není snadné najít klič k tajemství jeho osobnosti. Platí-li to o všech, je to zcela zřejmé v případě svátého Otce Pavla VI. Novináři, kteří jsou nezřídka na hony vzdáleni myšlenkovému světu křesťanství a mnohdy postrádají duševní jemnost a ušlechtilost, kterou se vyznačuje osoba Jana Křtitele Montiniho, ho posuzují často velmi skresleně. Pavel VI. je jistě intelektuál v plném slova smyslu. Už i jeho tělesný vzhled a celé vystupování to prozrazují. Chtít z toho ovšem uzavírat, že je to jen suchý intelektuál, je už pochybené, právě tak jako je zmýlené z určité rozpačitosti jeho gest dovozovat, že je slabý a nerozhodný. Pavel VI. není jistě zbrklý ve svém rozhodování a asi často ho volba mnoho stojí. Jeho spolupracovníci však dobře vědí, že se umí rozhodnout zcela samostatně a že své rozhodnutí dovede také se vší důsledností uplatnit. Snad právě proto se ujal přívlastek »hamletický«, kterým ho prý kdysi nazval jeho předchůdce papež Jan. Od určité doby se stala velmi živou otázka, zda se svátý Otec při své pěta- sedmdesátce, tj. 26. září 1972, vzdá svého úřadu. Každé jeho slovo vztahující se k tomuto tématu, je váženo a pitváno, a občas se některý z novinářů neudrží a pronese úsudek, který je prý naprosto jistý. »Papež se už rozhodl; podá demisi,« tak zněl nedávno jeden titulek v milánském týdeníku »L’Europeo«. A dálnopisy hned sdělují rotačkám, jak asi ta abdikace bude vypadat. 2e ji svátý Otec vykoná na hrobu Celestina V., že se pak uchýlí do nějakého benediktinského kláštera ve Švýcarsku apod. Říkává se sice, že není šprochu, aby na něm nebylo pravdy trochu, tyto zprávy jsou však zcela očividně kachny. Je pravda, že Pavel VI. zcela záměrně osvobozuje Církev od tzv. gerontokracie, tj. vlády starců. Je rovněž pravda, že se sám několikrát zmínil o tom, že se jeho poslání blíží ke konci. Není ale pro křesťana v jeho letech rozumné myslit také na smrt a je nutné tato slova vykládat jen ve smyslu abdikace? Pavel VI. si v každém případě jasně uvědomuje, že jeho pontifikát vstoupil do období podzimu. Jaro koncilových dnů s jasným sluncem a krátkými, někdy bouřlivými přeháňkami už dávno minulo, a vystřídalo je léto s dvojím zasedáním synody a s dusnými dny rozepří o mrav- 51 [pageend3]nosti kontroly porodů. Pavel VI. putoval ke kolébce křesťanství do Svaté země i do střediska mezinárodního dění ke Spojeným národům v New Yorku. Vyměnil si políbení pokoje s představiteli předních nekatolických církví a navštívil postupně všechny zemědíly, aby utvrdil své bratry v biskupském úřadě a povzbudil tamní církevní obce. I tento úkol je už dokonán, až snad — domnívají se někteří — na jeden bod. Pavel VI. nikdy nezapomněl na církve žijící v tzv. socialistických republikách a vždy hledal dorozumění i s těmito státy. Ty jediné nemohl doposud navštívit a je možné, že touží po tom, aby ho poslední z jeho cest zavedla ještě k těmto jeho synům. Pominulo tedy už i léto Pavlova pontifikátu a nastal podzim. Čeho se lze nadít v něm? Podzim bývá dobou zralosti, dobou sklizně a vinobraní, a vše napovídá tomu, že tomu tak bude i v případě pontifikátu papeže Pavla. Vědomí blížícího se konce ho žene, zdá se, k prohloubení a zintensivnění jeho pastýřského úsilí. Dá-li se v jeho projevech z roku 1969 a až do jara 1970 pozorovat vážný tón a určitá usta- ranost, od léta minulého roku v nich začínají zaznívat struny docela jiné. Pavel VI. se vrací k původním zdrojům svého pontifikátu a ukazuje nečekaný optimismus. Projevuje se to zvláště v jeho středečních projevech v první polovině července, v nichž mluví o naslouchání slovům Písma, o autoritě chápané jako služba a o kladech, které s sebou nese období potíží a zkoušek. »Naše doba je dobou bouří a zlomů,« říká 16. července, »ale mějte na paměti: je to také příležitost k osvědčení. Kdo je silný ve víře a v lásce, může se z této zkoušky radovat.« Klíčovým projevem jsou slova, která pronesl ke kardinálům v předvečer svého svátku 23. června. Pavel VI. se v nich bezvýhradně přiznává ke koncilu a nazývá ho vůdčí ideou svého pontifikátu. Dokazuje to i skutky. Odmítá přijmout demonstranty, kteří protestují proti reformě liturgie, rozhodnuté koncilem, připravuje novou synodu, italské prefekty církevních ministerstev, kongregací, nahrazuje soustavně biskupy z jiných národů; v Římě se schází mezinárodní komise teologů a nové výnosy, např. dokument o výchově kněží, nejsou už snůška právních předpisů a paragrafů, nýbrž rámcové zákony, které musí každá biskupská konference přizpůsobit místním poměrům. Pavel VI. se chystá na cestu na Dálný východ, nejen aby poučil druhé, ale aby Při vší své znalosti světa potřebujeme víru v Boha, protože naše víra v sebe odhalila své vlastní hranice. Werner von Braun DOMINIK PECKA ČLOVĚK A ASKESE Realisace osobnosti není možná bez askese. Bez vnitřní kázně, bez boje proti vnějším rušícím vlivům přírodním a společenským se nemůže osobnost plně rozvinout. Askesí se však nerozumí pouhá negace světa a života, nýbrž hierarchisace a soustředění vnitřních sil. Askese nesmí vústit v pouhý egocentrismus a solipsismus. Solipsismus je v podstatě popření osobnosti. Bonům est diffusivum sui. Podstatnou vlastností dobra je šířit se. A tak i vnitřní síla osobnosti směřuje k nadosobním hodnotám, k lidem, světu a Bohu. Vyzařuje do svého okolí. Osobnost se neuzavírá do sebe, nýbrž slouží tomu, co poznává jako vyšší hodnotový cíl. I když není pouhou částí přírody a společnosti, má osobnost přesto stránku kosmickou a sociální. Pravá osobnost je zároveň objev osobnosti druhého člověka. Osobnost neexistuje pro sebe. Sděluje se, dává se, obětuje se. Vypěstovat v sobě jen » krásnou d u ši« ve smyslu Vart pour Vart, rozvinout se v ušlechtilého jedince, vzorek dokonalého lidství, by byla pouhá sebedresura bez smyslu. Osobnost je síla, která má do sebe cosi kouzelného. Mluvívá se přece o »okouzlujících osobnostech«. Kouzlo osobnosti je magie v nej lepším smyslu, to jest magie piety a lásky, a záleží v tom, že duch působí neprostřed- ně bez jakéhokoliv hmotného media. To kouzlo není sugesce, neboť sugesce není nic ryze duchového. Možnost sugesce je v akci sugestora na straně jedné a určité trpné disposici celkem slabšího objektu na straně druhé. I méněcenný člověk může vyvíjet značné sugesční síly. Dokladem jsou náboženští a léčitelští šarlatáni. Největší duchovní síla vychází z osobnosti světce. Již pouhá existence světce přináší požehnání, právě tak jako pouhá přítomnost hrdiny vytváří odvahu, přítomnost věřícího budí víru, přítomnost lékaře vyvolává důvěru a mírní bolest. Je-li nemoc porušení rovnováhy a harmonie, je zřejmé, že disharmonie může být napravena jen harmonií. Rozklad může být uveden v soulad jen souladem. Ale jen ten může pomáhat, kdo sám v sobě uskutečnil synthesu, takže jeho otázky, podněty a rady jsou způsobilé uvést v synthesu to, co je rozeklané a nerovnovážné. Jen ten může pomáhat, kdo sám v sobě sjednotil, co byl rozporné, ucelil, co bylo rozštěpené a ovládl, co bylo odbojné. Jen ten může léčit. A léčí nejen tím, co radí, přikazuje a zakazuje, a nejen tím, že určuje léky nebo operuje, nýbrž především tím, co je. Výstražné slovo Emersovo: »To, co jsi, mluví tak hlasitě, že neslyším, co povídáš.« Člověk je jediný tvor, který dovede zapřít sám sebe, pro vyšší cíl obětovat svůj statek, své pohodlí, své postavení ve společnosti, své zdraví, ba i svůj život. Člo52 [pageend4]věk je tvor asketický, Neinsagenkonner, jak říká Scheler, tvor, který si umí říci ne. Tvor, který dovede bojovat sám proti sobě a to ne, aby se zničil, nýbrž aby se zdokonalil. Bez boje proti tomu, co je v přirozenosti porušeného a bez úsilí zušlechtit vášně a zapojit je do mravních cílů, není osobnosti. Boj osobnosti je boj bolesti. Úsilí o hodnoty, věrnost ideálům, služba bližnímu vyžadují námahy, potu, slz a krve. Prožité štěstí nikdy nepropůjčuje lidské osobnosti onu hloubku, kterou jí dává utrpení. V hloubce osobnosti dozrálé utrpením je dokonalá theodicea, výsostné ospravedlnění Boha křížem navštěvujícího ty, které miluje. * * * Úděl osobnosti je tragický nejen proto, že není možné uskutečnit všechny hodnoty a.že přijetí jedné znamená nedbání ostatních, nýbrž i proto, že osobnost vůbec je úkol, který lze splnit jen omezeně podle daných možností a sil a že tudíž žádná osobnost není nikdy celá a hotová. To tragično je tím temnější, že člověk, který dává nižším hodnotám přednost před vyššími, nic nezískává, ale vše ztrácí, a přitom ty nižší hodnoty vyžadují nemenších obětí, ba někdy daleko větších než hodnoty vyšší a nad to služba nižšímu znamená ztrátu svobody, poněvadž to nižší člověka zotro- čuje, zaslepuje a zplošťuje. Člověk sloužící mamonu, smyslným žádostem, slepé ctižádosti ztrácí osobnost a stává se pouhým individuem jsa vlečen a smýkán vnějšími vlivy, neschopen již odporu a svobodného rozhodování. Není osobnosti bez správného poměru k hodnotám. A není tudíž ani osobnosti bez správného poměru k Hodnotě hodnot, k Bohu. V Bohu mají hodnoty svůj původ i smysl. Člověk, který se nezná k Bohu, nepřestává sice být osobou, ale přestává být osobností, poněvadž se nepodrobuje a nepřipodobňuje tomu, jenž je dokonalý. I kdyby se pachtil za čímkoli velikým a krásným na světě, neunikl by důsledkům slov: » Co by bylo plátno člověku, kdyby celý svět získal, ale na duši své škodu trpěl? « (Mat 16,26). Pravá osobnost je osobnost náboženská — už proto, že oddanost jakékoliv ideji, úsilí o jakékoliv dobro, boj o jakékoli vítězství se zakládá na věrnosti Bohu a pokorném naslouchání vnitřnímu hlasu svědomí. Svědomí není něco výhradně mého. Je mocnější a závaznější než má vůle, svrchovanější než má osobnost. Je to hlas Boží v duši, ustavičná výzva k dokonalosti, boho- podobnosti a tvůrčí svobodě: Buď tím, čím být můžeš a máš, a buď tím cele — neboť něčím krásným je člověk, je-li člověkem. Z trojdílné antropologie » Člověk«, kterou chystá Křesťanská akademie. se poučil i sám. I když mu to vnější projevy a oslavné manifestace místního obyvatelstva zatím zcela nedovolily, začíná nový styl výkonu papežského úřadu: účastní se zasedání konference místních biskupů a tím zároveň potvrzuje jak osobitost, tak i jejich spojení s Římem. Vnáší do nich krom toho i kvas revoluč- nosti křesťanských zásad. A tyto zásady dovede Pavel VI. uplatňovat bez lidských ohledů. Když byl Vatikán napaden pro své údajné bohatství, svátý Otec neztrácí čas dokazováním obludnosti některých tvrzení, která byla zřejmě víc než přehnaná, nýbrž s křesťanskou upřímností říká: »My přijímáme vážně míněné přání lidí dnešní doby, kteří chtějí, aby se církev ukázala takovou, jaká má být: ne jako hospodářská velmoc, ani jako bažící po pohodlí, anebo oddávající se finančním spekulacím, nýbrž jako církev, která si je vědoma své odpovědnosti před potřebami chudých lidí a strádajících národů.« A jmenoval komisi, která i v této oblasti má připravit reformu. V pontifikátu Pavla VI. by se dal také sledovat boj, dá-li se to tak nazvat, za nezávislost církve na vlivech a zájmech velmocí tohoto světa. Byk) by vůbec zajímavé provést rozbor tzv. vatikánské diplomacie pod jeho vládou. Pavel VI. nechce být poplatný ani pravici ani levici, nechce záviset ani na Západě ani na Východě. Jsou-li státy, které se mohou cítit jeho postojem nějak dotčeny, pak je to jen Portugalsko a Španělsko, které si dělaly nárok na to legitimovat svou málo křesťanskou politiku štítkem katolictví. Zasloužilo by si ještě zmínky Pavlovo úsilí o upevnění míru a jeho poměr k tzv. Třetímu světu, ale o tom bylo už napsáno dost jinde. Bude snad jen vhodné připomenout ještě světlou postavu nejbližšího papežova spolupracovníka, kardinála sekretáře Villota, který se pro svou inteligentní taktnost k Pavlu VI. opravdu hodí a dovede mu účinně pomáhat. Že otevřené otázky mezi Vatikánem a Holandskem, zvláště problém závaznosti kněžského celibátu, nevedly k tragickému vyhrocení podobnému rozkolu, který se udál po první světové válce u nás v Čechách, že se podařilo je usměrnit a uvést na přirozenou cestu, kde by měly najít své vyřešení, totiž na jednání příští synody biskupů, to je jistě z velké míry i jeho zásluha. Pavel VI. je, jak jsme už naznačili, osobnost složitá. Proto mu také nechybí kritiků. Jedni mu vytýkají jeho pokro- 53 [pageend5]kovost na poli sociálním a dalekosáhlé reformy, které v církvi provedl a provádí, jiní ho zase kárají za jeho tradi- cionálnost v nauce a za reformy neuskutečněné, které by oni byli od něho očekávali. Nestranný soud o tom všem bude asi možný jen s odstupem času. Při jakémkoli posuzování ovšem není dovoleno zapomínat, že papež není jen soukromá osoba. Je to, z vůle Kristovy, záruka jednoty věřících, a je proto s nimi i solidární. Na něm spočívá do jisté míry odpovědnost za spásu nás všech, ale stejně tak na nás, nakolik patříme k církvi, spočívá odpovědnost za něho. Za to, že nedopustíme, aby své těžké břímě nesl sám, za "o, že ho nenecháme samotného, že mu budeme podle svých možností pomáhat aspoň svou oddaností a svou modlitbou. Kdo ví, proč má on právě nás, Čechy a Slováky, tak nějak zvlášť rád, dává to najevo při každé příležitosti. Může nás to jisté těšit, ale zároveň nás to také zavazuje. Nedává mu ta jeho zvláštní sympatie k nám ' právo očekávat od nás víc než od druhých? Jaroslav Škarvada Poznámka: K prohloubení tohoto tématu odkazuje autor na článek P. Heb- blewaitea »How Pope Paul changed« uveřejněný v prosincovém čísle londýnského časopisu »The Month«. Ten mu dal také podnět k tomuto zamyšlení. POD SNĚHEM Dopis nemocným Kam se jen podívám všude je sníh; na lukách a tam dál na polích, na naší zahradě i v lesích na obzorů. Jako by všechno spalo pod tou bílou pokrývkou, která se sice tak nádherně třpytí ve slunci, ale přesto je studená a bez života. Zdá se vám, drazí, že pod sněhem není žádný život? Myslíte, že všechno v té zimě odumřelo? Kdepak! Pro živě zrno není žádný mrtvý čas. Obilné zrno roste docela tiše a ve skrytu, pomalu, ale bez ustání, aby pak hned pod prvními jarními paprsky prorazily jeho křehké zelené lístky z probouzející se půdy: vítězství skryté činnosti jádra. I cibulky šafránů, Sněženek a ostatních jarních květin se připravují pod sněhovou přikrývkou na nový život růstu, květu a zrání. Nezůstali jste někdy v údivu stát nad keříčkem zimního vřesu, který se proklubal sněhovou přikrývkou? Cosi z moci a útěchy naděje se dotýká každého lidského srdce. STOJAN ARCIBISKUPEM K 50. výročí jeho jmenování (10. března) a konsekrace (3. dubna). Valná část moravského duchovenstva, sušilovsky nadšená pro církev a vlast, viděla v olomouckém kanovníku a proboštu kroměřížském dr. Antonínu Cyrilu Stojanoví jediného vhodného kandidáta na uprázdněné arcibiskupství olomoucké, jedinou autoritu, o niž hereze by se rozbila a odpady zarazily. Byl totiž Stojan oblíben u všech kněží bez výjimky a byl po zásluze nejpopulárnějším veřejným pracovníkem na Moravě, jehož se nemohla dotknout žádná pomluva, žádný útok, a i nejpokrokovější a nejprotiklerikálnější kruhy mu nemohly odepřít, a ani neupíraly své úcty. Kněžstvo ze všech krajů Moravy zahrnovalo pražskou nunciaturu telegVamy a peticemi a dožadovalo se Stojanová jmenování metropolitou. My, zástupcové politického hnutí katolického, sešli jsme se k poradám a sdíleli názory kněžstva, i když jsme si přitom byli vědomi některých nedostatků Stojanový kandidatury. Tyto stíny však zanikaly v oslnivém světle jeho ctností. Napsal jsem pražskému arcibiskupovi dr. Kordačovi dlouhý dopis, v němž jsem mu vylíčil celou situaci u nás, opravdu tak, jak byla, naprosto objektivně a spravedlivě, a proto ani stínu jsem nezamlčoval, a prosil jsem, aby nuncia mons. Klementa Micaru, který u něho bydlil, zevrubně informoval. Těmi stíny rozuměli jsme známou, až anekdotámí Stojanovu nehospodárnost a jakousi nevážnost k penězům a byly tu proto pochopitelné obavy, že by tuto jeho absolutní netečnost k » věcem tohoto světa« těžce mohly odstonat arcibiskupské statky, na jejichž prosperitu je odkázána celá řada ústavů, institucí atd., a konečně jsme měli na mysli i politickou činnost Stojanovu, aby se snad nevytýkalo, že kněz-politik si vysloužil mitru s berlou. O svátém Václavovi 1920 jsem zajel v té věci do Prahy a s nunciem Micarou jednal zdlouha a zeširoka. Micara byl patrně uspokoj em mým rozkladem a výkladem, protože mě požádal, abych se snažil zastavit tak nezvyklou a upřílišenou agitaci kléru, že to nepůsobí dobře ani pěkně a v Římě by mohli mít dojem organizované agitace, a ukázal na svůj stůl s kupami dopisů, přípisů, telegramů. » Líbí se mi, že vy, čelný politik katolické strany, snažíte se o objektivnost, a já doufám, že Vatikán bude sdílet stanovisko moje a episkopátu.« I s arcibiskupem dr. Kordačem jsem při té příležitosti pojednal o Stojanoví. Bylo to za úřednické vlády. Ministerský předseda Jan Černý znal ze své působnosti na Moravě jako zemský president a již dlouho předtím požehnanou činnost Stojanovu a jeho mimořádnou oblibu u lidu, a proto vláda nekladla odporu, a v neděli Provodní 3. dubna 1921 plesala 54 [pageend6]cyrilometodějská Morava při intronizaci Stojanově jako nikdy předtím. Pětašedesátému nástupci sv. Metoděje holdovaly ohromné tisíce našeho lidu netoliko z Moravy a Slezska, nýbrž i z Čech a Slovenska, a tolik národních krojů, celé lesy spolkových praporů a takový počet hudebních kapel zřídkakdy Olomouc viděl a slyšel. Ve Stojanovi dosedl na arcibiskupský trůn olomoucký první Hanák. Pocházelť z Beňova u Přerova, kde se narodil 22. května 1851. A jednou z jeho odborných předností jeho kandidatury byla dlouholetá praxe pastorační a tudíž bohaté zkušenosti z duchovní správy, neboť působil v Šilperku, Příboře, Svébohově, Dra- žovících, Kroměříži — a přitom byl veřejně činný. Z některých líčení snadno by si mohl ten, kdo ho osobně neznal, odnést dojem »prosťáčka Božího«. Nic takového. Byla to nestrojená přitažlivost, která vyzařovala z celé Stojanový osobnosti, získával každého, s kým promluvil, na koho se podíval bezelstnýma, moudrýma očima. Byl to člověk širokého vzdělání všeobecného a podivuhodných zájmů vědeckých, a jako doktor teologie dal se do studií práv na vídeňské universitě a s úspěchem zde vykonal první státní zkoušku a rigorosum. Dokončení práv přece mu jen nakonec zmařil nedostatek volného času. Stojan byl demokratem skrz naskrz. Jistá rustikálnost ve vystupování a jakási i hranatost a strohost někdy na první setkání zarážela toho, kdo Stojana dobře neznal. Tento nepříjemný pocit trval jen chvilku a rychle roztál pod hřejivým dotekem přirozené dobroty a srdečné lásky, vyzařující ze zlatého nitra pod hanácky drsnou slupkou. Ve své dobrotě byl využíván a zneužíván kdekým, nezřídka i lidmi velmi špatné pověsti. I této jeho vlastnosti jsme se báli při kandidatuře na arcibiskupství. Na trůn svátého Metoděje dosedl s otřeseným zdravím, a proto již v srpnu 1921 zajel na lékařovu radu do Píšťan na zotavenou, která nakonec vypadala takto: od rána do noci byl obklíčen prosebníky a žadateli, každému se snažil vyhovět, kapsu měl stále otevřenu. Na podzim 1922 začal vážněji postonávat. Hlásila se skleróza se všemi povážlivými příznaky... V sobotu 29. září před polednem před odjezdem do Kobeřic jsem k němu ještě přišel. Bylo zjevno, že se blíží smrt. Poznal mě, uchopil mě za ruku, pak jen stále šeptal modlitby a tiskl k sobě kříž. Setrval jsem u jeho lůžka až do konce. Když jsem pak odcházel dojat skonem tohoto výjimečného velekněže-lidumila, rozezvučel se z dómské věže veliký zvon. Morava zaplakala... Odpočívá na Velehradě v Královské kapli. I zde je obléhán prosebníky, kteří se k němu stále utíkají v důvěře, že jim u trůnu Božího pomůže z nesnází života a v starostech pozemských. Z pamětí dr. Mořice Hrubana » Z časů nedlouho zašlých «. I my ležíme v posteli, vzdáleni od hlučícího a upachtěného světa; téměř zakryti svými vlněnými přikrývkami nebo mizíme pod milosrdnou tíží duchny. Ležíme tam se svými bolestmi. Čekáme až se uzdravíme. Je to ztracený čas našeho života? ptáme se. Neplodné ticho? Nesmyslné čekání? Při povrchním pohledu by se tak zdálo. A protože svět převážně cení jen to, co se dá spočítat nebo zvážit, tu dny a týdny našeho života v jeho očích neobstojí. A přece všechno velké a podivuhodné se připravuje a roste v tichu a ve skrytosti. Klíčení zrna, počátek i zrání uměleckého díla i vznik dítěte. A ten úchvatný zázrak našeho života: setkání se skrytým Bohem se uskutečňuje v hlubinách našeho srdce, jsme-li plni ticha a vzdáleni veškerého lomozu a shonu, neovládájWi nás laciná přání a touhy, nejsme-li ničím poutáni a je-li v nás dokořán pro to, co je tepem našeho života. Tento zdánlivě ztracený a mrtvý čas našeho života se najednou naplní světlem, zakusí podivnou sílu, jež sice není vidět, ale hluboko v nitru probouzí nový život. Dává nám něco tušit o moci a plnosti věčného jara. Navenek nemocní a v bolestech, uvnitř ale mocné klíčení a vrůstání do jiného světa. Všechny síly se shromažďují v srdci, aby jeho nahromaděná láska mohla prorazit mrazivou přikrývku sobectví á hledání sama sebe, a aby se mohla bez překážek rozvíjet v ovzduší, jež dýchá věčností, světlem a láskou. Kéž bychom jen hlouběji pronikli a poznali, čím je pro nás tento čas ticha a skrytého čekání! Jednou budeme vděčni za všechny ty bolesti, které nás přinutily stáhnout se do ústraní. Očistily nás a daly v nás vyrůst tak silné lásce, že obstojí i v nej důležitějším okamžiku našeho života: při naší smrti, kdy se setkáme s Kristem, kdy Ho spatříme a kdy budeme moci plni lásky dát svůj život, a to navždycky. Maria Rucker POVZDECH Dni všední, kříže, pátky, a kde jsou neděle? Únava, tíseň, zmatky, kdekterý krok je vratký, kam prchli andělé? Měl Kain už v lůně matky znamení na čele a osten Ábelova vraha? Zda Kainům nikdo nepomáhá? Bohuslav Reynek 55 [pageend7]JINDŘICH STŘEDA JE D IN O U H O D IN K U Znáte tento výrok z příběhu skotských válek doby baroka. Když byl katolický Stuartovec Jakub (v Anglii II., ve Skotsku VII.) v Londýně sesazen spiknutím protestantských kapitalistů, ve Skotsku ještě mu zůstalo věrné vojsko, kterému velel neohrožený, podnikavý, rázný generál — hrabě Dundee. Jeho bleskurychlé údery by snad byly revoluci zarazily, kdyby nebyl ve vítězné bitvě padl. Po Jakubově smrti se z exilu vrátil jeho syn Jakub III.-VIII., aby se postavil v čelo Skotů, rozhořčených anglickým vyděračským centralismem. Ale on i jeho generál hrabě Mar vedli tažení rozpačitě, nerozhodně, zdlouhavě. A když tak zase jednou promeškali vhodnou chvíli k cílevědomému útoku, ozvalo se z řad zklamaného vojska volání: »Jedinou hodinku Dundeea!« Za dnešních zmatených sporů mezi katolíky by se takhle chtělo volat: »Jedinou hodinku Chestertona!« Kdyby tak vstal — ne tatík žižka, ač ten by s dnešními naháči také po- rozprávěl po svém ... — nýbrž veliký konvertita, kterého jsme v r. 1936 ztratili, tedy by některé dnešní oslavence rozdrtil a rozmázl. Nelze ani nazpamět spočítat všecky otázky, o kterých dnešní zmatenci hovoří přízvukem vynálezců, a na které G. K. Chesterton už před čtyřiceti, padesáti, sedmdesáti lety dal pádnou odpověď. Ovšem že zmatenci nazývám hlasatele bezmezného pokroku. Ale pozoruji-li, že G.K.C. vysílal proti nim nejostřejší střely svého vtipu, netvrdím, že by býval konservativcem nebo zpátečníkem při každé příležitosti. Jak by také byl? Syn občanské rodiny, která za svůj poměrný blahobyt vděčila jedině osobní práci — syn rodičů přibližně bez vyznání — příslušník liberální strany v tom období, kdy Lloyd George se připravoval k velikému útoku na velkostatek, G.K.C. neměl ničeho společného se zemanem, který ochraňuje rodné lány v šíř i dál, ani s prelátem, jenž lpí na starobylých obřadech a zděděných přednostech svého vyznání. Naopak, on výslovně odsuzoval bezmyšlenkovitost naprostého konservatismu i totálního pokrokářství. » Máme dva tiché blázny — jeden říká, že mu dědeček naporučil stát u tohohle sloupu; druhý říká, že mu dědeček uložil jít dál a dál tutou cestou.« Jak to tedy přijde, že celkem vzato G.K.C. nesporně útočil spíše na Pokrok až do zblbnutí nežli na zkornatělé staromilce? Jeden důvod on udává sám; je to ten, že naprostých nesmlouvavých staromilců není mnoho. Jednou totiž zase nějaký úvodníkář se pustil do stoupenců minulosti s tím, že přece nemůžeme odmítat každý pokrok (atd. atd.) — a tu GKC ztratil trpělivost; prý jsou lidé, kteří tu neb onu změnu odsuzují (právem či neprávem) — » ale tohoto bájného nepřítele každé zněny, jenž ve smutečním obleku lká šmahem nad špatnými časy vůbec, toho jsem ještě nepotkal, a každopádně není tak častý, aby se pořád musely psát takovéhle články na odvrácení jeho morového vlivu.« Četní jsou naopak novotáři — a ejhle, jejich argumenty, jak je G.K.C. zachytil na počátku našeho století, nám připadají kupodivu známé a aktuální. Vezměme jejich postoj ke starým dokumentům (a to se dnes týče starých biblických překladů, starých biblických výkladů, starých bohoslužebných textů a mnohých jiných věcí). » Pořád nám někdo říká, že to a ono pro něj nic neznamená. Nuže, může se stát, že pro někoho násobilka nic neznamená, protože byl na hlavu udeřen tupým předmětem. Ale v takovém případě neřekneme, že násobilka ztratila platnost, nýbrž politujeme nešťastníka, kterému ona dočasně nic neříká; a snažíme se mu pomoci«. Podobný je postoj dotyčných ke starým zřízením (a to se týče věcí světských i duchovních). » Je tu nějaké zařízení; kvůli příkladu řekněme: starý plot. Řeknete, že nevidíte příčinu, proč tu má být; a chcete ho proto odstranit. Ale dokud nechápete důvod pro něj, zcela určitě vám nedovolím, abyste ho odstranil. Vždyť tam sám nenarosil a je nanejvýš nepravděpodobné, že by ho byli postavili náměsíčníci ve střídavém pominutí smyslů. Postavili ho lidé, a měli pro to nějaký důvod. Jděte pryč, a přemýšlejte! A pak, až se vrátíte a řeknete mi, že rozumíte důvodu pro ten předmět, pak vám možná dovolím ho odstranit.« V debatě proti novotářům G.K.C. zejména pojednal o určitých metaforách — přirovnáních čistě fysického rázu, kterým se dává nenáležitá rozhodná úloha. Jsou totiž lidé, kteří myslí, že debatu rozhodli nebo vlastně prokázali každou debatu jako zbytečnou, když řekli, že oni jdou kupředu a druzí jdou zpátky. »Ale jde o to, kam jdeme. V určité situaci je příznačné, že ti, co jdou vzadu, ještě volají Kupředu!, a ti, kdo stojí vpředu, volají Zpátky! — protože před sebou vidí kraj propasti.« 56 [pageend8]Pravý novotář ovšem netrvá tolik na tom, že obrat zpátky je zlý (to by totiž musel rozeznávat dobro a zlo; než o tom později); on spíše zdůrazňuje, že obrat zpátky je nemožný. Prý nemůžete hodiny obrátit zpět. »Na tuto větu prostá odpověď zní, že můžete. Hodinky jsou lidský výrobek, a můžete je natočit na které číslo chcete. Podobně můžete společnost upravit podle kterého vzorce chcete, myslíte-li, že to napraví naše nynější zla. Můžeme obnovit dostavníky nebo údělná knížectví, myslíme-li, že to napraví naše nynější zla. Do jista to napraví některá — sklon se podrobit neznámé vzdálené neosobní moci, jakýmsi byrokratům a policistům. Ale neříkám, že by hned měly staré župy vyhlásit svou nezávislost. Jenom prohlašuji svou vlastní nezávislost. Odmítám si dát říci, že něco je neproveditelné jenom proto, že už to jednou bylo provedeno.« Přitom byl Chestertonovi dobře znám ten dosti častý a velmi zábavný případ, že novo- táři s jásotem šťastných vynálezců přinesou něco, co je staromilcovi známo jakožto starožitnost. Zejména porůznu pojednal výmluvně o tom známém — nebo pořád ještě nedosti známém? — případě, kdy dělníci byli bojem o životní nezbytnosti přivedeni k tomu, že vymyslili, vynašli, objevili a obnovili v podobě odborů ty středověké cechy, které buržoazní francouzská Revoluce s vítězoslavným pokrokovým pokřikem zrušila a zakázala. Stejně legrační, ale smutný je ovšem druhý případ, rovněž častý, kdy někdo lomozně objeví věc už objevenou, ale neosvědčenou. Takových případů je zejména mnoho v dlouhých dějinách církevních. Když srovnává dětské oběti Molochovi v karthaginském kapitalismu a potratář- ství v kapitalismu moderním, G.K.C. otřese dnešním čtenářem ... A když novotáři dnes prosazují obřady s minulostí presbyteriánskou a táborskou, byl by snad měl své námitky nehledě na povolení příslušných míst. Prospěšná by byla také četba Chestertona ohledně volání po desakralisaci a odstranění mythů z církevního života. Zde ovšem novotáři uplatňují náhodou dvě hesla, jež si odporují. Když se zabývají ekumenismem a pluralismem, zdůrazňují, že katolík a musulman, anglikán a brahmín » vlastně « myslí totéž; ale zcela jinak hovoří, když se zabývají tradicemi katolické lidové, ba i církevní nábožnosti. Tu vám připomínají neúnavně, že vánoce jsou »vlastně« slunovrat, svátý velikomučedník a vítězonosce Jiří je vlastně souhvězdí Persea, především pak Bohorodička povždy Panna je Čeho je jen schopen člověk, tento atom všeho- míra! Vzdáváme dnes hold člověku, jeho rozumovému nadání, vědě, technice i lidské houževnatosti! Hold syntezi vědeckého úsilí a organizační schopnosti člověka, který na rozdíl od každého jiného živočicha dovede vytvořit pro své ruce a pro svou mysl nástroje k dobývání světa! Hold člověku, králi země, a nyní také vládci nebe! Hold té živé bytosti, kterou jsme a v níž se odráží Boží tvář! Tím že člověk ovládá věci, plní příkaz bible: »Rosťte a vládněte zemi.« Člověk se po staletí zamýšlí nad záhadou vlastní bytosti: poznej sebe sama! Dnes znovu dělá pokrok v objevování sebe: roste, jak říká Písmo, člověk vidí v sobě odlesk neviditelného tajemství, nesmrtelného ducha a zkouší svůj vrozený osud, který ho žene k pokroku. Není to ctižádostivé šílenství, je to odpověď na volání jeho bytosti, člověk se zároveň učí poznávat, že kosmos vyžaduje myslící, aktivní, stvořitelský princip, tajemný, mlčenlivý, věčný a všemohoucí; napovídají to i ty bezutěšné pustiny naší družice, kterou prozkoumává, plné činu a zákonů. Opravdu: Nebesa vypravují Boží slávu a obloha zvěstuje dílo Jeho rukou. Pavel VI. k novému přistání na Měsíci (7. února) souhvězdí Panny, nebo jiná bájeslovná svátá žena. A co má bejt? — řekneme ve snaze o tu vulgaritu, která je někomu jedině srozumitelná. Co je na těchto úvahách správného, to už postřehl před několika tisíciletími žalmista. Slyšel tytéž pověsti u sousedních kmenů, podíval se na tatáž souhvězdí, a konstatoval: »Není řečí ani jazyků, aby tam nebylo slyšet jejich slova.« A není nejmenšího důvodu tato slova, tato splněná proroctví z našeho náboženství škrtnout. A my čtěme v Chestertonově knize o nehynoucím člověku, kde tohle všecko vykládá v básnickém ozáření. V jiných, v četných a jiskrných knihách se zabývá měnivými, protichůdnými názory novo- tářů na morálku. Za liberalismu 19. století buržoazní slušní lidé velmi spílali katolíkům, kteří nechtěli věřit, že bludné názory náboženské přivodí poblouzení mravní. Je prý to čirá pomluva, že neznaboh musí být nemrava. Jako že nemusí; ale co katolíci věděli a co čteme dnes a denně v novinách, je tohle: že má-li celá společnost nekřesťanské názory, dostane spíše dřív než později nekřesťanské mravy. A proto nám vnuk toho necírkevně-ethického liberálního podzvěrolékaře pomocí neladné hudby vykládá, že celá mravnost musí zmizet, a že máme a chceme provozovat skupinovou po- hlavnost. Jako ty pohanské kmeny v povodí 57 [pageend9]Jordánu, které Židé, žijíce v jednoženství, mečem vyhladili, a posvátné háje pohlavních kouzel vymýtili... Přitom si všimneme, že jedno prorokoval G.K.C., co před první válkou mohl opravdu jenom katolík vidět takhle zřetelně. Odvrhnete-li neměnnou, a to heteronomní, Bohem danou mravnost, budou hnusné prostopášnosti ještě to nejmenší zlo. Horší bude, že tím dáte nej vyšší neomezenou moc ne snad — jak si snad myslíte — sobě a svým chtíčům, nýbrž vládě. Dostanete totální stát; a málo na tom záleží, jak ten se bude titulovat a jak zbarví své prapory. Přímou, bezprostřední, neodkladnou souvislost mezi opuštěním křesťanské, katolické mravnosti a nelidským modlo- služebným útiskem vylíčil G.K.C. zřetelněji, názorněji, nežli bych kdy dovedl. Ale — zrovna některé jeho nejjadrnější knihy jsou rozebrané, ještě netištěné znovu. A tak končím povzdechem: » O kýž by byla jediná hodinka Chester- tona! « Z PROJEVŮ SV. OTCE Uzavření diplomatických styků mezi Svatou stolicí a Jugoslávskou federativní socialistickou republikou dokazuje, ze jakmile jsou smlouvou nebo fakticky aplikovány jisté základní principy, které přiznávají příslušnou kompetenci duchovní a pozemské moci, pak může mezi církví a státem vládnout vzájemná úcta. Církev pro sebe nežádá žádné privilegované postavení. Chce jen, aby za respektování úkolů, cílů a výsad, které jsou vlastní státu, mohla vykonávat plně svůj náboženský a duchovní úkol. V míře, v jaké církev smí vykonávat své poslání, je jí též možné, jak to dokazují dějiny, plodně spolupracovat v době, jako je naše, s vládami na oblasti velkých lidských zájmů: při obraně míru, při odzbrojení, rozvoji, odstranění rasových sporů a upřílišených nacionalismů a za jejich nahrazení plodnou mezinárodní spoluprací. Pavel VI. při nástupní audienci jugoslávského velvyslance Vjakoslava Cvrlji Stále existuje umlčená církev, tj. církev v řadě zemí světa nemá opravdovou svobodu a nemůže se rozvíjet, třebas v duchu vyhlašovaných lidských práv by jí to všechno mělo být dopřáno. Vždyť netvoří ohrožení veřejného řádu. Celé skupiny věřících, které kdysi žily v klidu a volně se rozvíjely, jsou umlčeny nebo potlačeny. Tísní je tiché a často hrdinné mučednictví. Ať vědí tito naši ponížení bratři, že jsme na ně nezapomněli a že v Duchu svatem a Kristově utrpení jsme s nimi spojeni. Jiné církve trpí událostmi a situacemi zvláštního rázu. Některé z nich jsou v Africe, ve světadíle, který máme tolik rádi, jako novou Kristovu vlast. Jistě i vy jste slyšeli o procesu, který se chystá proti řadě osob, obviněných z toho, že připravovaly převrat. Je mezi nimi též arcibiskup, jak víme, nevinný, a hrozí mu strašný trest. I my jsme žádali nejvyšší státní autority, aby se zachovaly vůči němu a vůči ostatním obžalovaným spravedlivě a velkomyslně. A kde konečně netrpí církev? Nejsou to často právě její děti, které jí působí palčivou bolest svou nevěrností, odpadem, neoprávněnými protesty a požadavky? Kde je ta radost a harmonie víry a lásky, která by měla mít svůj domov v naší katolické církvi? I za tuto trpící církev se modlíme. Pavel VI. v neděli 24. ledna DEJ MI SVÉ SLZY Dej mi své slzy Na kříži byla jenom krev a voda opuštěnost a polední zatmění Dej mi své slzy při noční bouři na jezeře byl jen strach jímž líbá smrt vyděšené oči — při Horském kázání šlo Boží království poprvé přes Tvůj práh který patřil bratřím času a věčných hor a sestrám odpuštění a naděje. Dej mi své slzy i ty zamlčené vždyť je to balzám na mé rány řekni mi, jejich tepem milovaný že ne — že nevrátíš se tam kde bloudění tě bičovalo Dej mi své slzy i ty zatajené Dosud tvé dny splétaly jen trny a mou krev Já upletu ti Z nich svatozář Ludvík Chlum Náboženství váže, ukládá omezení. Lidé o něm mluví jako by bylo něco sladkého, uklidňujícího, zdroj útěchy. Je tím také, ale jen částečně. Co do zbytku je to břímě, je to kříž na našich bedrech. My ho však neseme s Kristem. Morris West 58 [pageend10]rozhledy TEČKA ZA SVĚTOVOU VÁLKOU Mezinárodní přehled »V letech osmdesátých devatenáctého století Rusové překonali svou nechuť vůči Němcům, kterou v nich vytvořil Bismarck, když je připravil o ovoce vojenského vítězství, kterého dosáhli roku 1878 nad Turky, a uzavřeli s Německem pakt o přátelství. Hlavním účelem tohoto paktu však bylo, že si Rusové chtěli krýt záda na svých evropských hranicích, zatím co se chystali k velkému kolonizačnímu rozmachu na Dálném východě. Tento rozmach je přivedl do konfliktu s Japonskem, od kterého utrpěli později, ve válce z roku 1904, potupnou porážku.« Tak by mohl dnes, po odstupu téměř sta let, napsat ve školní úloze student dějepisu a měl by pravdu. Za dalších sto let, jiný student by mohl napsati toto: »V letech sedmdesátých dvacátého století Rusové překonali svou nechuť vůči Němcům, kterou v nich vyvolal Hitlerův vpád do Sovětského svazu, a uzavřeli s nimi přátelskou dohodu, zakončující v podstatě Druhou světovou válku. Hlavním účelem tohoto paktu však bylo, že si Rusové chtěli zajistit mír na svých evropských hranicích, neboť musili čelit na Dálném východě mocnému vzestupu Číny, která od nich žádala rozsáhlá území.« Natolik onomu budoucímu studentovi můžeme už nyní dát za pravdu. Co však k tomu bude moci dodat za sto let o výsledku rusko-čínského soupeřství, to dnes ještě stoji ve hvězdách. Ostatně ani ta dohoda mezi Sověty a Němci není v přítomné době ještě definitivní a na obou stranách se jeví potíže s její ratifikací. Není tak snadné zlikvidovat Druhou světovou válku, když se plných dvacet let po jejím konci v ní vytrvale pokračovalo v podobě války »studené«. Přes všechno úsilí německého kancléře Brandta nemůže jeho stručná smlouva se Sověty, obsahující jen vzdání se násilí ve vzájemných vztazích a uznání stávajících hranic, smazat postoje a rozptýlit city tak dlouho udržované ve čtyřúhelníku Mo- skva-Varšava-východní Berlín-Bonn. čeho však snad docílit může, je postupně zlepšované ovzduší, které s pomocí rostoucího objemu hospodářských styků mezi Němci a Rusy by mohlo vést k oné celoevropské konferenci o stabilizaci a bezpečnosti, jejímž hlavním promotorem je francouzský president Pompidou. Ta by podle něj měla konečně vést k uzavření obecné mírové smlouvy s Německem, západním i východním, ke konsolidaci středoevropských poměrů a k udělání závěrečné tečky za poslední světovou válkou. Takový je jeden účinek, jímž čínská hrozba v Asii ovlivňuje politický vývoj v Evropě. I když jej dosud nelze označovat s konečnou platnosti za příznivý pro evropský mír, je to aspoň účinek nadějný. Jiné jsou horší, a zvláště jeden, který se projevuje s čím dále tím větší patrností uvnitř Sovětského svazu. Je to rostoucí tlak, jejž vůdcové ruských branných sil vykonávají na politiku moskevské vlády. Vojáci, jak známo, se v době míru zabývají po výtce sýčkováním. Vynalézají různá nebezpečí, zveličují je, varují před nepřipraveností, žádají větší armádu, více zbraní, a pro sebe více vlivu. To činí, i když žádné zjevné nebezpečí nehrozí a jejich verva se jen stupňuje, když se někde objeví hrozba tak konkrétní jako dnes ve vztazích sovětsko-čínských. Vyvstane-li na obzoru něco takového, vlády si mohou těžko dovolit, aby varování generálů přezíraly, těmto se dostává většího sluchu, a výsledkem je, že křivka zbrojení se zdvihá nahoru. To se nyní děje v Sovětskému svazu a má to přirozenou reakci v jiných zemích, zejména ve Spojených státech, které za svým světovým soupeřem nemohou ve vojenské síle zůstat pozadu. Do jaké výše se tato křivka již zvedla v zemi Sovětů, ví jen hrstka kremelských zasvěcenců. Americká cifra však je známa celému svétu: koncem ledna předložil president Nixon washingtonskému kongresu rozpočet na rok 1971, nej vyšší v celých dějinách Spojených států kromě let válečných; páčí se na báchorečnou sumu 230 miliard dolarů, ve které plná jedna třetina připadá na zbrojení. Je to odpověď na křivku ruskou a Spojené státy nelze obviňovat, že by tento závod začaly; po čtyři předcházející léta byl jejich vojenský rozpočet udržován na stejné výši, ba jevil i tendenci sestupnou. Teprve letos došel znovu podstatného zvýšení. Rovnováha mezi oběma super-velmocemi je citlivá a objeví-li se na jedné straně výchylka nahoru, druhá se hned snaží ji vyrovnat. V této hře však jsou Rusové nebezpečnější než Američané, neboť trpí chronickým komplexem méně- cennosti. V Moskvě vědí, že obě strany se vzájemně drží v šachu rovnováhou hrůzy z důsledku atomické války, neboť obě mají dostatek bomb, aby se vzájemně zničily. Kromě této vědomosti však Rusové cítí, že co do mocenských pozic, vojenských základen a prostředků k ovlivňování mezinárodního prostředí pokulhávají v širém světě podstatně za Spojenými státy, a to je hněte. Síla a zdatnost amerického válečného loďstva, síť pozemních bází, jimiž jejich letectvo disponuje po celé zeměkouli, přizpůsobivé a účinné prostředky hospodářského nátlaku na mladé státy v Africe a Asii, jakož i zajištěná spolupráce jiných mocností světového významu, zejména Velké Británie, to všechno kontrastuje nepříznivě s uzavřeností Sovětů v jejich komunistickém orbitu, rozdvojeném na jejich vlastní vasaly a na ty, kteří sympatizují s Čínou, a s byrokratickými, doktrinář- skými metodami, jichž se nemohou zbavit ani tehdy, když se snaží ovlivňovat podvyvinuté národy v Africe a v Asii cestou hospodářských pod- (pokračuje na str. 63) 59 [pageend11]Naše povídka FRANZ WERFEL příběh o obnoveném kříži »Je to příběh žida, který nechtěl brát jméno Boží nadarmo«, řekl Felix tiše — » Je to pravdivý příběh o zneuctěném a znovu posvěceném kříži« — Kaplan Felix a rabín Fürst se v malém rakouském městečku, kde oba působí, téměř denně potkávají. Zpočátku se jen zdraví, později se blíže seznámí, občas jeden druhého navštíví. »Nevím, důstojný pane«, poznamenal rabín, » proč církvi tolik záleží na pokřtění židů. Může ji uspokojit, když získá dva nebo tři pravé věřící mezi stovkou šplhounských nebo slabošských odpadlíků? A co by se stalo, kdyby se všichni židé na celém světě dali pokřtít? Israel by zmizel. S ním by však zmizel ze světa i jediný skutečný tělesný svědek Božího zjevení. Písmo svaté, nejen Starého, ale i Nového zákona, by se tím změnilo v pouhou pověst, podobnou mýtům starých Egypťanů a Reků. Nevidí církev toto smrtelné nebezpečí? Právě teď, v okamžiku dokonalého rozkladu? — Patříme k sobě, důstojný pane, ale netvoříme jednotu. V epištole Římanům, jak jistě víte lépe než já, je psáno i Kristova obec je založena na Izraeli. Jsem přesvědčen, že Izrael bude žít tak dlouho jako církev, že však i církev padne, padne-li Izrael«. » Proč si to m yslíte?« zeptal se kaplan. » Protože myslím na všechno to utrpení, kterým jsme až do dneška prošli,« odpověděl rabín. »Věříte opravdu, že Bůh chtěl, abychom to všechno celá staletí snášeli a překonávali — pro nic? « 11. března 1938 došlo k připojení Rakouska k nacistickému Německu; současně se v kraji objevil mladý Petr Schoch jako velitel místního úder- ního oddílu SA. Sedí se svou partou v hospodě, pije a řve, že ještě tuto noc pobije všechny židy v okolí. Rabín konečně usedl. Kaplan mu podal sklenku kořalky. »Nemusíte hned myslet na to nej horší«, řekl. »Jak to, že nemusíme?« otázal se Fürst a zvedl náhle hlavu. » Snad bychom měli — Poslyšte, důstojný pane«, pokračoval po chvíli stísněně, »za hodinu jede vlak k maďarským hranicím — Neměli bychom, já a moje rodina — Žena sice vstala teprve před třemi dny po porodu — Co mám dělat? Důstojný pane, poraď te mi. Potřebuju radu« — A páter Otakar Felix udělal něco, co si pak nikdy neodpustil. Místo aby pokrčil rameny a řekl nevím, nevím, co by bylo nejlepší — dal radu, a byla to špatná rada. Ale kdo může v takové chvíli vědět, zda radí dobře nebo špatně? »Chcete se opravdu tak rychle vzdát, milý doktore Fürste?« řekl tedy kaplan, který nešťastně srovnával svou vlastní situaci s rabínovou. » Vždyť ještě ani nevíme, jaká bude nová vláda. Snad to dopadne v Rakousku všechno jinak než myslíme. — Počkejte ještě několik dní!« Aladar Fürst při těchto slovech s úlevou oddechl. » Děkuji vám za radu. Máte jistě pravdu. Rakušani nejsou Němci a já jsem vlastenec. Strašně nerad bych opustil domov. — Má rodina tu žije od nepaměti, už od středověku jsou naše náhrobky na zdejším hřbitově a já jsem se z vlastní vůle vrátil ze světa do Parndorfu. — Snad — « Kaplan ho doprovodil do jasné noci plné hvězd. » Přijdu se za vámi zítra podívat,« řekl na rozloučenou. Aladar Fürst však stiskl Felixovi ruku a řekl stísněně: « »Jen jedné věci se bojím, pane faráři — bojím se, že jsem už příliš změkčilý a nebudu mít neochvějnou sílu, jakou měli naši otcové při pronásledování. — Dobrou noc.» Druhý den shromáždí Schoch za asistence přednosty stanice Inbichlera židovské obyvatele městečka a ve velkolepé řeči jim nařídí opustit do pěti hodin odpoledne rakouské území. Otec Felix marně shání pomoc. Úřední místa odpovídají, že se bohužel nedá naprosto nic dělat. Nepomůže ani apoštolský administrátor v Eisenstadtu, ani jeho Eminence kardinál arcibiskup. Cestou domů se přikláněl kaplan stále více k názoru, že kardinálovo i prelátovo rozhodnutí je moudré. Je třeba chránit důležitější věci, než je pár okradených a vyhnaných židů. I církev je v nebezpečí. Nebylo by nejrozumnější zalézt v příštích dnech na faru, sloužit v neděli mši bez kázání a vyvarovat se jakýchkoli třenic? Byl by asi této náladě podlehl, kdyby mu ještě nebyla zněla v uších slova 60 [pageend12]Aladara Fiirsta: »Jsem přesvědčem, že Izrael bude žit tak dlouho jako církev, že však i církev padne, padne-li Izrael«. Když došel kaplan Fürst na parndorfské náměstí, kostelní hodiny odbíjely třetí. Před FUrstovým domem stály oba nákladní vozy Zopfova povoznictví. Z pekařství, z krámu a z domu vynášeli zařízení, postele, skříně, stoly a židle, a nakládali je na jeden z vozů. Přednosta stanice Inbichler zkoumal každý kus. Bez jeho povolení si vyhnanci nesměli vzít s sebou jediný popelník nebo krabičku sirek. Každý předmět, který se mu zalíbil, si odkládal stranou za mumlání zaklínadla » německý národní majetek«. Skupina vyhnanců podstatně vzrostla, bylo jich už víc než třicet. Kaplan Felix pozoroval s údivem bezhlavé pobíhání všech těch lidí, kteří dělali tisíce zbytečností a zdáli se poháněni spíše jakýmsi instinktivním hmyzím neklidem než rozumným záměrem. Felix vešel do bytu rabína Fürsta. Našel ho před knihovnami, které zakrývaly až ke stropu všechny čtyři stěny velkého obývacího pokoje. Několik set svazků, které si vybral z mnoha tisíců, tvořilo u jeho nohou vratké věže. Stál a četl, četl hluboce ponořen do knihy, kterou držel v ruce, s náznakem úsměvu ve tváři. Zdálo se, že nad stránkou, kterou našel, zapomněl na skutečnost. »Důstojný pane doktore Fürste«, řekl, »bohužel jsem vám špatně poradil. Nepomůže vám ani mně, že mě proto trápí svědomí. — Naštěstí máte maďarský pas. Snad to Pán Bůh myslí s vámi i vašimi lidmi lépe než s námi. Nebylo by to poprvé, že by převedl do bezpečí národ, ve kterém se zjevil, právě když se zdálo, že jej chce trestat«. Aladar Fürst se zadíval na kněze dlouhým, nepřítomným pohledem, který pátera dojal a zneklidnil tak, že začal sám mlčky vynášet knihy, vybrané na cestu. O hodinu později byli všichni připraveni. Inbichler si vzal nej lepší majetek vypovězenců, cenný nábytek, stříbro, šperky, cenné papíry a peníze, kterých se zmocnil při trapné prohlídce; každý vypovězenec, i Fürst, se musel svléct až do košile. Rabín přijal tuto ponižující proceduru, zostřenou výsměšnými poznámkami hnědých košil, s tak lhostejnou nepřítomností ducha, že se na něj Felix skoro zlobil. »Já bych kolem sebe tloukl«, myslel si. Jediné, co Inbichler propustil bez prohlídky a s pohrdavým mávnutím, byly knihy. Protože však prohlásil, že »všecko musí být v pořádku« a že »němectví je organizace«, vystavil A. M. Machourek: TRPÍCÍ KRISTUS je před našimi zraky v době postní a zve k jejímu modernímu prožívání. Postní řád ve všech zemích dnes nechává velký prostor pro dobrovolné dobré skutky, které mají být ve znamení lásky blíženské. V Rakousku mají i letos » rodinný postní den «, 5. března, v Německu katolíci s evangelíky pokračují vždy první pátek v měsíci v akci »Bratrsky se rozdělíme«. — Jak bude vypadat moje postní oběť? na každou věc, kterou si ponechal, přesnou stvrzenku. Petr Schoch, který si sedl vedle řidiče prvního vozu, zuřivě zatroubil. Byly čtyři hodiny odpoledne. Nejpozději za dvě hodiny bude tma. Hnědé košile nastrkaly své oběti ranami a kopanci do prvního vozu, kde všichni napřed zakopávali jeden o druhého a pak si sedli na podlahu. Teď teprve začaly děti být vystrašené a několik jich začalo naříkat. Hustý zástup diváků zachovával hluboké mlčení a z jejich zvědavých pohledů se nedalo poznat, jestli události schvalují nebo odsuzují. Schochovi muži si připravili motocykly. Vtom se kaplan Otakar Felix ostře obrátil na Ignáce Inbichlera: » Šéfe,« řekl a rázně se napřímil, » nevím, zda jednáte podle úředního příkazu, ani kdo vám jej dal. Ale upozorňuju vás, že jestli to 61 [pageend13]děláte jen z vlastní vůle, budete se za to zodpovídat, zítra, pozítří, jednoho dne, tak nebo jinak. Tito lidé tu žijí celá staletí a nikdo neměl jakživ důvod si na ně stěžovat. Ve Vídni a ve velkých městech je to snad jiné, ale tady ne. Vyděsil jste je. Myslím, že jste je dost potrestal a dostatečně se jim pomstil. Teď toho nechte a počkejme si na zákonnou úpravu židovské otázky! « Pomačkaný mužík s obličejem jako tahací harmonika vtáhl s požitkem kouř své cigarety a foukl jej knězi do obličeje. » Jen žádný spěch, důstojnosti,« ševelil roztomile, » na každého dojde. Páni flanďáci by mohli přijít na řadu co nejdříve. Už mě to napadlo. — Ale když máte ty židovský svině tak rád, můžete jen hned s nim a.« » Taky že ano,« řekl kaplan a skočil do vozu. V bažinaté krajině u jezera nařídí Schoch židům vystoupit. Se svými pobavenými pomocníky vyhází veškerý jejich majetek i rabínovy knihy do bláta a žene vyhnance v mlze a tmě vodou, která brzy sahá dospělým po kolena. Otec Felix nese rabínova malého synka. Tak se dostanou konečně k hranicím, které jim však maďarská pohraniční stráž nedovolí překročit. Nové nařízení to přísně zakazuje. Schoch prohlašuje, že než by židům povolil návrat, raději je na místě postřílí. Vyhnanci zůstávají v prázdném prostoru na holé zemi se svými dětmi a nemocnými. Maďarský major jim posílá dva stany. Vyčerpaní lidé uléhají. Vtom velí Schoch k nástupu. Stíny, které se právě uložily ke spaní do stanů a před ně, se vypotácely vyděšeně ven do prudkého světla motorových reflektorů. Nakonec přišel Aladar Fúrst a za ním Felix. Zatímco někteří muži vzdychali jako z těžkého snu, rabín Aladar teď vypadal klidně a zasněně. Petr Schoch k němu důstojně přistoupil, velmi pomalu, malá očka smyslně přivřená, s mnohoslibným výrazem kolem zkřivených úst. Páni v hnědých košilích se řehtali. Nastala ohromná zábava, kvůli které stálo za to, strávit pár vítězstvím opojených nocí beze spánku. Jejich vůdce Petříček byl široko daleko proslulý svými zdařilými a vtipnými nápady. Teď stál, světlovlasý a štíhlý, nad Fuřstem, kterého vysoko přečníval. V pravé ruce držel hakenkrajc. Vyrobil jej z prostého kříže, který vzal z hrobu na hřbitově v Mbrbischi a pro zábavu, kterou plánoval, jej proměnil v nacistický symbol vítězství — Teď jej zvedl nad hlavu jako křižák: » Ty smaradlavá židovská svině,« zařval a na jeho hlase bylo znát, jak se baví, » ty seš rabín, co? Seš rabín? « Žádná odpověď. » Seš pejzatej rabín v kaftanu a skáčeš vo šábes kolem tý vaší archy, co, Mojšemacesi, Hovnošábesi« — Motocyklisti řvali, oblaženi touto zvláštní hebrejštinou. Fürst stál mlčky, skoro nepozorně. » To líbáš vo šábes tu vaši archu, co, rabíne? « Žádná odpověď. Tu uhodil Schoch Aladara Fürsta levou pěstí do žaludku, že padl na kolena. Pak se obrátil ke svým hnědým košilím: » Nikdo nesmí říci, že s várna špatně zacházíme. Prokáži ti tu čest, svině židovská, a nechám tě políbit znamení germánský rasy tvou špinavou držkou. A tady flanďák k tomu může zazpívat Kyrie eleison! « Aladar Fürst, ještě pořád na kolenou, vzal klidně hákový kříž, který mu Schoch strkal. Chvilku držel nerozhodně v ruce to hrubé, zpuchřelé dřevo z neznámého hrobu, které bylo cítit vlhkou jarní zemí. Kaplan Otakar Felix se v této napjaté chvíli modlil, aby Fürst neudělal žádnou neopatrnost a aby hákový kříž raději políbil. Stalo se však něco zcela neočekávaného — S přivřenýma očima, jakoby ve snu, pohyby nijak rychlými, spíše zamyšleně, ulámal Aladar Fürst volně přibitá dřívka, která činila z kříže kříž hákový. Protože však už bylo dřevo zvětralé, prasklo při lámání příčné břevno; obnovený kříž byl poškozen. Bylo naprosté ticho. Nikdo nebránil tomu ztracenému člověku ničit vítězný symbol. Zdálo se, jako by Petr Schoch ani jeho muži nechápali, co se stalo. Déle než minutu stáli bezradně; nevěděli, co dělat. Prchavý úsměv byl na tváři rabína Aladara, když se obrátil ke kaplanovi, který stál vedle něho. Podal mu kříž, jako by patřil knězi, nikoli jemu. Kaplan Felix jej vzal. — Z řady hnědých košil někdo zavolal: » Svině židovská, neslyšíš, že tě Maďaři chtějí? Utíkej, žide, utíkej«. A opravdu. Aladar Fürst vrávoravě vstal, rozhlédl se, těžce vydechl; spatřil pod vzdálenými světly druhé celnice skupinu maďarských vojáků, kteří se tam stáhli. Okamžik zaváhal a pak se rozběhl dvojitými skoky směrem k Maďarsku, k životu. Pozdě. Zazněl výstřel. A ještě jeden. Pak rachot samopalů. Fürst neuběhl ani dvacet kroků. Když padl, hnědé košile se na něho vrhly a dupaly po něm okovanými botami, jako by ho chtěly zadupat do země. 62 [pageend14](pokračuje ze str. 59) por. Tento komplex méněcennosti podbarvuje jejich touhu po světovosti, po uplatnění se ve všech pěti zemědílech, jež se nápadně podobá oné Weltpolitik, kterou na počátku tohoto století pěstovalo Německo za císaře Viléma II. Dva projevy jejich úsilí po světovosti vystoupily v poslední době obzvláště do popředí a za oběma se rýsuje v pozadí silhueta moskevského generálního štábu. Jedním je ruský rozmach námořní. Odjakživa uvězněno v omezeném okruhu Černého a Baltického moře, ruské válečné loďstvo se dnes poprvé rozjíždí do širokých oceánů. Od té doby, co ve vzdálených mořích, počínajíc Středozemním, našlo přátelsky naladěné vlády, které jsou ochotny propůjčovat jeho eskadrám své přístavy a zásobovací základny (v Alžíru, egyptské Alexandrii, Adenu a jinde), sovětské loďstvo, povrchové i podmořské, předvádí okázale svou přítomnost ve světových vodách, činí tak demonstra ti vně, objevuje se na ožehavých místech, sleduje manévry amerických flotil, krouží okolo pobřeží israelského, a nedávno, kdy se předsedové vlád britského Commonwcalthu sešli na konferenci v Singapuru, parádovalo několik ruských křižníků i u břehů této proslulé námořní báze. Američtí a britští admirálové se těmto cvičením ve Weltpolitik zatím jen usmívají, neboť vědí, že Sověty mají ještě daleko do rovnováhy s nimi; jsou však znepokojeni nepřetržitým stoupáním jejich námořních sil a velikými částkami, jež Sovětský svaz na tento druh zbrojení každoročně vynakládá. Druhým projevem rozletu jeho branných sil do Aladar Fürst, rabín parndorfský, zem řel k ránu. Před koncem široce otevřel tm avé oči. Hledaly pohled parndorfského kaplana. Jejich výraz byl klidný, vzdálený a nikoli nespokojený. Rabínova smrt zachránila jeho obec. Maďarští celníci, zděšeni tím, co se stalo, dovolili ženám, dětem a nemocným překročit hranice. Mužům, k nimž se přidal kaplan Felix, se podařilo uprchnout do Československa. Příběh končí v Americe před vstupem Spojených států do války. Kněz, který putuje se židy ze země do země, dívá se na spokojené lidi, procházející se na ulici, a uvažuje: — »Mnozí z těchto mužů padnou. Půjdou hájit důstojný život a svobodu svého národa. Ale jde o víc než o svobodu a lidskou důstojnost. Jde o kříž, který byl zneuctěn a bez něhož utonem e ve tmě. A jen Bůh ví, bude-li dopřáno celému světu, aby učinil to, co udělal nepatrný žid Aladar Fürst svýma slabým a rukam a «. Z Cyrilometodějského kalendáře 1971 světa je povážlivý stupeň odpovědnosti, jejž přebírají na Blízkém východě ve vleklém sporu mezi Araby a Židy. Jejich chránéncem tu je Egypt a je známo, že moskevská vláda mu nejen dodala zásobu dálkových střel k použití proti Izraeli, ale že vyslala do Egypta několik tisíc svých vojáků, aby odpalovací zařízení instalovali a — v případě obnovení války egyptsko-izraelské — obstarali vysílání dálkových střel na israelské území. Je to poprvé, co sovětská vláda exponuje své vlastní vojáky v odlehlé zemi, daleko za okruhem Varšavského paktu, jehož armády vedla při invazi Československa roku 1969. Je to podnik odvážný a je pozoruhodné, že k němu dochází v době, kdy Američané stahují své vlastní vojenské sily z Vietnamu — pod tlakem domácího a světového veřejného mínění — a nahrazují je silami domácími. Zatím co Washington odvolává své vojáky z Asie, Moskva je vysílá do Afriky. Tyto výkyvy na rozsáhlé šachovnici světa mohou představovat buď zmenšování nebo zvyšování napětí mezi zkušenými hráči na obou stranách, neznamenají však, že jedna či druhá by úmyslně hnala situaci na ostří nože, do konfliktu, z něhož by nebylo ústupu. Jak Sovětský svaz tak i Spojené státy jsou mocnosti konservativní, obě si už zvykly na hraní své nekonečné šachové partie, zvané »studená« válka, a oběma lichotí, že se spolu dělí o vládu nad lidstvem. V kritických chvílích jsou obě ochotny ke kompromisům a mají prý k tomu účelu mezi Kremlem a Bílým domem zvláštní telefonické spojení, jehož používají jen in extremis. Není proto s podivem, že zejména Rusové, kteří se necítí s Amerikou zcela rovní, se snaží tento stav dvojvlády nad světem udržovat a ochraňovat před nevítanými vetřelci, kteří by na něm chtěli mít také podíl, jako je Čína. Čína však není jediným možným vetřelcem, jenž v Moskvě vzbuzuje nepokoj. Jiným je Evropa. Federalizace západní Evropy postupuje na poli hospodářském velmi uspokojivě. Mezi šesti státy Společného trhu už není žádných cel, budou mít nyni společný rozpočet, odhlasovávaný Evropským parlamentem, a pilně pracují na plánech o zavedení evropské měny. Největším krokem dopředu však bude rozšíření Společného trhu ze šesti států na deset, až budou v Bruselu dokončena jednání se čtyřmi kandidáty na členství, Velkou Británií, Norskem, Dánskem a Irskem. I když jsou to jednání vleklá, je málo pochybnosti o jejich konečném zdaru, a to je výhled do budoucna, jenž vyvolává v Moskvě značný neklid. Hospodářský blok desíti demokratických států, mezi nimiž Francie, Anglie, západní Německo a Itálie patří k největším v Evropě, jenž bude mít společný celní tarif navenek a bude uzavírat obchodní smlouvy ve jménu svých více než 200 milionů obyvatel, představuje konkrétnější hrozbu než Čína. Je to nový obr, který roste — zeměpisně i mocensky — mezi Amerikou a Sověty. A nebude to obr jen hospodářský. Smlouva, uzavřená v Římě roku 1957, která je podkladem Spo- 63 [pageend15]léčného trhu, předvídá federalizaci také politickou, což znamená, že integrace členských států se má vyvinout v unii, ve Spojené státy evropské, které povedou společnou zahraniční politiku. Loňského roku už byl první pokus o takovou politiku učiněn, když se ministři Společného trhu sešli v Mnichově a dohodli na společném postupu v ožehavé otázce sporu arabsko-židovského na Blízkém východě. To všechno vzbuzuje v Moskvě nejen neklid, ale vážné obavy. Jak bude Sovětský svaz vypadat tváří v tvář tomuto novému, mohutnému seskupení protikomunistických sil, Spojeným státům evropským? Tento přízrak budoucnosti nevěstí pro něj nic dobrého. Po stránce konkurence hospodářské nemůže než vyzdvihovat vysoko všechna fiaska sovětského státního hospodaření, která se ostatně ukazují výrazně už nyní. Když západní Němci projevili ochotu zahájit s Ruskem velkorysou hospodářskou výměnu statků a poskytnout jim k tomu účelu značné úvěry, vyšlo na jevo, že Sovětský svaz úplatou za tovary, které z Německa žádal, nemohl nabídnout nic lepšího než zemní plyny a něco nafty. Kterak rozdíl mezi prosperitou členských států Společného trhu a misérií komunistických zemí bude působit na ruské satelity, jejichž státní pokladny — jak ukázaly nedávné bouře v Polsku — zejí chronickou prázdnotou? Je pravda, že vzestup zfederalizované Evropy do postavení politické třetí supervelmoci světa si vyžádá času. Její hospodářská síla však už je hmatatelnou skutečností a vše, co Moskva proti budoucím Spojeným státům evropským může dělat, je, že její diplomacie pracuje na plné obrátky, aby různými nátlaky odradila aspoň některé 'evropské země, zejména neutrální Finsko, švédsko a Rakousko, od účasti na jejich budování. Zdeněk Petr SLAVA SVATOVÍTSKÉ KAPITULY PRAŽSKÉ Měl by to být vlastně nápis na hrob, jakýsi společný dost neumělý epitaf: nej důležitější je, konečně v našem životě smysl smrti (jako vždy); není zapotřebí mnohomluvně vypisovat data a události, pochvaly a hodnosti, jak je často můžeme čist na honosných pomnících hřbitovních. Titulů a hodností by se tu našlo zajisté mnoho, avšak i ty lze přirovnati k trávě polní. Nám by především mělo jít o označení Boží, pokud je můžeme tušit anebo z vnějších okolností vyvodit. Je tu píseň smutná i radostná. Ó obojí třeba říci několik slov. Podle označení můžeme mluvit o všelijakých kněžích a všelijaké slávě jejich. Nechceme však býti soudci, chceme usuzovat z toho, co vidíme a v čem žijeme. Nelze však přejít mlčením soud lidu Božího, a zdravý selský rozum má obvykle více pravdy než přebujelá diplomacie a slova lichotná či potměšilá. Jsou to, jistě jen nemnozí, kteří se domnívají, že jejich duchovní pomazání může být posíleno, snad k jejich spáse, snad k spáse duší tím, že s dychtěním čekají na nějaké to vyznamenání světské. Těší se nepokrytě tím, že mohou nosit medajle, ale když je přijímali, ohloupení marností tohoto světa anebo naduti pýchou, přijímali je z ruky, která současně se vztahovala po jejich bratřích, se kterými možná kdysi v týž den z jiné ruky přijímali kněžské svěcení, nyní pak z ruky, která jejich bratry s horlivostí nebývalou vsazovala do temných žalářů, přijímali něco zcela jiného. Jsou to obrazy dost jasně ústící v apokalyptické vidění světa. Možná, že takové kroky zaznívají bratrovraždou ve Staré Boleslavi. Tam podle podání u dveří měl přisluhovat nějaký kněz. Nedrží se tito spíše správců tohoto světa než svého Boha, k jehož službě byli rozhodně povoláni, nesahají dychtivě po ocasu ďáblově, na kterém pak mohou být vlečeni tam, kam ani možná nechtějí? Pěkně jim k tomu ovšem mohou cinkat na klerikách ty plíšky, jimiž jsou navždy označeni. Nemohu soudit, zda se těmito skutky již sami neodsvětili? Potom je píseň líbezná a jako slunce vycházející nad spoustami vod moře a krásná jako nejkrásnější květina. Jsou totiž opět jiní kněží, kteří se mohou pyšnit jinou slávou a jinými vyznamenáními. Na ně se však vztahují slova blahoslavenství, ale také jistě mnohá slova žalmů. Tato vyznamenání jim byla udělena viditelně i neviditelně. Vidím, že je mají vpálena v srdcích, protože milovali svého Pána a On sám je vyznamenal. Mají jeho pečeť. Je jich jistě nesmírně mnoho, my se však dnes, kdy se nám zachtělo rozjímat o pražské kapitule, zadívali do toho počtu 12. I když ve svých hodnostech církevních byli povýšeni velice, přece nám bylo dopřáno viděti je nemocné, hubené a chudé a umírající. Ale s tím vyznamenáním našeho Pána, které je takové zvláštní, v dnešním světě dosti nezvyklé, neboť má podobu kříže, který si nese člověk sám, podpírán Bohem. Jistě se drží křídel andělských a nikdy jim nebyl přítelem svět, jehož puch, který často naplňuje jeho slavnosti, je ne- obloudil, protože i když byl obalen do jakési vůně kompromisů, vždy jej rozeznali. Tito vyvolili za svého Pána jen Boha a Ten jim dal sílu při nadávkách, hrozbách, při políčkování i bití, i při kruté a nevídané smrti. Tito zemřeli ve vůni líbezné. Chceme neuměle vypočítat počet těch, jejichž svědectví se nám zdá být jasné a nezlomné. Lidský soud může být mylný, domníváme se však, že historické označení věrnosti, které se před dávnými věky dostalo kapitule u sv. Víta v Praze, bylo nanejvýš správné i v tomto století. Jeden z prvních, kteří z naší země zemřeli v Dachau, byl Antonín Gebert, sám jsa národnosti německé. Kancléř arcibiskupství pražského se jmenoval Antonín Bořek - Dohalský a byl umučen v Osvětimi. 64 [pageend16]Vychovatel mnoha kněží arcidiecéze byl Otto Stanovsky, odsouzený německými soudy k smrti, potom omilostněný k doživotnímu žaláři, ministrant ve věznici bavorské Straubing, zemřel po útrapách věznění ještě v témže roce, když skončila válka, ve svém bytě na Hradčanském náměstí. Otakar Švec, mučený pro svou oddanost sv. Stolci v koncentračních táborech německých, se vrátil domů nemocen, ale Bůh ho znovu vyzval, aby prošel celou řadou vězení stalinských, odkud vyšel polomrtvý a jako mrzák zemřel v nemocnici mimo vězení. V roce 1969 byl slavnostně prohlášen v novém soudním řízení československém za nevinného. Josef Cihák, zemřel téměř 80-letý ve věznici Leo- poldov krátce před uplynutím svého desetiletého trestu. Také on byl prohlášen nevinným v roce 1969. Jan Remiger, světící biskup pražský, národnosti německé, zemřel ve vyhnanství a pohřben jest v hrobce arcibiskupů mnichovských v katedrále Panny Marie v Mnichově. Antonín Franz následoval svého přítele a zemřel v zemi německé, kde jest též pohřben. Jaroslav Kulač. Jím se uzavírá tato slavná řada stále živých kanovníků svatovítské kapituly, ještě řádně jmenovaných Sv. stolcem. Po mnoha letech vězení, též později prohlášen za nevinného, zemřel v ústraní a pohřben v ústraní v srpnu 1.P.1970. Rozjímajíce nad těmito muži, kteří jsou členy vždy věrné kapituly svatovítské, můžeme jen tiše zdůraznit, že těžko by se v posledních 30 letech na celém světě v Církvi našla kapitula tak slavná a bohatá na velké skutky Boží lásky jako kapitula tato. Zbývá snad ještě říci, že smrtí těchto pánů kanovníků se nekončí kniha jejich života, protože nyní by měla přistoupit slova svátého evangelia či čtení z listu sv. Pavla. Jan Nepomuk Pro naše nejmenší čtenáře MODLITBA AISOVA Hlasatel vystoupil na okrouhlý ochoz minaretu a vzápětí se rozlehl celou krajinou jeho: Bůh je největší ze všech, mimo něj není žádného jiného Boha. Každý den stoupal hlasatel po schodech na minaret, aby připomněl lidem chvíli modlení. Aisa, muslimský chlapec ho vždy slyšíval. Ale jednoho dne při jeho hlase obzvlášť zpozorněl. Zamyslel se a nechal hraní. Tati, co říká — zeptal se. Ale otec bez odpovědi se odebral do svého pokoje, poklekl na koberec a začal se modlit. Aisa věděl, že když se otec modlí, nesmí ho vyrušit, aby nezneuctil jeho Boha. Po špičkách šel za otcem a zpovzdálí se na něj díval. Myslel si: Bůh musí být jistě velmi významný, že se tatínek klaní tak hluboce. Otec Aisův byl velmi usebraný, obličej zářil ŘÍM. — V kapli koleje Nepomucena byla 16. prosince koncelebrovaná zádušní mše svátá za P. dr. Ondřeje M. Petrů O. P. Na obrázku vidíme hlavního ce- lebranta, rektora koleje, preláta dr. Františka Plan- nera, a po jeho stranách dva spolubratry zemřelého P. dr. Jiřího Veselého a P. Matouše Videmanna. Na mši svátou přišlo mnoho našich českých krajanů a kněží, většinou spolupracovníků P. Petrů v tiskovém apoštolátě. zvláštním klidem. Působil dojmem člověka dobrého a spravedlivého a Bůh znamenal pro něj bytost opravdu nejmocnější. Když Aisa viděl, že se otec bude modlit dlouho, vyšel z pokoje a rozběhl se do pouště. Jejich domek byl na 'Samém kraji vesnice. Před brankou tři velké palmy a kousek dál další dvě. Pak bylo možno zahlédnout tu a tam nějaký ostnatý keřík, pak už nic než kamení a písek. Aisovi se poušť velmi líbila. Často se vydával na cestu s otcem navštívit příbuzné. Nikdy se neztratili, protože znali dobře cestu. Tati, proč se modlíš tak dlouho? zeptal se chlapec, když otec skončil, svinul kobereček a dal se znovu do práce. Protože Bůh je ze všech nejmocnější. Tati, a proč je Bůh nejmocnější? Protože učinil všechno i nás. Je odedávna. A proč učinil všechno? Protože je stvořitel a je všemohoucí. Tati, a Bůh udělal poušť? Ano. A palmy? I palmy. A květiny? Taky. I domy? Udělal kameny, ze kterých se staví domy. Bůh udělal zemi, ze které se pálí cihly a udělal ruce lidem, aby postavili domy. A dal jim i sílu, aby je mohli postavit a dělat to, co je dobré. Bůh dělá všechno? Bůh dává všechno? Ano, všechno. Aisa se podivil a pomyslil si: Jak nás ten Bůh má rád, když nám dá všechno... Tati, a co říká hlasatel, když vystoupí na minaret? 65 [pageend17]JARO A LISTOPAD (Děvčátku) Markétko, co jsi zarmoucena, Že doubrava je odlistěná? Listy jak lidské věci jsou, Staráš se svěží myslí svou? Ach, když srdce dospěje a stárne, K takové podívané chladné Zůstává, neztratí povzdech jen, Byť celý svět lesů byl povalen. Uvidíš proč, též ještě vydáš sten. Teď, dítě, na jméně nezáleží, Prameny hoře v tomtéž leží. Neřeknou ústa a mysl ne Co srdce ví, co duše zahlédne, Toť rozpad, k němuž jsme narozeni A to je, Markétko, tvé roztesknění. Gérard Manley Hopkins (přel. Rio Preisner) Svolává lidi k modlitbě, říká — Bůh je nejmocnější, mimo něj není žádného jiného Boha. I já chci být hlasatelem, já chci taky svolávat lidi k modlitbě. Otec se usmál a pohladil Aisu po hlavě. Vždyť jsi ještě maličký, nikdo by tě neslyšel... Ale já bych křičel ze všech sil a všichni by mě uslyšeli, i ti, kteří žijí na druhé straně pouště. Snad, až vyrosteš — zakončil otec rozhovor a vstoupil do domku. Ale Aisa neměl trpělivost čekat až vyroste, a tak navečer sám vystoupil na minaret. Jenže, ani když se postavil na špičky, nedosáhl hlavou na zídku ochozu. A přece bylo to tak důležité, co měl říci lidem ve vesnici i těm na poušti, i těm, co žili na druhé straně pouště. Skutečně, tatínek měl pravdu, byl ještě příliš malý. Už, už se dával do pláče, když ho něco napadlo. Rychle seběhl schody a rozběhl se hledat otce. Tatínku, když se modlíš, Bůh tě poslouchá? Jistě. Kdoví, proč se mě na to ptal, otázal se v duchu otec. Ale Aisu potom neviděl. Zvědav, vydal se ho hledat. Aisa byl v domku, natažený na koberečku a hlasitě se modlil. Nebyla to modlitba naučená, ale stejně vroucí a přesvědčivá: Bože, ty jsi nej mocnější ze všech. Bože, ty jsi udělal palmy i květiny. Bože, ty jsi udělal kameny, aby se mohly stavět domy. Bože, ty jsi ze všech nej silnější, silnější, neě můj tatínek. Bože, ty můžeš všechno, tak běž ty sám a řekni lidem, kteří žijí na poušti i na druhé straně pouště, žes byl to ty, kdo všechno udělal. Běž a řekni jim, že je máš rád, protože jsi všechno udělal a všechno dal. Bože, mám tě moc rád, tak jak mám rád tatínka. Aisův otec byl dojat a aby nevyrušil svého syna z úcty před Bohem, po špičkách se vzdálil. Zuzana Pavlová stalo se doma ,v exilu a jinde ve světě VE VATIKÁNE A V ITALU Svatý Otec Pavel přijal v soukromých audiencích mj.: litoměřického otce biskupa dr. Štěpána Trochtu, který v lednu byl v Římě na zasedání Rady generálního sekretariátu biskupského synodu; presidenta Finské republiky Urho Kekkonerur, presidenta africké republiky Niger Hamaní Dioriho; profesora Alberta B. Sabina, vynálezce séra proti dětské obrně; a bývalého předsedu Světové luterské federace Frederika Schiotze. Dále udělil audienci: členům církevního soudu Římské roty — v proslovu zdůraznil, že i církevní soudní praxi třeba chápat jako část její duchovní služby —, profesorům a studentům vojenské akademie NATO — vybízel je, aby své znalosti a schopnosti dali do služeb bezpečnosti a míru — účastníkům zasedání Rady generálního sekretariátu biskupského synodu. 2. února se rámci liturgie slova, konané v Sixtinské kapli, konal tradiční obřad odevzdání svící hromniček sv. Otci. V příležitostné promluvě Pavel VI. podotkl, že obřad symbolizuje odevzdání sebe sama Bohu a uznání jeho vlády nad sebou. Za Papežskou kolej Nepomucenum odevzdal svíci její rektor prelát ThDr František Plarmer, provázen jedním alumnem. 26. ledna byl v Benátkách zakončen informační proces k blahořečení a svatořečení Jana XXIII., který byl ve letech 1953-1958 arcibiskupem-patriarchou v tomto městě. Proces si vyžádal 92 zasedání, bylo přísežně vyslechnuto několik set svědků, kteří papeže Jana znali z Bergama, Sofie, Istanbulu, Atén, Paříže, Benátek a Říma. Akta byla odeslána do Říma na kongregaci, která je pověřena vedením kanonizačních procesů. Vatikánské pošty vydaly sérii známek k Mezinárodnímu roku boje proti rasismu a rasové diskriminaci; dvě znázorňují černého anděla jako symbol rovnosti všech ras a dvě kříž s létajícími holubicemi okolo, symbol to Kristovy oběti za smír mezi lidmi. Na všech známkách je heslo letošního Světového dne míru »Každý člověk je můj bratr«. ★ Podle Papežské ročenky na rok 1971 měla církev k 1. lednu 125 kardinálů a 3199 arcibiskupů a biskupů; Svatá stolice má diplomatické zastoupení při 69 státech (je mezi nimi uvedeno také Československo, • jehož zástupce r. 1949 odjel z Říma, aniž oficiálně byly styky přerušeny, a podobně poslední zástupce Sv, stolice byl tehdy z Prahy vypovězen), v dalších 15 zemích je apoštolská delegace a u 15 orgánů OSN a jiných mezivládních organizací jsou zvláštní papežská zastupitelství. * K 5. 66 [pageend18]výročí zakončení II. vatikánského sněmu poslal Pavel VI. list biskupům celého světa; vybízí je, aby věřícím hlásali věrně Boží pravdy a provedením rozhodnutí koncilu a pastorací konanou v jeho duchu přispěli k obnově duchovního života všech. * Podle poslední statistiky má řád dominikánů 8587 členů. * V Římě byla založena nová literární cena na poezii a prózu s mírovou tématikou. Je nazvána »Každý člověk je můj bratr« a tvoří uctění památky faráře Aida Meino, který za války zachránil život mladému pronásledovanému židovi a za to byl nacisty zastřelen. * Svatý Otec daroval 20.000 dolarů na akce, jimiž osobám zmrzačeným válkou ve Vietnamu se -má pomoci vrátit se do normálního života. 20. ledna zemřel v Římě ve věku 86 let kardinál Antonín Babci, známý v celém světě svým úsilím vyjádřit i moderní pojmy klasickou latinou. Z jeho pera vyšla většina latinských listů a dokumentů, vydaných za posledních čtyř papežů. * Poradcem kongregace pro kněze byl jmenován Slovák mons. ThDr. Josef Medový, vicerektor Papežské koleje Nepomucena. — Blahopřejme. * V rámci římské Papežské university Lateránské bylo ustaveno dálkové písemné studium teologie. Jedním z profesorů, kteří jsou tímto dopisovým kursem pověřeni, je mons. ThDr. Vladimír Bóu- blík. * 8. ledna zemřel v Brescii v sev. Itálii mladší ze dvou bratří sv. Otce lékař František Montiňi. 28. ledna byly přeneseny z římského ústředního hřbitova Campo Verano do kostela bosých karmelitánů Ježíše a Marii tělesné pozůstatky studenta bohosloví Aloise Maria Chrněla od Ukřižovaného. Narodil se ve Spišské Staré Vsi na Slovensku, byl pátým z osmi dětí; po maturitě se mu dostala do rukou zpráva o pohoršlivém odpadu jednoho kněze v klášteře bosých augustiniánů ve Lnářích a rozhodl se, že půjde na jeho místo. Na studie byl poslán do Itálie; ještě před vysvěcením na kněze zemřel v pověsti svatosti 16. srpna 1939 na rakovinu, bylo mu 26 let. Životopis, který vydali jeho italští řádoví spolubratři, je věnován památce kard. Berana. Bible stále zůstává nejvíce žádanou knihou na světě. Podle zprávy Světového svazu biblických společností bylo v r. 1970 rozšířeno 5 milionů biblí, 11,5 milionů výtisků Nového zákona a 92,1 milionů výtahů z knih bible. Písmo svaté je přeloženo do 1413 řečí. 24. ledna skončil v GUINEJI proces proti víc než 150 osobám obžalovaným z přípravy revoluce proti presidentovi Sekou Touré. Nad 66 byl vyřknut trest smrti. Mezi osobami, kteé byly odsouzeny k doživotnímu žaláři, je arcibiskup z Konakry mons. Rajmund Čidim- bo, zatčený na Štědrý den m. r. Odsouzení je prozatím posledním článkem v řetězu napjatých vztahů mezi církví a státem. Odsouzený are. Čidimbo byl považován za Touréova přítele — spolu bojovali v Normandii v posledních měsících poslední války —, ayšak proti jeho diktátorským zásahům nemohl mlčet. R. 1961 zestátnil Sekou Touré všechny misijní školy, a když arcibiskup Francouz mons. de Milleville se ozval, byl vypovězen ze země a na jeho místo povolán mons. či- dimbo. R. 1967 byli ze země vypovězeni všichni zahraniční .misionáři. Touré sice dovolil kněžím z okolních afrických zemí, aby pomohli guinejským bratřím, ale mons. Cidimbo to musel zaplatit projevem proti portugalské kolonialistické politice. Tři roky měla církev klid. Když se loni Guinejci z exilu za pomoci ze zahraničí pokusili o invazi, měl mons. Čidimbo v rozhlase znovu odsoudit »ve jménu církve« Portugalce; tím Že neuposlechl, dal prý najevo, že invazi schvaloval a měl na ní účast. Na dopis papeže Pavla, aby se ŘÍM. — 6. ledna papež Pavel VI. udělil Mírovou cenu Jana XXIII. sestře Tereze Boyaxhiu, zakladatelce řeholní společnosti misionářek lásky. Cenu založil sám papež Jan 10. května 1963 z obnosu, který tvořil v ten den mu udělenou Balzanovu cenu míru. Cena má být udělována každé tři roky. Letos byla udělena po prvé. vůči arcibiskupovi a ostáním obžalovaným zachoval spravedlivě a velkomyslně, Sokou Touré odpověděl jízlivě, že »občan Čidimbo« se provinil proti lásce k vlasti, které ho přece jeho náboženství učí. OKTÁVA MODLITEB za jednotu křesťanů (18.-25. ledna) měla heslo »Společenství Ducha svátého«; bylo zvoleno spolu se zástupci Světové rady církví a mělo křesťanům připomenout úkol, který má v práci za jednotu Duch svaty, pouto lásky a jednoty i mezi osobami Nejsvětější Trojice. Oktáva poskytla příležitost k řadě ekumenických iniciativ a společných pobožností křesťanů všech větví na úmysl, aby nám Bůh dopřál plnou jednotu ve víře i v církevním společenství. Pokrok vztahů mezi Římem a ostatními křesťanskými církvemi podal předseda sekretariátu pro jednotu křesťanů kard. Willebrands. V Belgii kard. Suenens spolu se zástupci pravoslavné, anglikánské a reformované církve vydali výzvu proti erotismu, sloužícímu jen ukájení nízkých pudů a obchodnímu výdělku. — V Las Palmas na Kanárských ostrovech otevřeli kostel, který je zasvěcen Kristu Spasiteli a bude sloužit pro bohoslužby věřícím všech křesťanských církví. Je to druhý interkonfesijní chrám v Evropě. — Biskup z ostrova Mallorky daroval místní anglikánské obci mešní kalich, kterého použil o vánocích. Je to viditelný důkaz dlouholetých přátelských vztahů mezi katolickou diecézí a anglikánskou obcí a další krok v rámci ekumenického sblížení všech křesťanů. V ČESKOSLOVENSKU NÁBOŽENSKÉ ZPRÁVY Konference, na kterých měly být založeny česká a slovenská sekce kněiského sdružení » Pacem in terris «, se konaly 19. ledna v Praze a 20. ledna v Bratislavě. Přišli na ně ministři kultury obou národních vlád, Brůžek a Válek. Na konferencích se přítomní kněží — z českých jsou uvedeni jménem jen probošt Stehlík, kanovník Mářa, ústřední ředitel Charity, a farář F. Hochmann z Prahy — zavázali, že zvýší podíl římskokatolických duchovních na vnitřní konsolidaci a na upevňování míru a přátelství mezi národy, »jehož hlavním garantem jsou země socialistického tábora, 67 [pageend19]vedeného Sovětským svazem. S ním nás především váže mimořádně významná a důležitá smlouva spojenecká o přátelství spolupráci a vzájemné pomoci;« čteme v dopise poslaném předsednictvu vlády ČSŘ. Stojí v něm též výslovně, že chystané sdružení navazuje na Mírové hnutí, zrušené před třemi roky. Jako důvod, proč nakonec nebylo založeno, uvádějí někteří, že do Prahy se sjelo jen málo kněží, jiní že k založení kněží nedalo svolení ministerstvo vnitra. Bude zajímavé tu uvést odpověď vedoucího Tiskového sálu Svaté stolice na tvrzení Alexandra Horáka, jednoho z předních slovenských »mírových« kněží, že Pavel VI. poslal aktivním členům MH své požehnání prostřednictvím trnavského biskupa Lazíka: »Nelze se tu odvolávat na biskupa Lazika, který je mrtev. Jistě by však sv. Otec neposlal své požehnání pro hnutí, vůči němuž Svatá stolice měla vždy vážné výhrady.« Sekretariát řeholních společností, založený r. 1968, když bylo oficiálně prohlášeno, že obsazení klášterů r. 1950 bylo protizákonné, dostal od církevního sekretariátu při českém ministerstvu kultury pokyn, aby okamžitě zastavil svou činnost. Musely být odvolány také všechny duchovní a teologické přednášky, na něž byl otevřen přístup také laikům. Konference a exer- cicie kněží, pastorační konference a porady biskupů jsou sice dovoleny, ale musí být předem hlášeny. Radí se také hlásit čistě náboženské slavnosti, které jsou spojeny s procesím mimo kostel. Před vydáním nové stranické legitimace museli členové KS na Slovensku výslovně a písemně potvrdit, že se hlásí k ateistickému světovému názoru. Vysvítá to z bratislavského vysíláni z 27. ledna, v němž je ostře napadena katolická církev a kněží. Nikdo nemůže být považován za marxistu, kdo navštěvuje bohoslužby a posílá děti na náboženství. Církev, i přes opačné ujišťování, patří k reakci a náboženství prý je stále nástrojem imperialismu v boji proti demokracii a pokroku. V Praze zasedala koncem ledna Křesťanská mírová konference-, byli také přítomni »přední činitelé katolické církve« (jsou uvedeni maďarský biskup Bank a belgický kanovník R. Goor). — KMK tak zdá se obnovila svou činnost, přerušenou v důsledku ohlasů na srpnový vstup sovětských vojsk do CSSR. Na nátlak místopředsedy, pravoslavného metropolity Nikodyma, musel r. 1969 odstoupit gen. sekretář dr. J. M. Ondra, s ním odešel i předseda dr. Hromádka, který nedlouho potom zemřel. Svůj postoj odsuzující invazi nezměnila ani skupina dalších funkcionářů ze Západu. Dvěma z nich, G. Canalisovi a H. Kloppenburgovi, metropolita Nikodym prostě ohlásil, že pracovní komise je zbavila funkce místopředsedů, a generálním sekretářem dal zvolit J. Makowskeho. KMK se postavila zcela za politické teze Moskvy. KN z 24. ledna upozorňují, že do nového akademického roku CM bohoslovecké fakulty v Litoměřicích se třeba přihlásit do 10. března u příslušných ordi- nariátů. Tam dostanou tiskopis přihlášek a všechny potřebné informace. * Kulturní výbor FNS se 21. ledna zabýval » naléhavými otázkami církevní politiky «. Šlo především o obsazení biskupských sídel, tedy o otázku, v níž se při dosavadním vyjednávání s Vatikánem nikdy nedosáhlo dohody. Také byla řeč o chystaném novém mírovém hnutí. * 3. dubna vzpomenou v olomoucké diecézi 50. výročí biskupské konsekrace služebníka Božího A.C. Stojana — jmenování bylo uveřejněno 10. března — a 22. května 120. výročí jeho narození. * V časopise Národní výbory z 21. ledna píší o tom, jak prý se do antisocialistických sil působících v CSSR v letech 1968-1969 zapojily i Evangelická akademie a Evangelická pracující mládež, které mají centrum v západním Berlíně. Rozvrat socialistického CSR a kontrarevoluce byly hlavním cílem i tzv. Akce smíření. * Uvnitř československé církve znovu ožila po delší přestávce diskuse, zda do oficiálního jména má být ještě připojeno označení »husitská«. Jsou hlasy pro i proti. * V litoméřickém semináři je asi 160 bohoslovců — loni vstoupilo do prvního ročníku 23 studentů; v Olomouci měli dohromady 110 studentů bohosloví. * Z rozhovoru s kancléřem československé pravoslavné církve o. Jiřím Novákem, uveřejněným v KN, se dovídáme, že- na duben, po velikonocích, církev chystá svolání místního sněmu — scházívá se jednou za tři roky, ale poslední byl už před šesti lety — na něm pronese hlavní projev metropolita Dorotej; pravoslavná církev přijme gregoriánský kalendář, ale paschu-velikonoce nechá podle východních výpočtů. Církev má v CSSR čtyři diecéze: Praze, Olomouci, Prešově a Michalovcích. * V českých zemích vyhlásili soutěž na píseň ke křtu pro společný kancionál; má obsahovat myšlenky žňového křestního obřadu a musí se hodit jak pro udělování křtu, tak i pro obnovování křestního slibu, jak je zná nová liturgie. RŮZNÉ ZPRÁVY Na celostátní konferenci Národní fronty CSSR — jako hosté byli přítomni také »církevní hodnostáři« — byl zvolen jejím novým předsedou první tajemník UV KSČ dr. Gustav Husák; nahradil Evžena Erbana. Husák měl též hlavní projev, v němž se obracel především k nestraníkům, ujišťoval je plnými právy ve státě a volal k práci na vybudování lepšího zítřka... ovšem pod vedením KSC. Dva odstavce platily věřícím; trvá na svobodě náboženského vyznání, má zájem na rozumném uspořádání vztahů mezi státem a jednotlivými církvemi, ale nestrpí jakékoliv projevy politického katolicismu. V diskusi vystoupil také předseda ČSL Antonín Pospíšil, který mluvil o »konsolidaci« ve své straně a kritizoval »pravicově oportunistické tendence«, které se v ní v minulosti projevily. Byly uveřejněny dva dokumenty: O hlavních principech činnosti NF a Prohlášení NF ke všem občanům CSSR. 14. ledna bylo uveřejněno »Poučení z krizového vývoje ve straně a společnosti po XIII. sjezdu KSČ«, které schválilo plenární zasedání UV KSČ 11. prosince. Poučení četli v rozhlase a televizi na pokračování a pak je znovu probírali a komentovali, dokonce i v nekomunistickém tisku, jako v LD. Je v něm zmínka také o Díle koncilové obnovy: »ve službách bojového politického klerikalismu získávalo dost velkou masovou základnu, zejména na Slovensku«; bylo to jedno ze středisek protisocialistických sil. Poučení věnovala LD několik zásadních článků, mezi nimiž vyniká Ploj- harův »O šovinismu, sionismu a klerikalismu«. 4. února se konalo bez předchozího ohlášení plenární zasedání OV KSČ, která rozhodlo svolat XIV. sjezd strany na 25. květen. Zprávu o činnosti strany a vývoji společnosti od XIII, sjezdu a o dalších úkolech strany pronese dr. Husák; zprávu Ústřední kontrolní a revizní komise podá její předseda Miloš Jakeš a o ekonomické situaci bude referovat předseda federální vlády Štrougal. Sjezd zvolí nový UV a UKRK. Následující týdny se budou konat volby delegátů: na 1000 členů strany bude připadat jeden delegát. UV přijal resignaci Jana Pillera na funkci člena předsednictva UV KSČ a jeho nástupcem se stal Alois Indra, dosavadní kandidát; Piller podle zahraničních pozorova- 68 [pageend20]telû tak pyká za to, že výsledek jeho šetřeni o porušení sociální zákonnosti v padesátých letech se dostal na veřejnost. Le Monde psal, že začátkem února se měl konat v Praze proces proti 19 mladým dělníkům a studentům, členům revoluční socialistické strany, která prý si vzala za cíl zvrátit socialistický režim nejen v CSSR, ale i v jiných socialistických zemích, také v Sovětském svazu. Byli zatčeni už před rokem — v tisku tenkrát mluvili o odhalení trockistické organizace; o jejich propuštění požádalo pražskou vládu západních 35 levicových politiků a kulturních pracovníků, jako J. P. Sartre, Roger Garaudy, Italové Luigi Pintor a Rossana Rossandová — vyloučení z IKS. Také v druhé výročí upáleni Jana Palacha přišlo k jeho hrobu — bez nápisu — vzdát květinový hold několik set osob. Mezi prvními byla jeho matka. V jedné kytici byl lístek se vzpomínkovou básní, v níž se opakuje, že Palach šel na smrt ohněm, aby vzplanul celý národ, že návštěvníci jeho hrobu jsou jiskry zažehnuté od jeho plamene. * * Na zasedáních KSČ se bude zase hlasovat zdvižením ruky, ne tajně — tak to odpovídá platným stanovám. * V rozhlase věnovali v lednu seriál pořadů, kterým chtěli rehabilitovat časopis »Zprávy«, který vycházel za prvních měsíců po Srpnu 1968. Byl prý to jediný časopis stojící pevně na pozicích marxismu-leninismu a proletářského internacionalismu; novináři dnes mají pokračovat v jejich duchu. Redaktorem Zpráv byl Jiří Lukáš, který zemřel 1. února v Moskvě; veřejnost se to dověděla až po jeho smrti. Naposled řídil týdeník Aktuality. * V Praze zabavili číslo L’Humanité, deníku Francouzské kom. strany, z 18. ledna; byl v něm článek kritizující » Poučení « a odsuzující srpnovou invazi. * Na zasedání NF řekl předseda Federálního výboru SSM Varholík, že Svaz má 443 000 členů — tři čtvrtiny z řad pracující mládeže a učňů — a Pionýrská organizace že sdružuje přes půl milionu dětí. Vázne nábor mezi universitními studenty. * Novým šéfredaktorem Tribuny místo Oldřicha švestky, který je nyní tajemníkem ÜV KSČ, byl jmenován Karel Sršeň. * 15. ledna vyšlo první číslo nového čtrnáctideníku pro turistiku, sport a život v přírodě » Pionýrská stezka « ; je určen mládeži od 11 do 15 let. * SSM vyhlásil výstavbu elektrárny Tušimice II na Chomutovsku za celostátní stavbu mládeže. Od dubna se mohou hlásit na roční i dlouhodobou brigádu chlapci nad 17 a děvčata nad 18 let. * Pčt Afgánistáncá, kteří pašovali hašiš přes CSSR, bylo odsouzeno na šest let vězení. * 21. ledna vzpomenuli slávisté 75. výročí založení sekce kopané. * Domažlice se připravují na oslavy tisíciletého výročí založení města; do rámce oslav jsou zařazeny akce k 100. výročí založení Baarova gymnasia, 540. výročí slavné husitské bitvy a 20. výročí pohraniční stráže. * Před českobuděovickým soudem se zodpovídali dva členové KANu za útok na funkcionáře národního výboru v srpnu 1968; byli odsouzeni podmíněně na čtyři a pět měsíců vězení; hlavní vinici prý jsou za hranicemi. * Režisér Jar. Hužera natočil v okolí-Pardubic film »žijeme spolu«; chtěl podle vlastních slov jím »zachytit změny, k nimž došlo v myšlení našich lidí ve vztahu k sovětským vojákům«. * V únoru a březnu navštíví rodiny v ČSSR znovu sčítací komisaři, kteří opraví nepřesnosti ze sčítání v prosinci a doplní je údaji o příjmech jednotlivých členů domácnosti. Üdaje potvrdí zaměstnavatel, úhradu za užívání bytu Bytová správa. VÍDEŇ. — Mládež JSM uspořádala o vánočních svátcích svůj sraz ve Pfalzenu v severní Itálii. Přišli chlapci a děvčata také z Německa a Itálie. První tři dny byly věnovány duchovní obnově. V úvahách o osobním setkání s Ježíšem, o přátelství, realismu a pesimismu, o náplni a smyslu křesťanského života se střídali dp. Karel Vrána a Josef Krejčí — vidíme je na fotografii v kruhu pozorných posluchačů. A když skončily věci vážné, začaly výlety do známého okolí a sportování, dokonce i kopaná na ledě... KULTURNÍ ZPRÁVY Článkem »Uvažujete o vysoké škole« z 19. ledna oznámilo Svobodné slovo, že na vysokých školách v ČSR nebudou na školní rok 1971/1972 přijímat studenty na řadu oborů, mj. filosofie, politické ekonomie, politických věd, geografie (neučitelské), národo- pisu, hudební vědy, divadelní vědy, východoevropských jazyků a literatury, klasické filologie (neučitelské), estetiky, světové literatury a srovnávací literární vědy. Na většině humanitních oborů prý byl zapsán v minulých letech přebytek a na technikách nedostatek uchazečů, ačkoliv národní hospodářství potřebuje mnohem více technicky zaměřených pracovníků. Studenti, kteří budou chtít začít zmíněné obory budou vysláni na studia do zahraničí. * Vítězové v soutěži o Zlatou bratislavskou Lýru 1969 Karel černoch a Pavel Žák se veřejně zřekli vítězné ceny. Jejich »Píseň o mé zemi« prý podpořila nacionalistické tendence. * 15. prosince uplynulo 75 let od založení české matice technické; jejím úkolem bylo vydávání odborné literatury. * Novým ředitelem pražské konservatoře byl na návrh školské správy NV hlavního města Prahy jmenován dirigent a skladatel Jan Tausitiger. *-Své pětasedmdesátiny oslavila také Česká filharmonie. Na slavnostním jubilejním koncertu v Domě umělců byly provedeny tytéž skladby, které před tři čtvrtě stoletím na prvním vystoupení dirigoval Antonín Dvořák: Slovanská rapsódie, pět Biblických písní, předehra Othello a Novosvětská symfonie. Předtím promluvil ministr kultury Brůžek; přál Filharmonii, aby »nezůstala stranou velkého historického zápasu socialistické kultury... v době kdy usilujeme o nápravu všech negativních jevů v umění a kultuře«. K hrobu prvního dirigenta Dvořáka na vyšehradském Slavíně byl v rámci piétní slavnosti položen věnec. * Pražští madri- galisté, které diriguje prof. Miloslav Venhoda, zahájili 9. ledna už čtvrtou sezónu tzv. Koncertů na schodech, tj na schodech Národního muzea. Předvedli koledy 69 [pageend21]staré Evropy, tři madrigály Bohuslava Martinů a Mon- teverdiho Zpěvy válečné a milostné. * Z Národní fronty byl vyloučen Český svaz vědeckých pracovníků, protože jeho vedení od svého založení r. 1969 stojí na »pravicových pozicích« a v celé své činnosti jednalo v rozporu nejen vědeckých pracovníků ale i socialistické společnosti. V EXILU A V KATOLICKÉM SVĚTĚ HOLANDSKO. — Ve dnech 13.-14. listopadu pořádal Holandský výbor Komenského pod záštitou Královské holandské akademie nauk v Amsterodamu symposium na téma »Komenský v Amsterodamu« ; bylo přítomno na šedesát vědců; z ČSSR jich bylo očekáváno šestadvacet, ale mohlo přijet jen deset; prof. Políšenský to vysvětlil tím, že symposium se konalo uprostřed semestru, že přednášky na universitě musejí pokračovat. Mluvili mj. prof. A. škarka z Prahy o »Clamores Eliae « — výzvách světu k poslední reformaci a obnově před nastávajícím příchodem Kristovým, dp. dr. Wim Rood o amsterodamském vydání »Janua Linguarum reserata« a prof. Políšenský o vztahu Komenského ke starší české kultuře. AUSTRÁLIE. — »Beseda« je název nového časopisu, který začalo vydávat v Canbeře Sdružení Čechoslováků. Časopis se chce zaměřit na stránku spíše kulturní a uveřejňovat literární práce exulantů. Číslo srpnové m. r. je věnování výročí Srpna 1968, zářijové vzpomínce na T. G. Masaryka atd. Redaktorem tohoto měsíčníku je Jan P. Tuček, který je též předsedou Sdružení. Adresa: P.O. Box 646, Canberra City, ACT 2601. NSR. — Ve wiirzburském domě se konalo ve dnech 3.-5. ledna ustavující zasedám synody všech německých diecézí. Synoda, jak řekl v kázání při zahajovací mši svaté předseda německé biskupské konference kard. Dopfner, má za cíl uvést rozhodnutí II. vat. koncilu do německého katolického života, uskutečnit obnovu, kterou si koncil přál, a přispět k uchování jednoty a soudržnosti katolíků. Byli zvoleni čtyři místopředsedové synody, členové ústřední synodální komise a předsedové deseti studijních skupin, které budovat věnovat pozornost vlastním tématům synody; jsou to např.: současný stav víry a její hlásáni, manželství a rodina, úkoly církve vůči společnosti, formy spoluodpovědnosti v církvi a spolupráce v rámci universální církve a ekumenická spolupráce. Mezi místopředsedy najdeme i 43Ietou dr. Hanna Renatě Laurien, která r. 1952 konvertovala, má sestru evangelickou farářkou, provdanou za rovněž faráře. Jménem nekatolických pozorovatelů pozdravil členy synody evangelický biskup Harms. — Na první pracovní zasedání se synoda sejde v roce 1972. V Mnichově bylo uveřejněno společné prohlášení německé biskupské konference a Rady německé evangelické církve o smíšených manželstvích. Němečtí evangelíci s uspokojením přijali příslušný dokument, který o této otázce vydal římský sekretariát pro jednotu křesťanů. I nadále obě církve hájí, že ideálem je, aby oba manželé se hlásili k témuž vyznání. Společný život a úzký styk však vede nutně také ke smíšeným manželstvím, a tu církve z jedné strany chtějí dát najevo porozumění, z druhé pomoci manželům překonat těžkosti, k nimž dochází. Varují však před povrchním ekumenismem, který nejprve vede k tzv. »třetímu«, tj. smíšenému vyznání a nakonec vyúsťuje v náboženskou lhostejnost. Duchovní se vyzývají, aby manželům poskytovali duchovní pomoc i po uzavření smíšeného sňatku. Katolíci v Lipsku budou moci po 50 let používat luterského kostela sv. Petra. Katolický proboštský chrám byl zničen za války bombardováním a tzv. Universitní kostel, kterého katolíci potom užívali, byl při rozšiřováni university zbořen. Evangelíci budou mít u Sv. Petra své bohoslužby jen několikrát za rok. POLSKO. — Primas kard. Wyszyňski v jednom kázání v lednu se dotkl některých problémů života církve v Polsku. Pod pojmem normalizace vztahů mezi církví a státem, o níž političtí činitelé často mluví, kardinál rozumí, že církvi bude umožněno svobodně vykonávat i ty druhy činnosti, které jí dosud nebyly povoleny, např. vydávání nezávislého církevního tisku a zakládání charitních samostatných kulturních a náboženských organizací a spolků. Začátkem prosince mohlo odjet do misií jedenáct členů řádové provincie misionářů Božího Slova, ver- bistů. V 44 zemích Asie, Afriky, Oceánie a jižní Ameriky pracuje 560 polských misionářů: 365 kněží, 58 řeholních bratří, 129 řeholních sester a 8 laiků. Jižní VIETNAM bude mít druhou katolickou universitu, a to na saigonském předměstí. Plánuje se devět fakult. Ve Vietnamu existuje už řadu let katolická universita v Dalatu. Rok 1971 a Světový den míru pozdravili v saigonské katedrále pobožností za mír, při níž sloužil mši svátou apoštolský delegát mons. Lemaitre; are. mons. Nguyen Van Binh v kázání vyzval odpovědné činitele, aby ze všech sil hleděli ukončit konflikt, který uvaluje větší bídu na zemi a jehož obětí jsou především nevinní. V Ban Mo Thuet uspořádal místní biskup pobožnost na heslo »Ve jménu bratrské lásky konec bratrovra- žedné válce«; přišli na ni také budhisté, caodaisté a jiné náboženské skupiny. USA. — V New Orleans bylo v lednu valné zasedání Mezinárodní katolické společnosti pro rozhlas a televizi, zvané UNDA. Společnost je pokračováním Mezinárodního katolického úřadu pro rozhlas, založeného r. 1928 v Ženevě, u jehož základů byl i dr. J. M. Kučera, zastupující československé katolíky. V Praze se též konal druhý sjezd Úřadu r. 1936 a CSR bylo jeho aktivním členem až do let druhé světové války. Dnes má UNDA 111 členů, řádných, mimo řádných i dopisujících; jsou to katolické národní spolky a svazy, které si vzaly za úkol šířit křesťanskou zvěst pomocí moderních komunikačních prostředků. Americká biblická společnost oznámila, že kosmonaut Edgar Mitchell položil na povrch Měsíce mikrofilm anglického překladu celé bible a pak její první slova » Na počátku Bůh stvořil nebe i zemi« přeložená do šestnácti řečí. Křesťanská akademie chystá vydání trojdílné antropologie »Člověk« od známého brněnského kněze ThDr.h.c. Dominika Pecky. Těm, kdo se přihlásí do subskripce, bude kniha nabídnuta za dvoutřetinovou cenu, tj. za 4000 lir (sedm dolarů) místo 6000 lir (deset dolarů). Doufáme, že o velikonocích jim budeme moci poslat první dva díly. Závěrečný dostanou po letních prázdninách. 70 [pageend22]p o z n á m ky Matka Tereza a Mírová cena Jana XXIII. Sociologové, národohospodáři a politici jsou nuceni zabývat se rostoucí bídou v tolika částech světa. Úzkostná vize proniká i do těchto kruhů. Analyzují příčiny, podávají návrhy na řešení, neboť jsou přesvědčeni, že právě tu se shromažďuje výbušnina, která ohrožuje mírové soužití mezi národy, a státy. Množí se studie, četné ústavy chrlí statistiky, jsou vypracovávány plány na národní úrovni i na mezinárodní. Obrovitost problémů a čísel však vytváří zdání, že vytčený cíl — odstranění bídy ve světě — je jakousi utopií. A z tohoto přesvědčení pak vzniká novodobý fatalismus, který má sice vědecky zjištěny příčiny, mnoho plánů a studií na řešení, ale s módní skepsí se spokojuje s poukazem na nemožnost vyřešit ty problémy, anebo že to přesahuje lidské schopnosti. Taková vypočítavá otupělost náhledu na stav věcí pak ospravedlňuje u většiny jakousi sobeckou moudrost. Je nějaké východisko z této situace? Najdou se lidé, kteří nepodléhají všeobecné skepsi? Jsou přece v hlubinách lidské bytosti síly, které jsou schopny změnit nejen celého člověka, nýbrž i svět kolem. Pavel VI. prohlásil při udílení mírové ceny Jana XXIII. matce Tereze: »Po dvacet let koná na ulicích indických měst jedinou obdivuhodnou misii lásky ve prospěch malomocných, starých a opuštěných dětí. Ujímá se těch nejopovrhovanějších, kteří umírají opuštěni někde na ulicích a stará se, aby aspoň na konci života, tak nelidsky krutého, zakusili trochu přívětivosti a úcty k člověku. Převyšuje své současníky tímto mateřsky vznešeným jemnocitem vůči životu a jeho jedinečné a neopakovatelné hodnotě«. Začínala sama na ulicích Kalku- ty. Bylo to na podzim roku 1946. Mladá sestra, kterou od té doby znají pod jediným jménem: matka Tereza — měla tehdy šestatřicet let. Cítila, že nemůže přejít kolem rukou, které se k ní vzpínaly a ukazovaly jí tvář té propastně velké bídy. Narodila se v Albánii r. 1910 a vyrostla v Jugoslávii, kde také poznala kongregaci irských sester P. Marie Loretánské. Po svém vstupu do této kongregace byla poslána do noviciátu do Indie. To, co viděla kolem sebe, jí nedopřávalo klidu. Jak příboj dorážela myšlenka, že by mohla dělat víc; bolela ji bída, kterou pozorovala na ulicích, v domech nemocných a opuštěných. A tak 10. září 1946 dozrála v ní myšlenka, věnovat se bezvýhradně právě těmto nejubožejším. Požádala své představené, aby mohla žít sama mimo klášter na ulicích mezi svými opuštěnými. Představení společně s arcibiskupem pochopili dosah této žádosti a dosáhli pro sestru Terezu u Sv. stolice povolení. Psal se rok 1948. Matka Tereza oblékla indický ženský oděv — sárí s modrým lemováním a s křížem na levém rameni. Pak strávila několik měsíců ve škole misijních sester lékařek, aby získala potřebné vědomosti, k rozeznání a léčení nej rozšířenějších nemocí. Před vánocemi téhož roku se vrací do Kalkuty a ujímá se prvních potřebných ve slums — Ti- ljala a Motiihil. Už 28. prosince otevírá školu pro tamní děti. První den přišlo jich dvacet, už druhý den dvojnásobek — a tak narůstají problémy, které by člověka bez velké lásky odradily. Přicházejí však i pomocníci: mladé dívky jí pomáhaly učit ve škole, ba i někteří starší učitelé, objevují se dobrodinci. Příklad Matky Terezy strhuje a tak se k ní hlásí dívky, které učinily tutéž volbu. Píše pro ně jakási prostá pravidla, neboť jenom řeholní život může dát sílu, kterou vyžaduje tato náročná služba. Na svátek sv. Josefa se k ní připojila natrvalo první bengal- ská dívka a pak nastal příliv dalších. Když pak od jedné rodiny dostala darem dům, vytváří z něho centrum aktivity nově vzniklé skupiny. 7. října 1950 je nová kongregace schválena po názvem Misionářky lásky. Tři řeholní sliby jsou předpokladem k dosažení cíle kongregace: obrácení a posvěcení chudých. A prostředky k tomuto cíli: péče o nemocné, pomoc umírajícím a vyučování a péče o opuštěné děti, jakož i nalézt nebo poskytnout útulek pro nejubožejší. Konvent je jen místem odpočinku a spojení jednotlivých členů v modlitbě; veškerá činnost se rozvíjí na ulici. Jedním z nejznámějších děl těchto sestef v Kalkutě je » Dům pro chudé, kteří umírají«. Pro opuštěné nemocné využila starého opuštěného chrámu bohyně Káli. Poskytnutá lékařská péče má obdivuhodné výsledky: víc jak polovina za normálních okolností ztracených případů, končí uzdravením. V roce 1955 vzniká první »Shishu Bavan — ústav mrzáčků« a hned nato »Shanti Nagar« — což znamená: město malomocných. V současné době má kongregace, čítající téměř 500 sester a 100 bratří, jen v Kalkutě 59 podobných ústavů. Rozšíření do ostatních indických měst se podobá lavině lásky. Brzo překračují i hranice a usazují se na Ceyloně, v Tanzanii, v Austrálii, ve Venezuele atd. Činnost a život Matky Terezy nám ukazuje že statistiky a plány jsou slabou silou, než aby pohnula srdce. Zároveň však podává důkaz, že opravdová akce ve prospěch lidského pokroku musí spočívat na konkrétním uznání lidské důstojnosti. To však vyžaduje změnu v lidském smýšlení, vnitřní' ochotu podílet se na utrpení i naději všech lidí. Matka Tereza přesvědčuje víc svým životem, než slovy, že chudoba, svobodně zvolená a ne proklínaná a slepě odsuzovaná, je nádherným Skutkem svobody. Uvolňuje totiž vzácné síly v člověku, které jsou schopny protrhnout začarovaný kruh egoismu. Poprvé vstupuje do vědomí, alespoň katolického světa, jméno matky Terezy spojené se jménem Jana XXIII., jehož celý život byl jediným kázáním lásky a pokoje. Hluboká úcta k člověku, byť sebe ubožejšímu, úžasný jemnocit pro život dětí, obětavá a všechny hranice lidské opatrnosti bořící láska k chudým, a nezměrná ochota pomáhat právě opuštěným, jsou společnými rysy jak života Jana XXIII., tak i života a misijní činnosti Matky Terezy. T.B. Redakci došlo Slovenskí jezuiti v Kanadě. Via- noce 1970. — Ročenka, kterou každoročně posílá komunita slovenských jezuitů v Galtě, Ont. svým dobrodincům a přátelům, s přehledem o své činnosti v roce 1970. Tak se dovídáme, že 6. září se konalo slavnostní posvěcení nového křídla misijní budovy za přítomnosti tří biskupů slovenského původu; že slovenští jezuité převzali vedení slovenské fary sv. Cyrila a Metoda v Torontě, kterou navštěvovalo také mnoho českých katolíků; mons. Shuba bývalý farář se uchýlil k jezuitům na zasloužený odpočinek. Novým farářem byl jmenován rev. Ján Moravský. 71 [pageend23]dop isy • d o ta z y • odpovědi Několik myšlenek k otázce celibátu Ve vánočním čísle »Okna dokořán«, vycházejícího v Holandsku, vyšel polemický článek M. Kabely: Celibát ano? ne? Posílám vám k němu tento svůj příspěvek s prosbou o uveřejnění. Je těžké, aby velikost celibátu chápali nezasvěcení, když i mnohým povolaným jetěžko přijatelný. Mocná síla schopná vynést člověka ke hvězdám, neproměněna, stává se překážkou a těžkým břemenem. Katolická církev zavedením celibátu navázala na nejlepší tradice dávno předtím známé starým Májům, Sumérům, Židům, Chaldej- cům, Peršanům, Řekům, Římanům, Indům, Číňanům, Japoncům a Tibeťanům, Mnoho se dnes mluví a píše o hrstce katolických kněží a řehol- níků, kteří v Holandsku žádají o zrušení celibátu. Nikdo však nepíše o těch z nich, kteří nešťastně ženatí, hořce litují svého rozhodnutí a rozvádějí se. Usilovat o zrušení celibátu je asi taková pošetilost, jako kdyby kosmonauti odmítli vstoupit do rakety poháněné vysoce výbušnou směsí, připravenou odborníky, a chtěli se vznést ke hvězdám pomocí ohřátého vzduchu, nebo kdyby odložili nepohodlný ochranný skafandr a chtěli přežít cestu do vesmíru v pyžamu. Za tisíciletí se nepodařilo církev zničit zvenčí, naopak všude tam, kde je pronásledována, vnitřně sílí; nyní tedy vstoupil ďábel do semináře, aby odtud začal svoje rozkladné dílo. Všude, kde upadla v zapomnění anebo se stala formální láska a úcta k Panně Marii, tam se rozbu- jel jako zhoubná nákaza kult nahé ženy a s ním sexuální běsnění. Pod lákavým heslem úplného osvobození člověka klesá muž a žena na úroveň ubohé hromady masa zmítané démonem sexu. Vlna volného sexu zaplavila zemi, rychle však opadá, aby se pod ní objevila pevnina velkého duchovního probuzení. Všem, kdož jsou schopni hodně milovat, je také mnoho odpuštěno. Mají naději, že až vystřízliví a poznají svůj omyl, obrátí se možná k duchovnímu zdroji s větší intenzitou a předběhnou mnohé pohodlné » spravedlivé «. Mystikové, světci, světci, kněží, řeholníci, řeholnice, umělci, vědci, mnozí sportovci i prostí lidé na celém světě znají moc a krásu čistého života celibátu a vědí, že je základem jejich zdraví, úspěchu a branou k nesmrtelnému duchovnímu dílu. — J. D., Amhem. P. S. — Milerádi uveřejňujeme hlas do diskuse, která dnes nabyla rozměrů světových. K otázce celibátu a jiným s ní spojeným se vrátíme delším článkem v jednom z příštích čísel. Prozatím uvádíme ještě slova Herberta Prausse, východoněmeckého komunisty, který svou konverzi z marxismu vypsal v knize »A přece to nebyla pravda« : »Žít v celibátě mi umožňovalo dát se všemi silami do studia, jít daleko dál, než se na mně žádalo ... Dával jsem pozor, aby ve mně nevzklíčila žádné vážnější přátelství s ženou, a tím méně nějaká známost; pro opravdového revolucionáře, uvažoval jsem, se nehodí, aby mrhal časem a silami kvůli rodině. Pořádný komunista má jen jednu lásku — je to jeho strana. Teprve až ve světě zvítězí proletářská revoluce, bude mít pravý komunista právo myslet na sebe a založit si rodinu. Udělat to dřív by znamenalo odchýlit se od rozhodného třídního boje.« Velehrad se stále tuží! Všichni, kteří měli alespoň jednou v životě možnost navštívit Velehrad na jižní Moravě, poznali, že to není jen lecjaká vesnice. Se jménem Velehradu je spjato t. zv. Unionistické hnutí. Až do roku 1949 zde bylo církevní gymnasium, které připravovalo mladé lidi pro kněžská a řeholní povolání. Nyní je v budově gymnasia umístěno Vincentinum, ústav pro nevyléčitelně nemocné. Jsou zde většinou hospitalizování lidé po dětské obrně. Tato nemoc v Československu téměř vymizela. Přesto však jsou ještě někteří nemocní z dřívějších let. O nemocné se starají řeholní sestry nejsvětějšího Vykupitele ze Slovenska. Mezi nemocnými je i mladší a střední generace. Tito mladí lidé se snaží nejenom snášet obtíže své nemoci, ale pokračují pokud možná v práci a pomáhají těž místním kněžím. Tak mi na př. píše jeden mladý muž 0 své práci mezi ministranty. On sám je v ústavě od svého mládí, pokud se nemýlím, od svých dvou let. Nyní se pohybuje jen na vozíčku. Minulý rok dostal jako dárek psací stroj a tak »vyrábí« liturgické texty pro místní faru. Kromě toho se pečlivě stará o ministranty. Pořádá pro ně též různé atrakce, jako jsou soutěže, táboráky, propaguje různé náboženské knihy. Je nutno podotknout, že tento člověk také prodělal svůj vnitřní přerod. Jisté období byl zcela nevěřící. K víře mu pomohlo jedno děvče z téhož ústavu. Ovšem poslední krok ke znovuspojení s Bohem zůstává vždy vnitřním tajemstvím. Věříme, že od Něj je první iniciativa a bez Jeho milosti nikdo nemůže ani pohnuout prstem v nadřirozeném životě. Nyní náš milý Pavel denně čerpá sílu ze svátého přijímání a snaží se pomoci kde může. Stará se též o knihovnu ústavu. Podařilo se mu dokonce sehnat klubovnu pro ministranty. Asi pět chovanců se nyní připravuje na přijetí sv. biřmování. V dopise mi uvádí dvě jména — Jenda S. a Maruška Ž. — Přítelkyně našeho Pavla, o které jsem se zmínil výše, se nyní zotavuje po těžké nemoci. Podle lékařské diagnózy se prý jedná o rakovinu, ale Vilma se cítí velmi dobře a snad pojede letos dokonce 1 do Francie. Loni totiž navštívila Lurdy v doprovodu jednoho boho- slovce, který je již knězem. — Jak jsou pro nás zdravé zahanbující tyto příklady! Mysleme více na tu sílu, kterou máme v našich nemocných, starých, ve všech postižených. Mysleme na modlitby a oběti prostých malých chlapců ministrantů, kteří vstávají časně ráno, aby mohli sloužit Kristu, našemu Pánu, a přijat jej do svého srdce. Mysleme na všechny způsoby Boží přítomnosti kolem nás a v nás, zvláště na Eucharistii a na přítomnost Boha v těch nejubožejších a nejopuštěnějších. J. P. Apoštolát modlitby V březnu se modlíme: za zdar studia a úsilí o pozvednutí náboženské výchovy laiků; misijní úmysl: za křesťanskou universitní mládež v arabském světě. 3. číslo Nového života vyšlo v Símě 1. března 1971. — Vytiskla P.U.G. Roma, Piazza della Pilotta 4, - Italia [pageend24]