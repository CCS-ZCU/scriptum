ČESKÝ ZAHRANIČNÍ ČASOPIS Ročník 8 Curych, 15. listopadu 1991 POLYG ON Jan Kristofori reportér 7 [pageend1]K dvouletému výročí Pavel Stiller Druhý rok po sametové revoluci se chýlí ke konci a „národní účet“ nevyřízených položek a problémů, převzatých z komunistické diktatury, se nezmenšuje, spíše naopak. Doma i v exilu, v něm především, se od loňských voleb nashromáždila značná nespokojenost s dosavadním průběhem a řešením věcí veřejných. Netrpělivost a rozčarování občanů z některých politických a justičních aspektů čs. vývoje se projevuje jak na veřejnosti, v tisku a sálových diskusích, tak v soukromých rozhovorech. Domov a exil se přitom vzájemně obviňují z neznalosti, nepochopení, nemístného vměšování a nedostatku tolerance. Je nesporné, že velká část rozladění pochází jednak z rozdílných životních zkušeností Čechů a Slováků na obou stranách stržené železné opony, jednak z optimistických iluzí a velkých nadějí, které si lidé doma a ve světě dělali společně. Ruku na srdce, kdo se v listopadu 1989 neoddával bláhové víře, že stačí komunisty svrhnout a vše ostatní půjde jako na drátku. Po 40 letech prolhaného, zločinného a nehumánního režimu nelze očekávat, že demokratický systém lze zavést a praktikovat během krátké doby, že nová samospráva, zbavená rozkazů KSČ, bude fungovat okamžitě a bez chyb. Tříbení názorů a porodní bolesti mladičkých politických stran budou trvat ještě dlouho. Opravdová demokracie je nikdy nekončící proces zrání a výchovy, škola národa. Její počátky se naši předkové učili 70 let za Rakouska a 20 let v „intensivním kursu pro pokročilé“ za první republiky. Moderní diktatura se svou všemocnou tajnou policií není nadarmo označována za totalitní. Mozků a duší občanů se snažila zmocnit úplně a beze zbytku. Pokrytecky a nestoudně jim naočkovávala poslušnost a strach, bezohledně je učila neprávně a nesprávně jednat. Je trpké si přiznat, že se jí to do značné míry podařilo, že morální a hospodářská korupce dosáhla za „Hnusáka“ a Jakeše nevídaných rozměrů. Spousta lidí si na poměry zvykla, mnohým to dokonce vyhovovalo. Není na vybranou, národ se nedá vyměnit. Nový demokratický stát je nutno stavět s tím lidským „materiálem“, který je k dispozici, tedy s lidmi všeho druhu, slušnými i provinilými. Demokratický systém musí dát každému příležitost rozpoznat minulé chyby a snažit se o jejich nápravu. To ovšem také znamená kritický přístup k jednání jednotlivců, diferenciaci mezi pachateli, odpovědnými za konkrétní činy, a pouhými souběžci režimu, bezmocnými vykonavateli. Je zapotřebí rozlišovat mezi „velkými a malými rybami“. Všichni normální, mocí nezkažení, mají určitý smysl pro spravedlnost a očekávají, že president a vláda učiní rozšířenému pocitu nespravedlnosti a přání potrestat hlavní viníky zadost. Roztrpčení občanů a jejich potřeba spravedlnosti se týká především obecně známých „personálních“ problémů. Mnoho bývalých „žab na prameni“, komunistů a estébáků, zůstalo na svých předních místech nebo se stáhlo do méně nápadných, ale stejně vlivných pozic, cha- meleonsky si převlékli kabáty a vydávají se za velké demokraty. V zájmu veřejné morálky, vysvětlení politických souvislostí a rychlejší obnovy pozitivních národních hodnot se ČSFR neobejde bez chirurgického řezu, bez rozhodného rozchodu s „reálným“ socialismem a jeho bezmezným diletantismem. Bolestný akt sebeočištění nevykonají žádné články v novinách, žádné sváteční řeči z Lán, žádná formální usnesení parlamentu. Zde pomůže jen patetické gesto, odvážný čin: rozsáhlý veřejný tribunál na způsob norimberského procesu. Nesnesitelná tíže starých problémů a nová doba celoevropské spolupráce vyžadují nový a nekonvenční přístup k řešení ožehavých otázek. U celonárodního tribunálu by výslovně nešlo o juristickou stránku věci, o trestní postih viníků, ale o obžalobu nedemokratického systému a odsouzení jeho OBSAH TOHOTO ČÍSLA 2 - Pavel Stiller: K dvouletému výročí 3 - Vladimír Valenta: Komentáře 1991 7 - Jaroslav Bohanes: Život v našich republikách 10 - Arnošt Wagner: Obědval jsem s presidentem ČSFR 12 - Vlastimil Radkovický: Lustrace, morálka, občanský profil 13 - Jan Beneš: Lejno s pískem misi ti 14 - Alexej Žák: Kdo má pravdu? 17 - Otakar Zoufalý: Lustrační zákon schválen 18 - Libor Brom: Sametová indoktrinace 19 - Jindřich Stikarovský: Hovory jihoafrické 20 - Josef Koláček: V krupobití 21 - Pavel Stiller: Taneční kouzelník Jiří Kilián 22 - Ota Ulč: Dojmy z někdejší domoviny 26 - Julie Salcherová: Cti otce svého 27 - Jožka Pejskař: 95. narozeniny velvyslance J. Papánka 28 - Dopisy & ohlasy Číslo 8/91 vyjde 20. prosince. Redakční uzávěrka: 10. prosince 1991. politických, hospodářských a morálních zločinů jakož i o jasné vymezení společenské odpovědnosti velkých a malých viníků. Justiční orgány totiž sotva mohou trestně stíhat politické činy bolševiků, protože k jejich posouzení nemají právní podklad: v občanském trestním zákoníku na to nejsou patřičné paragrafy. Smyslem tribunálu by byla křesťanská kombinace spravedlnosti a odpuštění, národní usmíření. Obžalovaným a prokázaným viníkům národního neštěstí by se dala možnost rozhřešení a pokání, příležitost přiznat se poctivou prací na podřadnějších místech k obecné slušnosti a demokracii. Bez veřejného tribunálu a široké debol- ševizace není naděje na rychlý a zásadní obrat v myšlení a konání národa. Příliš mnoho bezprostředních viníků, „pachatelů od psacího stolu“ a různých napomahačů režimu se chová zbaběle, má a bude mít tendenci utéct před pravdou, nepostavit se tváří v tvář svým činům, nepřiznat si vlastní vinu a odpovědnost, vypudit vše nepříjemné ze svého svědomí a potlačit jeho výčitky. Poválečné zkušenosti Německa s masovým fenoménem zamlčování pravdy a potlačování osobních pocitů zde mluví jasnou řečí. Také v tomto bodu není podstatného rozdílu mezi praktickými výsledky nacistické a bolševické diktatury. Neutěšenému duševnímu stavu české a slovenské společnosti v pokomunistic- kém období vystavila nemilosrdnou diagnózu socioložka Jiřina Šiklová: „Kam se píchne, tam se provalí hnis.“ Že se přitom nejedná o neobvyklou lidskou situaci, ale o normální condition humaine, dokládá vtipný komentář krále komiků Vlasty Buriana z předválečných časů: „Nejlínější je svědomí. Málokdy se v někom pohne.“ • 2 - POLYGON 7/91 [pageend2]1991 KOMENTÁŘE Vladimír Valenta Jestliže byl v Praze konečně schválen „lustrační“ zákon, neznamená to konec diskusi o očistném procesu veřejného života, ale teprve začátek. Když byl vládou zákon předložen, odpůrci jej nazvali zákonem na ochranu darebáků a tím se zavázali, že prosadí zákon pozměněný, aby odpovídal obecné morálce. Do zákona bylo z devadesáti připomínek začleněno čtyřicet. Tři z nich byly ty nejdůležitější: -1- V paragrafu, vylučujícím z veřejného života komunistické partaj niky, kteří byli od 25. února 1948 do 17. listopadu 1989 ve vysokých stranických funkcích - s výjimkou od 1. ledna 1968 do jara 1969 - nebo příslušníky Lidových milic a estébé, parlament vyňal větu, která měla z celého zákona udělat frašku. Vládní návrh totiž podmiňoval uplatnění sankcí na postiženého nalezením důkazu, že se dotyčný podílel na zločinech KSČ. Takové důkazy by bylo většinou nemožné nalézt. Proto je nyní lustrační zákon napadán jako zákon, který uplatňuje princip kolektivní viny. Jestliže sapér Vodička prohlašoval, že každý Maďar může za to, že je Maďar - což je literární příklad, co je kolektivní vina - pak je veliký rozdíl mezi tím a například policií, která se dozví, že někdo je členem sicilské mafie. I když policie, ve slušných státech, neví, zda mafián něco ukradl či někoho zavraždil, nebo kšeftuje s drogama, tak si ho nevybere za svého policejního ředitele. Ledaže k mafii patří už vláda a polovina parlamentu. Ale to pak nejde o slušný stát. -2- Parlament rozšířil výpočet veřejných a úředních funkcí, z nichž obvinění musí být vyřazeni a jsou diskvalifikováni dó roku 1995. Až dosud českoslovenští vládní činitelé se ani nenamáhali dokazovat něčí vinu, ale na základě jakéhosi záznamu v knihách StB se pokoušeli, někdy neúspěšně, vyřadit podezřelé z funkcí a veřejného života. A byla to sama presidentova kancelář, která uspořádala tiskovou konferenci - a tím dokonce porušila volební zákon -, aby na poslední chvíli před volbami donutila lidovce dr. Bartončíka se vzdát kandidatury, protože nalezla jeho jméno v seznamu StB. Nepokoušela se dokázat jeho vinu, stačil záznam kohosi v estébác- kých papírech. Možná, že jsou lepší cesty, jak očistit veřejný život. Ale pokud nejde o to, že tyto metody nesmějí být používány vůči těm, kteří se těší z laskavého pardonu dnešního vládního aparátu, a naopak jsou uplatňovány vůči těm, kteří se znelíbili, pak tento lustrační zákon je minimum, které slušný stát je povinen učinit. -3 - Parlament nepřijal vládní návrh zákona o trestné sazbě tří let vězení pro toho, kdo vyzradí seznamy se jmény agentů a konfidentů StB. I když schválil, že se to nemá dělat. Zákon byl schválen většinou dvou hlasů, z nichž vedle „pro“ hlasujícího poslance Součka druhý poslanec prý hlasoval „pro“ na základě nedorozumění. Je to opět důkaz, jak vlivné síly ve federální vládě manipulují s demokracií. Veřejnost se dostává k debatě až když jsou zákony schváleny a už se nedá nic dělat. Také tisk se ne vyznamenává velkou informovaností. Jakkoli se na jeho stránkách objevují rozličné drby, odpovědné zpravodajství o tom, co přijde a samostatné názory redaktorů se objevují až příliš pozdě. Lustrační zákon měl být ve smyslu vládního návrhu typickou demokracií pozpátku. Měl dát jistotu těm, které dnes parlamentem opravený návrh zákona postihuje, že se jim nic nemůže stát, protože se na ně nic nenajde a nesmí najít. Až dosud to tak vycházelo: Po emigrantech se plivlo. Bývalí političtí vězni, pokud to šlo, byli „přesouzeni“ na obyčejné kriminálníky. Majetek ukradený poctivým lidem bolševiky je rozprodáván. Znemožňuje se, jak to jde - intelektuálsky se mluví o „staronových fysiokratech“ - navrácení půdy a odškodnění soukromým zemědělcům. A zákon o třetím odboji nelze protáhnout parlamentem. Téměř po celé půlstoletí třídním bojem převálcovávaní „třídní nepřátelé“ nespadají do mezinárodní definice levičácké in- telektuálské mafie Západu o kolektivní vině. Ta naopak uděluje čestné doktoráty pod lustrační zákon spadajícím komunistům. A to vše se děje také podle zákonů, které prosazuje vláda s pomocí hlasů komunistických poslanců. Z nich pět bylo generálními nebo prvními tajemníky KSČ, a není pochyby, že alespoň čtyři - V. Šilhán je snad tou výjimkou - spadají pod lustrační zákon. K tomu jistě pomohlo i deset poslanců, o nichž je známo, že by v parlamentě neměli sedět. Také soudy a prokuratury, které až dosud nadšeně soudí nejen bývalé politické vězně, ale i takové „zločiny“, jako je natření smíchovského tanku na růžovo, mají najednou „kádrové potíže“. U generální prokuratury byla totiž ustavena Lidová milice a páni prokurátoři budou muset od válu v okamžiku, kdy zákon nabude platnost. V tom je ovšem ten háček. „ Válený pan dr. Alexander Dubček, předseda FS...“ Tak začíná dopis presidenta republiky ze 17. října 1991 a nemohu se s údivem nepozastavit nad tím, že v Československu stále platí doktoráty z Vysoké školy KSČ. „Vokovická sorbóna“ jí říkal pražský lid. Už dávno nemovitosti Dubčekovy a Bďakovy „Alma mater“ byly převzaty státem pro Karlovu universitu. V tomto dopise vyslovuje president nesouhlas s lustračním zákonem v podobě, jak byl schválen. Ale snaží se přimět předsedu federálního shromáždění, aby zákon podepsal, protože teprve s vyhlášením jeho platnosti je možno navrhovat novelisaci zákona. Kterýžto proces president tímto dopisem zahajuje. Je mi hořko z toho, že president mlčel, když bolševici a bývalobolševici se spojili proti exilu a deklasovali jej na občanstvo druhé třídy. A k pláči, když si vzpomenu na to, jak je zneuctívána československými soudci památka popravených národních hrdinů (ne dávno „vyfasovali“ popravení Milan Choc a Šádek, podle žaloby StB mstitelé vraždy Jana Masaryka, po dvaceti létech). Co záleží na tom, kdo ze soudců a prokurátor byl nebo nebyl v Lidových milicích. Čestní lidé s jakoukoli minulostí by proste odmítli jednat a soudit podle takových zákonů, v jejichž sepisování si libuje místopředseda vlády Rychetský. „Kdyby zákon v celé republice měl ukřivdit jednomu jedinému občanu, nebyl by dobrý...“, píše se v dopise poté, co už rok v domácích i exilových novinách jsou uveřejňovány zprávy o křivdách, které jsou páchány podle zákonů navržených dnešní československou vládou a schválených dnešními, z velké části politicky a demokraticky nezkušenými členy parlamentu. Presidentův dopis také pootvírá zadní vrátka pro alibisty, kteří třeba nebudou moci uniknout před lustračním zákonem: „Lze si dokonce představit i případy, le někdo v padesátých letech vstoupil do oficiální organizace, nebo přijal určitou funkci na pokyn nějakého odbojového seskupení...“ Ačkoliv president nikdy nenalezl jediné slovo solidarity s III. československým odbojem, nyní by se hodil. Starost o soud komunistů jde až tak daleko, že se najednou nalézá řešení, které nebylo nalezeno pro popravené a bývalé politické vězně: „K posuzování individuálních případů by mohly být při krajských a nejvyšších soudech zřízeny zvláštní senáty z pečlivě vybraných a veskrze bezúhonných soudců...“ Je opravdu bolestivé si uvědomovat, že presidentovy dopisy jsou koncipovány jinými, kteří mají na věci svoje utajované zájmy. Nevěřím, že text odpovídá presidentovu slohu, i když je nepopiratelné, že podpis je jeho: „... nejsem si rovněl jist, zda je nutné, aby se (lustrační zákon) vztahoval na členy prověrkových komisí z roku 1948. Od té doby uplynulo 43 let a i nejtělší zločiny jsou po POLYGON 7/91 - 3 [pageend3]tak dlouhé době vyhlazeny a nebo promlčeny.“ Václav Havel mne oslňoval vždy svou logikou. Toto logické není: Choc a Šádek se tenkrát, v roce 1949, podle StB, měli dopustit činů, za něž je dnešní soud znovu soudil, aniž se mohli bránit. Jak to, žeje možno pochybovat o tom, „zda je nutné“ vztahovat lustrační zákon na členy akčních výborů, ne prověřo- vacích komisí - jak krátkou paměť má presidentova - či spíše Rychetského - kancelář! „Zdá se mi, že v tomto bodě chce zákon pouze demonstrovat, že porušování lidských práv začalo u nás v únoru 1948.“ Tady souhlasím. Celý lustrační zákon chce spíše demonstrovat, než se mstít. A o to se více divím presidentově oposici. Co následuje, pak to už dokonale odporuje naší představě o presidentově osobnosti a charakteru. Zní to jako temná výhrůžka těm, kteří dnes stojí na opačném břehu, ale mají staré vroubky: „Na druhé stranč se zákon vůbec nedotýká osob, které svou publicistickou činností podporovaly bezpráví, oslavovaly politické procesy a systematicky ve společnosti vytvářely atmosféru strachu.“ Pisatel - či pisatelka - dopisu, nikoli president, vyhrožuje bývalým socialistickorealis- tickým literátům, kteří dnes už prohlédli, žeje šoupne do návrhu na novelisaci lustračního zákona! Jestliže president podepsal dopis ve spěchu, uprostřed příprav na cestu do USA, lze snad pochopit, že některé formulace byly přehlédnuty. Ale tím spíše by měla československá nezaměstnanost stoupnout aspoň o jednu osobu. Presidentův nesouhlas se zněním zákona není prvním nesouhlasem s akcí parlamentu. Má na to právo a asi i tentokrát se bude muset nakonec smířit se skutečností, že zákon nebude opraven podle jeho přání. Protože parlament se nedá tentokrát zmanipulovat panem Rychetským, který prý k tomu neváhá používat i lživých informací. Jde mi spíše o to, že presidentský úřad by měl stát nad každodenní politikou. Také ministr Dienstbier se ozval prohlášením v novinách, že pod zákon by spadal i dr. Kriegel, který - na rozdíl od doktora stranických věd Dubčeka - v září 1968 nepodepsal moskevský protokol. Jiří Dienstbier nenapsal, ovšem, proč by jej zákon postihnul: Vedle Josefa Smrkovského a od ledna do srpna 1968 ministra vnitra Pavla, byl dr. Kriegel v únoru 1948 velitelem Lidových milic, které se podílely na záhubě československé demokracie. Jeho odmítnutí podepsat moskevské protokoly by mohlo být před jakýmkoli soudem, i tím na věčnosti, nebo před soudem dějin, leda významnou polehčující okolností. Jsem však jen rád, že se ministr Dienstbier nepokouší v souvislosti s tím, kdo by mohl nebo nemohl být postižen lustračním zákonem, mluvit o Rudolfu Slánském nebo Rudolfu Šlingovi. Listopad roku 1989 zastihl mnohé z nás hlupáků ochotné hledat narovnání s bývalými komunisty. Nechtěli a nepotřebovali jsme připomínat celé to ohavné čtyřicetiletí komunistické nadvlády. Doufali jsme v jejich pouči- telnost a uznávali, že dvacetiletí, kterým komunisté typu Dienstbier prošli, jim uštědřilo dostatečnou lekci z bolševické věrouky. Nyní se však ukazuje, že - možná jen výjimečně - v důležitých státních postaveních bývalí komunisté vykonávají činnost, kterou nelze nazvat náhodou, ale záměrem k udržení komunistických výdobytků ve prospěch vládnoucí třídy, která vyrostla ze Stalinovy setby. Mnozí z nás to cítí jako pokračování třídního boje. Jiní vidí historickou obdobu ve vládě revolučních zbohatlíků po pádu Robe- spierrovy vlády teroru v době direktoria po Velké francouzské revoluci, jejíž historie se stala učebnicí revolucionářů. Ale ať je to tak nebo onak, jde o boj, v němž bývalí komunisté doufají, že se stanou vládnoucí vrstvou na příští desítiletí. Byli vychováváni v cynickém pohrdání demokratickými zásadami a tak ani dnes nevidí důvod pro to, aby se dobrovolně vzdávali svých posic. Stojí za podotknutí, že lustrační zákon má svůj právní precedens: Velký a Malý dekret, postihující kolaboranty a udavače v době okupace Československa v létech 1938-45. Dnešní československá federální vláda nemá ani přinejmenším v záměru odvolávat tyto dekrety, které nejen tvrdě potrestaly viníky, ale krůtě i potencionální politické protivníky socialisticko-komunistické dohody se Stalinovým požehnáním, tzv. Košického vládního programu. Ani nemá v úmyslu probírat staré křivdy, aby odstranili ohavné pošpinění nevinných před tváří dějin. Takže její ministři by měli být zticha a nenapadat dnešní velmi chatrnou obdobu národní očisty, která vychází z tohoto právního smyslu pro spravedlnost a pokusem o nápravu zla z doby čtyřicetileté nesvobody. Nejsme totiž v ideální společnosti, kde by těch několik milionů lidí učinilo to, co slušní sousedé udělají, když třeba balónem vyrazí sousedovi okno: zaplatí škodu. Bývalí komunisté jsou sice ochotni platit obětavou prací ve vládě jako ministři a místopředsedové vlády atd., ale nejsou ochotni říci: „Tolik let jsem platil na zničení demokracie, na popravy nevinných, žalářování odpůrců, likvidaci >tříd- ních nepřáteL ve formě stranických příspěvků a teď budu po stejný počet let jako ministr, nebo jako pensista, platit stejné procento do státní kasy na odčinění křivd a restauraci mou bývalou partají zdecimovaného státu.“ Ovšem, toho se nikdy nedočkáme. Raději se bude vykřikovat o porušení lidských práv a poukazovat na skandál, že parlament uznává pojem „kolektivní viny“. * * * „PRAHA - Rozdíly v ideologickém vývoji by nemčly bránit vzájemným vztahům, konstatovali při svém včerejším jednání ministři zahraničních věcí ČSFR a ČLR J. Dienstbier a Čchien Čchi-čchen. Rozhovory potvrdily zájem obou zemí rozvíjet obchodní spolupráci. Čínská delegace ocenila dobrou kvalitu našeho zboží, především nákladních automobilů, strojírenských výrobků a energetických bloků.“ - Lidové noviny, 16. září 1991. „Dnes končí třídenní návštěva čínského ministra zahraničí Čchien-čchena v Československu. 1 když se s premiérem Mariánem Čalfou setká až dnes, už včera stručně hodnotil výsledky jednání v Praze, kde se setkal s prezidentem Václavem Havlem a předsedou FS A. Dubčekem. Nejobsáhlejší a meritorni jednání měl s resortním kolegou Jiřím Dienstbierem. Na malé tiskové konferenci vyjádřil k řadě problémů tyto názory: ’... Československá veřejnost prý těžko může posoudit otázku lidských práv v Číně a v Tibetu, neboťsituaci je třeba znát lépe. Složitější je to i s demokracií a svobodou. V tzv. desítiletí kulturní revoluce (1966-76) to bylo obojí - a bylo to samoúčelné a destruktivní... - Lidové noviny 17. září 1991. „Já jsem si ministerstvo zlustroval sám a za jeho obsazení nesu odpovědnost.“ - Jiří Dienstbier, Lidové noviny, 19. října 1991. Je to světová ostuda, do níž pověst Československa soustavně uvrhuje československý ministr zahraničních věcí a kompromituje i vládu a presidenta. Kde jsou všechna ta prohlášení chartistů, apelující na solidaritu svo- bodomilovných lidí!? Zahazovat se s čínskými řezníky, na to nemá hned tak někdo žaludek. A nejsmutnější na věci je, že se v Československu neozval jediný hlas kritiky, včetně signatářů Charty. Výmluva na tolik potřebné dolary je slabá. Není to tak dávno, kdy by i Jih' Dienstbier byl šel raději do vězení, než aby si potřásal pravicí s krvavýma rukama takových politiků. Takové věci se sčítají a účty přicházejí v nejméně vhodnou dobu. Návštěva presidenta Havla v USA byla podle všeho velkým zklamáním. Obchodní styky, dodávky zbraní státům, které jsou na černé listině slušných zemí, byly „vhodně“ připomínány americkými sdělovacími prostředky ve chvíli, kdy president Bush odmítal jak nabídku presidenta Havla na připojení se Československa k Atlantickému paktu, tak i možnost výrazné finanční pomoci. Dienstbier byl několikrát v USA, mluvil i s presidentem Bushem, jistě věděl, že československé přání nebude vyslyšeno. Proč tedy nechal presidenta se takto blamovat? A v Americe se nenalezl nikdo z těch, kdo ještě před půldruhým rokem se tu rozplýval nad každým Havlovým slovem, aby protestoval. Nejen americké stanovisko, ale i postoj západní Evropy mi připomíná starou metodu, jak učit plavat: vhodit žáka do středu rybníka - on se nějak ke břehu dostane. Ono to Československo taky nějak doplave. A kdyby ne, tak zas moc velká škoda to nebude. Ne, to nepřišlo samo. Tak, jak si ministr Dienstbier prolustroval svoje ministerstvo, které je československou visitkou, tak, jak vede československou zahraniční politiku, tak svět posuzuje naši zemi. Pro nás v zahraničí to není překvapení. Každý musí souhlasit, že není jednoduché předložit nějaké konkrétní výsledky v zahraniční politice za tak krátkou dobu. Ale naděje na americké dolary, které ministr Dienstbier před rokem vypustil, jako úhradu za průmyslový aušus, který budou bývalé lido-demo dodávat do SSSR, nebo jeho nedávný nápad, jak vytřást západoevropské marky, franky a to nové evropské platidlo ecu z Evropského společenství za středoevropské potraviny pro 4 - POLYGON 7/91 [pageend4]SSSR, to vše je nesolidni a nevhodné tak vysokého úřadu. Nyní byla konečně parafována německo- československá smlouva. Nedá se říci, že je z toho na naší straně velké nadšení. Od totálního debaklu, který by si přáli sudetoněmecký Landsmannschaft a pan premiér Čarnogur- ský, nás uchránil spíše zdravý úsudek kancléře Kohla, než vyjednavatelské umění československé diplomacie. Vyčítal jsem československému ministru zahraničí především otálení, kdy naše vláda stále koketovala s myšlenkou rovnoměrnosti Varšavského a Atlantického paktu, namísto aby si troufla radikálně skoncovat s minulostí. To se nevyplatilo. Nejen proto, že nám slovenští nejvyšší političtí představitelé udělali světovou ostudu s naivní snahou rehabilitovat Hitlerův vasalský klerofašistický Slovenský stát, ale i proto, že dnes význam střední a východní Evropy značně poklesl a světu už je celkem lhostejné, jak se Německo k němu zachová. Kancléř Kohl to nakonec vyřešil šalamounsky. Vynechal ze smlouvy sporné a ožehavé body a schválil to, co je celkem samozřejmé. To se týká především dosavadních hranic a nulity (nikoli zneplatnění) mnichovského diktátu ze září 1938. K žádoucímu uzavření kapitoly toho nejpalčivějšího bodu, právního vyřešení sudetské otázky, tedy nedošlo. A tak snad nám jedině odpadlo nebezpečí, že „jednou budou Němci dláždit Václavák českými lebkami“, jak s potěšením nám po 40 let prorokovali rudoprávní propagandiste, slovenští separatisté i skuteční čeští kolaboranti z doby německé okupace. A že se tento spor bude jednoho dne po vstupu Československa do Evropského společenství řešit trochu přijatelnější a civilisovanější právní formou. To dává majetkoprávně nestabilisované třetině českého a moravskoslezského území, bývalým „Sudetám“, dlouholetou neradostnou perspektivu. V tomto směru není třeba strašit, psychologicky to bude trvalý faktor, který se promítne především tam, kde půjde o převod nemovitého majetku. A s tím souvisejí i zahraniční investice a budování pracovních příležitostí na soukromě podnikatelském základě. Ale nepřichází v úvahu tuto smlouvu odmítnout, i když se jistě najde v parlamentě dost poslanců, kteří budou v pokušení tak učinit. Nemyslím tolik na Slováky, kteří budou pravděpodobně ohřívat Čarnogurského a Mi- kloškovu polívčičku proti nepřetržité kontinuitě československého státu od r. 1918 - to odmítli Němci s tím, žeje to vnitřní československá otázka. (Nechápu naivnost, ne-li hloupost, slovenských politiků, kteří nechápou, že si nemohou namlouvat dnešní Němce tím, že jim budou připomínat, co „dobrého“ Adolf Hitler také udělal.) Čeští poslanci budou poukazovat na to, že v preambuli smlouvy se připomíná odsun Němců jako „vyhnání“ a navíc mnohem výrazněji, než zločiny a násilí proti československým občanům po Mnichovu a za války. Každý, kdo sám nebo jeho rodina byl postižen, bude na rozpacích, zda to má takto přejít do dějin. Výhodou preambule jsou však výše jmenovaná prohlášení o Československo- německých hranicích a o kontinuitě čs. státu od r. 1918. To nese s sebou určité mezinárodně právní důsledky, a proto je dobré to mít černé na bílém v době, kdy se už nikdo nemůže vymlouvat na versailleský diktát. Také v kapitolách o menšinách vidíme nerovnost s ambicemi československé menšiny v Německu, ale jde mi o princip a v tom případě mne mrzí, že - na rozdíl od německé menšiny v Československu - v právech čs. menšiny v Německu není zdůrazněno její právo na svobodu projevu a není výslovně odmítnuta asimilace. Jistě se najde dost argumentů, proč je tomu tak, mně se to však jeví především jako projev nadřazenosti většího národa a mocensky a ekonomicky silnějšího státu. A to není dobré znamení a československý ministr zahraničí bude asi muset vysvětlovat, jestli na tuto nerovnost německou vládu upozornil a co mu na to bylo řečeno. Je o to pikantnější, či lépe: nemorálnější, že takto znevýhodnil československou národní skupinu, kterou sám nedávno v německém rozhlase pohanil, což mu československým exilem nebylo odpuštěno. Ale berme, co nám Kohl a Gentscher dávají. V době celkového úpadku československé prestiže, kterou si československá politika sama zavinila, toho více dostat nelze. Že to také vyjadřuje perspektivu československo-německého uspořádání do budoucna, je zřejmé. A je nebezpečí, že dynamický německý kapitál dostane věci tam, kam nemohla německá politika. Bude k tomu mít dostatek příležitosti. Jiný západní kapitál - po tom, čeho jsme svědky v Jugoslávii - buď vůbec odejde z investiční scény, nebo bude mít tvrdší podmínky. Československo si vždycky pletli s Jugoslávií a v naší slovenské krisi vidí zrcadlový obraz konfliktu Chorvatů a Slovinců se srbsko-komunistic- kým režimem. Také Evropské společenství se spíše vzdaluje, než přibližuje. Francouzská koncepce je obranná. Zaměřená na hospodářskou stabili- saci Evropského společenství, jaké je dnes. Vládnoucí francouzští socialisté jsou doma v politické defensivě, ne-li v krisi, a vědí, že na každé rozředění západoevropského bohatství východoevropským nedoreformovaným hospodářstvím a s lacinou pracovní sílou doplatí především francouzský dělník a zemědělec. V tom je rozdíl mezi Francií a Německem, které potřebuje stabilisované sousedy a chápe, že bez německé pomoci k tomu dlouho nedojde. Také francouzské dělnictvo a zemědělci mají přirozeně mnohem menší pružnost, s jakou mohou reagovat na problémy, které integrace s východní Evropou přináší, než německý kapitál. A tak dříve, než budeme moci uvěřit nedávným chlácholivým slovům francouzského presidenta, budeme si muset nejdříve počkat na nějaký signál ze západoevropské kuchyně o změnách dosavadní koncepce Evropského společenství. Je lepší hledat, společně s československými sousedy, svépomocné řešení. Naděje na rychlý přechod k demokracii a prosperitě se rozplynuly ajde o to, aby československá politika při určování nového kursu nepodlehla falešnému svodu „třetí cesty“, která by Československo odvedla od návratu do Evropy natrvalo. * * * „Lustrační zákon přinesl i účinek kladný, byť poměrně nechtěný: v dosud poměrně liknavých státních podnicích urychluje privatizaci. Z jednoduchého důvodu - vedení státních firem se oprávněně obává, že by lustracemi nemuselo projít, zatímco bude-li podnik soukromý.“ - Jaroslav Veis, Lidové noviny 19.10.1991. „Západní Evropa a Japonsko, i s pomocí Marshallova plánu, zažily 15 let chudoby než se začalo uplatňovat tržní hospodářství,“ - Henry Kissinger, říjen 1991. Snad největší lichotky, které se mi kdy dostalo, bylo ocenění jednoho mého známého, prostého člověka: „Ty když mluvíš, tak říkáš to, co víš, jiní pořád jen povídají, co si myslí.“ Jak bych byl rád, kdyby to byla vždycky pravda. Tolikrát jsem se musel v duchu smát těm, kteří začínají svoje povídání slovy: „Já nevím, ale myslím si...“ a pak spustí a už nepustí nikoho ke slovu, dokud nevyrobí novou „pravdu“ ze souhrnu subjektivních dojmů. Ale dnes bych také rád začal: „Já nevím, alemyslím si...“ Zatímco se většina dění a politická energie vyčerpává na nekonečných tahanicích Prahy s Bratislavou, oběma stranám sice neuniká, ale jako by nedbaly, že smrtelné nebezpečí pro republiku leží někde jinde, kde hlodá jako rakovina. Mám na mysli to, čemu málokdo z nás rozumí. A kde ještě méně je těch, kteří by snad byli schopni s tím něco udělat. Jde o ekonomii. Poznamenal jsem si v poslední době nějaká čísla, z nichž nejsem moudrý: „... inflace bude v celoročním vyjádření výrazně vyšší, než bylo očekáváno (při stabilizaci v současné době to není rozhodující skutečnost), což se odráží ve vyšším růstu Životních nákladů (u nejsledovanější skupiny - dělníci a zaměstnanci - od počátku roku do konce srpna 44,2%). Stejně tak je nutno uvést, že reálná mzda poklesla za prvních sedm měsíců o 21,8%.“ - píše letos v září v Hospodářských novinách místopředseda federální vlády a ministr hospodářství ing. Vladimír Dlouhý. A pokračuje: „Průmyslová výroba za prvních osm měsíců letošního roku poklesla proti stejnému období roku minulého o 17,8% (a to i při alespoň orientačním započtení malých podniků a soukromého sektoru) a pokles za měsíc srpen (ve srovnání s loňským srpnem) činil 29%. Míra nezaměstnanosti dosáhla k 31.8. tr. 5,1% (3,4% v České republice proti 8,7% ve Slovenské republice). Fyzický objem obratu zahraničního obchodu poklesl zhruba o 30%, když rozhodující vliv má pokles obratu se zeměmi střední a východní Evropy, kde činí přibližně 43%. Obrat obchodu se Sovětským svazem však poklesl o více než 40% s tím, že českoslovenPOLYGON 7/91 - 5 [pageend5]ský vývoz na toto teritorium se snížil o více než 55%. Nepříznivý je však i vývoj vývozu do zemí tržních ekonomik, kde přes výraznou devalvaci v minulém roce s očekávaným proexportním efektem byl zaznamenán pokles o více než 10%... Růst zisku hospodářských organizací má klesající tendenci (26,3 mid. Kčs v lednu, 11,6 mid. v květnu a 15,5 mid. Kčs v červnu). Jedním z nejcharakterističtějších rysů situace podniků v současné době je vnitřní zadluženost a prvotní i druhotná platební neschopnost. Závazky po lhů- tě splatnosti dosáhly na konci června ve statisticky sledovaném souboru ústředně řízených organizací 114,2 mid. Kčs proti 42,5 mid. Kčs na počátku roku.“ Tato čísla nevypadají pěkně sama o sobě, ale když k tomu přidám, co jsem se o věci dočetl jinde, pak už mne mrazí. Josef Tošovský, předseda Státní banky československé (v Lidových novinách 15.10.91) říká na stejné téma toto: „... tři fondy národního majetku (kam plynou peníze z privatizace) vydají konvertibilní obligace v celkové hodnotě 50 miliard korun, a to v proporcích: Federace: CR: SR = 5: 30:15 mid. Kčs. Tyto cenné papíry budou využity dvěma způsoby. Naše banky, které nesou břemeno dluhů státních podniků (Komerční, Investiční, Všeobecná úvěrová, Československá obchodní a obě spořitelny) dostanou v podobě obligací peníze, aby si zlepšily bankovní bilanci Podíl jejich vlastního kapitálu na celkově poskytnutých úvěrech je totiž poloviční ve srovnání se situací obvyklou ve světě... Vydané obligace budou banky postupně splácet fondům. A aby na to měly peníze, určitou část akcií podniků z kupónové privatizace si ponechají. Po rozběhu burzy tyto akcie na ní postupně prodají a za stržené peníze fondům splatí vydané obligace.“ Na otázku, zda komerční banky jsou schopny rozlišovat špatné a dobré podniky a projekty, předseda Tošovský říká: „Protiotázka zní: kdo to umí udělat lépe? Do ekonomiky jsme letos prostřednictvím komerčních bank už ’pustili1 značné úvěry. Úvěrový rámec se zvýšil o 102.5 mid. korun (k 31.8.). A neptali jsme se, jestli banky budou či nebudou umět těch sto miliard efektivně rozdělit...“ „... některým podnikům se část dluhů odepíše a jiným nikoliv, protože nemají perspektivu. Ty se položí.“ „... Celou akci necháme proběhnout tržně a stát by měl ty podniky, na kterých bude mít zájem, částečně podržet (pomocí státního rozpočtu, nikoli bank - pozn. VV). Ale na banky by neměl být činěn jakýkoli nátlak.“ Jinými slovy předseda Státní banky zřejmě už chápe, že někde je třeba položit hranici mezi státním zájmem a bankovní defraudací soukromých vkladů. Je to dost pozdě. Ale jak říkám: „Já nevím, ale myslím.“ „... Teprve nyní nastalo období, kdy k ozdravné kůře řezem může dojít - ekonomické prostředí se relativně ustálilo.“ „Soukromníkům komerční banky letos půjčily 34 mid. korun.) (Podíl na půjčkách ze stomiliardového zvýšení úvěrového rámce - W.) To jsou asi jediné miliardy, o kterých čs. banky snad mohou doufat, že by je mohly dostat zpátky. Dovedu si představit situaci, jaká by nastala v některé západní zemi, kdyby něco takového o tom, jak jeho banka půjčuje peníze svých vkladatelů, vyhlásil hlavní bankovní ředitel o svých finančních institucích!“ I samo oddlužení je problematická metoda. Lidové noviny 19.10.91 o tom referují: „Poslanec Tyl (KDS) jej (oddlužení) označil za protireformní krok. Poslanec Štern (ODA) o něm hovořil jako o pouhém oddálení kritické situace podniků před bankrotem a (jako) o formě státních dotací Podivil se nad tím, že úvahy bankovních úředníků by měly nahradit fungování trhu. Zástupci ekonomických ministerstev a bank na jednání zdůraznili, že záměrem oddlužení je zabránit bankrotům celých řetězců podniků, jež by mohly vést ke zhroucení čs. finančního systému a k velkým sociálním problémům. Za jeden z klíčových problémů hospodářské reformy označili úroveň podnikového managementu - podniky stále očekávají pomoc z centra a neprojevují vlastní aktivitu.“ „Nevím, ale myslím,“ že pro toto jednání musí být nějaký motiv. Československé hospodářství se drží jen tak tak nad vodou. Ale není to zázrak, je to jen důslednost, s jakou ministr financí Klaus a předseda Státní banky Tošovský se snaží udržet vyznačenou linii hospodářské reformy. Opřeli svoji taktiku o Mezinárodní měnový fond a Světovou banku a nikdy neopomenou, jako hodní žáčci, se pochlubit dobrou známkou, kterou tam dostávají. Jde tedy především o to, aby inflace byla téměř nulová a ceny byly stabilní. Jaké jsou zásady, podle' nichž se řídí tyto nejvyšší mezinárodní finanční instituce, se můžeme dočíst v časopise Economist: „Camdessus (ředitel - managing director - Mezinárodního měnového fondu) poznamenal, že kdekoli jeho předchůdce pan De La- rossiere strávil čas přesvědčováním vlád, aby provedly reformu, on tráví čas nasloucháním, jak oni sami si přejí změnu. Už není neobvyklé pro vlády tvořit reformy, které jdou dále, než Světová banka a Mezinárodní měnový fond považovaly za možné. Tato ’tichá revoluce', jak to pan Camdessus nazval, není omezena jen na Latinskou Ameriku. Vztahy se rovněž mění v Africe. A dokonce i Indie, poslední velký obhájce vývojového plánování z let 1950, započala toto léto program reformy, která je ve srovnání s minulými měřítky vskutku revoluční Nejintenzivnější úsilí o změnu je ve východní Evropě a v některých částech Sovětského svazu. A tak, když Světová banka mluví o ’rodícím se konsensu pro rozvoj' ve své poslední >Zprávě o světovém rozvojů, tak stěží může být nařčena z přehánění (Snažím se o co nejpřesnější překlad, třeba “otrocký,,, jak se říkávalo. “Konsensus,, mi dávno leží v žaludku - kdejaký nový československý ministr jej hledá, nikdy nestojí o “souhlas,,. Ale běda, hle, co jsem nalezl: konsens ’— sens’, -su ’zu’, m, z lat. = souhlas, shodné mínění, svolení (Váša - Trávníček, II. vydání Slovníku jazyka českého, 1941)! Tento konsensus, říká Světová banka, má čtyři na sobě závislé zásady: *Rozumnou makroekonomickou politiku. To vyžaduje, aby se vlády mírnily ve svých výdajích, měly úměrné příjmy, měly přísnou kontrolu státních půjček a vydávání nových bankovek a udržovaný, konkurence schopný, výměnný kurs. •Pravidla pro ustavení mikroekonomické prosperity. Je nutné, aby vlády uvolnily ceny, deregulovaly trhy, dovolily volný vstup i odchod obchodu, zrušily licenční systémy v průmyslu a podobně. Mají investovat do nové infrastruktury a zajistit, aby stávající infrastuktura byla správně udržována. Musí rovněž vyjasnit a chránit vlastnická práva, aby vytvořily prostředí, v němž může obchod rozkvétat •Volný obchod. To znamená omezit nebo zrušit ochranu domácího průmyslu, uvolnit dovoz a zahraniční investice a zajistit, aby obchodní a jiná politika nediskriminovala export. •Sociální investice. Nelze se spoléhat na to, že trhy ve vývojových zemích budou poskytovat důležité sociální služby jako je základní vyučování a péče o zdraví. Takové investice jsou na podkladě humanitárních potřeb plně oprávněné - ale také se stává, že bývají zdrojem mimořádně vysokých příjmů.“ (Jinými slovy v tomto případě se vlády nemusí „mírnit ve výdajích“ a tyto výdaje mohou způsobit zisky, které vybočují z daných pravidel.) „Obsahem přizpůsobovacího programu Světové banky, a postupně i Mezinárodního měnového fondu, je, že obsahuje tyto priority. Přizpůsobovací programy téměř vždy se objevují proto, že země mají platební potíže a pak makroekonomická kontrola je soustavně v popředí - zvláště z hlediska Fondu. Ale závazky vůči reformě mikroekonomické struktury v domácím hospodářství a v tržní liberalisaci nyní významně dominují při kladení půjčovních podmínek...“ (The Economist, October 12th 1991.) U federálního ministra hospodářství ing. VI. Dlouhého se můžeme v Hospodářských novinách z 25.9.91 dočíst: „... V posledních měsících však i úroková politika přispěla ke zvládnutí inflačních tlaků, což se projevilo návratem, zejména u obyvatelstva, k různým formám spoření (nerealizovaná kupní síla klesla ke konci ledna 1991 o 3.3 mid. Kčs, v průběhu dalších měsíců kolísala s tendencí nepatrného růstu a k 31.7. již přírůstek úspor činil 5.6 mid. Kčs).“ Je to asi proto, že není zboží v takové kvalitě a ceně, kterou by spotřebitel byl ochoten dát a raději spoří, protože věří bankám a spořitelnám. „Vzhledem ke stále se zvyšující účasti zahraničních úvěrů... bude nutno přihlédnout i k výši úroků hrazených ČSFR těmto institucím. Hranicí, pod níž by diskontní sazba neměla klesnout, jsou nejvýhodnější podmínky od mezinárodních institucí, které se pohybují v rozpětí 7.75% až 8.50% (současná diskontní sazba je 9.5%).“ „... došlo k dosti asymetrickému rozdělení vyčleněné rezervy státního rozpočtu ve pro- 6 - POLYGON 7/91 [pageend6]spěch jednostranného posilování příjmů důchodců prakticky na úkor - při omezených finančních zdrojích - všech sociálních dávek, včetně sociálních rodin s dětmi..., když průměrná reálná mzda poklesla v průběhu L pololetí o zhruba 22%, reálný obsah důchodců o asi 16%. “ Tady je ten volný prostor pro dělání sociální politiky, do čehož nemají mezinárodní instituce co povídat. Ale ani tady naši ministři nemají velký prostor k manévrům, protože i úroky z půjček jsou tíživé. Všechno to hraní s čísly, pokusy o reformy, nepovede nikam, když produktivita práce a produkce československých podniků nebude schopna docílit kladných výsledků. Základnou pro to a jedinou možností je obnovit soukroměmajetkovou základnu československé výroby a obchodu. Se všemi jejich právy a povinnostmi. Nejde mi o to, něco dokázat, jen ukázat, že snažení čs. hospodářských ministrů je jako hašení ohně vlastním kabátem. Bude přidušen jen na tak dlouho, dokud žhavé uhlíky nepro- pálí kabát. Těmi uhlíky je naprosto neproduktivni státní sektor, který si vypůjčil letos 70 miliard korun. Důkaz pro to, že i ti, kteří jsou představiteli reforem, se nedopracovali k samotné podstatě. Nebo i oni doufají, že by mohli zachránit pro sebe onu nebezpečnou hru, kterou zavedli ti věční socialističtí manipulátoři: státní inženýrování, bez něhož ani švec nepři- bije kramflek. Nyní státní banky nemohou platit a chtějí oddlužit, prodloužit dobu uhnívání socialismu. Čím déle, tím spíše lidé zapomenou na to, že tento marasmus je dílem komunistů. Státní fabriky drží nadměrné množství zaměstnanců, pro které nemají práci. Klesá produktivita práce. Achilova pata reformy je v nedůsledném dodržování pravidel hry stanovených mezinárodními institucemi. Půjčky byly poskytnuty tam, kde se měly továrny prostě zavřít. Ale čím déle to bude možné, tím více desetitisíců bude na dlažbě. Bez toho, že by soukromí majitelé továren už mohli platit daně, z nichž by byly vypláceny podpory v nezaměstnanosti. Namísto toho budou ještě fabriky státní, nebo v rukou těch, jejichž největší starostí je dnes, kam si schovali legitimaci Lidových milic. Ministr financí a místopředseda vlády Václav Klaus, 25.8.1991 (Literární noviny č. 37- 12.9.1991), praví: „Stará otázka, kdo je tvůrcem bohatství, ožívá u nás s mimořádnou naléhavostí v souvislosti s připravovanou transformací zemědělských družstev. Kdo má právo na dnes existující družstevní majetek? Političtí reprezentanti zájmů vlastníků půdy by rádi Z podílu na družstevním majetku vyloučili ty členy družstev, jejichž přínosem do družstva byla ’pouze'jejich práce. Političtí reprezentanti dnešních družstevníků naopak zdůrazňují pouze (nebo převážně) přínos jiného výrobního faktoru - práce. Nepřipusáne jednostranná zjednodušení jak u staronových fyziokratů, tak u marxiánských obhájců práv dělníků a rolníků, a vycházejme z poznatků ekonomické vědy o společném působení všech tří výrobních faktorů. “ Slova „soukromé vlastnictví“ jsou na inte- lektuálské černé listině. Neobjevují se v novinách, nikdo o něm nechce mluvit. „Volný trh“ tolik nevadí. To je přece jenom metoda. Ale soukromé vlastnictví je zásada, cíl. Teprve tehdy, když v tom bude jasno a podnikatelé budou mít jistotu svých majetků, budou obchodníci a výrobci převažovat nad spekulanty, kteří se starají jen o to, aby' rychle vydělali, ne něco vytvořili. To přináší nemilé důsledky. To bude chtít, aby soukromé vlastníky representovali jiní lidé. A bude to chtít od státu, aby dal ruce pryč od toho, co mu nepatří. Proto ta nálepka „staronových fyziokratů“, kterou ministr Klaus se pokouší přilepit soukromým zemědělským vlastníkům. Něco podobného může jednou padnout na všechny, kdo něco vlastnili, vlastní nebo budou vlastnit. V nebezpečí je totiž nejen osud vlastníků selských usedlostí, ale i osud spořitelních a bankovních vkladů obyčejných střádalů. Protože postrádám u těch, kteří mají moc disponovat kapitálem bank, dostatečný pocit odpovědnosti vůči řadovým, občanským vkladatelům. Plány ekonomů berou v úvahu zájmy malých vkladatelů jen okrajově. Jinak by nemohli vyházet jen od ledna 1991 sedmdesát miliard a už v září vědět, že to jsou nedobytné půjčky, které bude třeba „oddlužit“. Je to neúcta k jakémukoliv soukromému majetku. Projev naivní představy, že se kapitalismus dá dělat se socialistickým přístupem k vlastnictví. Nelíbí se mi proto závislá posice předsedy státní banky na ministru financí a vládní politic^., Tito funkcionáři tu nejsou od toho, aby si hřáli do ruky, ale aby harmonisovali zájmy těch, které representují. Ústava by měla pamatovat na větší nezávislost úředníků, kterým občané svěřují své peníze. Ale nevím, jen si to myslím. Ptám se. Edmonton, 30. října 1991. • Život v našich republikách 11. 9.-31.10.1991 Jaroslav Bohanes 1. VZTAH ČECHŮ A SLOVÁKŮ Rostou názorové rozdíly, blíží se vrchol krize Úsilí o vyřešení státoprávního uspořádání pokračovalo v září se stejnou intenzitou, ale nepokročilo kupředu. Slovenské politické strany s národní orientací nepřijaly ani hubené výsledky jednání předsednictev České a Slovenské národní rady v Bratislavě ve dnech 5. a 6. září. Hned po tiskovce, na které byly tyto výsledky oznámeny, prohlásil mluvčí Mečiarova Hnutí za demokratické Slovensko Sečanský, že ze zásadních důvodů nesouhlasí se závěry schůzky, protože z přirozeného práva na sebeurčení „vychází právo přijmout vlastní ústavu“. Mečiar sám řekl několik dnů později, že „vzhledem k mezinárodní situaci a eman- cipačnímu úsilí mnoha národů střední a východní Evropy je nyní nejvhodnější doba k dovršení procesu sebeurčení a dosažení svrchovanosti Slovenské republiky“. Stejně i předseda Slovenské národně strany Prokeš označil na tiskovce v Praze výsledky jednání předsednictev národních rad za nepřijatelné. Ústavotvomý proces a úprava česko-slo- venských vztahů vstoupily do rozhodující fáze. Poslanci Hnutí za demokratické Slovensko a Slovenské národně strany s tichou podporou postkomunistické Strany demokratické levice oznámili svůj úmysl předložit podzimnímu zasedání Slovenské národně rady návrh na přijetí slovenské ústavy a vyhlášení svrchovanosti Slovenské republiky a zahájili přípravy v tomto směru. Dvě slovenské a jedna česká výzva k veřejnosti 13. září vydala skupina slovenských intelektuálů z podnětu Organizace „Kořene“ výzvu „Iniciativa za zvrchované Slovensko“, ve které 35 signatářů vyzývá slovenskou veřejnost k podpisové akci. Tuto „Iniciativu“ podpořily politické strany a mezi prvními podepsanými byli Ján Buday, M. Kňažko, V. Mečiar, J. Markuš a j. Proti tomu se poprvé tentokrát hlasitě ozvala i druhá část slovenských občanů, která odpověděla obratem a stejně důrazně. Už 14. září vystoupila skupina známých osobností kultury i veřejného života s „Výzvou za spoločný štát“. Na místě ji pode- psalo asi 950 občanů, mezi nimi spisovatel Feldek, herci Lasiča a Satínský, Turzono- vová, Markovič, velvyslankyně Vašáryová a další. Obě výzvy ještě zvýšily napětí a dramatičnost slovenského vývoje. Ukázaly, že Slovensko není zdaleka jednotné. Pro společný stát jsou Veřejnost proti násiliu. Demokratická strana a maďarské menšinové hnutí MNI. Proti federaci, pro konfederaci je především Hnutí za demokratické Slo- POLYGON 7/91 - 7 [pageend7]vensko, které odmítá i právní kontinuitu státu a je pro soužití jen na bázi svrchovanosti republik, dvou vlastních ústav a mezinárodního uznání obou. Stejné požadavky klade Slovenská národná strana (Prokeš). Ostatní strany nemají jednoznačné postoje. Například Krestiansko-demokra- tické hnutie má dva proudy, jeden federativni, druhý konfederativní. Nejasné postoje mají postkomunistická LDS, Zelení a další malé strany. Veřejné mínění není ustálené a musí se počítat s jeho proměnami v obou směrech. Během dvou týdnů před zahájením podzimního zasedání SNR dne 23. září vydávají různé politické strany a hnutí, sdružení i jednotlivci svoje prohlášení. K „Iniciativě za zvrchované Slovensko“ se přihlásila Asociace slovenských vojáků a různé malé slovenské politické strany. Proti vyhlášení svrchovanosti vystoupil Alexander Dubček. Poprvé od své veřejné podpory Mečiarovu HZDS se postavil proti němu. Také místopředseda Veřejnosti proti násiliu, Flamík, se vyjádřil proti „Iniciativě“, kterou označil přímo za podvod na slovenském národě a podpořil myšlenku referenda. V České republice se politické strany i osobnosti veřejného života vyjádřily také odmítavě a žádaly uspořádání referenda, i když některé z nich, například Klausova Občanská demokratická strana, nevidí v referendu řešení současných sporů se slovenskou reprezentací. K výzvě slovenských intelektuálů „Za spoločný štát“ se 20. září připojila skupina českých kulturních osobností. Vydala „Výzvu k občanům“, ve které žádají zachování společného státu a uspořádání referenda. V této skupině jsou kromě jiných Pavel Tigrid, páter Václav Malý, Jiří Suchý, Marta Kubišová. V obou republikách se potom rozběhly podpisové akce. Boj o společný stát Rozbouřené Slovensko vyvolalo odmítavou reakci nejen české veřejnosti, ale i další části české politické reprezentace. ČNR znovu jednala o opatřeních pro případ rozbití státu, za což by považovala vyhlášení slovenské svrchovanosti Národní radou. Vývoj začal nabývat nebezpečný směr a obsah, a to si zřejmě uvědomili vedoucí politikové na Slovensku. Samotní iniciátoři „Iniciativy“ za svrchované Slovensko a samostatnou slovenskou ústavu začali zmírňovat svoje postoje. Mečiar několikrát prohlásil, že svrchovanost a její vyhlášení neodporuje ústavě ČSFR a že HZDS nechce společný stát rozbít, chce jej jen změnit - na konfederaci. Předseda Slovenské národně strany, J. Prokeš, řekl, že Slováci „chtějí jen oznámit celému světu, že chtějí rozhodovat o sobě sami“ a že vyhlášení svrchovanosti neznamená státní samostatnost. Proti vyhlášení svrchovanosti se jednoznačně vyjádřila i legislativní rada slovenské vlády. A slovenský premiér Ján Čamo- gurský vystoupil dokonce ve zvláštní televizní relaci a odmítl tuto akci jako protiústavní a nevhodnou. Také federální ministr J. Bakšay uvedl v televizi některé údaje o hospodářských důsledcích vzniku samostatného Slovenska. Podle něho by se daňové zatížení Slováků zvedlo o více než 5000 Kčs ročně na hlavu, včetně nemluvňat, ztratila by se vnitřní konvertibilita koruny, devizy by se znovu musely přidělovat, znamenalo by to konec ekonomické reformy a soukromého podnikání a další nepříznivé důsledky. Nové komplikace Rozvířenou situaci zkomplikoval další problém - protest premiéra slovenské vlády a předsedy SNR proti formulaci preambule připravované smlouvy mezi ČSFR a Německem, proti nepřetržité kontinuitě Československa, která je v této preambuli potvrzena. Oba uvedení špičkoví představitelé Slovenska v tom vidí jakési „ponížení“ Slováků, kteří po roce 1939 věnovali soukromé zlato a šperky na slovenský národní poklad. Federální ministr zahraničí tento názor pochopitelně odmítl a uvedl, že by se Slovensko, pokud by nebyla uznána kontinuita Československa, dostalo mezi poražené státy ve druhé světové válce se všemi důsledky. V předvečer zahájení zasedání SNR, 22. října, uspořádali obhájci společného státu veřejnou manifestaci v Bratislavě. Promluvili na ní představitelé i obou republik: Čalfa, Čamogurský, Pithart, Mikloško a J. Kučerák. Všichni podpořili společný stát. Čarnogurský prohlásil, že „Slováci se cítí dostatečně silní, aby mohli tento stát společně s Čechy ovlivňovat a utvářet“. Shromáždění se zúčastnilo asi 15.000 lidí a přes provokační pískot a pokřik profesionálních křiklounů vyznělo velmi dobře. Na zasedání SNR, zahájeném 23. září, neprošel návrh na vyhlášení svrchovanosti a očekávaná politická bouře byla zažehnána. Boj o zachování společného státu dosáhl dílčího úspěchu, ale pokračoval dále. Referendum 24. září zahájilo zasedání federální shromáždění, na němž hned v úvodu promluvil prezident Havel. Označil současnou situaci za vážnou, protože podle jeho názoru je společný stát ohrožen. Předložil parlamentu svoje návrhy. Vidí jen dvě možná řešení - buď zachovat společný demokratický federativni stát, nebo se rozejít a vytvořit dva samostatné státy. Není třetí možnost. Navrhl, aby parlament 1) projednal a neprodleně přijal prováděcí zákon o referendu, 2) projednal a přijal návrh na způsob vypsání referenda a 3) podpořil národní rady při jednání o smlouvě mezi republikami, která by obsahovala základní principy fe- derativního uspořádání. Jeho projev posunul referendum znovu do popředí zájmu, ale jeho podpora nebyla zdaleka jednoznačná. Připomínky a kritiku měli především slovenští představitelé. Krestiansko-demokratické hnutie žádalo právo spolurozhodovat o formulaci otázky. F. Mikloško řekl, že se bude o referendu debatovat ve Slovenské národně radě a Slováci budou trvat na účasti při formulování otázky. Ani česká strana však neměla zcela kladné stanovisko. Hlavním kritikem však byl V. Mečiar, který rozhodně kritizoval celý postup prezidenta. Na tiskovce dne 25. září označil prezidentovo vystoupení v parlamentě za další jeho nesprávný a nevhodný čin, za porušení dohod z Kroměříže. Podle něho nejsou jen dvě možnosti, ale tři - a tou třetí je konfederace a jen taje podle něho přijatelná pro Slováky. Mečiar nezůstal tentokrát jen u Havla, jehož postup označil za nereálný. Svým ostrým způsobem kritizoval i další představitele, především českého premiéra Pithar- ta a dále celou politiku Veřejnosti proti násiliu. Ale také předsedu SNR F. Mikloška a premiéra Čamogurského. Poslední dva obvinil z manipulace ve Slovenské národní radě. Fedora Gála a slovenského ministra kultury Snopka dokonce obvinil z trestných činů. Jako by Mečiar zahájil generální ofenzívu proti všem. Přes tyto kritické názory na referendum je obecně uznávána jeho potřeba pro krajní případ, že by ztroskotalo jednání. I tehdy však panuje obava, že by nepřispělo k vyřešení státního uspořádání a zanechalo řadu důležitých otázek nezodpovězených. Pokračuje boj proti federaci i úsilí o její záchranu Na počátku října stál v čele protifederál- ní fronty Mečiar se svým HZDS. V této souvislosti je zajímavý názor, že bývalého slovenského premiéra zatlačila do této pozice česká politika svým podílem na jeho odchodu ze slovenské vlády. I kdyby to byla pravda, nic to nezmění na dnešní situaci. Mečiar odmítá referendum a ohlásil, že bude postupovat tak, „aby nebolo“. Podle jeho názoru není právně připravené a nebyly využity všechny možnosti vyjednávání. Na tiskovce 2.10. opakoval svoje útoky na českou politiku. Nepovažuje její představitele za hodnověrné, protože usilují o rozpad státu tak, aby k němu došlo ze slovenské viny a na úkor Slováků. Na téže konferenci označil bývalý ministr Húska české politiky za „nepolepšitel- né pragocentristy“, ministra Klause za „in- fantila v křeči“ a federaci za přežitek. Bývalý ministr Kňažko označil Cechy za na- cionalisty. Mečiar znovu kritizoval prezidenta Havla za to, že prý dělá ze Slováků fašisty, zatímco největším problémem Slovenska není fašismus, ale hrozící hlad. Prezidentova snaha o dohodu o státo8 - POLYGON 7/91 [pageend8]právním uspořádání pokračovala 5. října na Pražském hradě, kam pozval vedoucí představitele všech tří parlamentů a vlád. Všichni se tam vyslovili pro společný stát. Slovenská vláda také v tomto smyslu odmítla 8. října návrhy zákonů SNR na vyhlášení svrchovanosti a suverenity Slovenska a několik dalších jako protiústavních. Další schůzka se z podnětu prezidenta konala 16. října v Karlových Varech. Jejím účelem bylo připravit jednání předsednictev obou národních rad, které bylo svoláno na 22. a 23. října do Štiřína u Prahy. Přes všechno snažení byl výsledek tohoto jednání velmi hubený. Dohodnuty byly jen základní oblasti pravomocí federace - obrana, ochrana ústavnosti, cenová regulace a právní subjektivita. Nevyřešeny zůstaly: zahraniční politika (Slováci žádali určité kompetence pro své ministerstvo), měna a procedurální postup jako hlavní sporná otázka. Slovenská strana žádá, aby smlouva byla trvalým dokumentem a východiskem pro všechny tři ústavy, kdežto česká strana ji považuje jen za ústavodámou iniciativu pro federální shromáždění, která zanikne přijetím ústav. Jednání bylo přerušeno, jeho pokračování stanoveno na 31. října a 1. listopadu v Bratislavě a později odloženo až na 11. listopad. Separatistické síly stále stupňují svoji agresivitu. Projevilo se to na mítinku k výročí 28. října na Náměstí SNP v Bratislavě. Pískot a křik, kterým hloučky profesionálních křiklounů nepřetržitě rušily shromáždění, a házení vajíček na tribunu, kde stáli vedoucí činitelé státu v čele s prezidentem Havlem, znemožnily důstojnou oslavu státního svátku. Důvodem k pohoršení a znepokojení nad takovým počínáním není hloubka úpadku, k němuž tato malá skupina primitivů dospěla, ale skutečnost, že příslušné bezpečnostní orgány nedokázaly zabránit jejich řádění a nezajistily klidný průběh shromáždění, jehož účelem nebylo nic menšího než oslava svátku společného demokratického státu. I když není třeba přeceňovat význam této události, je nutno zdůraznit, že velmi poškozuje obraz Slovenska v zahraničí a škodí současně celému Československu. Uvnitř státu zhoršuje výchozí situaci a atmosféru pro jednání o státoprávním uspořádání, jehož vyhlídky stále klesají. Situace dospěla tak daleko, že se i v českých zemích ozývají hlasy rozhodného nesouhlasu a také rezignace. Podle místopředsedy České národní rady Kalvody se slovenská reprezentace snaží o dosažení samostatnosti tak, aby k ní došlo z viny české strany. Ze stejného nedobrého úmyslu však, jak jsme slyšeli, obviňuje Mečiar českou politiku. Místopředseda federálního shromáždění Jičínský se vyjádřil, že by se česká strana neměla uzavírat před žádnou možností, ani před úpravou ústavní procedury, že by neměla vylučovat žádnou formu dohody nebo smlouvy s tou výjimkou, že změny nemohou porušit kontinuitu společného státu, který trvá od roku 1918. S tím lze souhlasit za předpokladu, že nová úprava zabezpečí existenci státu tak, aby mohl účinně vykonávat svoje nezbytné funkce a že tato úprava nebude obsahovat ustanovení, která by již apriorně umožňovala jeho likvidaci ústavní cestou. 2. VNITROPOLITICKÝ VÝVOJ V REPUBLIKÁCH V posledních týdnech a měsících je stále zřejmější, že vnitropolitický vývoj v České i ve Slovenské republice, myslíme-Ii tím vnitřní politickou diferenciaci a řešení vlastních problémů, ustoupil ve velké míre otázkám státoprávního uspořádání a hledání přijatelného kompromisu s druhou stranou. Výrazněji je to patrno v České republice, kde vnitřní problémy utváření politické scény zůstávají v pozadí. Politické strany sice hledají svoje spojence pro blížící se předvolební kampaň a hlídají si vývoj přízně budoucích voličů, ale hlavní pozornost věnují stále otázkám česko-slovenských vztahů. Na pozadí jejich řešení se snaží profilovat svoji stranu více než na vlastních programech v oblasti hospodářské, sociální, ekologické a v dalších oblastech své politiky. Tím lze vysvětlit, že rozložení politických sil se v České republice podstatně nemění, i když k jistým posunům dochází. Vzrostlo procento příznivců sociální demokracie, která se stala druhou politickou stranou, a klesá podíl komunistů, kteří procházejí procesem rozkladu. Ostatní politické síly však zůstávají více méně beze změn. Na Slovensku je vývoj značně dynamičtější, protože tam je otázka vnitropolitického rozložení sil bezprostředně spojena se vztahem ke společnému státu s Čechy. Pokračuje diferenciační proces, v němž se výrazněji rýsují hranice mezi „fede- ralisty“ na jedné straně a „konfederalisty“ a „separatisty“ na druhé straně. Dochází přitom ke sbližování dvou největších politických sil - Krestiansko-demokrat ického hnutia a Mečia- rova Hnutia za demokratické Slovensko. Upozornil na to J. Ku- čerák na tiskovce Veřejnosti proti násiliu. V KDH se podle něj objevují prvky, směřující k samostatnému státu. To ohrožuje koalici ve slovenské vládě. Společná politika bloku Slovenské národně strany, Hnutia za demokratické Slovensko a postkomunistické Strany demokratické levice by byla proti- národní a pokud by se k ní KDH přiblížilo, znamenalo by to konec koalice. Odchod VPN z vlády by zřejmě urychlil řešení státoprávního uspořádání, a to směrem k samostatnosti Slovenska. Důležitou změnou je přeměna VPN na Občanskou demokratickou unii - VPN ve formě organizované politické strany. Vyslovují se naděje, že tato změna přinese obrat v dosavadním poklesu přízně voličů, díky soustavné organizované práci. Vládní koalici na Slovensku ohrožuje i diferenciace uvnitř politických sil. Například v KDH jsou dva odlišné směry právě pokud jde o státoprávní uspořádání. Slovenská scéna je celkově mnohem pohyblivější než česká a její vývoj lze také proto předvídat mnohem obtížněji. V jeho pozadí je problém ekonomické reformy. Průzkum veřejného mínění naznačuje, že proti očekávání v poslední době vzrůstá počet stoupenců ekonomické reformy a dokonce i těch, kteří ji chtějí urychlit. Tento vývoj odporuje Mečiarově tvrzení o hladu jako hlavním problému Slovenska. Mečiar proto svoji podzimní ofenzívu orientuje více na národní otázky a státoprávní uspořá- •dáňí. Neuspěl zatím se svým pokusem o vytvoření velké slovenské národní koalice, ale nelze počítat s tím, že by se vzdal. Má stále velikou důvěru mezi voliči (51%) a dále intenzivně pracuje na sjednocení národně orientovaných politických stran. To všechno vede k úvaze, že politický vývoj bude i v příštích měsících bouřlivý a že dosud nebylo dosaženo vrcholu krize POLYGON 7/91 - 9 [pageend9]Obědval jsem s prezidentem ČSFR Arnošt Wagner Měli jsme kuře v restauraci >Swiss Chalet< a útratu jsem platil já. Seděli jsme a hovořili o různých věcech, ponejvíce o politice a o servírkách, které kolem nás - upocené - běhaly. Pan prezident semtam na jejich adresu utrousil pubertální a docela nechutnou poznámku, ale mně se pokaždé nějak podařilo převést debatu zase na téma finančního zabezpečení a kádrového obsazení kabinetu ČSFR. Nakonec jsem to vzdal. Pan prezident měl chuť na ženskou, a to s ním pak už nebyla řeč o ničem. Bylo to koncem roku 1980 a pan prezident právě vydal ‘Memorandum o plánech Sovětského svazu na anexi Československa’ a ‘Prohlášení o vzniku Československé federální rady v zahraničí’ (ČSFR), datované v kanadské Ottawě 28. října 1980. Dr. Jiřímu Kotasovi, prezidentovi ČSFR (na Západě je každý předseda prezidentem) bylo sedmadvacet let, když v roce 1979 emigroval a usadil se i s matkou v Ottawě. Přijet v té době do exilu a vyhlásit vznik federální rady, jakési ‘exilové vlády4, vyžadovalo veliký kus odvahy nebo naivity. V zahraničí již existovalo slušné množství aktivních organizací s dlouhou tradicí, ale také různé ‘Československé vlády’ sjepičí- mi životy, které přiváděli na svět krajané s jednotnou psychiatrickou diagnózou. Ko- tasem založená ČSFR (česféra) nevzbudila mezi československým politickým exilem velkou pozornost. Kotas byl okamžitě zařazen do jedné ze dvou kategorií, které byly mezi emigranty populární: agent StB, nebo blázen. Málokdo věřil jeho prohlášení, že byl vyslán do exilu jakousi odbojovou organizací bojovat za svobodné Československo. Určitou skepsi vůči Kotasovi naváděla tato fakta: před emigrací pracoval v zaměstnání, které bylo obyčejně rezervováno pro ty nej lepší komunistické (a prověřené) kádry. Dr. J. Kotas pracoval u akademika V. Krále (ČSAV) v Sovětsko-česko- slovenském ústavu. K pražským chartis- tům se nepřidal (byl odmítnut?), ale odjíždí bojovat za hranice, kde prohlašuje, že patří do skupiny ‘Věrni zůstaneme II’, o které nikdo nikdy neslyšel a o které sám Kotas po dobu deseti let v emigraci nepodal veřejnosti jednu jedinou faktickou informaci. Kotas věděl, že do politicky nejednotného exilu musí přijít s něčím novým, co by šokovalo exilové politické a intelektuální kruhy. Proto hned zpočátku suverénně prohlašuje, že má důkazy o připravované anexi ČSSR Sovětským svazem, která by měla být ukončena v roce 1984. Důkazy, které Kotas nakonec nabídl, byly nic nedokazující teoretické články psané jazykem Rudého práva v jeho časopise Československá cesta. Když jsem po něm chtěl konkrétnější důkazy o anexi, nějaké dokumenty, odpověděl pokaždé, že všechny informace má ‘v hlavě’. Řekl, že mu V. Král dovolil v zaměstnání přespávat, a tak se Kotas po nocích učil zpaměti informace a tajné zprávy z různých archivů, které až v Kanadě dával ‘zpět’ na papír. Jedna z prvních Kotasových činností po příjezdu do Kanady spočívala v navazování kontaktů s exilovými organizacemi a různými představiteli čs. exilu. Nikde však nepochodil. Lidé mu nedůvěřovali a podezírali ho. Většina ho nechápala, nebo se mu posmívala. Někteří považovali Kota- se přímo za podvodníka. Například profesor Radoslav Selucký byl o tom naprosto přesvědčen. Nevylučoval také spolupráci Kotase s StB. Spisovatel Josef Škvorecký dodnes svůj negativní názor na Kotase nezměnil. Když Kotas poznal, že neuspěje u ‘oficiálního exilu’, zaměřil se na soukromé osoby, u kterých si chtěl získat obdiv ‘znalostí věcí’ a množstvím informací nejenom z nej vyšších stranických míst doma, ale i v SSSR. Přestal vyhledávat politiky a intelektuály a zaměřil se na drobné české podnikatele, řemeslníky a opraváře, u kterých vycítil možnost finančního příspěvku. Zde byl Jiří Kotas úspěšný. Za finanční pomoc ‘rozdával’ stínová ministerská křesla v ‘česféře’, a tak v té době získala Československá federální rada kromě maminky Kotasové asi pět, šest členů. Některé z nich jsem znal osobně a věděl jsem o jejich finanční pomoci ‘radě’ a Kotasovi. Za celou dobu exilu - 10 let - nebyl Dr. Jiří Kotas v pracovním úvazku déle než několik týdnů, i když dnes tvrdí něco jiného. Když řeči kolem jeho nicnedělání a výtky na jeho adresu, že se nechává živit maminkou (paní Kotasová pracovala celých deset let jako pokojská v ottawském hotelu) byly pro Jiřího Kotase jež neúnosné, pustil do světa zprávu, že hledá jakékoliv zaměstnání. Vzal jsem ho za slovo a zprostředkoval pro něho a paní Kotasovou velice slušně placené místo správce a domovníka lékařského střediska. Když jsem ho vezl ukázat mu pracoviště, ani se neobtěžoval vystoupit z auta. Dům se mu zdál moc vysoký. Měl pět pater. Je proto naprosto nepochopitelné, jak si může dnes J. Kotas dovolit tvrdit československé veřejnosti, že v Kanadě těžce pracoval, a dokonce vytvořit naprosto falešné zdání, že si z exilu přivezl peníze do své nové banky Bohemia. Kotas peníze v Kanadě nikdy nevydělával, jenom utrácel dolary jiných. Dařilo se mu to skvěle. Svých schopností zajisté využil i při sbírání kapitálu pro novou banku. Ještě dnes chodí po Ottawě lidé a zdraví se: „Mám dotaz: co dělá Kotas?“ - „Proč, také ti něco dluží?“ bývá odpověď. V jedné věci byl Jiří Kotas génius. Uměl vzbudit zdání, že má mnoho stoupenců a silnou Československou federální radu, která však měla stále velikou fluktuaci a často v ní zůstával sám s maminkou a jedním-dvěma vytrvalci, kteří ještě věřili, že za ‘své peníze’ se po Kotasem provedeném puči (měl naplánovanou akci výsadkářů) ujmou v Praze svých ministerských křesel. Pro jistotu hovoří jeden z článků stanov česféry o tom, že ‘rada’ nikdy nezveřejní počet svých členů, ani příznivců hnutí. Dojem masovosti chtěl Kotas také vzbudit množstvím článků různě podepsa- ných, které uveřejňoval ve svém časopise. Nebylo zapotřebí znalce k tomu, aby se vědělo, že za tuctem jmen, zkratek a pseudonymů se skrývá stále stejný a nudný předseda česféry, který svým stylem překonával i ty nejlepší redaktory RP. Noví členové česféry museli složit bombastickou neveřejnou přísahu na ‘Základní zákon’. Kotas to s lidmi uměl. Průměrného člověka dokázal přesvědčit o správnosti svých myšlenek během několika hodin. Jeho argumenty zněly věcně, jasně, logicky a na první pohled byly podloženy ‘fakty’ a ‘dokumenty’. Miloval Masaryka a byl jím tak posedlý, že se snažil mu být i vzhledem podobný. Se svojí pěstěnou bradkou se nechával fotografovat před portrétem TGM a byl dojat, když o něm noviny psaly jako o ‘New Masaryk’. Když Jiří Kotas viděl, že v exilu neuspěje s myšlenkou anexe Československa, snažil se dostat do nižší kanadské politiky a také v USA se mu podařilo navázat kontakty s konzervativci a republikány. Prodával se všude jako ‘poradce’ nebo dobrovolný pracovník a organizátor. Upozornil na sebe i státní policii a požádal o ochranu. Bydlel s matkou v jednom z nej lacinějších činžáků v Ottawě (Bell Street), kde měl pokoj plný fotografií sebe samého s různými tajemníky a ministry na schodech parlamentu nebo Bílého domu. Tyto fotografie jsou na Západě lehce k mání, speciálně v předvolebním období, kdy stačí být v pravý čas na správném místě (konference, přednáška, oslava apod.) s přítelem fotografem. Vědom si toho, že každý politik na Západě odpoví na každý dopis, udělal si Kotas tímto způsobem celkem slušnou 10 - POLYGON 7/91 [pageend10]sbírku ‘vzácných’ dopisů a podpisů, které s četnými fotografiemi pak měly ohromit jeho politické kolegy v polistopadovém Československu. Psal o sobě a svých ‘úspěších’ nabubřelé články v Československé cestě. Nejraději psal o svých cestách a ‘jednáních’. V exilu vzbuzoval velikou veselost tiskovými zprávami typu: Předseda ČSFR Dr. Jiří Kotas odletěl včera z Ottawy na jednání do Beneluxu, nebo Dr. J. Kotase, čelného představitele čs. exilu, přijali v Bílém domě. Předseda česféry byl neustále na cestách. Za jediný rok se dostal z Kanady do Evropy až sedmkrát v době, kdy ostatní členové ČSFR těžce pracovali, aby mohli uživit své rodiny a přispět na chod ‘rady’. Kotas byl neustále někde na ‘služební cestě’, nejvíce ve Washingtonu, ale rád jezdil i po Kanadě. Jaroslav Čapek, místopředseda ‘rady’, mně v interview (částečně uveřejněného v časopise Západ č. 3/1986) řekl: „Kotas nám zásadně odmítá podávat vyúčtování finančních prostředků. Nemáme ani tušení, odkud ještě bere peníze a jak je utrácí. Když se ho na to opatrně zeptáme, tak dostane hysterický záchvat.“ J. Čapek a další členové včetně obou místopředsedů z ČSFR v říjnu 1985 vystupují a posílají dopis všem exilovým novinám a časopisům. Při této příležitosti mi Čapek řekl: „S Kotasem se už nedalo spolupracovat. Ten člověk nemá o demokracii ani ponětí. Od počátku to byl malej zakomplexovanej diktátůrek, kterej nás jenom oblboval. Lhal nám a vymýšlel si. Nakonec jsme se shodli na tom, že Kotas je duševně nemocný a z ‘rady’ jsme odešli. Už se s ním nedalo jít klidně ani po ulici. Měl neustále paranoidni strach, že ho někdo chce zabít a schovával se za každý kandelábr.“ Kdyby měl ministr Klaus již tehdy možnost slyšet Čapka, snad by si rozmyslel vzít dějepisce Kotase jako poradce na ministerstvo financí. Ale Kotas to s financemi asi uměl. Vždy se mu nakonec nějak podařilo peníze sehnat. V Evropě tvrdil, že ho financuje Tomáš Baťa (k Baťovu velikému překvapení) a za mořem zase chtěl vzbudit dojem, že česféru finančně drží redaktor Josef Josten (zase k jeho úžasu). Hovořil jsem s Tomášem Baťou při příležitosti jednoho interview a pan Baťa podporu Kotasovi popřel. Stejně tak redaktor Josten v dopise. Když jsem později tato fakta o Kotasovi publikoval, specielně o ‘Bata Connection’, reagoval na to Kotas ve svém časopise Československá cesta (nikde jinde Kotase v exilu netiskli) sérií vzteklých a hysterických článků, ve kterých kromě mně napadl tucet exilových osobností způsobem, který v historii exilového tisku nemá obdoby. Kotas je zlý nepřítel. Navíc postrádá i ten nejmenší smysl pro humor, a tak jsem o sobě - na pokračování - četl, že jsem býval doma pionýrský vedoucí a svazák, že jsem obskurní žurnalista, nerozumím starožitnostem a mám v obýváku bordel. Podobně dopadli Škuti- na, Skvorecký, Reiniš, Šuchma, Friede, Se- lucký a další tucet lidí, kteří si dovolili o ‘Novém Masarykovi’ pochybovat. Podle amerického způsobu Kotas rád vyhrožoval svým nepřátelům žalobou. Většinou to však skončilo výhružným dopisem prostřednictvím jeho přítelkyně-advokátky. Snad by stálo za to, nechat se Jiřím Kotasem konečně doopravdy žalovat. Kolik ko- tasovin by asi vyšlo na povrch? Lidé by konečně zjistili, že není všechno zlato, co je v Bance Bohemii zašito. Po rozpadnutí česféry (odchod Čapka a spol.) se J. Kotasovi jeho plán s krajany (až na dva-tři vytrvalce, které u něho drží jenom jejich investice a jeho sliby) hroutí. Snaží se být ještě aktivní jako dobrovolný funkcionář odbočky místní Progresivně konzervativní strany v Ottawě, ale v československém exilu je definitivně vyřízen. Zachraňuje ho však sametová revoluce a Kotas opouští co nejrychleji pro něho již horkou kanadskou půdu. Tento New Masaryk s čerstvě přistřiženou bradkou, rozšafný, dobře informovaný, se skvělým projevem a navíc exilem ostřílený dobrodruh (a bývalý druh V. Krále) se pouští v Československu do polistopadové politiky. Stěhuje se z ottawské Bell Street do Prahy, do Vladislavovy č.13, do překrásného šestipokojového bytu, který těsně před revolucí opustil Bedřich Vlasák, zaměstnanec 5. správy StB a osobní bodygard Lubomíra Štrougala. Převzetí bytu od Vlasáka dohodne Kotas ještě v Ottawě s tímto novopečeným emigrantem, který si shodou okolností vybral za bydliště Ottawu, dosavadní sídlo předsedy česféry. Výměny stráží v exilu? Doma Kotas svým skvělým vystupováním, logikou a vědomostmi okouzlil desetitisíce televizních diváků a jednoho ministra, který mu skočil již jednou na lep a podruhé se na to se svou ODS sebevražedně připravuje. Jestli V. Klaus kooptuje Kotase a jeho několik set příznivců do ODS, musí se připravit na hodně nepříjemností, intrik a podvůdků, neboť bankéř Jiří Kotas je v politice bezohledný. V exilu se na J. Kotase brzo zapomnělo. Ti, kteří Kotase kritizovali, počítají s tím, že lidé doma ještě před volbami tohoto malého diktátorka odhalí. I já bych se dnes neobtěžoval, kdyby mi k tomu nedal podnět sám prezident ČSFR. Kotas mi nedávno poslal vzkaz po jistém L. V. z Ottawy. Oba se sešli náhodou v Praze v baru Carioca a po ověření svých totožností a zásluh a po několika skleničkách se ředitel banky Bohemia rozhodl, že mi na barové účtence pošle do Ottawy vzkaz. Ládík V. však po příjezdu do Kanady ‘posoudil’, že obsah vzkazu by byl jeho novému a vzácnému barovému příteli ve Wagnerových rukou nebezpečný a rozhodl se mi vzkaz neodevzdat. Na pivních táčkách v ottawské restauraci Slavia však přece jenom Ládík semtam něco ze vzkazu prozradil, z čehož' jsem si udělal závěr, že Dr. Jiří Kotas vzkazuje svým kritikům v Ottawě, že za a) on míří vysoko, ať si dáme pozor, a za b) my míříme moc vysoko a ať si také dáme pozor. Aťje správná první nebo druhá alternativa neodevzdaného vzkazu, jedno je jisté: drzost Kotase nezná meze. Pozor si musí dát voliči v Československu jakož i eventuální političtí partneři Kotase. Sami si musí odpovědět na otázku, kdo je vlastně Dr. Jiří Kotas. Tak, jak se my zde snažíme přijít na to, jak se přes noc z historika dějin kubánské revoluce mohl stát Kotas bez příslušného vzdělání a bez vlastních investic bankéřem. Z Kanady si finance nepřivezl. Kdyby nějaké peníze měl, zajisté by je vrátil panu M. K., který se mě stále ještě ptá: „Arnošte, mám dotaz. Nevíš, co dělá Kotas?“ Vím! Boudu na politicky nezkušené Čechy a Slováky. Ottawa, červenec 1991 Arnošt WAGNER je zalďaničaím zpravodajem Čs. rozhlasu v Praze, spolupracovníkem RFE a CBC Canada. Je členem redakčních rad několika časopisů, Syndikátu českých novinářů a Svazu kanadských novinářů. KAN Rozhlasová stanice Radio Svobodná Evropa vysílala rozhovor předsedy KANu - Klubu angažovaných nestraníků - Bohdana DVOŘÁKA, který pravil, že politický program KANu byl na sjezdu 26. října tr. podstatně změněn a doplněn a bylo odhlasováno utvoření volební koalice s Občanskou demokratickou stranou Václava Klause. (Mimochodem: proč „občanská“ demokracie? Nepřipomíná to demokracii „lidovou“? Demokracie je sama o sobě demokracií a nepotřebuje řádný atribut!) KAN chce být „mostem“ mezi všemi pravicovými stranami. Pro nás v zahraničí se sympatické Dvořákovo prohlášení v rozhovoru se Svobodnou Evropou: „Chtěl bych zdůraznit, že v současné době vzniká v Českoslovet cku taková divná situace, kdy se vlastně z- čdbojáře proti komunistické totalitě označ A pouze lidé, kteří se výrazně projevili v »eše 68 a potlačuje se nesmírně negativně Čiolii. emigrace, která 40 let už bojuje za totéž, ůibo za demokracii v Československu. ... KAN chce prosazovat velice aktivně účast emigrace ve volbách, jak aktivní tak pasivní, změnu restitučního zákona, změnu zákona o mimosoudních rehabilitacích. Tak, aby emigrace nebyla vyřazena z těchto svých vlastně základních občanských práv.“ Nebude však Václav Klaus právě z těchto důvodů proti koalici s KANem? ■ POLYGON 7/91 -11 [pageend11]Lustrace, morálka, občanský profil Vlastimil Radkovický Argumentační žonglérství a pseudologi- ka v morálce, politice i právu dosahují v ČSFR obdivuhodné úrovně. Tradiční příklon k těmto způsobům „práce“ a životu vůbec nalézá živnou půdu v poskytnutých demokratických prvcích svobody, ovšem toto dění dopadá zpětně na demokratisační proces se silným negativním účinkem. Nejzávažnější rozpor spočívá ve skutečnosti, že demokratisace přinesla téměř ihned a prakticky všem svobodu projevu, cestování, možnost účasti v politickém dění, krátce nato i možnost soukromě podnikat, obchodovat, investovat apod., ale neoddělila předchozí éru totality spravedlivým - tedy demokraticky právním - zúčtováním. Velmi opožděné poznání omylu se „napravuje“ v superparadoxní podobě: o formách nápravy rozhodují významným podílem i ti, se kterými mělo být vyúčtování také uskutečněno! Samet revoluce se stále výrazněji odhaluje jako kolosální politic- koprávní i morální omyl. Připomíná situaci pacienta, který si sám určil diagnosu, rezolutně odmítl chirurgický zákrok, protože při něm teče krev a je provázen bolestmi, místo toho si naordinoval pár náladových tabletek - a nyní pod tíhou problémů nelé- čené nemoci se rozhoduje, zda přece jen chirurgický zákrok nepřijme. Ale rozhoduje se formou vleklé úvahy, zda nebude lepší operaci rozložit do mnoha drobných fází, tedy každý den uskutečnit centimetrový řez (pozor: bolest a krev!), zvažuje, zda psychicky unese každý den další malý řez - a přitom sobě i okolí nalhává, že touto zcela originální formou léčby se zbaví své choroby úplně. „Originální1 způsoby řešení mnohého, s ignorací celosvětových demo- kratisačních poznatků, jsou téměř amatérsky a s průhledně jinam cíleným záměrem předkládány a poté přijímány jako v minulosti neblaze proslulá národní či státní „specifika“, případně jako specifika neobvyklého demokratického vývoje. Hledání forem pro lustrace, tedy očisty společnosti od negativně minulého, prochází nesmírně zajímavým vývojem. Návrh na zveřejnění všech jmen příslušníků StB i jejich pomocníků neprošel. Mohla by se stát křivda, v seznamech spolupracovníků jsou prý i jména, jejichž nositelé o svém pomocnictví vůbec nic nevěděli. Pod pláštíkem krajní ohleduplnosti se někam jakoby ztratila možnost zveřejnit v první etapě jména všech příslušníků StB i s výčtem jejich funkcí, hodností i místy působení, i jména těch spolupracovníků StB, jejichž aktivní a dlouhodobá účast je v záznamech a návazných dokumentech plně prokázána. Se zbývajícími spolupracovníky StB by nezávislé komise provedly během roku protokolární pohovory, teprve poté by byla v druhé etapě zveřejněna jména osob, jimž byla spolupráce prokázána. Proti zveřejnění seznamů měl ale vážné výhrady i ministr vnitra: každý důstojník SNB úzce spolupracoval s StB, tedy zveřejněním jmen a tím i zákazem vykonávání významnějších funkcí by byla činnost ministerstva vnitra úplně ochromenal A vnitro přece musí plně a bez přechodných forem zapracování nových kádrů dokonale fungovat! Tedy hlavně že funguje. Jak, s kým, pro koho, s jakými cíli - není podstatné. Obdivuhodná protilustrační argumentace! Když potom přijde akce typu Mošnov (obsazení letiště pro podezření z tam uskladněných zbraní), kdekdo se diví brutalitě zásahu i jeho formám, značně připomínajícím akce z totalitního období. Diví se ovšem i vládní činitelé - a to je na pováženou! Lustrace tedy budou probíhat (se zpožděním dvou let!) na základě zákona. Ovšem znění návrhu zákona je dalším příkladem naplnění rčení „af se vlk nažere a koza zůstane celá“. Lustrační jednání mají u příslušníků StB a jejich pomocníků posuzovat především to, zda jimi byla porušena lidská práva. Geniální žonglérství! Charto, Havle, i vy ostatní, kteří jste za lidská práva tolik bojovali i vytrpěli, přece nemůžete proti tomuto nejušlechtilejšímu způsobu nic namítat! A je to podepsáno i v Helsinkách! Když tedy spolupracovník StB ohlásil svého spoluobčana jako podezřelého z nekalé činnosti, příslušníci StB poté tuto činnost „objasnili“ jako protizákonnou a občan dostal „spravedlivý“ trest 8 let těžit uranovou rudu pro mírové účely - spolupracovník StB se oznámením podezření proti lidským právům neprovinili Touhle chytristikou se vyhne zodpovědnosti nejméně polovina udavačů a třetina aktivních estébáků. Komupak asi tenhle směr očisty vyhovuje? Problémy lustrací zatím zastiňují neméně závažný problém v obdobné poloze. Tisíce občanů sice nemělo s StB nic společného, ale v době totality se chovali stejně jako „praví“ estébáci. Bezostyšná krajně aktivní kolaborace s totalitou je vedla bezpečně k vytyčeným kariérám, jejich osobnostní rysy se vyznačovaly nejvyšším stupněm sebevědomí, agresivitou, prospěchář- stvím, nelítostnými mocensko-posičními boji, nezřídka i zastrašováním spolupracovníků a spoluobčanů, z nichž mnozí jim skutečně s obavami ustupovali, protože jednání i privilegia na úrovni „neuniformo- vaných příslušníků“ přímo vnucovala podezření a nabádala k opatrnosti. Dnes se tito kariéristé cítí podezřením uraženi a dotčeni na své cti, protože oni s StB neměli nic společného - ano, jejich lustrace jsou negativní! Sametovost přechodu k demo- kratisačním prvkům plné svobody a beztrestnosti je nyní přímo vybízí k novým projevům jim vlastní agresivity, výhrůžek, ovšem i k úspěšnému dobývání nových a ještě výhodnějších pozic. Jak zrůdné výhonky sametovosti! Otázka „špinavých peněz“, která má být řešena s neomluvitelným zpožděním také až nyní, vyvolává u některých občanů rozpačitý úsměv, u většiny ale spravedlivé rozhořčení. Sametovost plná ohledů přijala i „špinavé peníze“, čímž legalisovala předchozí mnohaleté kolosální podvody, okrádání, korupční příjmy, často i aktivní a významnou dobře placenou „práci“ pomáhající udržet totalitní režim - a tím viníky rehabilitovala. Sféra nynějších nejmajetnějších podnikatelů je z podstatné části „vysoce kvalifikovaná“, protože k získání často i mnohamilionových částek bylo třeba letitých zkušeností v podvodech, krádežích, šizení všeho druhu, často vysokého stupně kolaborace s totalitou, korupce, zneužívání mocenských postavení atd. Mohl v minulých desetiletích i mimořádně snaživý a pracovitý - ale poctivý! - občan nashromáždit úspory ve výši milionu či deseti milionů korun? Dřívější pilní poctivci, pokud také nyní začínají podnikat, zápasí s problémem půjčky ve výši sta tisíce korun, čímž jsou pro své „břídilství“ těmi „kvalifikovanými“ odsuzováni zase jen pohrdavými úšklebky. Na sametové revoluci nevydělali obyčejní poctiví lidé, kteří sice mohou sledovat na svých obrazovkách i erotické filmy a ještě se smějí kdykoliv podívat - ale jen podívat - do Rakouska nebo do Německa. Na sametu vydělali především „profesionálové“. A velmi rychle pochopili příležitost a patřičně jí využili. Odložili svoje žigulíky a jezdí bavoráky a mercedesy, ne těmi 15 let starými, ale jen zcela novými, kupují v dražbách milionové objekty a někdy přitom ještě „dřou“ v politických funkcích, včetně poslaneckých. Touto podnikatelskou „elitou“ ČSFR buduje svůj nový ekonomický základ a s ní se také snaží o ekonomický návrat do Evropy. Jako by ve skutečném podnikání ňa morálních zásadách vůbec nezáleželo... Řadoví občané, když se občas odpoutají od svých úvah, zda naplnit nádrž škodovky 12-POLYGON 7/91 [pageend12]benzinem za 650 korun a jet tento měsíc podruhé na chatu, nebo za tuto částku koupit dcerce lodičky do tanečních, se už dlouho nechápavě diví a nemohoucně hledají záchytné body pro orientaci v dění, které je obklopuje. Někteří jsou už tak daleko, že se ptají, zda projevené morální přístupy současných vlád a parlamentu mají nějakou souvislost s demokratickým vývojem, ptají se, zdaje znakem demokracie, když bývalý zloděj, podvodník či kolaborant se nepotrestán stává váženým podnikatelem, stejně tak absolvent moskevské vysoké politické školy, ještě naplněn léty praxe z období reálného socialismu, dnes pilně řídí resort na vládní úrovni. Ovšem těch, kteří si na položenou otázku dokáží i fundovaně odpovědět, je zoufale málo. S tím také „profesionálové“ počítají. Kde zůstaly mravní princip, morálka, etika i odpovědnost těch politiků, kteří slovenskému národu implantovali zhoubnou myšlenku, že jedině samostatný stát bez vydřidušských Čechů přinese změnu k lepšímu a vytvoří podmínky pro uplatnění Slovenska na světě? Naprosto nepodložené sebevědomí a naprosto chybějící ekonomický základ, i záměru odporující celoevropské politické podmínky, ba ani stále hlasitější varovné hlasy z demokratického světa nedokáží mírnit rozdmýchávání ambiciózních nacionalistických vášní! Od slovenského představitele politické strany s demokracií v názvu potom můžeme ( v jednom pětiminutovém rozhovoru v čs. rozhlase (stanice „Československo“, konec září) slyšet v úvodu ujištění, že jeho strana byla už dávno pro referendum, ale referendum se tehdy nepodařilo prosadit. V závěru téhož rozhovoru se dovídáme, že pro referendum není teď ten „správný čas“, je předčasné. Ani primitivní zamlžování nemohlo skrýt „ušlechtilý“ záměr, že pro referendum je ten správný čas jen v takovém časovém údobí, kdy stupeň rozpoutaných nacionalistických vášní má šanci formou referenda vyhlásit Slovensko za samostatný stát! Neméně poučná je i skutečnost, že komise pro šetření událostí 17. listopadu zjistila ztrátu celého archivu 13. oddělení ÚV KSČ. Navzdory protokolárnímu předávání se archiv „ztratil“! Co to dokazuje? Že sa- metovost dala plný prostor pro manipulace a taktické přípravy k zakrytí všeho, co by odhalilo viníky tragédie. Gesto velkorysosti se ukazuje jako trestuhodné zanedbání nejzákladnější povinnosti: zamezit v pokračování a zamlžování trestného činu. Kdo a koho ale bude žalovat za trestuhodné zanedbání? Celý komplex zde naznačených problémů - i mnohých dalších zde vůbec neuvedených, ale stejně závažných - ukazuje, že krajně naivní politická víra v zázračně léčivé účinky demokratisačních svobod, a s ní ruku v ruce i nedostatečné právní zázemí, umožnily obrovský rozmach krajné nemorálních jevů! Počínaje krádežemi aut, vykrádáním bytů, přepadáváním občanů přes legalisaci špinavých příjmů a tím amnesto- vání závažných a společnosti citelně škodlivých trestných činů, až k poskytnutí neslýchaného prostoru pro akce zkušených podvodníků ve všech oborech, politiku nevyjímaje. Bez zásadního řešení tohoto nejzákladnějšího a nejzávážnějšího faktoru jsou všechny následné úvahy, plány i zákony odsouzeny předem k neúspěchu. Pokud už není pozdě! Předstírat demokracii způsobem, jakým byl předstírán socialismus, musí vést zákonité ke stejným důsledkům. Demokracie bez spravedlnosti pro všechny - a za všechny činy - nemůže být demokracií. ••• Přečetl jsem si onehdy, v českých novinách to bylo, jak se kterás zarputilá hlava pozastavila, ne-li přímo rozzlobila nad tím, jak je ta Amerika špatná a přízeň Spojených států pochybná, neboť za šedesát milionů amerických peněz bylo kdesi na Floridě otevřeno nové akvárium, zatímco pomoc Československu dosáhla částky jen šestnácti milionů amerického oběživa. Mandelinka - brabenci, Trumanovi spojenci, vdávali nadšení pionýři, mládež nová, mládež Gottwaldova, ba i osoby zralého věku s velikou vervou a ve svátém nadšení zahulákaly, že? Valcíři NHKG splnili před termínem, a to dá ránu, to dá ránu proradnému Vatikánu. Ostatně ještě Listy, list čs. socialistické oposice, zahajovaly v exilu tepáním americké agrese ve Vietnamu. Tak zvané agrese. Argumentace o tom, co by Amerika dáti měla, a jak je nehezké, že dáti nechce, je shodného vrhu. Pouze o cosi lépe zakamuflovaná. Leč ani o ždibínek zbla inteligentnější. V americké TV (nikoli státní arciť, ta tu ani neexistuje), jsem právě předevčírem zahlédl afrického vědce, který měl, a to hlasitě, Spojeným státům za zlé to, že od roku 1989 přispívají na jednoho Afričana pouze částkou 9 dolarů ročně, zatímco na jednoho bývalého sovětského satelitního Východoevropana připadá těch dolarů 60 ročně. Fujtajbl! Zdá se mi, že věhlasní kritici a trpcí vyči- tatelé nějak dost nepamatují na to, že Spojené státy, jako stát, samy o sobě žádné peníze nemají, ba ani mít nemohou. Peníze mají jedině Američané, kteří si tento stát ve svém občanském zájmu vydržují ze svých daní, a mají zatraceně co mluvit do toho, jak je s jejich daňovým penízem nakládáno. - Dotyčné akvárium, které tolik zaťalo československého redaktora, ostatně nedala postavit vláda ve Washingtonu DC - tak jako v Praze neorganisuje (doufám, jistě to nevím, vládní Lejno s pískem mísiti Jan Beneš snahy by tu jistě byly) stavbu veřejného záchodku ve Vlašimi. Akvárium si postavili občané města, za své a z důvodů, ze kterých jim není třeba nikomu skládat účty, právě jen bance, která jim na fondy chybějící půjčila a která to zcela jistě dostane od města nazpátek. Jinak by totiž dlouho své bankovní operace neprováděla. Občané města si prostě své akvárium zaplatili (a bance se upsali), tak jako platí svůj chleba s máslem, benzin do svých automobilů a dudlíky pro svá robátka. Věhlasný kritik nedostatečné americké pomoci má tudíž dvě možnosti. Za prvé dokázat svou snahu po obecné spravedlnosti a rozdělit se o těch šedesát bucků, které z americké pomoci východní Evropě připadají na jeho hlavu, se zmíněným africkým vědcem. V tom případě dluží africkému vědci $34.50. Taky může silou svého kritického slova a vyšších principů ethických připomínkou přesvědčit své občany československé, aby tak učinili. Druhá možnost podle mého názoru je, vzít si nějaký americký telefonní seznam a zkusit kteroukoliv z bank, jež tam nalezne, přesvědčit o tom, jak výhodné a návratné jsou investice v Československu. Oč výhodnější a návratnější, než financování jakéhosi akvária. Případně přesvědčit amerického daňového poplatníka, aby své vládě poručil (respektive tedy své legislativě) zvýšení poplatníkových daní za účelem velkorysejších a zcela nenávratných darů do země československé. Země, která si ovšem, ústy svého postbolševického ministerského předsedy, nenechá mluvit do toho, komu prodat nějaké tanky a na základě shodné zásady třeba zítra v rámci všestranných svobod bude prodávat třeba heroin. Přesvědčit kohokoli o výhodnosti investic v Československu mi za současného stavu československé státnosti, občanství a takových těch věcí československých připadá úkolem poněkud sysifovským, nikoli dosti reálným. Pokud jde o dary, jisté staré české přísloví praví cosi o tom, že darovanému valachu hubu neprohlížíme, a slovanská mudrosloví obecně, Čelakovským kdysi sebraná, hezky formulují zásadu, že největší neřestí jest v neštěstí láti neřestem. Obecně jde ovšem o to, chceme-li dát Pepíčkovi pětikačku na zmrzlinu, anebo Kčs 15, aby si koupil kartáč a škatulku viksu, a na zmrzlinu si začal vydělávat sám cíděním obuvi. Pokud je to v zemi, kde se obuv nosí a kde je i zakořeněn zvyk cíditi ji. Jinak mi nářky jako ten vzpomenutý žel nepřipomínají víc, než jen sofistikovanou řeč lenocha, který má za to, že živit se není jeho vlastní záležitost, ale záležitost někoho jiného. A slovo, které slouží tomu, aby zakrylo myšlenku, zásada dosti obecná v československé žurnalistice, není dobré slovo a neslouží dobré věci. Potom už stačí jen vysvětlit, proč by měl být Američan jakémusi Čechoslováku cosi dlužen, a proč by měl peníz, který si vydělal, být utracen v Československu, kde do výdajů své vlády až příliš zřetelně zatím nemají moc co mluvit ani Čechoslováci sami, a zájem je spíše o zmrzlinu, než o kartáčky a viksy. Těch schopných úspěšně utrácet je totiž mnoho, zatímco řady těch schopných vydělávat se nějak zřetelně ne- množí. A pilný žurnalista přičiňuje se o svůj chléb s máslem čímsi, co mi připadá asi tak potřebné, jako mísit lejno s pískem, v očekávání, že díky jakési vyšší moci se ta směs změní v diamant. 26.9.1991 ••• POLYGON 7/91 -13 [pageend13]Kdo má pravdu? Alexej Žák V dnešním příspěvku se budu snažit na faktech přiblížit profily tří lidí z jihomoravské policie, a to „špinavého estébáka“ kpt. Petra Barárika, tč. jednoho z nejlepších kriminalistu na Okresní správě VB v Břeclavi, a dva „sametové revolucionáře“, plk. JUDr. Vladimíra Malého a ing. Lubomíra Nedbálka CSc. PETR BARÁNEK Jak už jsem napsal v minulém čísle Polygonu, byl kpt. Petr Baránek jediný bývalý příslušník StB z Jihomoravského kraje, který pravdivě informoval kompetentní místa o akcích StB >KLÍN< a >NORBERT<, včetně způsobu provádění prověrek příslušníků StB po listopadu ’89. Oba jsme dříve sloužili na I. odboru Správy StB v Brně, než jsme odešli k VB. Já jsem působil na referátu USA a kpt. Baránek na referátu zabývajícím se mezinárodním terorismem a ochranou vojenských objektů, takže jsme zakopávali o jedny a tytéž lidi, o kterých můžeme naprosto zasvěceně hovořit. „Špinavý estébák“ kpt. Baránek, jak ho titulují soudruzi revolucionáři v ČSFR, je svobodný, plně se věnuje svému koníčku - entomologii a policejní práci, kde nehledí na čas, a proto má výsledky. Je to přímý, charakterní chlap, který se nikdy nepropůjčil ke špinavostem a dokázal se postavit i proti nejvyšším funkcionářům StB v době, kdy ostatní před nimi ve strachu doslova káleli do gatí. Nebál se nikdy říci nahlas a veřejně pravdu, což lze dokumentovat články v deníku Práce „Ovečka honí vlky“, v Zemědělských novinách „Opravdu čistá rozvědka?“ apod. Ostatně za „Opravdu čistou rozvědku“ byl kpt. Baránek sametovými revolucionáři, kteří dle listopadových hesel měli odhalovat čs. lidu pravdu, potrestán a řízení o odvolání, které nakonec skončilo v jeho prospěch, bylo přímo fraškou. Stojí za to znát podstatu. V Zemědělských novinách byl 10.8.1990 na základě dopisu kpt. Baránka zveřejněn polemický článek o polistopadové očistě čs. rozvědky. Lidé se tak dozvěděli, že nešlo vůbec o očistu, ale o podvod a vědomé blamo- vání Čs. veřejnosti skupinou lidí, spojených s exministrem JUDr. Sachrem. Dle stanoviska odborníka na únik státního a služebního tajemství ze Zpravodajské správy FMV ze dne 26.10.1990 mají údaje obsažené v článku charakter utajovaných skutečností a měly za následek dekonspiraci nebo kompromitaci konkrétních osob. (To mělo za následek, že ministr Langoš tuhle bandu rozehnal, a proto mu to pan Sacher nemůže odpustit.) Inspekce náčelníka Krajské správy SNB Brno konstatuje porušení §60 zák. č. 40/74 Sb. o SNB a pokynu náčelníka KS SNB Brno plk. JUDr. Popeláře č.j. KS-4/SVB-90 ze dne 13.3.1990 o povinnosti předložit cenzuře veškerý materiál, který bude v hromadných sdělovacích prostředcích publikován, což kpt. Baránek neučinil a zveřejněním tohoto svinstva tedy vyzradil důležité tajemství. Za své jednání byl z pokynu sametového revolucionáře plk. JUDr. Malého a tzv. prověřeného a čistého plk. JUDr. Popeláře potrestán snížením služebního příjmu. Soudruh Malý poté tlačil na občanskou komisi a velitele; Okresní správy VB v Břeclavi, aby kpt. Baránka propustili do civilu za jeho destruktivní činnost. Co na to potrestaný? Přečtěte si část jeho obhajoby, která přišla na stůl až ministrovi vnitra CR JUDr. Tomáši Sokolovi. Cituji: „Domnívám se, že žijeine v nové, demokratické společností a ti pánové - dříve soudruzi, kteří převlékli kabáty a zůstávají na svých místech, by si to měli uvědomit. Reagoval jsem na článek v Zemědělských novinách »Čistá rozvědka< pana redaktora Šuberta a jelikož mu byly předloženy nepravdivé, vymyšlené informace, poskytl jsem mu proto informace pravdivé. Nejsem si vědom, že bych porušil nebo dokonce vyzradil státní tajemství, neboť tyto informace se týkaly rozvědky, která pracovala pro starý komunistický režim, který již neexistuje. Rovněž jeho rozvědka, čili I. správa SNB, neexistuje. Uvedl jsem informaci, že pan gen. S. (gen. Sochor, náčelník 1. správy SNB) po 17.11.1989 našel útočiště v diplomatické funkci v SRN, což je pravda, potvrzeno pracovníkem Zpravodajské správy, který konstatuje, že zveřejněním >gen. S. < všichni z nepřátelských rozvědek vědí, o koho jde, čímž došlo k dekonspiraci, a onen pán musí být ze své funkce I. rady velvyslance v Bonnu stažen. Takže bývalý náčelník rozvědky komunistického režimu měl asi zůstat na svém diplomatickém místě. Dále jsem uvedl, že do míst ředitelů odborů na centrále rozvědky byli dosazeni dva zkompromitovaní pracovníci Inspekce náčelníka KS SNB Brno, přičemž tito lidé byli plně oddáni starému režimu a kryli nezákonnost. Jednalo se o pány S. a K. (Jiří Skokan a mjr. Petr Krejčí). Toto je také pravda, ale tím, že jsem to uvedl, jsem údajně snížil vážnost jejich osoby před podřízenými a museli být rovněž odvoláni. Dnes jsou opět zpátky na Inspekci v Brně. Dále jsem uvedl, že náčelník školy rozvědky, p. K., po 17.11.1989 dával pokyny k vybudování palebného postavení pro kulomet na střeše školy. Je uvedeno, žeje to pravda. Kulomet a pytle s pískem byly na střeše školy skutečně umístěny. Zase jsem řekl pravdu, ale prozradil jsem tajemství? ... Nezamýšlí se raději konečně někdo nad tím, co tam tito lidé ještě pohledávají? Pokud budu shledán vinným, žádám rovněž o potrestání za to, že veřejně mluvím i o hitlerovských a stalinských zločinech, které ve své době byly také »PŘÍSNÉ TAJNÉ<“ Dále už citovat z obhajoby kpt. Baránka nebudu, myslím si, že každý rozumný člověk pochopil, o co tu ve skutečnosti především jde. Co k tomu ještě dodat? Před listopadem 1989 byl kpt. Baránek podle některých tvrzení americký špion, po listopadu zase ruský špion. Dokonce jako záminka k tomuto tvrzení sloužilo, že byl na Pamiru s entomologickou expedicí a že tam má dodnes přátele, se kterými si píše. Oba jsme už za tu dobu něco zažili, takže nějakou tu špínu navíc od tzv. sameťáků ještě sneseme. Jeho strýc mjr. Hnátek se zúčastnil bitvy o Anglii a obdržel vysoké vyznamenání. Po návratu do vlasti byl po únorovém puči zatčen, odsouzen k trestu smrti, který mu byl posléze - jako mnohým - změněn na doživotí a 12 let byl ve vězení a v uranových dolech v Jáchymově. Po hromadné amnestii pracoval jako lesní dělník a poté jako topič na letišti. Zemřel na leukémii. Nedávno Petra Baránka kontaktovali pracovníci anglického velvyslanectví s prosbou, aby jim poskytl všechny fotografie a materiály o svém strýci. Petr říká, že jim všechno milerád dá, protože se Angličané ke strýci zachovali čestně. Dostal od nich ocenění za svou činnost, od našich naproti tomu špagát a doživotí. Já osobně čekám na to, kdo v souvislosti s tímto případem bude dělat z kpt. Baránka pro změnu zase anglického špiona. Už dnes bych si troufl tipovat, kdo by s něčím podobným mohl přijít. VLADIMÍR MALÝ „Oběť 70. let“ plk. JUDr. Vladimír Malý zastává tč. funkci zástupce ředitele S-VB JmK v Brně. Z titulu své funkce tedy řídí činnost na okresech v rámci celého Jihomoravského kraje. Krátce po jmenování do funkce se pan - nebo lépe soudruh Malý začíná presentovat jako oběť 70. let pro své statečné občanské postoje v létech 1968-69. Lidová demokracie z 1.8.1990 otiskla obsáhlé interview se s. Malým, kde Malý uvádí: „Hlavní příčina mého postihu je spíše skryta a málokdo o ní ví...“ Docházelo prý k ostrým konfliktům mezi VB a StB a on se prý ocitl na černé listině StB. Skutečnost je ovšem jiná a zřejmě rovněž málokdo o ní ví. Soudruh Malý byl totiž k 20. výročí únorového puče vyznamenán státním vyznamenáním „Za vynikající práci“ jako jeden z mála příslušníků VB, a nejvyšší představitel StB v kraji, plk. JUDr. Štěpánek, s ním pro toto vyznamenání jel do Prahy. Další fakt, např. z období vyšetřování demonstrací tzv. protisocialistických sil v Brně, kdy byl ve funkci náčelníka odboru vyšetřování KS SNB. K vyšetřování těchto událostí v r. 1969 byl věcně i místně příslušný odbor vyšetřování VB Městské správy SNB v Brně, kterému velel v té době mjr. JUDr. Karel Švehla. Soudruh Malý jako jeho nadřízený mu tehdy řekl, že vzhledem k jeho politickým postojům k němu nemá vedení KS SNB důvěru, a proto celou akci bude řídit sám. Při potlačování těchto demonstrací pořádkovými jednotkami v součinnosti s útvary Lidových milicí došlo k usmrcení dvou lidí. Na dotaz mjr. Švehly, kdo tyto případy vyšetřuje, mu bylo s. Malým řečeno, aby se nestaral, že 14 - POLYGON 7/91 [pageend14]k tomu byla zřízena komise. Jaká komise, lze vycházet ze zprávy náčelníka Správy vyšetřování VB pplk. JUDr. Šturmy ze dne 9.7.1970, kde v odst.3 hodnotí i osobu Malého (v té době majora). Cituji: „S. Malý k řešení trestních věcí po srpnu 1968 a výrazněji v případech vyšetřování demonstrací protisocialistických sil v Brně přistupoval z třídních pozic. Uvedenou akci >Srpen 1969< velmi aktivně z hlediska vyšetřování zorganizoval a do služby nastoupil, přestože byl v tehdejší době ve stavu nemocných pro chronický zánět duhovky.“ Sám s. Malý se dovolává v dopise ze dne 10.7.1970 plk. Kubíkovi, že řídil vyšetřování akce >Srpen 1969< ke spokojenosti plk. Štěpánka i pplk. Šturmy. Z tohoto třídního postupu s. Malého lze také dovodit, proč nebyli nikdy zjištěni pachatelé obou vražd. Na základě kritiky tohoto postupu majorem Švehlou s. Malý jako jeho nadřízený okamžitě napsal návrh na Švehlovo odvolání z funkce (návrh otištěn v minulém Polygonu) a započal tak celý tzv. normalizační proces na KS SNB Brno. Stejným způsobem pro jistotu zlikvidoval i svého zástupce mjr. JUDr. Stanislava Parýzka. Na jeho místo navrhnul svého oblíbence a kovaného komunistu mjr. Vi- láma, který pak později v bitvě o koryto neváhal „odstřelit“ i svého chlebodárce s. Malého, jak už to mezi soudruhy bývalo tradičně zvykem od dob Slánského. Ze spisových materiálů též vyplývá k dokreslení charakteru tohoto polistopadového revolucionáře, že v době nacistické okupace byl členem Kuratoria a do srpna 1968 měl obavu z fyzické likvidace členy Klubu K-231 za podíl na likvidaci III. odboje (viz JUDr. S. Drobný). Z těchto faktů je tedy zřejmé, že s. Malý byl jedním z prvních normalizátorů na KS SNB v Brně. Dne 10.12.1969 onemocněl, do služby už nenastoupil a nemohl tedy v normalizačním procesu pokračovat, neboť byl ve stavu nemocných až do 30.9.1970. Dnem 1.10.1970 mu byl vyměřen částečný invalidní důchod a na základě přípisu KS SNB v Brně ze dne 24.9.1970 řediteli n. p. Potraviny Brno nastoupil s. Malý u této organizace do funkce podnikového právníka. Nikde ani stopa po nějakém šikanování ze strany StB. Když jsem mu v srpnu 1990 do očí řekl, že by s těmi pohádkami o pronásledování Státní bezpečností mohl přestat, a pokud ne, ať přímo jmenuje ty, kteří jej pronásledovali, zmohl se jen na to, že se bývalému estébákovi zpovídat nebude. Na závěr už jenom perličku k případu s. Malého. Tento, ač mu dle jeho tvrzení šla StB stále po krku, neváhal a z titulu své funkce se osobně angažoval ve prospěch nikoho jiného, než generála RSDr. Nezvala, náměstka FMV, který společně s gen. Aloisem Lorencem tvořili na FMV silnou dvojku a uváděli do života akci >Klín<, organizovali naštěstí neuskutečnitelnou akci >Norbert< a nařídili svým podřízeným útvarům likvidaci kompromitujících dokladů o činnosti StB. Panu gen. Nezvalovi podle známého listopadového hesla „Nejsme jako oni“ zajistil s. Malý místo ve svém mateřském podniku Potraviny Brno, údajně z čistě lidských důvodů. Jak dojemné! Já si však myslím, že s. Malý, poučen z minulosti, si nechával vždy nějaké argumenty pro případ dle ryze české zásady „Co kdyby se to otočilo“ a události v SSSR to plně potvrdily. Pak by určitě s. Malý zase vystupoval s tím, že on se angažoval po listopadu jenom proto, aby zachránil pro tuto dobu spolehlivé lidi a těm vyhozeným pomáhal zajišťovat práci, neboť se i nadále cítí být komunistou, jak to sám o sobě prohlásil v úzkém kruhu členů OBRODY. LUBOMÍR NEDBÁLEK V tomto mu byl plně nápomocen ing. Lubomír Nedbálek CSc., dříve pracovník Ústavu rozvoje techniky a řízení kombinátu Železniční stavby a montáže v Brně, po listopadu 1989 člen Krajské občanské komise při KS SNB v Brně pro prověřování příslušníků StB (kde byl společně s Malým) a později náměstek ředitele Úřadu na ochranu ústavy a demokracie v Brně. V současné době je poslancem ČNR, člen a mluvčí lustrační komise ČNR. Bylo by zajímavé vystopovat, kdo stál v pozadí této nesmírně strmé kariéry ing. Nedbál- ka po 17. listopadu, která snese srovnání pouze s typicky komunistickou kariérou, pro kterou se tento „sametový revolucionář“ pilně angažoval, aniž byl k angažovanosti někým nucen. Když se jméno ing. Nedbálka objevilo na seznamu členů prověrkové komise KOK (Krajské občanské komise) pro prověřování příslušníků StB, ti doslova hýkali nadšením. Asi věděli proč. Je zajímavé, že do této funkce jej doslova proboxoval i přes odpor lidí, kteří jej dobře znali z pracoviště i bydliště, sám ing. Jiří Müller - původní předseda prověrkové komise a budoucí ředitel Úřadu na ochranu ústavy a demokracie v Praze, kterého musel pro nepřijatelné koncepce a činnost z této funkce sesadit federální ministr vnitra Langoš. Pan Müller, jak bylo zjištěno, opětovně budoval něco, co už tu bylo před listopadem a navíc se stejnými nebo jim podobnými lidmi. Nyní působí jako poslanec ČNR společně s Nedbálkem. Revolucionář ing. Lubomír Nedbálek CSc. měl svůj životopis a program zveřejněn v podnikovém časopise Železničář, kde se vydával za křesťana. Ze zápisu z jednání na Krajském volebním štábu v Brně 29.5.1990, kterému byl přítomen i Václav Umlauf - krajský volební zmocněnec OF, který zápis pořizoval - je možno číst tvrzení ing. Nedbálka k této problematice: „V kanceláři jsem měl obraz Lenina, čs. státní znak a možná nějaké to heslo. Otec jako bývalý podnikatel byl pronásledován, studoval jsem s potížemi, byl jsem téměř vyloučen z VUT. Nebyl jsem členem KSČ, přestože jsem členství 2x odmítl v r. 1958 a 1968. (Doslovný opis zápisu!) Komunisté v ústavu mně i jiným umožnili, abychom se mohli uplatnit. Zvolil jsem si v životě pohodlnější cestu, aby mohly obě moje dcery vystudovat. Jedna z nich byla u zpovědi i u svátého přijímání.“ Když se druhý den začalo zjišťovat, kde byla jeho dcera u zpovědi a sv. přijímání, s čímž Nedbálek zřejmě nepočítal, tak v zápisu zjednání dne 1.6.1990 na Krajském volebním štábu v Brně tuto desinformaci opravil, aby nebyl usvědčen ze lži hned na počátku slibné kariéry. Cituji: „Dcera nebyla u zpovědi a přijímání, pouze chodila do náboženství v letech 1971-72.“ On sám také nedokázal říci, kam chodil do kostela jako křesťan a s kým. Tento zápis rovněž pořídil Václav Umlauf v přítomnosti Jiřího Müllera. Přečtěme si, co o Nedbálkovi v těchto zápisech říkají jeho spolupracovníci, kteří s ním dlouhé roky komunikovali, a jak on odpovídá. Jaroslav Pralan: „S ing. Nedbálkem se znám od r. 1978, jako katolík jsem měl problémy a nechtěl bych se v této souvislosti o panu Nedbálkovi vyjadřovat. Jsme malý ústav, kde se všichni známe a pověsti OF vůbec neprospívá, když spolupracovníci poukazují na nedávnou minulost ing. Nedbálka. Rád bych se podepsal pod dopis Marie Špačkové.“ (Dopis je otištěn níže.) Ludmila Viioušová: „S dopisem paní Špačkové se plně ztotožňuji a sama jsem mu také napsala. K osobní charakteristice p. Nedbálka bych chtěla uvést úryvek z jeho závazku, psaného ještě 20. února 1989, měsíc po lednových událostech v Praze (zbití lidí na Václavském náměstí při vzpomínce na Jana Palacha). Cituji: >V oblasti celospolečenské se budu nadále věnovat agitační činnosti pro ’’uliční organizaci KSČ a OV č.26<. Pracovní hodnocení ing. Nedbálka je všem známo. V r. 1977 jsem zažádala o povolení aspirantury, kádrovák byl proti, aspirantura nebyla povolena. Ani v našem, jinak mírném ústavu by nebylo možné získat >CSc< při určitém stupni loyality k režimu. Navíc má pan Nedbálek nastoupit do Úřadu na ochranu ústavy a demokracie. V zaměstnání je znám svým nepořádkem a laxním přístupem k práci. Mnohé úkoly řešil tak, že je prostě zapomněl.“ Lubomír Nedbálek: „Osobní závazek poznávám, v rámci OV jsem to připravoval na schůze. Je mi trapné udávat něco na svou obhajobu, ale svými činy jsem nikomu neublížil. Byl jsem loyální k režimu. Komunista jsem však nebyl, dokonce mne několikrát kritizovali.“ Alice Bauerová: „Na podniku pracuji od r. 1976 s Marií Špačkovou. Oznámení kandidatury ing. Nedbálka v >Železničáři< mne překvapilo hlavně v tom, že se prohlašuje za katolíka. Ti se na pracovišti vždy nějak kontaktovali, takže je vyloučeno, abychom o p. Nedbálkovi nevěděli. Výzdoba jeho kanceláře i jeho chování by muselo být odlišné. Nemohu hodnotit jeho odbornou práci, myslím si však, že ve veřejné sféře bude vždy stavět své osobní zájmy nad veřejné.“ František Burk: „Nevěděl jsem o jeho práci v Úřadě na ochranu ústavy. Luboš napíše po 20. únoru, po pražských událostech, že se bude dále věnovat agitační činnosti v uliční organizaci KSČ. Úřad pro ochranu ústavy má takovou váhu, že zásadně nedoporučuji, aby v něm ing. Nedbálek byl.“ Lubomír Nedbálek: „Znovu opakuji, že se bráním sám a nikdy bych se neodvážil soudit člověka tak, jako to děláte vy.“ POLYGON 7/91 -15 [pageend15]Brno, 28.5.1990 Ludmila Vitoušová: „Dojímá nás svým těžkým mládín, ale nebyl sám. Překvapilo mne, když paní Marečková citovala slova p. Nedbálka: >Můj tatínek byl komunista a také tomu věřil<. Nevím, jak se to shoduje s jeho údajným pronásledováním...“ Jan Novák: „Měli bychom řešit otázky od roku 1976 nahoru. Začal bych tou nebezpečnou výzdobou v kanceláři ing. Nedbálka. V těchto letech to musel být unikát a v budoucnu by to mohl někdo použít proti OF. Měl by se zamyslet nad svou prací v Úřadu na ochranu ústavy. Sám se neangažuji víc, než unesu. Předpokládám, že i p. Nedbálek má svou mez. Nemohu uvěřit, že by tato výzdoba měla být určitou formou recese, jak se nyní snaží tvrdit.“ Ing. JifíMiille^NhoáDost ing. Nedbálka pro práci v Úřadu na ochranu ústavy a demokracie bude posuzovat ministerstvo vnitra.“ Nemá smysl dále citovat z těchto zápisů, myslím, že obraz ing. Nedbálka jako sametového revolucionáře a přesvědčeného katolíka je dostatečně vykreslen. On společně s plk. Malým udělali maximum pro to, aby se veřejnost nic podstatného o činnosti StB nedozvěděla, společně zahájili likvidační kampaň proti kpt. Baránkovi a společně se snažili pro potřeby nového režimu zachránit především funkcionáře KSČ z resortu MV. Příklad: Ze 43 pracovníků bývalého I. odboru S-StB Brno bylo do nového Úřadu na ochranu ústavy a demokracie zařazeno 22, vč. všech 12 funkcionářů KSČ. Mezi nimi oba náčelníci pplk. Milan Řepa a mjr. ing. Zdeněk Pospíchal, který společně s předsedou KSČ mjr. Hon- sem z 2. odd. zorganizovali podpisovou akci na podporu býv. ministra vnitra ing. Františka Kincla a schválení zákroku proti demonstrujícím studentům na Národní třídě dne 17. listopadu. Kromě toho ing. Pospíchal a Řepa společně s plk. Gbelcem - zástupcem náčelníka S- StB - zorganizovali odvoz spisových materiálů označených „PT“ do sovětských kasáren v Bruntále k údajné „skartaci“. O tomto jednání uvedených ftmkcionářů StB jsem společně se svými býv. kolegy napsal informaci pro tehdejšího federálního ministra vnitra Sachra, ale ta se řízením osudu ocitla na stole ing. Nedbálka jako náměstka ředitele Úřadu na ochr. úst. a dem. Ten místo toho, aby zajistil postih těchto pachatelů, neboť šlo o předání materiálů obsahujících státní tajemství cizí moci, si z těchto lidí hned udělal své poradce, i když mu bylo známo, že mjr. Pospíchal dostal u prověrek „G“, tj. že není schopen služby ani jako hlídkový příslušník. Jakým způsobem se tedy tento člověk ocitl jako „prověřený“ v Úřadu na ochranu ústavy, to by měl ing. Nedbálek vysvětlit. Jeho role i činnost je jako vystřižená ze scénáře k akci >Klín<, tj. infiltrace nově vznikajících politických stran a znemožnění správné činnosti těchto stran a státních aparátů v neprospěch KSČ. Za tímto účelem ing. Nedbálek po rozpadu OF, za které kandidoval, se určitě vetřel do ODS a budiž tento článek varováním předsedovi této strany Klausovi a popudem k tomu, aby si Nedbál- kovu činnost jako člena ODS důkladně prověřil, neboť jeho charakteristika, jak je popsána v dopise paní Špačkové zmocněnci OF Václavu Umlaufovi, je naprosto přesné. Jeho skutečný vztah i postoj k politice KSČ jednoznačně a jasně definuje jím napsaný závazek z 20.2.1989, tj. měsíc po lednových událostech v Praze na Václavském náměstí. V té době zde došlo ve jménu KSČ a její ideologie k brutálnímu zásahu pořádkových jednotek MV proti pokojnému shromáždění občanů, kteří sem přišli pietně vzpomenout a uctít památku i odkaz studenta Jana Palacha. Tedy měsíc po tomto zákroku, při kterém bylo zbito mnoho bezbranných lidí, si „revolucionář a křesťan“ v jedné osobě, ing. Nedbálek, napíše závazek, že se bude i nadále věnovat agitační práci ve prospěch KSČ - jinými slovy, plně se ztotožnil s její politikou a vyjádřil tak podporu tomuto masakru. CHAMELEON! Skutečný a nefalšovaný, který mění barvu podle situace a prostředí. Pochybuji, že by o jeho .kvalitách“ skrytě operující příslušníci StB nevěděli, ale naopak, právě tohoto momentu určitě využili a protlačili záměrně Nedbálka na politickou scénu. To je možné rovněž dokumentovat tím, jak horlivě společně s plk. Malým a plk. Popelářem ohlupovali zlínskou občanskou komisi, když se snažili prosadit do funkce mjr. Mo- ravčíka. Když jsem na tento jejich podvod upozornil a ing. Bedřich Koutný si jel osobně pro svazek tohoto soudruha, tak Nedbálek se pak hájil tím, že tento svazek důkladně nestudoval, čili jej vůbec neviděl! Může tedy vysvětlit, proč mjr. Moravčíka tak vehementně jako náměstek ředitele Úřadu na ochr. úst. prosazoval do vysoké funkce, když o něm nic nevěděl? Že se ve školícím středisku StB v Zastávce u Brna dostávalo patřičného vzdělání i palestinským „studentům“, to přece musel Nedbálek vědět, když se vypracoval na tak vysokou funkci a bojoval za člověka, který zde působil? Václave, . k má velké lítosti se mi včera nepodařilo chytit Té. Dozvé- děla jsem se, že máš být zítra ve 14.00 h u jednání ohledně kandidatury mého kolegy ing. Nedbálka za CsEI do ČNR. Znáš mé a víá, že jsem, myslím, Slovek mírumilovný a nechci' nikomu ubližovat. Ani nejsem člověk příliš průbojný a odvážný, ale když jsem si .přečetla v Jihomoravském železničáři charakteristiku našeho kolegy ing. Nedbálka, řekla jsem si, že k tomu mlčet nemohu. Tady totiž nejde vůbec o mne, ale o nás všechny,. o budoucnost. Kdyby každý mlčel, nestačili bychom se po volbách divit ... Ing. Nedbálek.má ve svém programu odstranění nenávistné komunistické ideologie. Kde se v něm ta nenávist vzala? V dobách komunistické diktatury byl jedním s nejhorlivějáích přisluhovačů. V dobách, kdy každý rozumný člověk dělal jen*to, co bylo nezbytně nutné, aby neměl příliš velké potíže (slovo "rozumný" tady není na místě), on horlivě vystupoval na schůzích KSČ, velmi agilně zakládal BSP, nad pracovním stolem mu visel obraz Lenina ... Jeho Brigáda byla vždy nejáktivnějéí, vyzývala ostatní brigády ... Pro svůj nevhodný třídní původ zřejmě neměl daňci dostat se do KSČ a jemu álo o jeho, všdepkpu. aspiranturu. Ing.1 Nedbálek je přesně, ten typ, který pro svou kariéru je ochoten změnit barvu na tu, která se právě nosí. Nejvíc mě překvapilo to, že jeho politický a volební program vychází z jeho přesvědčení věřícího katolíka. Zvláštní přesvědčení - dokonale skryté, světlo postavené pod kbelík! Nijak se neodráželo ani v jeho jednání, ani v pracovní zodpovědnosti ani v pověsti. Nechci však soudit a házet kamenem. Zajímavé je, že jsme všichni věřící katolíci o sobě věděli a každý byl rád, když zde. našel "spřízněnou duši". Nemuseli jsme se s tím příliš tajit, protože vedení ústavu bylo v tomto směru tolerantní. 0 ing. Nedbá!-, kovi to ^věak nikdo z násjhétuéil. Proč se- se: svým přesvědčením tak skrýval - snad protop'žeJ<X: té době zrovna nebylo moderní? i Co se týká jeho odbornosti^ zodpovědnosti a přístupu k práci, mohli by se lépe asi vyjádřit, jiní. Já jenom mohu ^c^t. že když jsem potřebovala1ně jaký, posudek, načekala jsem se velmi, dlouho. Některých jsem se nedočkala„vůbec.- ale možná ještě dočkám, protože je to teprve asi 2 roky. -?:^e chce vést otevřený boj proti nezodpovědnosti, hlouposti a diletanta tví?" At mi to pan Nedbálek odpustí, ale to bude muset bojovat hodně proti sobě.' láožná, že politika ho víc baví než železniční stavebnictví a bude v ní pracovat zodpovědně, svědomitě a s nejvyšší odborností. Spíš bych však řekla, že. bude v každém systému vždycky tam, kam pováné vítr. . * Václave, srdečně Tě zdravím a ;přeju Ti v Tvé nelehké práci dar správného poznání a moudrého rozhodování. . Mypodeiasaní pracovníci Ústavu rozvoje techniky a řízení Brno, Šumavská 33, n e s o u h 1a s í m é,, aby ing. Nedbálek, CSc. vzhledem k svým pracovním a‘pollticko-morálním vlastnostem kandidoval do CNR a zastával vysokou funkci v nově vytvořeném Úřadu pro ochranu ústavy a demokracie. ' Jméno - Myslím, že na zamyšlení už toho bylo napsáno dost, je možné se k této problematice vrátit, pokud bude ze strany čtenářů zájem. Závěrem bych chtěl položit otázku. Kdo podle vás z těchto představených lidí pro rodící se demokracii v ČSFR víc udělal? Zda „špinavý estébák“ kpt. Baránek, který mluví pravdu a odhaluje podvody, páchané na čs. lidu, nebo „sametoví revolucionáři“ plk. JUDr. Malý a ing. Nedbálek, kteří se pravdu o činnosti StB snaží zatemňovat, pomáhají těm, kteří to svinstvo přímo prováděli a osobně tyto podvody kryjí? Příště si povíme o vzniku zajímavých akciových společností v Brně a Slušovicích a jejich napojení na bývalé i současné politické špičky. •** 16-POLYGON 7/91 [pageend16]Lustrační zákon schválen Otakar Zoufalý Od listopadových událostí v roce 1989 dochází nyní v Československu začátkem října 1991 k nejdůležitějšímu rozhodnutí. Bouřlivé jednání v parlamentech trvalo tři dny, debatu charakterisovaly vášnivé emoce tábora pro i proti. Většinou jednoho poslance (!) bylo rozhodnuto o přijetí lustrač- ního zákona. Po vychýlení jazýčku na váhách parlamentu směrem k demokracii při prvních svobodných volbách, kdy demons- trativně zvítězilo dnes již neexistující Občanské fórum, dochází ke změnám a vyrovnání vah. Ti, kteří tleskali při popravě dr. Milady Horákové a generála Píky, ti, kteří podepisovali žádosti o popravu lidí, kteří v té době ještě ani nestáli před soudem, ti jsou doposud na výsluní veřejného života a dokonce nás representují v zahraničí (paní Klímová v USA, pan Duda v Anglii, pan Slánský v Moskvě). Lustrační zákon má konečně vyřadit z vedoucích míst ty, kteří tam nepatří. Pravice v parlamentu (od ODS až po VPN a KDU) žádala tvrdší znění zákona, vláda se prosadila s formulací, která vlastně ignoruje názor těch, kteří ji podporují. Levice, representovaná komunisty, levicovými sociálními demokraty (SDO) a poslanci OH až SNS, prosazovala nic neříkající, nic neodsuzující, prostě takovou, která by plně zachovávala status quo a hlavně ochranu starých struktur v posicích, jaké doposud mají. Formulování lustrace ve stylisaci poslanců ODS Tomana a Kopřivy zaznamenalo těsné vítězství. Rozhodly dva hlasy: Součkův, který se postavil proti parlamentnímu klubu své strany (kryptokomunistic- ké OH, dřívější části Občanského fóra) a hlas poslance I. Fišera, který se při hlasování prostě spletl. Někdy člověk žasne nad tím, co může v demokracii rozhodovat. Co stanoví tento zákon? Po dobu pěti let - a to je velmi rozumné, doufejme, že pak nedojde k „rehabilitaci“ postižených - nesmí zastávat vedoucí funkci ve státní správě, ve státních organisacích a v akciových společnostech, kde má většinu akcií stát, občan, který mezi léty 1948 až 1989: D byl příslušníkem StB nebo agentem, informátorem nebo ideovým spolupracovníkem této organisace, 2) kdo byl vědomým spolupracovníkem StB, 3) kdo byl funkcionářem KSČ od úrovně okresu nebo členem akčních výborů Národní fronty (KSČ, sociální demokraté, národní socialisti, lidovci) a prověrkových komisí po 25. únoru 1948 a prověrkových a normalisačních komisí po 21. srpnu 1968, 4) kdo byl členem Lidových milicí, 5) kdo studoval na vysokých školách KGB nebo na nich absolvoval více než tříměsíční stáž. Kromě bodu 1) je možné odvolání k odborné komisi, která případ posoudí. Tato žádost se musí dotovat tisíci korunami, které se vrátí, bylo-li odvolání kladně vyřízeno. Zákon se nevztahuje na funkcionáře KSČ, kteří zastávali vedoucí funkce v době od 1.1.1968 do 1.5.1969 a na ty, kteří byli po 17. listopadu 1989 rehabilitováni. U pracovníků ministerstva vnitra a v armádě platí zvláštní ustanovení. Jinak by tyto instituce asi museli rozpustit, takové tam byly poměry - a to, bohužel, není možné. Kdo pracoval v letech 1948 až 1989 v kontrarozvědce, studoval na školách KGB nebo pracoval ve vedoucí partajní funkci, nesmí působit v hodnosti plukovníka nebo výše postaveného. Smutné, ale je to tak: pan major mohl být tedy pěkným darebákem. Poměrům ve vnitru a v armádě to moc neprospěje. Navíc může každý občan žádat o vlastní lustraci (kolek 200 Kčs!) a lustraci redaktorů mohou žádat vydavatelé a provozovatelé sdělovacích prostředků. O totéž mohou žádat vedení politických stran a hnutí, ovšem se souhlasem těch, o které se jedná. Zveřejnění nálezu je bez souhlasu lustrovaného nepřípustné. Toto tedy je v podstatě stručný výtah z lustračního zákona. Úplné znění je v Úředním listu, který jsem - do dne odeslání této zprávy - ještě neobdržel. Jaká je reakce veřejnosti? Pravicové strany zákon vítají, i když jim lépe vyhovovala tvrdší stylisace, levice je zklamána, nespokojena, poražena. Citáty v tisku jsou různé. Překvapivě se vyjadřuje Richard Sacher (ČSL), když, mluví o odvetě a mstě a byl proti přijatí (!?), Petr Uhlje zdrcen iniciativou pravice a označuje tento zákon za, nás troj stalinismu“ (právě Uhl!). Pan Uhl vyzývá, aby se zapomnělo na „bývalé křivdy a zločiny“. Jak by ne, to by chtěli všichni, kteří je způsobili. Soudruh Mohorita uvádí: Já jsem samozřejmě nesouhlasil, protože tím bych podpořil své vlastní vyřazení ze společenského života.“ Nevím, bude-li někdo v exilu plakat, když právě on a jeho nynější i bývalí političtí souputníci z parlamentu zmizí. Jak krásně se dnes cituje Cromwell: „Táhněte, proboha táhněte, již příliš dlouho tady sedíte!“ Je divné, že lidovci Sachr a Černý se postavili za odmítnutí a tím na stranu KSČ. S tím se bude muset tato partaj vyrovnat. Zřejmě pro to našli své důvody. Myslím, že od listopadu 1989 došlo k největší porážce komunistů. Toužila po tom nejen většina v národě, ale i nás v exilu. A zde musím citovat Mariana Čalfu: Jsem rád, že konečně existuje právní norma pro lustrace.“ • POLYGON 7/91 -17 [pageend17]Sametová indoktrinace Libor Brom Indoktrinace je namlouvání lidem něčeho, co není pravda a co cestou opakování se pravdou stát má. Je to zglajchšaltování lidí za jednotným symbolem jako haken- krajcem, anebo srpem a kladivem, anebo jiným kusem hadru, třeba sametu. Je to vtloukání ideologie do hlav těch, kteří nesmějí samostatně myslit. Sametová indoktrinace je pak takové jakoby demokratické vnucování lží, že ani nepociťujete, jak jste vlastně fackováni. Tak se děje právě nyní lidem v Československu za panství komunistů, „bývalých komunistů“ a jejich spřeženců. Jaké jsou hlavní lži, které sametová indoktrinace vnucuje? Jsou v podstatě tři: Lež číslo 1: KOMUNISMEM JSOU VINNI VŠICHNI Tato sametová these je opakována všemi, kteří se dostali k vládní, zákonodárné, soudní, správní, hospodářské a diplomatické moci - od nejnižších desítkářů až po nej vyšší hradní pány. Podle nich nyní musíme všichni zpytovat své svědomí a smýt si z rukou špínu a krev. Všichni si nyní musíme navzájem prominout své přestupky a zločiny. Všichni nyní musíme jeden druhému děkovat za to, že se nám všem nedostalo toho, co si všichni zasloužíme, totiž trestu. A všichni musíme být vděčni také za to, že i ti nejhorší hrdlořezové mezi námi jsou zachováni při životě a pobírají důstojné penze. Neboť všichni do jednoho jsme propadli „kolektivní vině“ a všichni jsme komunismem vinni. Všichni - ať jsme již v té hrozné komunistické tyranii ztratili rodiče, bratry, sestry, přátele, vzdělání, povolání a majetky, ať jsme byli týráni tělesně i duševně, ať jsme po desítiletí živořili na pokraji existence a skončili na popravišti - všichni jsme vinni vším. Všichni nyní musíme být také až do konce svých životů vděčni za to, že nás nová garda komunistů, „bývalých komunistů“ a jejich spřeženců spasila a nyní zase vede. Jak bychom mohli my - politicky nevzdělaní, vládní mocí nezkušení a strašným životem zbídačení - bez komunistů takých či onakých vůbec existovat? Lež číslo 2: VŠICHNI JSME PROHRÁLI VÁLKU A proto všichni musíme nyní za tu porážku platit svou bídou. Tato sametová these je vtloukána do hlav našim lidem všemi, kteří se dostali k moci. Všichni jsme prý po desítiletí žili pro socialismus a bojovali proti kapitalismu a všichni jsme tu válku prohráli. Všichni jsme prý tedy zodpovědní za hospodářský krach, duševní zmatek a duchovní nicotu všech. Všichni do jednoho jsme prý vsadili na veliký východní leninský pokrok a prohráli svůj útok na západní dekadentní buržoazni reakci. „PROHRÁLI JSME VÁLKU“, křičí nadpis na první stránce Literárních novin. „Jsme poražený národ“, duje do nás nejvyšší sametový vzdělavatel, ministr školství jménem Vopěnka, který ze svých akademických výšin říká toto: „Vážení občané, myslím, že je nejvyšší čas, aby někdo řekl naprosto bez příkras, jak na tom vlastně jsme ... prohráli jsme válku ... a důsledky musí nést každý z nás.“ Ne tedy komunisté, ale prostě my všichni - ti, kteří hrůzné pětačtyřicetileté barbarství komunistů a „bývalých komunistů“ právě přežili. Nyní prý musíme všichni znovu přijmout jejich nové vedení, podrobovat se jejich novým nařízením, platit jejich nové daně a udržovat jejich nová koryta ve třech vládách, třech parlamentech a nesčíslných hospodářských a diplomatických mocenských pozicích. Lež číslo 3: VE VLÁDĚ JSOU NEJLEPŠÍ LIDÉ Tato sametová these je vtloukána do hlav našim národům komunisty, „bývalými komunisty“ a jejich spřeženci, kteří se dostali k moci. Tito mocipáni nám stále sami dotvrzují, kterak jsou těmi nejkompetentnějšími a nejmravnějšími bytostmi. Zatímco my všichni jsme vinni vším, o nich Samých na mimořádném tříhodinovém zasedání vlády ze dne 10. června tr. za přítomnosti samotného prezidenta Václava Havla bylo úředně prohlášeno, že „žádný z nich není ve své funkci mravně, odborně a lidsky zpochybněn“. Jakou to jedinečnou sametovou vládu mají čeští a slovenští poddaní! Navíc sám předseda KSČM Jiří Svoboda nám zdůraznil její demokratičnost tím, že vznesl požadavek, aby „představitelé státní správy, stran a politických hnutí, kteří v minulosti byli členy komunistické strany, nebyli (více) zváni komunisty, neboť nepochybně změnili své přesvědčení a nemají s komunistickou politikou nic společného“. Jakou to nádhernou jistotu nám dává sametová indoktrinace! Teď si můžeme být opravdu jisti tím, že nebudeme podvedeni jako v únoru 1948! Bývalí komunisté nejsou už komunisté! Sám předseda Komunistické strany nám to potvrdil. A poněvadž, jak bylo sametovou vládou usneseno, ve vládě jsou toliko naprosto „nezpochybnění“ lidé, pak všichni ostatní, kteří jsou proti takové vládě, musí být rozenými nenávistníky, pomlouvači, výtržníky, násilníky, jinými slovy fašisty. A takových individuí je prý plno. Sám rektor Karlovy university Radim Palouš dosvědčil 10. června, že „extrémních tendencí jsme takřka denně svědky“. K tomu všemu vylézají prý na povrch politického života také pravicové strany, zakázané Národní frontou komunistů již před únorem 1948, aťjiž je to Radikální republikánská strana pod vedením MUDra Miroslava Beni, která volá po postavení komunistické strany mimo zákon, anebo Sdružení pro republiku, Republikánská strana pod vedením PhDra Miroslava Sládka, která volá po druhé pražské defenestraci a smetení sametové vlády do Vltavy, anebo Kolegium pravicových stran, které volá po všeobecné mimoparla- mentní opozici proti vládě. Sametová indoktrinace - prolhaná a prohnaná manipulace lidskou myslí a srdcem - má jeden cíl: zajistit a upevnit panství určitých individuí nad našimi národy. Zajistit další panství soudruhů a soudružek, kteří svou stávající či bývalou činností pro vlastizrádnou a tedy zločinnou komunistickou stranu prokázali nad veškeré pochyby, že se nekvalifikují pro veřejnou práci v politické demokracii a samostatné republice. Sametová indoktrinace je urážkou našich národů. 1. Vinni komunismem nejsme my všichni, ale jen komunisté, „bývalí komunisté“ a jejich spřeženci. Jejich zločiny ani přestupky nemohou být odpuštěny. Musí být postaveni před soud! 2. Válku s kapitalismem jsme neprohráli my všichni, ale jen komunisté. Jejich válka je neodpustitelná. Oni musí nyní za způsobenou bídu zaplatit! 3. Ve vedení našich národních věcí nejsou nej lepší lidé, neboť komunisté, „bývalí komunisté“ a jejich spřeženci nemohou nikdy být nejlepšími lidmi. Musí být z našich vládních a zastupitelských úřadů odstraněni! Sametová indoktrinace nedojde úspěchu! Myšlení našich lidí nebude zmateno! Srdce našich lidí nebudou umrtvena! Nastupující nová generace českých a slovenských vlastenců vidí šalbu komunistů, „bývalých komunistů“ a jejich spřeženců zcela jasně. Je jen otázkou času, kdy celá komunistická mafie bude našimi národy po zásluze bezohledně zlikvidována. • 18 - POLYGON 7/91 [pageend18]Hovory jihoafrické Jindřich Stikarovský Dnes ráno skončila stávka. Trvala dva dny a stála Jižní Afriku miliony. Stála též 22 lidských životů, ale lidský život v „nové Jižní Africe“ neznamená mnoho. Každý týden, zejména o weekendech, rachotí dávky z ruských samopalů a padají další mrtví. Je to jistě strašné, ty každopondělní bilance v novinách, v nichž jsou oběti sečteny a identifikovány, padesát až šedesát pokaždé, ale strašnější je, že se tyhle zprávy pomalu a jistě stěhují z prvních stránek kamsi dozadu, půlstovka mrtvol prošpikovaných sovětskými „stopovkami“ přestává být morbidní sensací a začíná se stávat denní rutinou. Zvyknout lze všemu a Jižní Afrika si zvyká, docela klidně a překvapivě rychle. Na stále rostoucí ceny prakticky všeho, na děsivě narůstající houfy nezaměstnaných, na nekontrolovatelnou zločinnost, se kterou si policie neví rady, protože zatímco na jednom místě provádí zákrok, na deseti jiných půl tuctu bankovních úředníků sleduje vyděšeně eratický pohyb hlavně brokovnice, jejíž majitel je nevyzpytatelný. Neboť loupežnická pravidla z amerických video- krváků v Jižní Africe neplatí. Myšlenkové pochody kudrnatého gun-mana jsou spontánní, nepředvídatelné a beze vší logiky. Pravidlo „peníze nebo život“ nemá též místa v africkém scenáriu, takže zelinář z nedalekého městečka Albertonu je nejprve provrtán čtyřmi projektily ráže 7.62 mm a teprve potom je otevřena kasa. V ní se najde 43.00 randů, což je celé bohatství stydnoucího hokynáře, nepočítáme-li ovšem několik pytlů brambor, pár bedniček jablek a košík právě dozravších jahod. Ani relativní bezpečí umně zadrátovaného domova, který se, jak čas plyne, mění pozvolna v zabarikádovaný objekt či pe- nální středisko, nepřináší kýžený pocit klidu a bezstarostného rodinného žití. Tuto skutečnost poznal jistý občan Steyn z Kempton Parku, jenž si před čtrnácti dny v sobotu zasedl k televizi, místo aby naládoval a patroloval kolem baráku. Bylo půl druhé odpoledne a vysílal se sportovní přenos z rugbyového zápasu Natal versus Severní Transvaal. A právě když útočná řada Transvaalu prorážela obranu Natalu, uslyšel Jacobus za zády podezřelý zvuk. Když se otočil, koukal do hlavně automatické pistole. Proti pistoli a třem chlapům se toho moc nenadělá. Nechal se tedy svázat a zamknout do skříně. A pak přišla na řadu paní Steynová. Tu, polomrtvou strachy, dovlekli ze zahrady do domu, kde jim vydala klíč od sejfu. Našli, co očekávali. Nějaké peníze, rodinné šperky a taky pistoli. Měli tedy, co chtěli, mohli odejít. Mohli dokonce paní Steynovou svázat. Utrženou telefonní šňůrou, jak káže lupičský rit. Místo toho jí však ustřelili půlku hlavy. Rodinnou pětačtyřicítkou pana Steyna... Jaký byl důvod této naprosto zbytečné šlachty? Ta ženská jim nekladla žádný odpor a paralysovaná strachem dělala vše, co řekli. Odpověď neexistuje. A pakliže existuje a já ji tady zveřejním, budu nařčen z rasismu. Neboť miliony lidí po celém širém světě doposud věří, že černoch je stejný jako běloch, že stejně myslí, stejně žije a stejně reaguje. Vím svoje a vůbec mi nevadí, budou-li si to myslet dál. Mnoho lidí též věří, že odstraněním „apartheidu“ vypukne v Jižní Africe ráj na zemi. Budou zrušeny sankce a kdekdo se přerazí, aby do Jižní Afriky investoval. Věří tomu i mnozí Jihoafričané, kterým to nechci brát, protože těm chudákům už nezbývá nic než ta jejich víra. Jaká je však skůr tečnost? Ještě nenastoupila černošská vláda, ještě nedošlo k všeobecným volbám ,jeden muž, jeden hlas“ a je zřejmé, že neexistuje moc, která by přivedla černošské politiky ke společnému konferenčnímu stolu. Na obrazovkách televizorů se dušují, že jsou připraveni a ochotni jednat, ve skutečnosti však jednat nechtějí. Ještě žádný černoch nebyl ochoten ke kompromisu, pokud k němu nebyl donucen. Bez kompromisů to však v „nové Jižní Africe“ půjde velmi těžko. Takže dilema jako hrom, hned na prvním kroku, a ten ještě nebyl udělán. Mezitím čas nezadržitelně utíká a toužebně očekávané investice nepřicházejí. Před několika týdny Japonsko zrušilo hospodářské sankce. A před několika dny USA povolily obnovení přistávacích práv Jihoafrickým aeroliniím. Též na sportovním poli se oteplilo směrem z Indie. Jihoafrický kriketový tým změří po více než jedné dekádě své síly se svým tradičním protivníkem. SA-televize slíbila národu, že každá minuta historického turné bude vysílána. Panem et circenses, mnoho povyku pro nic? Trošku nahořkle chutná těch pár laciných cukrátek, která svět Jižní Africe skoupě odsypává. Ne, nevděční být nechceme, ale každý přece ví, že tohle Jižní Africe nepomůže. Co potřebujeme, jsou peníze. Zahraniční kapitál, který opět otevře vrata továren a dá práci statisícům. Který rozumný investor však bude riskovat vrážet dobré peníze do země, ve které se denně lidé navzájem zabíjejí, kde černé odbory si už pomalu dělají co se jim zlíbí a jejíž perspektivní politikové a vůdci otevřeně proklamují nástup socialismu, program znárodňování a otevřenou nevůli garantovat finanční závazky, dané předcházejícím režimem? Odpověď bude jednoznačná. Ale kde to všechno mělo svůj počátek? Kdo tlačil Jižní Afriku po celá desetiletí, morálně, ekonomicky i psychologicky, aby vypustila džina, se kterým si pak nikdo nebude vědět rady? V jednom měl president De Klerk pravdu, když prohlásil, že v případě Jižní Afriky není již cesty zpátky. Opravdu není. Jižní Afrika si podřezala svou větev a teď visí za kšandy ve vzduchu. Kdy se utrhne poslední knoflík, je pouze otázka času. * * ♦ I Československo se připojilo k zemím, které napřáhly ruku ke stisku. Bude-li stisk srdečný a přátelský, či pouhá racionální kalkulace vzájemných hospodářských výhod, na to odpoví čas. Nutno přiznat, že nás, Čechy a Slováky- Jihoafričany, trápila jistá pomalost a snad i nepružnost československé strany, které to trvalo skoro rok a půl k otevření konsu- látu nebo aspoň obchodní mise. Maďaři, a zejména Poláci, se chopili příležitosti okamžitě a jak je známo, přišli do Jižní Afriky s výrobky, které sem československý průmysl dodával už před půl stoletím. Není však nic ztraceno a dokážeme-li se příslušně zmítat, značka Made in Czechoslovakia se znovu, po velmi dlouhých létech, objeví za výklady jihoafrických obchodů. Lze jenom doufat, že se toho dočkáme co nejdříve a že jak jihoafrické obchody tak i krásné jméno „Czechoslovakia“ se nestanou historií. Ještě na konec bych chtěl dokumentovat, že i československé „zamini“ dokáže přeskočit dva schody najednou. Minulý týden, 29. října, přijel do Jižní Afriky na oficielní návštěvu ministr zahraničí Jiří Dienstbier, který kromě jiných diplomatických dohod a smluv s vládou JAR měl v programu otevření generálního konsulátu ČSFR. Přijel otevřít konsulát a otevřel vyslanectví'. Pochopitelně i v Praze budou Jihoafričané vyměňovat tabulku na svém dosavadním konsulátu a myslím, že je tak dobře a jen aby to dlouho vydrželo. Dopisuji poslední řádky a koukám na větrák, jak mamě zápasí s listopadovým větrem. Je skoro 30°, nad nulou pochopitelně, a na schodech protější městské radnice se povalují černoši. A kolem nich pohozené papíry, plechovky od Coca- coly a jiné svinstvo. V 08.00 se zametalo. Teď je půl dvanácté. A těch černochů je přesně devět. Jsou to universitní studenti a píšou dnes v hale radnice závěrečné zkoušky. Za několik let z nich budou doktoři, politici, učitelé. Povedou Jižní Afriku k lepším zítřkům a zároveň z ní udělají smeťák. Což bude opravdu škoda. Ale s tím už nikdo nic nepořídí. Johannesburg, 7. listopadu 1991. • POLYGON 7/91 -19 [pageend19]V krupobití Josef Koláček Až někdy usyknu, mám-li užít v nějaké větě (a ta hrůza, stane-li se mi to při homilii!) výrazy >mír, budovat, zářný, vítězný< či >na věčné časy<. Za plotem či berlínskou zdí toho posledního epitheton constans aspoň vyčuhuje posměváček dovětku > ale ani o vteřinu dé- led Je to horší než sveřepá alergie, jež mi kazí náladu při poslechu lahodné češtiny a vnitřně se vztekám na původce toho jazykového smogu z oblasti nejvědečtějšího světového názoru. 28. září, na svátek sv. Václava, se sešli na Velehradě bývalí studenti tamního jezuitského gymnasia, asi >50 postarších dorostenců<, ověnčených šedinami, šrámy a jizvami i roky strávenými v komunistických věznicích, tu a tam se někdo mohl pochlubit nějakým titulem. Mnohdy pro to stačila ta kádrová kaňka >odchovanec jezuitů<. Byl to sjezd? Vzpomínka na halas velkohubé propagandy kolem sjezdů strany mi otevírala kudlu v kapse. Byla to sešlost? Leckterý z účastníků, kypící plány a energií, by mi mohl vytknout ironii. Byla to slezina? To příliš zavání trampskou hantýrkou. Setkání je zas příliš letmé, tak někde na ulici či na recepci, ale oni rokovali celý den. O čem? Na pomaturitních srazech po 25 - 50 letech se popíjí >moravská viska< či vínečka obě, nebo se jen usrkuje káva a >dýchá se na dušičku<. Čím se pozvedlo tohle jednání padesáti ne zrovna mladých pánů nad běžný průměr, že je nutno o tom psát? Setkání bývalých studentů z 28. září je totiž jen dalším článkem sílící myšlenky-pro- jektu, aby se moravský Velehrad stal duchovním centrem východní i západní Evropy, a to nejen symbolicky, nýbrž i fakticky. To znamená vybudovat tam kongresovou halu, knihovnu, studijní středisko, gymnasium atd. Bezprostředním podnětem tohoto projektu byla návštěva Jana Pavla II. 22. dubna 1990 na Velehradě s oním, naši hrdost napřimují- cím ohlášením, že bude vbrzku svolán zvláštní biskupský synod o Evropě. Čeští, moravští i slovenští biskupové přijali tuto myšlenku-projekt za svou na svém zasedání 12. června a rozhodli ji předložit Radě evropských biskupských konferencí, která má sídlo a sekretariát v St. Gallen ve Švýcarsku. Je nutno ocenit odvahu, že naše země chtějí soupeřit se Švýcarskem, a to ve jménu sv. Cyrila a Metoděje i tradice velehradských unionistických sjezdů z konce minulého a první půle tohoto století. Znovu se tu vynořuje dynamická postava neuvěřitelně iniciativního olomouckého arcibiskupa dr. Antonína Cyrila Stojana, který obnovil velehradskou myšlenku unionismu a byl jejím šiřitelem, navzdory všem překážkám. V červenci se postavila za uskutečnění tohoto projektu i vláda České republiky a jiskra nadšení přeskočila i do městské rady Uherského Hradiště. Nezůstává jen u krásných řečí a planých slibů. Uherskohradišťský starosta ing. Palacký udělal první kroky ke konkrétnímu projektu, shánějí se odborníci i prostředky. Novým olejem do toho ohýnku bylo jmenování (19.9.) pražského arcibiskupa dr. Miloslava Vlka zvláštním tajemníkem chystaného mimořádného biskupského synodu o Evropě, který má být zahájen - Deo dante adiuvante! - 28. listopadu v Růně. Ve jmenování hlavního relátora kardinála římského vikáře Kamila Ruiniho a druhého zvláštního sekretáře mohučského biskupa dr. Karla Leh- manna jsem vystopoval záměr slovanského papeže naznačit pro novou evangelisaci Evropy dávný trojúhelník prvních apoštolů zemí našeho světadílu - Řím, Mohuč, Praha. Když jsem se krátce po jmenování ptal pražského arcibiskupa Vlka na tento symbol nové evan- gelisace Evropy, zaštítil se diplomatickým: „Na to asi nikdo nepomyslel, kromě...“, ale pak uvedl historické opěrné body: „Sv. Vojtěchu udělil biskupské svěcení ve Veroně právě mohučský arcibiskup Willigis, a to 29. června 983. Pražské biskupství bylo od svého vzniku 973 do 1344 jurisdikčně podřízeno mohuč- skému metropolitovi. A s nynějším mohuč- ským pastýřem jsme dobří přátelé.“ Svědčí o tom i jiná událost (moc váhám užít výrazu >významná<, ale ona to opravdu nebyla žádná maličkost!). Pražský arcibiskup byl 17. září 1991 hlavním řečníkem na >St. Michaelisempfang< v Bonnu. Sešlo se tam přes 700 politiků a osobností - prostě špička kulturního, hospodářského i církevního života, včetně kancléře Helmuta Kohla a presidenta Weizsäckera. Dr. Miloslav Vlk, v jehož pozvání „měl prsty mohučský biskup Lehmann“, mohl před tímto kvalifikovaným po- sluchačstvem hovořit o tom, jak „u nás všechny komunistické omyly byly povýšeny na životní styl, s monopolem na vedení společnosti ke slíbenému ráji, s monopolem na kulturu, na všechny sdělovací prostředky, s monopolem na pravdu“. A na problémech nynějšího vývoje v naší zemi ukazoval, že komunistické ničení života jak jednotlivců, tak celé společnosti, nezasáhlo jen hmotnou, hospodářskou a strukturální oblast, ale zvláště srdce, nitro člověka. Nyní jsou oba tito dobří přátelé, dr. Vlk a dr. Lehmann, spolubratři v biskupské službě, nadto spojeni dávnou tradicí i pastoračním dynamismem konce 20. století, v ohnisku dění či prostěji u kormidla zvláštního biskupského synodu o Evropě. Už jsem chtěl citovat některou z osmnácti otázek, jež mapují minulost a přítomnost a naznačují, čeho by se měly týkat plány do budoucna, když... když na mne padl neodbytný spleen, přiboudlá chandra, okyptěná nechuť. A nedivte se! Žiji v krupobití kongresů, symposií, kulatých stolů, setkání, kolokvií, slezin, sešlostí, sjezdů, sletů i srazů. Odevšad se na mne valí záplava slov, dokumentů, prohlášení, výzev, dekretů či usnesení. Vůbec se nedivím některým biskupům, kteří si přejí, aby i jednotlivá zasedání biskupského synodu měla delší časové odstupy. Namítají, že ani nestačí přečíst, natožpak prostudovat a pastorálně uplatnit výsledky jednoho synodu a už se rozjíždí příprava na další. Laviny dokumentů a záplava slov, že mnoho nenapraví a věci samé uškodí. A tu hrozí vypuknout - Mimořádné shromáždění biskupského synodu a já nějak podezřele jásám. Je to jen proto, že byl vyhlášen Janem Pavlem II. na Velehradě, že jeho svolání vyvolaly převraty a návrat svobody do zemí v naší části Evropy? Hned mi ale jakýsi šotek posměváček strouhá mrkvičku: „Fůra řečí, zapálený vě- chet slávy, stohy popsaného a potištěného papíru a pro historiky - snad zajímavá drobnost, nic víc, nic míň!“ A moje paměť vytahuje další >špinavé prádlo <. Znám leckteré profesionální účastníky kongresů, symposií a podobných podniků, kteří vystačí se dvěma či třemi svými přednáškami objezdit pomalu celý svět a cestovat na útraty pořadatelů těch - jak si dost často myslívám - zbytečností. Problémy moderního života vyrůstají jako houby po dešti, šíří se jako epidemie moru, ale všelék, k němuž se nemylně sahá, jsou kongresy, symposia, sjezdy atd. A výsledky? Na ty stačí mávnutí rukou. V tom sirém přítmí pocitu marnosti se však začaly zažíhat divné plaménky. Jeden od druhého. Primas luterské církve ve Švédsku měl nápad. Blížilo se 600. výročí svatořečení Brigity Švédské; kanonisační bula Bonifáce IX. „Ab origini Mundi“ má datum 7. října 1391. Jak oslavit tuto velkou dceru Švédská, aby to nebyl onen příslovečný >zapálený věchet slámy <? Arcibiskup z Uppsaly, dr. Bertil Werk- ström, se svěřil se svým nápadem náramně podnikavé abatyši brigitinek, Matce Tekle Famiglietti. Ta nelenila a přednesla Janu Pavlu n., jak by mohlo poselství této světice ze 14. století, matky osmi dětí, milující a milované manželky Ulfa Gudmarsona, mystičky z dalekého severu a zakladatelky kontempla- tivního, dodnes velmi živého řádu, oslovit současného člověka: uspořádat studijní kongres, vykonat ekumenickou bohoslužbu slova v basilice sv. Petra a zakončit papežskou mší na piazza Famese, před klášterem, kde sv. Brigita žila posledních 24 let svého života. A tak jsme byli 5. října svědky mimořádné události. Luterští arcibiskupové primasové Švédská (Werkström), Finska (J. Vikström) a Norska (A. Aarflot) se společně modlili s Petrovým nástupcem nešpory v basilice sv. Petra. Jednu lekci četla v téže basilice švédská královna Sylvie, jinou modlitbu přednášela manželka polského presidenta Danuta, a to před zaplněnou basilikou, před očima švédského krále Gustava, italského presidenta Cossigy a desítek dalších osobností ze Skandinávie, Polska, Německa, Itálie. Mám dojem, že nepřehánějí ti, kteří mluví o mimořádně úspěšném a nebývalém přiblížení odloučených křesťanů, o mílových krocích na cestě k jednotě, a to navzdory dalšímu kongresu. Uzavíral ho svou přednáškou o „poselství sv. Brigity současným lidem, kteří mají odpovědnost v církevním, politickém a sociálním životě“ sám italský ministerský předseda Giulio Andreotti. A ten je všeobecně považován za velmi inteligentního politika (a to už je co říci!) v Itálii, který má nos pro důležité věci, kam se obrací vítr. Že by i to svatováclavské setkání bývalých studentů velehradského gymnasia patřilo mezi ně? A že by ona myšlenka-projekt vytvořit z moravského Velehradu skutečné duchovní centrum východní a západní Evropy měla podobný náboj, jako nápad primase luterské církve ve Švédsku? Svatá Brigita Švédská, která tak úchvatně vstoupila do těchto dní, nám klade na srdce či vrývá do paměti, jak na to, aby se touha, přání, sen či plány staly skutečností: „Pane, ukaž mi svou cestu a dej mi, abych po ní šla s radost. Rím, 7. října 1991 ••• 20 - POLYGON 7/91 [pageend20]Taneční kouzelník Jiří Kylián Pavel Stiller V rámci letošního Holandského festivalu byla v Amsterodamu a Haagu uspořádána rozsáhlá baletní retrospektiva, věnovaná životnímu dílu Jiřího Kyliána, světově proslulého českého choreografa. Holland Festival představuje každoročně největší mezinárodní kulturní akci v Nizozemském království. 441etý Kylián, kritikou zvaný „taneční kouzelník“, je uměleckým ředitelem vynikajícího baletního souboru Nederlands Dans Theater v Haagu. V třetím velkoměstě Holandska působí od roku 1975. Hommage ä Kylián se konala u příležitosti 20. výročí počátku jeho tvůrčí práce, jež podle něho zračí „šťastné okamžiky mého života“. V r. 1971 měla v Německu premiéru jeho první taneční kreace. Od té doby vytvořil více než 40 choreografií, které prošly vítězně všemi důležitými scénami v Evropě a Americe. Na nezvykle nabitém programu červnové přehlídky stálo 20 Kyliánových kusů, rozdělených do 7 večerů. Baletní festival přesvědčivě dokumentoval různé vývojové fáze Kyliánova choreografického stylu, jenž se vyznačuje nepřebernou nápaditostí, kongeniální muzikálností, náročnou technikou a neobyčejným humorem. Jiří Kylián se narodil 1947 v Praze. Jeho záliba k hudbě, tanci a pohybové řeči těla se záhy projevila. Z devítiletky přešel na pražskou konzervatoř, do baletní třídy Zory Šemberové, která rozhodujícím způsobem ovlivnila celý jeho umělecký vývoj. Vedle baletu studoval ještě 5 let hudbu, choreografii, lidový tanec a dějiny těchto předmětů. Svou všestrannou taneční průpravu doplnil studiem klavíru a grahamských pohybových technik. Jako velmi nadaný žák a vyzrálý sólista obdržel 1967 od British Council stipendium a strávil rok v „líhni mistrů“, v londýnské škole Royal Ballet. Po sovětské okupaci 1968 se stal předním členem slavné Crankovy baletní kompanie ve Stuttgartu. Po předčasné smrti velkého choreografa Johna Cranka se sólový tanečník Kylián odhodlal k realizaci vlastních představ. „Pozoroval jsem, že svým tělem nemohu vyjádřit vše, co chci říci, co mi leží na srdci. Proto jsem se stal choreografem.“ Pro osiřelý stuttgartský soubor zaranžoval Kylián osm kusů na motivy klasické, moderní i lidové hudby. Pro své jemné, křehké a poetické baletní kompozice použil jak dojmovou, do vnitřních pocitů zahloubanou impresivní hudbu, tak výraznou, na vnější zážitky orientovanou expresiv- ní muziku skladatelů Nové hudby. Vedle „nebeských“ klasiků Mozarta a Bacha a zasněného Francouze Debussyho proto rád pohybově přetlumočil temperamentní a „zemitá“ díla Maďara Bartóka a Moravana Janáčka. Abstraktní aranžmá umožnilo Kyliánovi větší svobodu tvorby a vyšlo vstříc jeho pohybovým experimentům. V baletních fantaziích a „tanečních básních“ mohl lépe uplatnit svůj ohňostroj nekonvenčních nápadů: vlnění a vibraci údů, pestré krokové variace, akrobatické nosné figury, gymnastické transformace a kontrasty, splývání a proplétání mužských a ženských těl, překvapivé skokové přechody, zábavné taneční akce a konfigurace sólistů, skupin i celého souboru. Jiří Kylián, označovaný občas za „konstruktéra baletního pohybu“, si od počátku osvojil svérázný choreografický rukopis, jenž je charakterizován třemi typickými znaky: svěží erotikou, hudební skloubeností a strhujícím humorem. První dva elementy jsou jakousi conditio sine qua non moderního baletu, „obchodní značkou“ všech současných světových choreografů jako Belgičana M. Béjarta, Angličana J. Neumaiera a celé americké taneční školy, bělošské i černošské. Kyliánovou specifikou a jeho svrchovaně českým přínosem je veselost, vtip, hravost a usměvavá pohoda mnoha baletních scén a celých kusů. Humorná gesta, doteky, grimasy a jednání postav jsou stejně integrální částí kompozic „Made by Kylián“ jako vtipná a elegantní „rozuzlení“ jeho obtížných pohybových kombinací. Příkladem zde může být Kyliánův parádní kus Symfonie D podle Haydna, který je rozpustilou parodií na přísný nácvik klasického baletu. Mladí baleťáci a baletky dupají po jevišti jako slůňata, křečovitě a nemotorně se pokoušejí o krásný taneční projev, při pas de deux a pas de quatre ohýbají nohy jakoby náhodou do „fajfek“, honí se po scéně jako splašená kuřata po dvoře, „slabí“ hoši nechají při figurách spadnoúť dívky měkce na zem atd. Od r. 1973 začal Kylián pracovat také pro holandský Dans Theatre, jeden z nejvitálnějších a nejlépe trénovaných souborů moderního tance v Evropě, známý svými četnými zájezdy po světě. Spolupráce byla tak úspěšná, že 1975 přešel natrvalo do Haagu. Roku 1978 tam dosáH nej- vyšší mety, byl jmenován uměleckým šéfem ansámblu. Kyliánův nepřerušovaný a důsledný tvůrčí vývoj se odrazil v dlouhé řadě choreografií, jež během času nasadily klasickou patinu a našly své pokračovatele a rozvíjitele. Jeho osobitý styl ovlivnil celou generaci mladých evropských aranžérů. Rovněž Kyliánovy snahy o popularizaci hudby z českých zemí zaslouží ocenění. Vedle Dvořáka a Mahlera se soustředil hlavně na Janáčkovy expresivní skladby. Do tanečního pohybu převedl např. Sinfoniettu, Glagolskou mši, klavírní cyklus Po zarostlém chodníčku a jiná díla moravského mistra. Jeho Sinfonietta (1978), plná životního elánu a úžasného tempa, se stala reprezentační vizitkou holandského avantgardního baletu. Kyliánova inscenační práce byla v souladu s trendem doby, která z Leoše Janáčka udělala nejznámějšího čs. skladatele ve světě. Do svých choreografií zahrnul Kylián celou hudbu 20. století. Skladby protagonistů Nové hudby Stravinského a Šostakoviče, Schönberga a Webema ho inspirovaly stejně jako elektronická díla A. Nordheima nebo experimentální kompozice Japonců Takemitsu a Ishii. Za základnu svého choreografického díla pokládá Kylián nadále Prahu: „Všechna koření a přísady, na které jsem si tam zvykl, používám dodnes. Vše zanechalo stopy. Kromě toho miluji své rodné město. Dalo mi tolik duchovní potravy, že z toho mohu čerpat celý život. Praha je miniaturní Evropou. Spolu s Vídní a Berlínem je městem, kde se fyzicky setkávají různé kultury, západo- a východoevropská, včetně jejich rozdílných filozofií a náboženství.“ Věren svému původu a společenským souvislostem doby je Kylián umělcem navýsost angažovaným a „politickým“. Např. jeho raná práce Hra židlí (1974), podnícená tragedií Pražského jara 1968, tématizuje motiv moci a násilí. Židle, pokojný civilizační nástroj člověka, se změní ve zbraně, ze hry se stane válka. Odpůrci diktatury jsou mučeni, ženám je ubližováno, lidé jsou kopanci nuceni k poslušnosti. Boj proti zlu a útlaku se však vyplácí: trpící člověk nakonec vítězí a je slaven národem jako mesianistický hrdina. Krutost a nelidskost je rovněž námětem Kyliánovy verze Ravelova dramatického baletu Dítě a kouzla. Úklady neznámé moci, všudypri- tomnost ochromujícího strachu a hrozby otvírajících se propastí symbolizují nebezpečí, jež ohrožují přítomný a budoucí život dítěte, zástupce lidstva. Závěr této metafory je na rozdíl od Hry židlí skeptický: z obrovského jícnu zkroucených těl zní ďábelský výsměch. Jako další Ravelovu skladbu zpracoval vloni Kylián Pavanu za zemřelou infantku, která zřejmě udělala českým umělcům. Ravelovo téma inspirovalo již 1983 spisovatelku a nositelku Döblinovy ceny Libuji Maníkovou ze západního Berlína k výborné autobiografické novele. V mnoha Kyliánových kusech začínají tanečníci zády k publiku a končí odchodem do pozadí jeviště. Tak vzniká dojem tajemství, jenž chce autor vyvolat. „Je to proto, že diváci nevidí oči, okna duší. Pro mne to navíc symbolizuje něco skrytého, co nemá být nikdy odhaleno. Lidé se sice snaží proniknout do tohoto tajemství, ale moc se jim to nedaří. Tato hra mě fascinuje.“ V polovině 80. let Kylián opouští svou pulsující a „konkrétní“ expresivitu a přechází k formální chladnosti, k abstraktnějšímu zobrazení absurdity a odcizení současného světa. Kyvadlo radosti a vtipné ironie se stále častěji vychyluje směrem k černému humoru a úděsu. Agresivní Frankensteinové, pochmurní Golemové a kafkovští páni K. číhají pod povrchem choreogra- ficky cizelovaných geometrií, narušují lidské vztahy v atomizované společnosti. „Kafka pochází z Prahy jako já. Má bizarní humor, není tak smrtelně vážný, jak se většinou tvrdí. Tuto stránku najdete u mnoha Čechů a Pražanů, také u mne. Kafka navrtává lidskou duši ze všech úhlů, aby zjistil, že na kladené otázky neexistují odpovědi.“ Poslední kusy „černobílé“ periody s příznačnými názvy Labyrint srdce, Konec hry, Padající andělé, Sladké sny a Sarabanda vznikly převážně na Webemovu subtilní a lyrickou hudbu. Kylián je umístil do černého prostoru, bodově ozářeného ostrým bílým světlem. Základním motivem je touha jedince po individualitě v masovém, pasivním, na pouhý konsum redukovaném světě. Sólisté často vyrážejí z taneční skupiny, jednotlivé postavy se pokoušejí uplatnit svou osobnost a vzdorovat nivelizačním tlakům společnosti. Autor stále více choreografuje své hororové muzikální asociace a přestává „naslouchat“ obsahovým záměrům skladatele. Kyliánovy inscenace zprostředkovávají poznatky citlivého umělce, který drží palec na pulsu doby, instinktivně rozeznává její nástrahy a nesobecky varuje své zpohodlnělé současníky. Tanec jako připomínka životní radosti a štěstí, choreografie jako seismograf epochy a člověka. POLYGON 7/91 - 21 [pageend21]Dojmy z někdejší domoviny Ota Ulč V ČSFR, dřívější ČSSR a ještě dřívější ČSR, jsem tentokrát strávil víc než čtvrtinu roku 1991. Měl jsem tedy příležitost se rozkoukat a vrátit s víc než zcela povrchními dojmy. Jak všichni dobře víme, přemnohé se změnilo od doby sametového listopadu a došlo již i ke změnám v porovnání s předešlým rokem 1990: přibývá soukromých obchodů, přibývá i na ochotě vyhovět, z prosebníků se znovu stávají zákazníci. Po Plzni chodí černí šerifové v uniformách asi podle střihu newyorských policajtů. Připomínají je i rozvážným krokem, pendrekem u pasu, čiší z nich autorita, na rozdíl od regulérních příslušníků Bezpečnosti, často holobrádků, kteří se zdejchnou v okamžiku, kdy by jejich zásahu bylo nejvíc třeba. Zmizely srpy a kladiva, nesmyslná hesla o slávě tomu či onomu, v Olomouci se z Engelsova náměstí stalo Blodko- vo, z ulice Gottwaldovy ulice Vídeňská, z In- terbrigadistů Moravská, z Majakovského Me- todějská, z Marxovy Schweitzerova, ze Zd. Nejedlého Květinová, z Volžské Werichova. Ovšem značně snadněji se přemalovávají firmy než mentalita ted’ tak dychtivě barvy a štětky se chytajícího národa. Největším a ne zcela doceněným plusem je ovšem míra, přemíra svobody: jak jinak, než se z ní pořádně radovat. DO PRDELE ŠEL MŮJ KRAJ - takto a nejinak oznamoval velký transparent výstavu fotografií o ekologické devastaci. Což by něco takového bylo možné v reálsocialismu? Jenže ceny letí nahoru - inflace, nezaměstnanost, zločinnost. „Já vám, pani, povídám, za komunistů to bylo lepčíl“, slyším u trafiky, kde nejlíp jde na odbyt Rudé právo a Špígl. Dojmy tedy sladkokyselé. Co nějaká pozitiva, starý rejpale, osočen jsem byl. Ale jo, lebedil jsem si být konečně zas jednou v zemi, kde mohu mluvit bez Cizího přízvuku. Oznamováním negativ se přece nedopouštím kritiky nutně destruktivní. Je přece dost přirozené všimnout si a reagovat spíš na abnormální než normální stavy věcí. Zpravidla se nevyskytují zprávy s titulky „Letadlo nespadlo“ či „Tajfun se nekonal“. • •• Požadavku, abych co nejstručněji shrnul stav československých věcí, jsem pak doma, v Americe, vyhověl slovy, že to tam je hybrid světa prvního a třetího. Živnobanka (Praha, Na příkopě 20), krásná zrestaurovaná budova, jejíž prostory si lze snadno splést s foyerem v opeře, funguje primitivněji, než je zvykem v temné Africe. Komunikační síť utvrzuje v tomtéž dojmu. Telefonní budky k nenalezení. Když některá přece jen nalezena, tak obležena nebo nefunguje. Lépe tedy se pokusit někde z domácnosti. Pražský kamarád, který mi poskytl přístřeší, měl dokonce k dispozici i telefonní seznam - tedy jen jeho první díl, vydaný před 15 lety. Zvedám sluchátko a něco v něm pípě. Vytočím číslo, nejspíš je obsazeno, na další pokus linka zcela oněmí, na další pokus se mi místo ministerstva spravedlnosti ozve recorded message přehled programů pražských kin. Na universitě mi přidělili velkolepou prostornou kancelář s křišťálovým lustrem, co by se rovněž hodil do opery. Horší to bylo s telefonem - ke mně se dalo volat z dálav (manželka se mě dokonce dovolala z Taiwanu), kdežto já mohl podnikat jen místní městské povídání. Takže když se mě někdo domáhal a já zrovna nebyl k mání, musel jsem se pak obtížně vypořádávat s požadavkem spěšné odpovědi: klusat na poštu a přemýšlet, jak kontaktovat ty, kteří přes den nejsou doma, neboť večer měla pošta zavřeno. Jiní jsou na tom ještě hůř. Antonín Blažek, poslanec Federálního shromáždění, a jeho manželka, lékařka Marcela, už mají 6 let zažádáno o jakýkoliv telefon, dosud vše marné. Tak mizerně by na tom nebyli ani v Ugandě, aspoň tamtam by měli, kdežto u Blažků jsem buben nepostřehl. ••• „Poslyšte, vy byste v týdle zemi investoval - byste si trouf? Já teda ne,“ vyjádřil se mi našinec z Austrálie a pokračoval: „Dyť tady ty chytráci nejsou schopný vyrobit ani korek do flašky. Už jste se někdy pokusil otevřít sedmičku vína?“ Ano, ano, pokusil jsem se. Při zápolení s korkem v sedmičce (0,7 Utru obsahu či hmotnosti, jak se teď moderněji říká) moravského bílého vína značky DÍVČÍ SEN jsem zruinoval jinak nezničitelný švýcarský armádní nůž. Znalci mě pak uj istili, že žádný československý korek není normálním způsobem odstranitelný, ba ani pohnutelný. Doporučili kvedlačkou zarputilý špunt do láhve vrazit, trošku se přitom potřísníte, pravda, a zbylý obsah přelít do prázdné, bezpečně již otevřené láhve. Zvolil jsem jinou metodu: domácí vína nekupovat. Například Maďaři se dovednosti výroby a zasazování špuntů neod- naučili. BADACSONYI SZŮRKEBARÁT chutnal zvlášť lahodně. Lze též kupovat víno v litrových láhvích. Ty místo korku mají plastické uzávěry, které lze nožem zdolat, že z nich nic nezbude, a láhev pak nutno zkonzumovat jedním vrzem, aby obsah nevyvětral. Značné zručnosti též třeba při otvírání kelímků, například s jogurtem, vyhnout se nebezpečí akutního pokecání. Pokud v obchodu, například se zeleninou, nenasypou zboží do tašky event, do hrsti, dostane je zákazník do pytlíku. Téměř mě fascinovala, uhranula kvalita - věru antikvalita - těchto kornoutů. Vždy se roztrhly, nepřežily ani několikagra- movou váhu svazečku ředkviček. Dostalo se mi protekčního nakvartýrování do bytu po velícím sovětském generálovi. Zbrusu nový nábytek, obžaloba reálsocialis- tického šupáctví. Skříň, šuplík jednou otevřít a vesměs se už nedal zavřít. Též svým způsobem zázrak. „Tak to vidíte, a pak tu investujte - já teda ne,“ australský krajan dál si mlel svou. „Se ale podívejte, jak šikovně dovedli přestěhovat katedrálu v Mostu, skoro kilometr to vezli, víc než měsíc jim to trvalo...“, oponoval jsem a beztoho neuspěl. Až se prý naučí dělat špunty, to na něho udělá větší dojem, trval na svém rigorózní protinožec. Však ano, onen hybrid světa prvního a třetího, v tom jsme se tedy shodli. ••• Koncem května jsem se měl dostavit do Heidelbergu na jakousi Internationale Konferenz něco odpřednášet a rovněž zformulovat koreferát na referát Karla Dyby, českého ministra. Poté, co jsem mu napsal, kde momentálně jsem a že ať mi svůj Vortrag do Ameriky neposílá, jeho sekretářka telefonovala, že pan ministr o žádné konferenci neví a ať tedy povím, o co jde. Vylovil jsem tištěný program s Dybovým jménem a zeptal se, zda dotyčná rozumí anglicky, že jí to přečtu. Nerozuměla ani německy. Než jsem se mohl zeptat na její znalost češtiny, navrhla poslat program faxem a bude to. Prima, proč ne. Věc jsem předal spolehlivě fungujícímu personálu. Akce se ale nezdařila. Odeslání faxu vyžadovalo souhlas a podpis tří osob, z nichž pouze dvě byly k zastižení. „Nedá se nic dělat, pošleme xerox,“ vyřešil jsem. Jenže nevyřešil. To zas vyžadovalo souhlasu dvou jiných oficiálů, ani jeden k mání, a navíc, žádosti nutno předkládat nejpozději do devíti třiceti ráno a my přišli až v deset hodin. Odborná asistentka tedy strávila dvě hodiny pracným přeťukáváním dvoujazyčného programu, aby ho odeslala ministrovi, který se pak do Heidelbergu beztoho nedostavil. ••• Já se dostavil, ale nikoliv bez komplikací. Příbuzenstvo mi zařídilo pronájem sovětské Lady. Jedny dveře se nedaly otevřít a posléze jsem se s obtížemi dobýval do těch ostatních. Prý po výbrusu, něco s hřídelí, vozidlo při vyšší rychlosti (tedy cokoliv nad 60 km/h) vydávalo zvuky žentouru. Projevovalo značnou žízeň, spotřeba benzinu rekordní, a stěrače se samovolně dávaly do pohybu a zastavit se daly jen s pracnými potížemi. S tímto zá22-POLYGON 7/91 [pageend22]zrakem sovětské techniky, který mě přišel zhruba na 100 korun denně a korunu za kilometr, jsem se vydal na cestu. Na hranici donedávna třídně rozděleného světa mě napřed od- mávli, ale v zápětí poručili zastavit a podrobili výslechu, kam že a co že. Lada neměla červenou registrační ceduli, jak se na nájemní vůz sluší. „Tohle jsem si řádně najal,“ dušoval jsem se, strkal jim pod nos papíry, zdůrazňoval nepominutelnost své přítomnosti na vě- dátorském kongresu, až jsem pohraničníky přece jen oblomil. Bohužel. Na německé straně už před vjezdem na dálnici tato Stalinova pomsta chcípala, zhasínala, páchla benzinem - aha, proto třeba tak vysoká spotřeba - řazení rychlostí stále obtížnější, s nohou na spojce stále vehementněji jsem musel lomcovat šaltpákou. Ještě že doprava na Frankfurt plynula. V opačném směru nejedna pověstná Stau - zácpa minimálně desetikilometrová, jen aby též na nás nedošlo. Samozřejmě, že došlo. Frankfurter Kreuz, stojíme, popostrkáváme se po centimetrech, z volnoběhu jen tak tak že mohu vlomcovat, vpáčit první rychlost - co já si počnu, až se tahle kraxna rozsype. Naštěstí jsem ještě stačil uniknout na nejbližší Ausfahrt a do minuty Lada zdechla. Převodovka či co. Kolem svištěly desítky, stovky perfektně fungujících vozů, v nich většinou Teutoni bez záblesku sympatie pro mé utrpení. Zastavila jedna pa- kistánská familie a též jedna Češka s pražským číslem ABA, dobrá duše sametová, co že by pro mne mohla udělat. Jenže mně nebylo rady ani pomoci. Ne většina, ale přece jen početná menšina kolemjedoucích reagovala s potěšením. Zejména výrostci se radovali a na mně šklebili. On vlastně aby pohled na takového trosečníka působil osvěživě. Snažme se porozumět takové škodolibosti: pokus o jízdu v kterémkoliv větším německém městě se stává martyriem už skoro v kteroukoliv hodinu dne či noci. K mému maléru došlo v pět odpoledne, tedy v dopravní špičce, kdy vozy s několika sty koní pod kapotou vesměs stojí nebo se jen pramálo šoulají vpřed. Takový úděl - zejména když je každodenní - musí přece frustrovat, a to pak pohled na beznadějně nepohyblivého zoufalce u pankejtu aby přece jenom trošku potěšil. Městští psychiatři by třeba měli poradit panu purkmistrovi, aby zřídil štáb zaměstnanců, strategicky rozesetých na místech největších dopravních návalů, kde by předstírali Panne neboli mechanický zádrhel. Takovou potěmkiádou přispívat k duševnímu zdraví národa. Bídnou Ladu jsem ve Frankfurtu zanechal a o stavu věcí vyrozuměl jejího majitele. Pokračoval jsem vlakem a po návratu do Československa jsem si v Mototechně najal dražšího, poněkud - ne však zcela - spolehlivějšího Favorita s červeným číslem. ••• Dojem, jaký na mě udělali českoslovenští studenti: v porovnání se svými americkými protějšky chovají se civilizovaněji, například dovedou pozdravit. Nedalo by se ale o nich říct, že by pracovali až do úmoru a mozky si namáhali do totálního vyčerpání. Například universitní knihovna zůstávala většinou nenavštívena. Abych se prý nedivil, to je přece fenomén, typický pro celou společnost - všeobecný pokles standardů, nároků na cokoliv. Studentům se přisuzuje značná zásluha na listopadové revoluci. I když se na ní podílelo jen nevelké procento, o zásluhy se hlásí všichni. Tedy se snaží prosadit - a často s úspěchem, že místo zkoušek budou mít jen kolokvia, místo kolokvií jen zápočty. Jaký smysl pak má toto počínání: kolokvium ke zjištění, zda kandidát zvládá jakousi občanskou výchovu, obligatorni pro všechny obory. Uvedu příklad. Profesor si pozval 11 studentů, ti si vytáhli otázky, procedura trvala celkem dvě hodiny. Zkoušená plavovláska nevěděla lautr nic. „Tak mi, prosím vás, řekněte cokoliv, co si pamatujete z některé přednášky,“ slevil examinátor. Jenže neřekla, poněvadž se ani jednou neobtěžovala na přednášku přijít. Nicméně u kolokvia obstála, poněvadž už je ve 4. ročníku medicíny, tam má samé jedničky. „Jaký tohle pak má smysl?“ zeptal jsem se. „Nemá žádný,“ přisvědčil. Účastnil jsem se ústních zkoušek pro přije,' tí na politologii plus angličtinu. Pár zájemců skutečně výtečných, většina přijatelný průměr, na opačném konci několik tvorů vyloženě na nesprávné adrese. O oboru neměli ani ponětí a patrně ani zájem. Nicméně někteří členové zkušební komise hlasovali pro jejich přijetí, s odůvodněním, že v případě negativního výsledku se dotyční beztoho odvolají. „Jak to, že odvolají?“ táži se a dozvídám, že „to je přece demokracie.“ „Právě že není,“ oponuji a poukazuji na americký systém, kde o přijetí rozhoduje komise jen na základě nashromážděných papírů, ústní pohovory se vesměs nekonají a rozhodnutí komise je definitivní. Kandidát, který žádal na několik míst najednou, půjde tam, kde ho vzali. Nebo nepůjde nikam. Tuto československou zvyklost ustavičného odvolávání spíš pokládám za negaci demokracie, za zneuznání legitimity výběrového procesu - za dědictví minulých dob, kdy se nic vlastně příliš definitivně nebralo a raději se hledal strejček na OV KSČ, který by zaintervenoval a nepříjemné rozhodnutí zvrtnul. Ve tři hodiny odpoledne je už v universitních prostorách většinou jako vymeteno. Podnik se v pátek zamkne a odemkne až v pondělí ráno. (U nás v Americe, kapitalismus budující, je otevřeno sedm dnů v týdnu.) V pátek večer vybouchly pojistky, tma tmoucí, kde teď sehnat pomoc? Dřív než v pondělí to nepůjde. „To nemáte údržbáře?“ Měli, ale už nemají. Co tedy zatelefonovat některému z akademických funkcionářů, snad by poradil. Telefonní seznam zaměstnanců university neexistuje. Protože si dotyční nepřejí být ve svých domovech rušeni. Dlouhá to cesta bude z Absurdistánu a Pohodlnistánu do normálně fungujícího světa. * * * Teď něco veselejšího. Seděl jsem tam na katedře, kterouž do listopadu ’89 krášlilo šedesát vědeckých socialistů, marxistů-leninis- tů, neméně vědeckých ateistů. Tolik mravenečků, lopotících se na totálním úhoru mrtvé ideologie, a rozprášeni už teď všichni jsou. Podepisoval jsem pár indexů, už poopravených buď úředně či rukou vlastníka. Ze zkratky státu zmizelo jedno S, absolvované kursy vědecko-ideologické s chutí přeškrtány. Na dopisním papíru stále zdobil firmu školy dovětek NOSITEL ŘÁDU PRÁCE. Dekret visel v rektorově kanceláři. Když po listopadu tuto velepoctu ze zdi sundali, tak objevili, že skrývala štěničku, odposlouchávací estébácké ucho. Do sbírky bolševických memorábilií mi přibyly další exempláře. „Se všimněte, že na téhle knize není vůbec uvedena cena - vůbec se nepočítalo s tím, že by siji někdo koupil,“ pravila dárkyně, v ruce v rudém plátně vázaný svazek o více než 400 stránkách, s titulem K SOUČASNÝM ÚKOLŮM VYSOKÝCH ŠKOL V ČESKOSLOVENSKÉ SOCIALISTICKÉ REPUBLICE, výtisků - tedy dárečků - 15.000. Projevy Husáka, BiFaka, Havlína i menších soudruhů, plus celičké Poučení z krizového vývoje. Z druhého daru rovněž vyzařovalo mnoho kouzla. >0 komunistické výchově - materiály z celouniverzitní konference^ výtisků jen 300 a všechny neprodejné. Tituly příspěvků k zulíbání: RNDr Jiří Kame- níček, »Komunistická výchova a formování vědeckého světového názoru studentů, při výuce chemie a fyziky». RNDr Josef Molnár, >0 některých světonázorových aspektech vyučování geometrii. MUDr Jitka Stejskalová, CSc. a MUDr Jiřina Prošková, CSc., »Aplikace zásad světonázorové výchovy v terapeutické stomatologii». Čili jak marxismem-leninis- mem spravovat zuby. RNDr Eduard Pospíšil, CSc. a MUDr Jarmila Pospíšilová, »Úloha lékařské biochemie v ideově výchovné práci». „Tenhle Pospíšil hrozně kradl, ale nemohlo se na něj - politicky byl příliš dobře zapsán,“ řečeno mi bylo. „Co, prosím vás, krad? Aspirin, cihly?“ zeptal jsem se. Prý všechno, co mu přišlo do ruky. Už konečně vyletěl. A co že teď dělá? Je ředitelem v kasinu. Ještě dodávám poněkud ponurý titul příspěvku Doc. PhDr Miroslava Homoly, CSc., a sice »Kproblému rezistence studentů na po- litickovýchovné působení». V kanceláři zrovna předsedám semináři a najednou za dveřmi vypukl kravál, že nám nezbylo než se překřikovat. Jdu se podívat na zdroj potíže. Elektrikář bušil do zdi. Podařilo se mu vykutat dostatečně materiálu, že zablokoval vchod a přes spoušť se pak obtížně přelézalo. Následující den se řemeslníka opatrně POLYGON 7/91 - 23 [pageend23]přeptávám, zda kdy eventuelně míní způsobené svinstvo po sobě zamést. „To jen když se mi bude chtít,“ pokáral mě za opovážlivost dotazu. „Za tohleto by vás jinde vyrazili!“ vyletěljsem. „Jenže jinde nejsme, jsme tady,“ nedal se. „Ale jinde budete. A nezaměstnanost bude a drzosti ubude, jen aby už byla...“, hrozil jsem a hrozil. Jen aby už ledacos bylo - například domovníci. Karlovy Vary, Mládežnická ulice 2, před pouhými pěti lety postavená, ale už notně sešlá králíkárna. Má 12 poschodí a dva výtahy. Jeden z nich jsem neviděl v pohybu nikdy, druhý někdy. Do domu vedou dvoje dveře: jedny jsou vždy uzamknuty - kvůli bezpečnosti, druhé se nikdy nezamykají, takže dům je vykrádán, zmizí z něj i pevným řetězem připoutaný bicykl. Zdi popsané, poškrábané, špína, odpadky, i v onom pojízdném výtahu jako nastláno. V domě nesídlí romské obyvatelstvo, ale příslušníci středního stavu. „Kdy se tady uklízí?“ ptám se lékaře, jednoho z nájemníků. „Nikdy,“ odpověděl. A že celé sídliště je na tom stejně, vše má na starost PBH, Podnik bytového hospodářství - nehos- podářství. V oněch lázeňských Karlových Varech jsem se chtěl dovědět, v které že prodejně Tuzexu mají potraviny. Nikdo v okolí nevěděl, takže jsem si troufl zavolat na ředitelství a dokonce jsem se dovolal. „Přece tam, kde mají potraviny,“ odsekla informátorka. „Nemohla byste, dámo, být o něco méně arogantní?“ namítl jsem. „Co si to, člověče, dovolujete!“ praštila s telefonem. Příslušná prodejna s obtížemi nalezena - otevírací doba 3 hodiny odpoledne, od čtvrtku do soboty. Před zavřenými dveřmi už dlouhá fronta - jak chcíplí mužici prosebníci před majestátem. Pojď pryč, půjdeme raději do biografu. Na kolonádě z vyvěšených programů jsme se dozvěděli, co se hrálo před měsícem. Kousek od Gagarina kavárna-cukráma, za výkladem zboží s cedulkami NUR 2.50 DM. Tedy pouze 50 Kčs za dortíček, celodenní výdělek za dva kousky. Spěšně jsme ze světových lázní odjeli. Už si myslím, že si zvykám, v obchodě se disciplinovaně stavím do fronty k vyfasování košíku, pokorně se vtlačuji do supermarketu, kde je místa jako v trošku větší trafice. Dvě pokladny, jedna zavřená, před tou otevřenou se tlačí dlouhá řada zákazníků. Tři zaměstnankyně se baví. Nikdo nezařve, nemrští po nich kyselé okurky. Účet 78.80 Kčs. Platím. „Nemáte osm osmdesát?“ S výjimkou Prahy všude chtějí, nikde nemají drobné. Proč jich Klaus nevytlačí kopec, měděnou horu rozdistribuovat mimo hlavní město, aby odpadlo aspoň toto otravování lidu? I náhradní Favorit začal chcípat. Potřebujeme aspoň šroubovák, není šroubovák. V městě se 100.000 obyvateli s obtížemi objevujeme příslušný obchod. Na dveřích cedule, že mají otevřeno do 18 hodin. Sláva, jsou teprve čtyři hodiny. Jenže otevřeno nebylo. Za sklem vidíme partu zaměstnanců, veselých, popíjejících, způsoby tržního hospodaření ignorujících. Pod nápis o otevírací době si přilepili oznámení >Přejímka zboží do 18 hodin<. Čtvrt století již nekouřím. Zlozvyk jsem si v Československu obnovil. Ne proto, že tolik lidu tam podléhá nikotinu, ale z ohledů vyloženě zdravotních - kouřem z cigaret se ochraňovat, inzulovat od toho, co se tam musí dýchat - v Praze, v severních Čechách, kde tak umně přestěhovah katedrálu, na silnicích v pomalé jízdě za dýmajícími, plazícími se LIAZy. Navštívili jsme továrnu, největšího výrobce hokejek v zemi. Ředitel se nám ochotně věnoval, prošli jsme výrobou, prodebatovali problémy v nových podmínkách. Exportují kus za dva dolary a za Atlantikem se prodávají za dolarů dvacet. Pokus výrobce cenově si přilepšit se nepovedl zásluhou zaměstnance kanadské firmy, Čecha emigranta, který záměr staré vlasti zesabotoval a tak si u svého šéfa polepšil. Překvapilo mě množství pejsků v panelácích. Že by únik ze samoty nebo pokus o iluzi luxusu, který si vzdor všemu mohu dopřát? Kdyby jen nenároční, třesoucí se ratlíčci, ale i ztepilé čuby, dogy jak telata. Jak se s tím majitelé při výměře bytů a cen vypořádávají? Jedni známí krmili svého miláčka šlehačkou. „To už je tak zkažený?“ troufl jsem si poznamenat. Že prý ne - to ta šlehačka je tak zkažená, vysvětlili. ••• 1. dubna 1991 vstoupila v platnost smlouva mezi Památkovým ústavem středních Čech a německou firmou IFB o předání Karlštejna do její péče. Němčouři tedy dostali monopol na turistický ruch v tomto místě českých králů. Vlastenečtí šermíři mamě protestovali proti cizácké usurpaci. Měl jsem pak příležitost seznámit se s novými metodami práce v teutonské režii. Brožurečku v angličtině, 8 stran, čili to, co se v jiných zemích rozdává zadarmo, tady prodávali za 10 korun. Přes poledne kasa zavřena, když otevřena, tak vstupné 15 Kčs pro domorodce, 70 Kčs pro cizince - ke kterým se pak na hradě promlouvalo rovněž jen česky. Průvodce žbrblal neza- jímavosti, naši přinejmenším stočlennou hordu provedl pěti vesměs holými, prabídně osvětlenými místnostmi. Vzácné prostory, ošperkovaná kaple, však již nejsou veřejnosti přístupny. Z napěchovaných prostor pak tedy něco pojíst. Prodavač na mě hnedky německy. Zeptal jsem se ho, zda si lze buřta koupit i česky. „Co já mohl vědět, že jste Čech?“ bránil se. O >podtržním hospodářství< (nevalná večeře >U Malířů< pro 6 osob za 16.000 korun dle Lidových novin například) jsem napsal extra článek (>Šejdířskými zkratkami k světovosti<). O kolosální nenažranosti, dychtivosti dohnat a pokud možno i předehnat tu Evropu, z trabantů hupky do mercedesů. Za (v nejlepším případě) jednohvězdičkový servis požadovat pětihvězdičkové ceny. V okresním hotýlku cena za postel 55 Kčs, ale pro cizince 55 DM - „že tolik by vás to doma taky stálo“. Hodnotu zboží či služeb přece mají určovat podmínky místa, kde k transakci dochází a nikoliv adresa, občanství osob, na transakci se podílejících. Jestliže mi míní účtovat mnohonásobně jen proto, že jsem z USA, též by mi měli účtovat jen zlomeček české ceny, kdybych se dostavil s pasem habešským či bangladešským. Jestliže cizinci ze Západu mají platit víc, aby se cenově mohli cítit jako doma, v tom případě by se téhož pocitu jako doma měli domáhat i Čechoslováci při návštěvě Západu - to snad dá rozum. Například domáhat se u pokladny divadla vstupenky za jednu marku, poněvadž ve vlasti se platí jen dvacet korun. ••• Přestěhoval jsem se do Prahy a v nakladatelstvích slyšel nářky, že od doby Koniáše takhle špatné to ještě nebylo. V redakcích časopisů neodpovídali příliš optimističtěji. Šel jsem na Hrad k audienci u předního prezidentského poradce. U zdi tam polehávala zabalená individua čtoucí si v paperbacku. Několik měsíců už držela hladovku (hladovku zřejmě nedokonalou), domáhajíce se od prezidenta, aby jim zařídil návrat do Švýcar. Ne- donutil jsem se ani ke špetce sympatie. Co je, co by mělo být Havlovi do toho: je to přece záležitost výlučně švýcarská a nikoliv československá, koho si do země míní vpustit. Stejně tak s hladovějícími v Bratislavě, co se domáhají nezávislosti pro svůj štát. Jestliže teď začnu hladovět s požadavkem zavést v ČSFR povinný buddhismus či mohamedánství, může mi být - mělo by mi být - vyhověno? V demokracii přece existuje procedura k dosažení změny. Založte si partaj, choďte od domu k domu, přesvědčte národ o správnosti své kauzy. Ovšem je to zdlouhavá otrava. (Jak to ale vypadá, hladoví separatisté se možná svých snů dočkají dřív, než by někdo byl ještě před nedávném předpokládal.) Tedy jsem šel k poradci, z třetího na druhé nádvoří, po kobercích aspoň půl kilometru. V snad užitečném rozhovoru, který trval skoro dvě hodiny, jsem též vyslovil podiv nad jakousi disharmonií v kanceláři. Poradce vysvětlil, že nomenklaturní kádry při svém stěhování též odvezli, čili ukradli, co se dalo - nábytek, obrazy, porcelán. Inu, dialektičtí materialisté. Nikdo jim v počínání nebránil. Však nikdo nebránil ani estébákům, aby s poklady jiného druhu rovněž naložili podle chuti. A jako z udělání, zprávu o hradním lupu korunoval telefonát ze Švýcar od makléře sta- rožitníka, který se nějak domákl čísla k poradci a teď už několikrát otravoval licoměrnými návrhy o své ochotě rozprodat zbylé ne- rozkradené propriety a tak valutově vypomoci národu. 24 - POLYGON 7/91 [pageend24]V Černínském paláci mi učarovala veli- kánskost prostorů. V salónku modrém, zlatém, hudebním či jakém, pořádném to salónu, zrovna instalovali vysílací zařízení, nábytek stavěli do čtverce, neboť den poté se mělo konat slavnostní, zcela závěrečné rekviem k rozpuštění Varšavského paktu. Přezaměst- naný ministr Dienstbier si pro mne vyšetřil půlhodinku. Stihli jsme propovídat pět kontinentů a též jsem se dozvěděl, že při inspekci půdy paláce se přišlo na podivné bezpečnostní opatření. Reinhard Heydrich v době své krutovlády poručil vyztužit strop tlustou vrstvou betonu, jíž by nepronikly angloamerické bomby a jemu neublížily. Opatření zbytečné, však život pozbyl jinak, že ano. Nicméně stojí za zmínku, sluší vyjádřit obdiv starým mistrům stavitelům, že jejich výtvor unesl a dosud nese tak značnou váhu. V parlamentě se zmodernizovali, vyzkoušel jsem si v prázdné zasedací síni. Sedl na židli a okamžitě tabule na zdi zaznamenala, že přítomen je jeden Slovák, poslanec Sněmovny národů. Dřepl jsem si jinde a stal se členem Sněmovny lidu. Zdokonalili se tam dokonce do té míry, že poslanci mají k dispozici jakoby kovovou tužku, jíž hlasují vložením do otvoru před sebou v zasedací síni. Když dojde k hlasování a ten který představitel se pohybuje třeba u řečnického pultu, i tam může onen elektronický instrument zasunout a jeho hlas tak bude správně zaznamenán. Je-li zasedací síň liduprázdná, restaurace rozhodně nebude. Obědval jsem s význačným představitelem OF, oděným v odrbaném svetru, což velice imponovalo našemu klukovi. Ke stolu se dostavil Dubček a promluvil ke mně v dlouhých spíš polovětách, jejichž smysl jsem nebyl schopen zcela rekapitulovat. Vrchní číšník spolu s účtem přinesl i můj portrét, který v průběhu služby zhotovil. Stojím pak u záchodu, kolem šel Vasil Mohorita a pozdravil mě. Měl jsem být polichocen či se měl urazit? Kdo ví, s kým si mě spletl. Moc hezky jsem si popovídal s Rudolfem Battěkem. Zrovna se chystal na cestu do Japonska. Každému, kdo mi neunikl, jsem zatracoval jednu právní praktiku: ne restituční příkoří emigrantům, o to hlasitě a snad i účinně usilují mnozí jiní, ale koncept promlčení, jak se dnes v době sametové interpretuje. Pokud těmto věcem aspoň trošku rozumím, smysl promlčení chápu jako snahu zabránit justičnímu postihu zpět až do doby Adama a Evy, a též jako formu potrestání ledabylého státu. Stát má žalovat a trestat. Jestliže tak nečiní, ač učinit mohl, promlčecí lhůta započne a až vyprší, tůn skončí možnost legálního postihu. Jak je ale pak možno odvolávat se na promlčení v případě Bil’aka a dalších zvatelů, kdy přece k jejich trestnímu stíhání nemohlo v době normalizace dojít? Za mříže by přece byl putoval opovážlivec, který by o takovou iniciativu usiloval. „No jo, to máte pravdu,“ slyšel jsem. Víc pak již neslyšel. Zásluhou extravagantně příznivého valutového kursu si můžeme i my, majitelé soucho- tinářských dolarů, dovolit rozhazovat stylem hraběte Esterházyho. Jestliže tabulka čokolády stála 10 korun a teď stojí 15, však to je* stále našich nepatrných 50 centů. Našinec se tedy nezajímá, co zboží stojí, ale spíš kde je co k sehnání. Ráno pravidelně spěchám pro noviny a také pro něco k snídani. Jeden den přivezou koše koláčů jen tvarohových, druhý den jen makových, třetí den zas něco jiného nebo také nic. Je to stále jako s jednotnou kandidátkou, máte volbu ano - ne. Týden nepřivezli jogurt, až pak tedy přivezli. Kupuji toto nové zboží. U snídaně si všimnu přepsané ceny - směrem dolů! „4,60“ přeškrtnuto a „4,50“ tužkou napsáno. Tak prosím, Klausova reforma už funguje! Opatrně s kelímkem zacházím, bezpečně otevřít. Když se povedlo, něco mi nevoní. Obsah ohavně páchl. Jaká je vlastně záruční lhůta u tohoto čerstvého zboží? 9. ČERVCE 1990 byla. Vida, rok už nepoživatelné, teď nabízené se slevou jednoho desetníku. Na podtržním hospodářství se míní přiživit i solidní firmy, jako např. HERTZ. Jejich brožura Rates Czechoslovakia - Tarif Tschechoslowakei uvádí ceny podstatně vyšší, než jaké se požadují v Německu. Zájemcům o pronájem automobilu doporučuji dohodnout se s některou z mnoha již fungujících soukromých firem v Československu - za podmínky, že jim budete platit v korunách, ne víc než 150 Kčs denně a ne víc než 1,25 Kčs za »jio- metr. Utratíte tak zhruba třetinu obnosu, který byste zaplatili na Západě. Dálkové autobusy jsou rychlejší a o něco lacinější než železniční doprava. Při cestě do zahraničí jsou značně lacinější. Náš kluk platil 7132 Kčs za vlak z Prahy do Paříže a zpět. Autobus by ho byl přišel na pouhých 800 Kčs, tedy zhruba devítinu. Rozdílné ceny se vyžadují i pod touž střechou. Nashromáždil jsem plno papírů, do kufru by se nevešly, tedy nutno je odeslat. Na poště mě informovali, že maximální povolená váha je 5 kg a poštovné lodní přepravou 612 Kčs. Kil jsem potřeboval poslat 15, tedy tři balíky za celkem 1836 Kčs. Pak jsem se dozvěděl, že zajdu-li na celnici (fungující v budově téže pošty), balík mohu poslat 15kilový za 348 Kčs, čili za pětinu. Tak se stalo. Příklad cenových proporcí v podmínkách, kde se již střetává poptávka s nabídkou: Plzeň, Františkánská ulice, obchod s vlajkami. Za vlajku československou, americkou, britskou a francouzskou požadovali 19 Kčs, za vlajku sovětskou v téže velikosti pouhé 3 koruny a 20 haléřů. •e» Poslední večer našeho československého pobytu vysílala televize, FT, program, nazvaný >Něžná a sametová<. Nikoliv o revoluci, ale o sex show, striptérkách a NEÍ (Nezávislé erotické iniciativě), natočila Tereza Kopáčkové, 211etá studentka FÁMU. Elegantní a přitom notně necudný opus - frontal nudity dam neholených například - na tohle se na americké televizi nezmůžou ještě hodně dlouho. V tom tedy svět doběhnout a předběhnout, salutuji! Nutno se tedy těšit a palce držet pokroku v přemnohá podobách a doufat, že známý sociolog Ralf Dahrendorf přece jen neměl pravdu, když tvrdil, že ke změně politického systému je třeba šesti měsíců, ke změně ekonomického systému šesti let a ke změně politické kultury let šedesáti, tedy dvou až tří generací. Srpen 1991 - ••• „Dojmy z dřívější domoviny“, nám poslal také JAN BENEŠ. Na rozdíl od Ulčových dojmů >sladkokyselých< jsou to dojmy, pozorované narůžovělými brýlemi. Přineseme je v příštím čísle. ••• POLYGON 7/91 - 25 Ota Ulč, portrétovaný panem vrchním v jídelně čs. parlamentu [pageend25]Cti otce svého Julie Salcherová Chtělo by se mi psát o báječných věcech, o „sametové revoluci" a o tom, jak jsme všichni báječní. O té sameťácké revoluci, kterou jsem prožila přitisknuta dnem i nocí k televizoru, s pocitem, že jsem vlastně strašlivě blizoučko, ačkoliv se to všecko dálo na druhém konci zeměkoule. To ta zatracená televize dělá s člověkem. Nebo ne? Přečasto se moje myšlenky vracejí, ale nenalézám příliš pocitu radosti. Pamatuji se, jaké to všecko bylo, když jsem byla dítko a všecko se mi zdálo veliké a důležité a nepomíjivé, jen já sama jsem byla malá a nemožná. Svět se mi měřil vzdáleností od očí k zemi a nemohu dnes říci, že se snad země nějak zvlášť vzdálila. Nevím už, bylo-li to předtím či potom, co si náš otec odbyl svůj pobyt v malém českém koncentráčku v roce 1945, ale i potom, neobdařen ani malým dekretem, čistý jak lilie, jen lilie poněkud převálcovaná kolečkem dějin, zůstával na svém místě ve městě, kde jsme se zastavili, když jsme museli opustit Těšín, zůstával na svém místě, tnistr krejčovský, což mi tehdy připadalo málo. Asi už to bylo po tom koncentráčku, kam se dostal za vyučování německému jazyku v pokračovací škole, což mu měli vlastenci za zlé, soud sice pak ne, ale ten koncentráček mu už nikdo neodpáral a to, co tam s ním vlastenci dělali, samozřejmě taky ne. Rodinka procházela tou poválečnou revolucí pěkně tvrdě a každý to řešil po svém. Co mu taky jiného zbývalo? Matka, bojovnice, někde bojovala za to, abychom směli žít, a tatínek se nám nalízával tak často, že kvartální alkoholismus už se tomu říkat nedalo. Dílnu jsme museli zavřít, ale z nějakého důvodu s námi zůstal jeden loyální učeň, kterému jsme říkali Vala. Pracovní i rodinné povinnosti pochopitelně v našich poměrech splývaly a mou povinností dcery a Valovou povinností učně bylo tahat mého zmazaného otce z putyček, kde se vytrvale snažil urvat si od života nějakou veselejší chvilku na nepříjemné, ba zachmuřujícípřítomnosti. Dnes, co zralé ženě a matce dospělých dětí, mi přináší uspokojení, že alespoň tohle náš otec měl. Tehdy mě ovšem jeho neoddiskutovatelné opilství naplňovalo příšernou bezmocností, lítostí a zlostí, když jsme s Valou, my dva, vcelku dost malí a nesvalovití, táhli těžkého a těžko ovladatelného, když už ne zcela bezvládného otce domů plískanicí a deštěm. Má zloba se pochopitelně obracela proti otci, ačkoli otec za to nemohl. Městečko nám prostě a živelně vracelo pomstychtivě to, čím je moje krásná matka a sestry popuzovaly dlouhá léta. Vcelku nedůležité, krátké a pomíjivé zážitky, kdy někdy někoho na nějakém plese zastíní, kdy je dáno někomu pocítit před někým méněcennost, táhnou se desítky let a dědí se z pokolení na pokolení. Městečko, kde jsme se na útěku z Těšína zastavili, nás prostě nemilovalo, ačkoliv jsme se tam zastavili jen proto, že jsme se někde zastavit museli, a v tomhle městečku bylo tehdy volné jedno podkroví, kde jsme se mohli v suchu vyspat. Nikoli ovšem, že by nám to podkroví bylo jako vy- hnancům dopřáno bezplatně. Po válce jsme si tu nelásku odskákali, asi stejně, jako kdybychom se byli zastavili v nějakém jiném městečku. Matinka byla zpupná a nedávala na sobě znát, že ji vyhnání z Těšínská zkrušilo, ač by správně měla být zkrušena, ale zažila už jiné a horší útěky, když se vzdalovala z Ruska. Mé sestry byly krásné a občas se svým méně krásným spolužačkám smály, a tatínek byl krejčí a oblékal je, jak se nikdo jiný na městečku neoblékal, takže jsme si za svůj osud zřejmě mohli. Městečko, respektive naši sousedé, nás ostatně pilně udávali i celou válku, protože maminka byla tahleta Ruska, kupodivu gestapo na ta udání nějak nekapírovalo, dvakrát, třikrát zkusili něco vyšetřit, ale potom už nám jen dávali vědět, že nás zas někdo udal. Měli jsme samozřejmě i přátele, bez přátel by se člověku žilo těžko. Naši sousedé Kostkovi, kteří bydleli nad námi, když už jsme se odstěhovali z toho podkroví do baráčků, které postavila pro uprchlíky ze Sudet okupační moc, naši sousedé Kostkovi sdíleli s mými rodiči lásku ke knize a navzájem si půjčovali knížky, které si jinak vypůjčovali v městské knihovně. On byl limit čtyři knihy, a takhle jich vlastně bylo osm, což bylo pohodlné. Pan Kostka měl čtyři syny a pracoval na kriminálce. Synové mě samozřejmě zajímali, pomalu a jistě, jakož i neodvratně jsem se blížila k pubertě, hry na doktory a jiné radovánky už dávno skončily, nastal ostych, tělo nabývalo na nemotornosti a v mém případě na komáro- vosti, zatímco v mozku z toho přibývaly úděsné mindráky, co si s tak komárovitým tělem počít vedle ztepilých sester. Jeden z Kostkových synů, přezdívkou Finiš, navíc hrával na kytaru a zpíval trampské písně. Za nocí naplněných světlem poletujících svatojánských mušek a vydychujících teplo, seděl Finiš, sám a sám, vysoko na kopci zvaném Zamboška, opodál hořel oheň a Finiš do jisker zhasínajících ve tmě oznamoval celému údolí, že losos táhne peřejí. Umění na něj mělo zřejmě degradující vliv, protože zatímco on zpíval, jeho tři bratři, kteří na kytaru hrát neuměli a u ohně nevysedávali, vydávali se jeho tři bratři v gumových pláštích s páskou RG na rukávu do téže noci, a zabavovali majetek vystrašenců, kterých se neměl kdo zastat, a nosili ho domů. Bydlili nad námi, spaní jsme neměli pevné a tak bylo těžké nevšimnout si. Lup býval někdy těžký a pachtili se dost lomozně, tahali rádia a psací stroje, pilu cirkulárku a harmonium, anebo jen rance svázané do přikrývek, jejichž obsah se nedal určit. Ale to všecko bylo po osvobození a neměla bych předbíhat. Před osvobozením, jak se blížila fronta, měli moji rodiče problém, co si počít a kam bezpečně ukrýt pár těch rodinných kousků zlata. Fronta s blížící se Rudou armádou neslibovala zvláštní pocity jistot. Nemyslete si, že se jednalo o nějaký poklad, prosím. Byly to zbytky toho, čím maminku vybavili její rodiče, když spolu s legionáři odcházela z Omska. Zbytky proto, že o většinu už stihla přijít, když se usazovali v Těšíně a bylo zapotřebí, a když z toho Těšína musili utéct, a usazovali se tady, a zase bylo zapotřebí. Mírné rozmnožení přinesla smrt tatínkova otce, po kterém taky zůstaly dva prsteny a zlaté hodinky s přívěskem a vyrytým věnováním k biřmování v roce 1878. Ach, to jsem se rodičům divila, co to mají za starosti, a odsuzovala jsem je velice. Ze všeho toho zbožíčka jsem brala na milost jen jeden z těch dědečkových prstenů, který svým tvarem odpovídal mým dobrodružným představám. Byla to hadí hlava vyřezaná z korálů a zasazená ve zlatě. Rodiče však věděli své a báli se toho, až přijde fronta, a toho, co bude až fronta přejde, třebaže se jinak na konec války, jako každý, těšili. Naštěstí otci od těch starostí pomohl pan Kostka. Starý policajt mu poradil, ať to všecko dá do nějaké krabičky a tu ať na půdě spustí na provázku do komínových dvířek komína pokojových kamen, kde se zas až do podzimu stejně nebude topit. Tam nikdo nějaké zlato hledat nebude, a konec konců, rabující vojáci se vrhají do bytů, ne na půdy. Ale když Němci odjeli a Rusové přijeli, odbylo se to bez rabování, alespoň u nás v městečku ano, když začalo být střílení poněkud hustší, utekli jsme do lesa, který byl naštěstí hned za barákem, ale jak jsme viděli, že se u našeho baráčku rozbalila ruská polní kuchyň, přispěchali jsme zase nazpátek, odemkli dům a počali se s tou kuchyní bratřit. Dokud tam Rusové tábořili, bylo to dobré, i když už tam později nebyla ta kuchyně, se kterou to pochopitelně bylo nejlepší. Všichni jsme mluvili ruský. Horší časy nastaly, když armáda odtáhla, což bylo až někdy v září. Hned první večer se dostavila mezitím utvořená Revoluční garda a otce odtáhli do toho koncentráčku, s čímž byly nějaké starosti, a mezitím se někdo doopravdy vloupal na tu půdu a zlato ukradl. Však co, byl konec války, všichni jsme to přežili, pan Kostka už tedy nebyl u kriminálky, ale se všemi svými syny, mimo Finiše, u RG. Finiš seděl na tom kopci, zpíval svou > Píseň severu< a oheň na Zamboš- ce byl vidět z celého města, a asi taky všude ho bylo slyšet. Kostkovi se s námi potom už nějak nekamarádili, když pan Kostka přišel po odchodu Rusů tatínka zatknout a odvést do toho malého koncentráčku, kde s ním lidová spravedlnost pěkně cvičila. Nějak to kamarádství přestalo, ani ty knížky ho nezachránily, a tak už jsem celý život bez kamarádů. Tak milovali knihy, stejně jako naši, a brali si z nich poučení a naplňovali si s nimi život. Jak se poučili naši, to na mou duši nevím, ale Kostkovi se, kromě Finiše, poučili, že velké doby dávají 26 - POLYGON 7/91 [pageend26]velké možnosti, že lze ledacos ukrást a urvat. K čemupak jim asi bylo tich třicet či čtyřicet radiopřijímačů? Harmonium, když jen Finiš hrál na kytaru, kterou navíc neukradl, pila cirkulárka, když žádný z nich nebyl truhlář, a nepočítaných počítaček a psacích strojů? Tatínka sice soud osvobodil, ale RG ho odmítla z koncentráčku pustit a nevypadalo to, žeje nějaká moc, která je může donutit, aby ho pustili a aby ho přestali nutit pít vlastní moč a lízat drcené sklo, a přestat do něj bušit, když mají náladu zabušit si do někoho, kdo se nemůže bránit. Až naše maminka to vyřešila, rozejela se z toho našeho osvobozeného městečka, odkud už Rudá armáda odevakuovala, a dospěla až do Prahy, kde chytila nějakého ruského důstojníka a pak jeli spolu se čtyřmi vojáky americkým automobilem typu Dodge, až dojeli zase k nám do městečka, kde jsme se na útěku z Těšína zastavili a kde byl tatínek v takovém malém koncentráčku, a šel ten důstojník a ti jeho vojáci se samopaly s bubnovým zásobníkem, zabušili na vrata koncen- tráíku, ještě před ránem, rýpli ty RG děrovanými chladiči samopalů do žeber: „Svinja priekljataja, davaj, tuda!" a vytáhli tuze zbědovalého tatínka z toho malého českého koncentráčku a odvezli domů, kde jsme se všichni naložili na ten automobil typu Dodge a odejeli do Prahy. Tak jsme opustili to městečko, kde jsme se zastavili na útěku z Těšína, abychom unikli věčnému udávání a šikanování, a všemu ostatnímu, co mělo zničit živnost mého otce, to se tedy chtělo. Nakonec jsme na tom vydělali, třebas bez čtyřiceti dvoulampovek. Když pak přišly doby, kdy se už ničili všichni, byli jsme jen proletáři, kteří do dotazníků na otázku po povolání otce psali: Pomocný dělník. Jen si, teď po létech, říkám, co asi dělá ten hodný Vala, který mi pomáhal tahat těžkého otce z hospůdek a dopravit ho domů. Jednou, po mnoha letech, a taky už dávno potom, co tatínek v Praze umřel, mne napadla nezřízená touha zajet si do městečka, kde jsem prožila své dětství a na které tolik pamatuju. Zajet tam a vyšplhat se znovu na kopec Žambošku. Nečekala jsem, že tam uvidím Kostkovic Finiše zpívat u ohně, ten už byl mezitím jistě polapen do tenat nějaké osoby ženského pohlaví, která zpacifikovala jeho neplodnou sentimentalitu k nějaké produktivní činnosti. Spíše mne zajímalo, jestli ten kopec ještě vyběhnu nahoru a v jakém čase a jaké kondici. jela jsem, jak jinak v Československu, v narvaném vlaku, a najednou tak vedle sebe vidím mužskou ruku, jak se v kymácení vlaku pevně drží vrcholu dřevěného opěradla. A na té ruce se skvěl had vyřezaný z korálu a zasazený ve zlatě, ten jediný prsten, který jsem z takzvaného pokladu naší rodiny uznávala. Jediný a jedinečný to prsten mého dědečka biřmovaného v roce 1878, který si ten prsten pořídil za dávných časů ve Vídni, kde šil livreje pro sluhy vykořisťovatelů, čímž se vyšvihnul tak, že posléze měl sto obleků, sbírku holí a různých zbraní, než zase zchudnul a všeho se musel zbavit, ale ten prsten mu zůstal a předal ho svému synu, ntému tatínkovi, který se o jeho osud na konci té velké války tak obával, že ho na radu kamaráda '' Kostky zašil do balíčku, ve kterém byla krabička spuštěná na černém provázku do komína pokojových kamen, ve kterých se až do podzimu nebude topit. Sledovala jsem tu ruku s prstenem jako učarovaná a zjistila, že v uličce stojí, a tou rukou se přidržuje, Kostkovic nejstarší syn Jára. Neměl užgumák a pásku RG, byl v bundě s nápletem. Když jsem se postavila, bodře mne přivítal ve starém domově. Poznamenala jsem, že má krásný prsten, ale jen se zasmál. A co mně zbylo než zasmát se taky. Nechť ho ve zdraví nosí. Mně by byl stejně velký, a dneska už vím, že ten prsten byl sice ze zlata, ale nebyla to žádná krása. Spíš důkladně procovská záležitost. Rodiče býli naivové, každému věřili, každý je napálil. Byli. "Byli důvěřiví a většinou veselí, i když napálení. Ti chytří napalovači mně veselí nepřipadali nikdy. Respekt jsem k rodičům získala díky učni Valovi, nejen proto, že tatínka zbytečně týrali, mučili, ještě krátce před tím, když jsem jednou v noci plné mokrého marastu, břečky, provlhlá a nešťastná, vlekla našeho těžkého a nalitého tatínka a nevydržela to a řekla na jeho mc nechápající hlavu několik hodně neuctivých slov. Tehdy se v deštivé noci učeň Vala zastavil, na rozplizlé vlasy přilepené k čelu mu dopadalo světlo jedné z těch mála pouličních lamp, kterými se městečko vybavilo, a hezky jemně a slušně mne napomenul, že se nesluší, abych o svém otci a dokonce k němu, třebas zrovna nic nechápajícímu, takto hovořila, i když je »vožralej jak svině<, neboť je psáno v Bibli, že ctíti budeš otce svého i matku svou, abys zdráv byl a dobře se ti vedlo na zemi. Trochu se mi zdálo, že poznávám Valu na obrazovce, když jsem bez dechu sledovala, co se děje v Praze v ony dny sametové revoluce. Ale pak se zase někam ztratil, jako tehdy v roce 1945 s námi neodjel do Prahy - a zůstala jen vlastně pověst o něm. (Z kolekce »Kočky & bezkočky<, 1990) ® Pětadevadesáté narozeniny velvyslance Jána Papánka 24. října 1991 se ve Scarsdale u Nového Yorku ve Spojených státech dožil pětadevadesáti let dlouholetý československý diplomat, zakladatel a ředitel Amerického fondu pro čs. uprchlíky, dr. Ján Papánek, rodák z Březové na Slovensku. Od vzniku Spojených národů v roce 1945 do února 1948 zastupoval jako vyslanec Československo ve Spojených národech. Po komunistickém puči v únoru 1948 odsoudil statečně v Radě bezpečnosti účast SSSR na tomto puči komunistů v Československu. V červnu 1952 předložil dr. Ján Papánek zvláštnímu výboru OSN doklady o otrocké práci v Československu: jmenoval 247 táborů nucených prací, v nichž pražská komunistická vláda věznila 350 tisíc lidí. Zdůraznil, že jen jáchymovská uranová ruda, kterou tam tehdy kopali političtí vězňové pro Sovětský svaz, představovala hodnotu dvanácti miliard dolarů, o které bylo Československo ochuzeno. V srpnu 1968 to byl opět dr. Ján Papánek, který poslal Spojeným národům ostrý protest proti násilnému obsazení Československa armádami pěti zemí Varšavského paktu a požadoval, aby se sovětskou agresí zabývala Rada bezpečnosti OSN. Když po puči v únoru 1948 se hrnuly masy uprchlíků z Československa do západního Německa, Rakouska a dalších evropských zemí, zajel dr. Ján Papánek se svou manželkou do Evropy, kde zorganisoval pomoc pro československé uprchlíky. Založil „Americký fond pro čs. uprchlíky“, který za dobu svého dvaačtyřicetileté- ho trvání umožnil mnoha desetitisícům emigrovat do Spojených států, Kanady a jiných svobodných zemí. Dr. Ján Papánek nikdy neváhal pracovat pro spravedlivou věc Československa, byl nekompromisním zastáncem československé státnosti a demokracie. Byl úzce spjatý s osvo- boditelskou trojicí T. G. Masaryka, Edvarda Beneše a M. R. Štefánika v době první světové války, nejuzším spolupracovníkem presidenta Beneše a ministra Jana Masaryka v době druhé světové války. Jeho zásluhy o Československo, o demokracii a humanismus, jsou popsány v knize „Who is who in the World“ (Kdo je kdo ve světě). Obdivujeme jeho věrnost, pracovitost a službu, kterou prokázal Československé republice. U příležitosti jeho požehnaných pětadevadesátin mu přejeme, aby se ve zdraví dožil sta let. Plně si zasluhuje, aby dnešní svobodná vláda v Praze patřičně ocenila Papánkovy zásluhy o Československo. JOŽKA PEJSKAŘ POLYGON 7/91 - 27 [pageend27]„KDYŽ SI TISO NAMLOUVAL HITLERA“ - Polygon 6/91 (str. 30) Článek p. Vlčka v posledním čísle Polygonu je plný nesprávností, neboť Tisa jako válečného zločince odsoudili sami Slováci, kteří nežádali, aby prezident Beneš mu udělil milost. Měl na svědomí životy 53 tisíc Židů, které vydal Hitlerovi. Přirovnávat jej k Háchovi, který neposlal ani jediného Žida do plynových komor, je krajní bezohlednost. Jožka PEJSKAŘ, Fallbrook, USA * * * OBĚŽNÍK informačního a propagačního oddělení ÚV KSČM, Praha, oblast školství / II. Důvěrné! Soudružky a soudruzi! Obracíme se na vás, kteří pracujete ve školství, především v oblasti základního školství. Dostáváme se do důležité fáze mezivo- lebního období a v něm právě vy musíte sehrát velmi důležitou roli. Výchova, děti, styk s rodiči, to vše hraje velmi důležitou roli, kterou nesmíme podceňovat, chceme- li dosáhnout cílů, jež jsme si stanovili a o nichž dobře víte. Pokyny jsme shrnuli do těchto bodů: 1) Ředitelé-straníci, nebo naši příznivci, kteří jsou stále ve funkcích, je jejich povinností, aby se v nich udrželi. Bojujte proti dalším konkurzům, jež naši nepřátelé chtějí obnovit a prohlašujte, že jsou nedemokratické. 2) Vyviňte takovou činnost, aby se do konkurzů nehlásili ti, kteří by proti dosavadním měli šanci. 3) Zakládejte i nadále stranické buňky na školách a pravidelně se scházejte a pracujte v našich intencích, jež dostáváte od našich informátorů. 4) Do povědomí dětí vnášejte chaos. Narušujte dnešní výchovu, propagovanou ministerstvem a uvědomujte si, že musíte zůstat věmi marx-leninským zásadám a politice strany, která se nikdy nezměnila. Vše ostatní je jen kapitalistický tlak s násled- DOPISY & OHLASY ným ožebračováním pracujícího lidu. Učte v duchu morálního kodexu socialistického člověka! 5) Ve směru k rodičům: rozdělte si rodiče na věmé kom. zásadám, rozpolcené, ovlivněné nespokojeností dneškem a nadšené pro současnost. Z toho vycházejte. Oporu hledejte v prvních a přesvědčujte druhou skupinu. Třetí se snažte rozkolísat. 6) Bojkotujte a paralyzujte propagátory demokracie na školách, především starší učitele a tzv. politicky postižené, aby nenacházeli oporu u ostatních. 7) Vnášejte naději do odborů - ty musí být opět naším nástrojem (boj za finanční otázky, rozpory mezi ministrem, vládou a odbory...). Odbory ať tlumí nové rodící se názory na školských úřadech. Nedopustit, aby rehabilitovaní učitelé přednostně dostávali rekreace, láz. poukazy, cesty do zahraničí, jednorázové odměny, vysláni na výpomoc do škol, kam vnášejí škodlivé protisocialistické myšlenky. 8) Rozpoutat kampaň za uchování předlistopadových inspektorů, ved. domovů mládeže, pracovníků OPS - argumentovat jejich dlouholetou praxí a odborností. 9) Zaměřovat se na nové ředitele škol, úřadů a vedoucí inspektory. Znemožňovat je na veřejnosti, mezi učiteli, vyzvedávat jejich špatné povahové rysy a argumentovat jejich osobním životem. Pak klást jim podmínky a chtít po nich to, co nám prospěje. Řadu ředitelů a ved. škol. insp. máme již na naší straně a budou nás podporovat. 10) Blokovat jakékoliv argumenty, jež dochází na školy jako podpora pro učitele, přímo pro učivo žáků nebo v rámci sebevzdělávání. 11) Zaměřovat se na nové ředitele škol. Znemožňovat je - viz bod č. 9. 12) Zaměřovat se na nejmladší učitele a začínající - získávat je na svou stranu. Seznamovat je s našimi protiargumenty, fakty a nedostatky dneška. 13) Vytvářejte archivní materiály z novin, časopisů a p. a používejte jich pro narušení klidu a destabilizaci ve výchově žáků. 14) Pamatujte, že vaše připomínky, ale především zprávy použijeme pro svodky a velmi nám to v naší práci pomůže. Po volbách se musí situace jinak stabilizovat. Před námi je mnoho práce. Propagační středisko ÚV „Poloilegalita je jejich doménou, neumí jít přímo, otevřeně, potřebují dál svoje >de- sítkáře< a spolupracovníky - i když již nyní ne přímo StB. Záludnost, desinformace, špiclování, vstřikování marx-leninského jedu do žil malých školáků. Destabilisovat, rozbíjet, rozsévat chaos, kazit, nenávidět - to jsou oni, v tom jsou slušnými lidmi těžko dosažitelní a těžko pochopitelní. Jsou to oni, nenapravitelní.“ Tento dovětek nám spolu s oběžníkem poslal Dr. Otakar Zoufalý, Neubulach * * * „SLOVO K S. DIENSTBIEROVI“ (Polygon 6/91, str. 19) Vážený pane Brome, velice Vám děkuji za Váš příspěvek, týkající se soudruha Dienstbiera. Oceňuji, že nazýváte osobu pravým jménem: při čtení jsem se přistihla, jak strašlivě mi vadí, že komunisté jako by dnes měli nárok na oslovení, které dříve bylo vyhrazeno jen slušným lidem: pan. Nikdy nikoho by ani ve snu nenapadlo oslovit prof. Jana Patočku anebo prof. Václava Černého soudruhu. To nějak nešlo. Dnes mne tahá za vlasy, že se soudruhům dostalo automaticky oslovení, na které - domnívám se - nemají právo: vždyť už jako děti nás trestali, když jsme oblíbené učitelce řekli paní místo povinného a nenáviděného soudružko. Přiznám se, že mě dosti udivuje, jak vehementně se dnes dožadují demokracie její včerejší zavilí odpůrci. Prapodivnou shodou okolností volají po demokracii pro sebe lidé, kteří svým podpisem pod zásady KSČ spolupodepisovali i smrt Milady Horákové, Jana Zahradníčka, spolupodepisovali např. Jáchymov jako zařízení právní a spravedlivé... a dnes plní Hrad! Pravda, seděl tam i Hitler a Heydrich. Ale tehdy nestál v čele státu svobodně zvolený president. Můžete namítnout, že i Hitler byl svobodně zvolen. Ano, to je neštěstí demokracie: nacionální socialisté byli demokraticky, svobodně a většinou zvoleni. Povídačky o „uchopení moci“ a „podvedení lidu“ (Golo Mann!) se snaží pravdu zakrýt. Tato skutečnost staví demokracii - vůli a vládu většiny lidu - do ne dost lichotivého světla. Neboť co se stane, když se většina zmýlí? A ona se mýlí! Alespoň čas od času. A když si menšina nedá pozor, skončí v plynu. Byla to demokracie, která umožnila hitlerismus, byly to demokracie, které podporovaly stalinismus: kdo nejde s námi - s lidem, s většinou, jde proti nám! A bude smeten a zmizí v Dachau nebo na Solo vkách. Zneužitá, zmanipulovaná „demokracie“ se právě odehrává ve své tristní fraškovité 28 - POLYGON 7/91 [pageend28]podobě - totiž pivní, pepické, umaštěné, ale ne švejkovské, neb ani ta špetka humoru tu není - v ČSFR. Pražský magistrát oživoval kdysi za dávných časů před Antonínem Nádherným jeden podkarpatský soudruh. Jeho heslo (s nímž se netajil, neb tenkrát ještě nemusel, dnes už je dlouho na pravdě Brežněvově) znělo: „Co můžeš urvat, urvi, co můžeš zkurvit, zkurvi“. Soudruzi, jak se mi zdá, rvou prostě dál, jak je to v jejich povaze. V době stalinských procesů jsem byla maličká. Svým směšným rozoumkem jsem však pochopila o komunismu všechno: z radia se hrnula hněvná obviňování, maminka plakala, doma se mluvilo šeptem, v domě bydlely dvě udavačky a musela jsem mlčet o nočních návštěvách jednoho aristokratického „strýčka“, který naši rodinu tajně podporoval. I okolí školy se hemžilo špicly a jedna kurážná učitelka nás, kdož jsme měli příbuzné v lágrech, před nimi varovala. Nikomu jsem to neřekla, hrála si před smutnou maminkou na udatu a v duchu se svíjela strachem. Nevím, zda by to soudruh Dienstbier pochopil, asi má malou hlavu. Já dodnes nechápu, že ve stejné a dokonce i pozdější době mohli vědomě a většinou dobrovolně podpisovat vstup do zločinecké organizace lidé, kteří byli mnohem starší a inteligentnější než já. A ať mi prosím nikdo nepovídá, že soudný (a stoudný, samozřejmě) člověk se podepí- še mímyx dýmyx do jedné řady s vrahy a mučiteli! Ovšemže všichni máme, jak moudře praví pan prezident, svůj podíl viny - nikdo z nás nebojoval proti zrůdám dost aktivně. Jenomže byli ti, co drtili, dobrovolně a sadisticky, a byli ti, co byli drceni. Většina však ,jen“ mlčela - a hajlovala. Někteří odešli, protože na tohle nakonec neměli žaludek. Soudruhu Dienstbierovi bych řekla, že všichni jsme měli možnost podepsat se pod justiční vraždy komunistů - hned vedle něj! Však i nám nabízeli stranu a s ní povýšení mezi nadlidi! A všichni měli jakous takous možnost odejít. Nevěřím však, že by odcházeli dobrovolně. Ani ve 48., ani v 68., ani později. Já nevím, zda by to soudruhu Dienstbierovi došlo, kdybych mu řekla, že z tyranie prostě dobrovolně odejít nelze, to je už takový nějaký zákon. Z čisté radosti nikdo domov navždy neopouští. A lidé, kteří odcházeli, riskovali někdy i život a přesto odcházeli (ať mi to soudruh Dienstbier věří nebo ne) často se zaťatými pěstmi a obličeji zkřivenými ztajeným pláčem. Dnes mají oproti těm všelijakým nahem- ženým soudruhům Dienstbierům jednu nepatrnou výhodu: jejich podpis nefiguruje na jednom papíře spolu s justičními vrahy! ... ... Čeští političtí proletáříčci si přestali okusovat nehty a močit si na boty, odhodili radiovky a utáhli si kravaty. Co se však změnilo v jejich dušičkách? I nadále si osobují právo vědět, co je pro ně dobré - a ve jménu tohoto posvěcení (partaj je sekta) si osobují právo na cizí majetky, i když, jak řečeno, dnes již přísně „legální“ cestou. Cestou práva. Svého práva, podotýkám skromně. Kdo chce více, lépe a radostněji poznat osobnost soudruha Dienstbiera, nechť si přečte jeho brožurku s poetickým názvem „Snění o Evropě“ (rozdávali ji zdarma na minulém frankfurtském knižním veletrhu nečesky mluvícím návštěvníkům, ač je psána česky). I zde je na první pohled patrný rozdíl mezi komunistou staré - škrholov- sko-jakešovské - a nové - dynamické dienstbierovsko-pithartské - generace. S. Dienstbier na rozdíl od tupých demagogů starého ražení je demagog s jistou inteligencí. Bohužel však průhledný. „Odstřelením“ emigrantů zabije hned celou hrst much najednou: zbaví se lidí, kteří jsou ve zkušenosti s demokracií evropského typu dále než on and his melodyboys, kteří se mohou zároveň podělit o jejich majetek (viz restituce) a navíc ještě udeří na nepře- slechnutelnou strunku typicky české závisti těch, kteří zůstali a znají ze Západu jen „hororhauzy“ (obchodní domy jako ztělesnění západní demokracie). Je pravda, že několik málo komunistů trpělo - po osmašedesátém. Avšak i miliony slušných lidí trpěly - už od osmačtyři- cátého! Proč se to tedy ve vládě nehemží těmito, ale oněmi? Vždyť máme lidi charakterově prověřené, politické vězně, zahraniční letce, máme zkušené exulanty, kteří bojovali za svobodné Československo, zatímco komunisté zrazovali naši vlast Sovětům. ... Snad by nám mohli alespoň vysvětlit (abychom se mohli snažit je pochopit), co je k podpisům na listinách hanby a zločinu vedlo a proč mezi zločinci tak dlouho setrvávali (s. Dienstbier, nemýlím- li se, asi 20 let). To, co se zdálo motivovat s. Dienstbiera, totiž „víra v reformovatel- nost“ KSČ (viz „Snění“), se mi zdá být vírou dosti šerednou. Představme si, že by nějaký postnacistický bojovník - zreformo- vaný člen NSDAP - prohlašoval, že věřil, že jednoho dne se jeho partaj přece jen zreformuje a jako takový prostě a bez uzardění si osoboval právo rozhodovat o těch, kteří do NSDAP nikdy nevstoupili! (Ano, ano, přiznávám: NSDAP a KS se liší. V počtu mrtvých! Komunisté jich mají na svědomí - mají-li jaké - podstatně víc!) Já jsem se dosud nedobrala lepšího vyjádření o rozdílnosti lidí, než to při výročí „křišťálové noci“ učinil prof. Viktor Frankl: „Znám jen dvě lidské rasy: rasu lidí slušných a rasu lidí neslušných. Neslušných je, bylo a bude většina. A je na slušných, aby zabránili, aby se k moci dostali ti nejhorší.“ Já si myslím, že fatalita momentální české „sametové“ situace tkví v rozdílném typu myšlení a vychování. Dienstbierové si prostě i ted’ osobují právo na řešení morální a materiální situace těch slušnějších (tj. odnětím materiálna určitým lidem). Nepřijde vám, že slušný člověk by si takové právo nikdy neosvojil? Zajímavé je, že ti dnešní sametoví i jejich včerejší krvaví brojí proti exilu. To je jaksi usvědčuje, že pupeční šňůra se včerejškem nebyla nikdy přestřižena. Oni si tak nějak i osobují právo nestydět se, ignorovat slušnost. Třeba tím dienstbieróvškým demagogickým cynismem, s nímž zlehčují tragiku útěku z vlasti, k němuž svou aktivní podporou zloči- neckého režimu řadu slušných Čechoslováků dohnali. Abych shrnula: zdá se mi, že komunisté se vyznačují jakýmsi elementárním nedostatkem slušnosti. A fantazie. Umělci to nejsou. A nebudou. Rozdíl mezi Camusem a Sartrem je nesmazatelný. Rozdíl mezi Bulgakovem a Polevým též, i mezi Achmatovovou a Ščipačovem. Komunismus a nacionálsocialismus nevytvořily umění. Jsou to jen řady šedých příštipkářů. Já nevím, já bych soudruha Dienstbiera asi politovala, pane Brome, oproti Vašemu plamennému a spravedlivému hněvu. S. Dienstbier se mýlí. Mýlí se historicky. Jeho politický rozum nedosahuje ani tam, kam už před čtyřiceti lety dosahoval rozum maličkých dětí. Milena WAHLENOVÁ, Zurich * * * CO BUDE ZPÍVAT? Tak jsme tu v Austrálii měli na dovolené pana ministra financí ČSFR. A byl to poprask. O tom, jak nám tu vytmavil vývoj a důsledky myšlení v parlamentu ČSFR, už bylo hodně psáno. Pro mne to potvrzuje poznatky, kterým jsem se dlouho bránil. Před rokem jsem totiž stačil se svou australskou rodinou navštívit dědečka a v Ra- donicích jsme oslavili jeho osmdesátiny. Jak se ukázalo, byla to poslední šance a ačkoliv jsem většinu cesty pohádkou mého dětství probrečel nad jejím nynějším stavem, jsem moc rád, že děda mohl vidět pokračování generací; to pro něj bylo nejdůležitější. Je to nakonec důležité pro nás všechny, aťjsme kde jsme. Jsou to právě ty naše kořínky, které nám nedovolí lhostejnost k tomu, jak to vedou naši sametoví revolucionáři. Byl jsem v republice v době, kdy si poslanci odhlasovali platy. Obratem ruky pak žádal ministr zdravotnictví obyvatelstvo o dary. Asi jim nevycházel rozpočet. Děda se mnou plně souhlasil, když jsem se mu - potom, co jsem začal trochu rozumět situaci - svěřil s názorem, že do parlamentu se většinou dostali posr... a ne poslanci. Díky tomu se už od začátku ti, co národ přivedli do nynějšího stavu, mohou smát pořekadlu, že je škoda rány, která padne vedle. Ze sametu se bejkovec neuplete! O té rehabilitační fintě si už bohužel s dědou nepromluvím. Nemám sice doktorát jako pan dr. Klaus a nezvou si mě po světě, abych přednášel o ekonomii, ale zdá se mi, že pan dr. Klaus si tuto čest možná POLYGON 7/91 - 29 [pageend29]nezaslouží. Buď proto, že nerozumí tomu, co tu obhajoval, anebo proto, že tomu rozumí až moc dobře. To, co udělali, neokrádá jenom emigranty, ale daleko víc to škodí celému národu! Republika potřebuje a žádala o zkušenosti, kontakty a valuty ze Západu. Kdo by byl první připraven pomoci než ti, co tam mají kořínky? Ale který Čechoslovák, úspěšný v zahraničí, bude likvidovat nynější život a vracet ss dobrovolně-nuceně, aby měl právo na spravedlnost? Tak jako jiní tvrdil i pan doktor, že není dost peněz na „spravedlnost“ a hodně mu šlo o školky. Nevím, jestli komunisti stavěli školky natruc na pozemcích po emigrantech; možné je všechno. Taky je možné si představit, že by ve všech případech nemovitostí, vlastněných dnes státem nebo různými organizacemi (o kterých se v tomto zákonu jedná), vyškrtli v pozemkové knize historii socialismu. Dejme tomu, že „bohatému emigrantovi“ by se tak vrátila vila či obchodní objekt i s nájemníky. Existující zákony chrání nájemníky, takže nikdo o bydlo nepřijde. Emigrant se přijede podívat, a protože k objektu má vztah, začne se starat. Začne třeba přemýšlet o možnosti otevření pobočky svého podniku, zaměstnat lidi, atd. atd. To vše bez nucení k trvalému pobytu, docela obyčejně, jak to dělají svobodní lidé v demokratickém světě. Jsem zvědav, jestli se na tohle někdo zeptá pana Dienstbiera, který nás tu hodlá navštívit, a jestli se mu dostane potlesku na uvítanou. Já bych počkal, až co bude zpívat. Dušan ČECH, Yeppoon, Qld * * * ODŠKODŇOVÁNÍ V MAĎARSKU „Demokracie není jen politická soustava, ale také především mravní. “ (TGM, Otázka sociální) Můj dávný spolužák z gymnasia, který nyní žije v Budapešti, mně poslal překlad části maďarského zákona o odškodnění. Maďarsko odškodňuje občany, kteří utrpěli v totalitním režimu majetkovou újmu a byli v té době maďarskými občany, jejich pozůstalé potomky nebo manžele. Maďaři, kteří žijí v zahraničí, si mohou opatřit doklady na konzulátech. Tedy žádná diskriminace exilu, žádná vazba na „trvalý pobyt“ a na současné občanství. Odškodnění přísluší fysickým osobám, jejichž soukromé vlastnictví utrpělo újmu na základě předpisů vydaných po květnu 1939. Maďarsko za sebou nemá žádný odsun Němců usnesený v Postupimi vítěznými velmoce- mi po porážce Německa a jeho spojenců, k nimž Maďarsko patřilo. Brzy bude možná mít stejný statut i odtržené Slovensko. Řešení podobné maďarskému by mohl provést i československý posttotalitní režim, kdyby nezpochybňoval postupimskou dohodu, měl dostatek dobré vůle a slušnosti a neházel exil přes palubu. Mohl by např. odškodnit i vlastníky majetku znárodněného v roce 1945 a později, za nějž čs. občanům nebyla náhrada nikdy vyplacena, jak určovaly dekrety podepsané presidentem Benešem. Odškodněni byli jen vlastníci zahraniční. Československé odvolávání se na „nedozírné náklady“ je, zdá se, jen výmluva. Pochybuji, že je na tom Maďarsko hospodářsky lépe než Československo. Nejde přece jen o problém hospodářský, ale v prvé řadě o právo a spravedlnost. Dr. Svatopluk ŠIMEČEK, Chám, Švýcarsko * * * NECHCEME BÝT VYLOUČENI! Blíží se datum parlamentních voleb 1992 a jistě byly zahájeny přípravy na návrh volebního zákona. Nechceme, aby se opakovalo pokrytecké a nedemokratické opatření, které nám a ostatním občanům žijícím ve vzdálenější cizině znemožnilo vloni použít svého volebního práva. Žádáme, aby nový volební zákon umožnil volit na půdě diplomatických zastupitelství ČSFR v zemích našeho bydliště aneb prostřednictvím zástupce zplnomocněného volební prokurou. Je to obvyklé ve všech demokratických státech a umožnily to i bývalé „lidové“ demokracie, jež jsme svého času považovali za méně liberální, než naše něžně revoluční vlast. Diskriminace, které jsme se dožili od dnešního vedení státu, nás bohužel přinutila poopravit své mínění. Žádáme, aby pro občany ČSFR trvale usazené nebo delší dobu dlící v cizině, byly otevřeny k zápisu na velvyslanectvích a konsulátech volební seznamy. Dle počtu zapsaných pak zřízeny zahraniční volební obvody podle stejného volebního klíče jako ve vlasti. Oprávnění voliči by pak cestou poštovního styku s čs. zastupitelským úřadem měli možnost ověřit si, zda jejich jména jsou uvedena ve voličských seznamech a vyžádat si zaslání kandidátních listin - a rovněž i poštou odeslat svůj hlas na adresu volební komise na prisl, vyslanectví. Podobná volební praxe je zavedena ve švýcarském volebním zákoně. Naši občané v zahraničí tak budou moci vyslat do zákonodárných orgánů své vlastní zástupce. Jejich dlouholeté zkušenosti života v demokratických státech s vyspělým hospodářstvím budou moci přispět k přeměně naší vlasti v opravdovou demokracii, zaručující občanům svobodu a prosperitu. Obracíme se na všechny organisace českých a slovenských politických vězňů ve vlasti a v zahraničí, na všechny krajanské spolky i jednotlivé občany, aby svými dopisy zákonodárným a vládním orgánům, politickým stranám a poslancům ČSFR podpořili náš požadavek, který posíláme činitelům ve vlasti, kteří připravují volební zákon. Tuto výzvu býv. polit, vězňů nám zaslal Ing. Zdeněk LEINER z Francie ♦ * * Panu JUDr. Miroslavu ŽIVNÉMU, vedoucímu odd. majetkoprávního MINISTERSTVA FINANCÍ ČR Vážený pane, jenž zdobíte své jméno titulem .Juris Utriusque (seu Universi) Doctor“, vězte, že opravdový právník v tom pravém slova smyslu by přinejmenším zaváhal anebo přímo odmítl schválit, natož podepsat takový žblebt, co jste mi nechal poslat, žblept, byťzatím „legální“ na základě zákona odhlasovaného pseudodemokra- tickým parlamentem, v němž je doposud ukryta pod různými hlavičkami spousta komunistů, zvyklých kdykoliv zvedat ruce pro cokoliv, hlavně když jim zůstanou koryta. Ten váš papír, natištěný možná i na laserové mašině (získané třeba i díky těm otravným „emigrantům“) mi dost připomíná - kromě té poslední věty - naše odsouzení z roku 1970 (psané však tehdy ještě na obyčejném psacím stroji). Nikdy jsem po penězích nebažil, do exilu jsem odcházel s přesvědčením člena KANu, že alespoň v zahraničí budu moct proti té sprosté komunistické totalitě něco udělat a po 22 let jsem vydržel i s rodinou přes všechny obtíže s tím spojené žít jako československý uprchlík. Teď však žádám Belgičany o jejich občanství a doufám, že aspoň zde budu jednou smět žít a umřít jako plnoprávný občan. Nejsem právník, ale zdá se mi, že českým zákonem prováděná diskriminace vůči vlastním nekomunistickým občanům žijícím v exilu odporuje mezinárodním právním zásadám a bude možná jednou překážkou pro stát, který se chce zařadit mezi zřízení demokratická a bude chtít, jak se zdá, se brzo ucházet o přijetí do jejich kruhu. Komunistický (a někdy i jinostranický) argument, že „emigranti si žili a žijí“, je dosti povrchní a valně neobstojí, neb oni také velmi často - a v počátcích obzvláště - museli hodně a tvrdě pracovat (což - jak se zdá - není doma zatím moc zvykem a u těch, co byli u moci a hrabali, už vůbec ne), aby obstáli v konkurenci, zvláště když většina musela začínat z ničeho, třeba i ve 40 i více letech. S pozdravem MUDr. Milan JANOUŠEK, (zatím stále ještě čs. uprchlík) Ottignies - LLN, Belgie * * * 30 - POLYGON 7/91 [pageend30]für Versicherungs-, Finanz- und Unfernehmensberatung sowie Immobilienhandel und Vermittlung raaaara ■ Čtyř- a vícenásobné zvětšení kapitálu ■ Neutrální expertizy * Porady, týkající se pojištění, financí, podnikání, koupě a prodeje nemovitostí ■ Budete dědit ve Švýcarsku, v Německu, v Československu ? Pozor na §§§ ! ■ Jak vysoký bude Váš důchod? ■ Jak dlouho budete pobírat svou výplatu v případě nemoci nebo úrazu ? ■ Zajímáte se o koupi akcií, obligací apod. ? ■ Znáte výhody »třetího sloupce jistoty« ? ■ Chtěli byste vědět, co je bezpodmínečně nutné a co méně nutné v otázkách pojišťování se ? ■ Vyřizujeme náhrady škod z pojišťoven ve Švýcarsku, Německu, Československu ■ Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. raaasra Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01)93252 03 DIVADÉLKO f 8103 UNTERENGSTr Ín GEN „Vesele před koncem roku” s divadlem Járy da Cimrmana Unterengstringen 13. 12. — Bern (Victoriahall) 14. 12. 91 Reservace vstupenek na telefonech: 01-750 41 55, 980 21 73, 937 34 95 nebo 056-96 25 89 ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 5273 by Paul Kantorek PRODEJNA čsrá « PŮJČOVNA VIDEA je otevfena denně na Badenerstrasse 698, 8048 Zürich Telefon 01/431 68 78 Telefax 01/432 95 92 KALENDÁŘ pro Vás a Vaše přátele beze slov za Fr. 10.— + poštovné. V ČSFR nevyjde! POLYGON 7/91 - 31 [pageend31]POLYGON ___________ reportér Postfach 1737 CH-8048 ZÜRICH-ALTSTETTEN SYMPHONISCHES ORCHESTER HODONÍN Leitung: Jan Nosek Solisten: Maria Gracia Sorrentino, Klavier Stephan Baumgartner, Fagott Vychází osmkrát za rok. Vydává: Ludvík Friede - POLYGON-Verlag, Zürich Telefon: (01)432 17 68 SLOŽENÍ REDAKCE: REDAKTOŘI: Jaroslav Lambert (Švýcarsko) Dr. Rudolf Ströbinger (Německo) DOPISOVATELÉ a SPOLUPRACOVNÍCI: Jan Beneš, USA Dr. Jaroslav Bohanes, Československo Plk. Adolf F. J.Karlovský, Švýcarsko Josef Koláček, Vatikán Dr. Helena Kosková, Švédsko Dr. Tomáš Krystlík, Německo Dr. Robert F. Lamberg, Argentina Jindřich Lion, Rakousko Prof.dr.Jan Milič Lochman, Švýcarsko Frank Marlow, USA Jára Mečů, USA Prof.dr.Antonín Měšťan, Německo Prof.dr.Jiří Nehněvajsa, USA Ota Rambousek, UŠA M.Swinkels-Nováková, Belgie Jindřich Stikarovský, Jižní Afrika Pavel Stiller, Německo Dr. Jaroslav Suchý, Československo Vladimír Škutina, Československo Prof. dr. Ota Ulč, USA Vladimír Valenta, Kanada Arnošt a dr. Eliška Wagnerovi, Kanada Dr. Otakar Zoufalý sen., Německo Milan Cimburek, Švýcarsko Jan Kristofori, Švýcarsko Telefony: redakce: 01/372 09 30 administr.: 01/432 16 78 Telefax: red. iadm.: 01/433 06 20 (mezinárodní předčíslí pro Zürich: ..411/) UPOZORNĚNÍ ČTENÁŘŮM: Časopis »Polygon« uveřejňuje mnohdy názory, s nimiž sejeho redakce ani vydavatel neztotožňují. Žijeme však v demokracii, kde má každý právo svůj názor svobodně vyslovit a zdůvodnit. Předplatné na 1 rok: -130129 pozemní a lodní cestou ............sfr. 46,— letecky...............................................sfr. 52,— Tisk: Milan Cimburek, Badenerstrasse 698, 8048 Zürich — Telefon (01) 431 68 78 Printed in Switzerland 200 JAHRE MOZART Baden AULA UNTERBODEN in Nussbaumen Mittwoch, 27. November 91, um 20.15 Uhr Often KONZERTSAAL Donnerstag, 28. November 91, um 20.15 Uhr Dielsdorf KIRCHE in Bachs Freitag, 29. November 91, um 20.oo Uhr Muri (AG) FESTSAAL im Klostergebäude Samstag, 30. November 91, um 20.15 Uhr Zürich GROSSMÜNSTER Sonntag, 1. Dezember 91, um 16.oo Uhr Vorverkauf für: Billette Sfr 25.-/15.- Baden GB Nussbaumen 056'82'30'30 Olten TCS 062'32'82'34 Zürich BIZZ 01'221'22'83 oder telefonisch für alle Konzerte 056'96'25'89/34 frÄus TRÄDGÄF DS SATAN 2 GBG >31 --------- FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGÄRDSGATAN 2 411 08 GOTEBORG Telefon 031 / 130129 assaasj HOTEL-PENSION Majitelka: Jana Šrámová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velikou slunnou terasu. — Místnosti pro asi 20 osob pro soukromá setkání. Máte-li čtyřnohého přítele, může přijít s Vámi. 8500 NÜRNBERG 40 Comeniusstr. 8 Telefon 0911/44 84 48 (přímo proti jižnímu východu hlavního nádraží) [pageend32]