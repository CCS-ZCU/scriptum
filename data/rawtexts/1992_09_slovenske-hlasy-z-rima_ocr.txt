ISSN 0394-8978 Spedizione in abbonamento postale - Gruppo III. (70 %) Slovenské hlasy z Ríma časopis slovenských katolíkov september 1992 ročník 41 9 D. Hrušovský: NÁVŠTEVA SLOVENSKÝCH BISKUPOV « AD LIMINA »....................................2 PREJAV SVÄTÉHO OTCA K BISKUPOM Z ČSFR PRI ROZLÚČKE NÁVŠTEVY « AD LIMINA »...............................4 G. Di Sclafani: BOH Ml DOPRIAL MILOSŤ VIDIEŤ LEPŠIE ČASY............................ 8 A. Jakubík: GORAZD ZVONICKÝ VO VLASTI . . 11 A. Cimagalli: OTROKYŇA ZO SUDANU BLAHOSLAVENOU ................................................12 P.L. Guiducci: NEUROBILA PANNA MÁRIA CHYBU, KEĎ UKÁZALA TROM FATIMSKÝM DEŤOM PEKLO?...................................... 14 A. Zichichi: FANTÁZIA NÁS ROBÍ VYŠŠÍMI NAD KOMPUTERY........................................... 17 G. Bosco: JA SOM NEVERIACI.........................18 P. Lazzarin: VEĽKÝ REFORMÁTOR A MYSTIK. . 20 Red.: JEŽIŠ ŽIJE.............................................23 L. Brunelli: NAŠE NEPOPIERATEĽNÉ PRÁVO. . 24 [pageend1]NÁVŠTEVA SLOVENSKÝCH BISKUPOV « AD LIMINA » Podľa predpisov cirkevného práva diecézny biskup má každých päť rokov predložiť Svätej stolici podrobnú správu o stave diecézy a prísť osobne do Ríma « ad limina apostolorum — k hrobom apoštolov» stretnúť Svätého Otca a jeho spolupracovníkov na rímskych ústredných orgánoch cirkevnej správy. V dňoch od 19. do 27. júna 1992 boli takto v Ríme všetci biskupi, združení v Biskupskej konferencii Českej a Slovenskej federatívnej republiky, a to desať biskupov z Čiech a Moravy a štrnásť biskupov zo Slovenska. V rámci návštevy každý diecézny biskup mal osobné stretnutie na audiencii so Svätým Otcom, ktorý už poznal písomné správy o našich diecézach. Rozhovor sa točil okolo otázok pastorácie, ohlasovania evanjelia, ka- techizácie všetkých vrstiev veriacich, vyučovania náboženstva, náboženskej situácie atď. Záujmový okruh je tu veľmi široký. — Na konci audiencie biskupi predstavili Svätému Otcovi prípadne i svojich pomocných biskupov. Dlhý rad audiencií otvoril Otec kardinál Korec, po ňom šiel Otec arcibiskup-me- tropolita Sokol, a tak rad radom všetci ostatní. Okrem toho všetci slovenskí Otcovia biskupi sa zúčastnili i na hromadnej verejnej 2 Na hroboch apoštolov Návšteva « ad limina» je v prvom rade púťou. Hneď na začiatku rímskeho pobytu v sobotu 20. júna si biskupi vykonali púť na hrob sv. Petra. Koncelebráciu v krypte svä- topeterskej baziliky viedol Otec kardinál Korec, ktorý v obsažnej homílii rozviedol aj celé duchovné ovzdušie cesty do Večného mesta. V nedeľu 21. júna putovali Otcovia biskupi k hrobu sv. Cyrila do baziliky sv. Klementa, kde viedol koncelebráciu brněnský biskup Stretnutia so Svätým Otcom Cikrle. V pondelok 22. júna predsedal kon- celebrácií v bazilike sv. Pavla pražský arcibiskup Vlk, v utorok v hlavnej bazilike Panny Márie prešovský biskup Hirka a na záver v piatok 26. júna v Lateránskej bazilike viedol koncelebráciu trnavský arcibiskup- -metropolita Sokol. [pageend2]audiencii v stredu 24. júna, na ktorej bolo prítomných približne tisícdvesto slovenských pútnikov. Pohľad na audienčnú sálu bol veľkolepý, a keď naši pútnici so svojimi biskupmi povstali k spevu pápežskej hymny, celá sála sa akoby zvlnila. Ján Pavol II. bol očividne dojatý. V štvrtok 25. júna ráno všetci prítomní biskupi koncelebrovali so Svätým Otcom v jeho súkromnej kaplnke. Sv. omša bola po latinsky, čítania a spevy po slovensky so záverečným českým spevom. Po sv. omši každý prítomný mohol osobne pozdraviť Svätého Otca pri stretnutí v salóne pri kaplnke. V ten istý deň pozval Ján Pavol II. všetkých slovenských biskupov na obed. Sám nás rozsadil okolo seba. Rozhovor bol veľmi srdečný v spomienkach na doterajšie styky s jednotlivými biskupmi a v rozoberaní terajšieho položenia Cirkvi na Slovensku. Najdôležitejšie pracovné stretnutie so Svätým Otcom bolo na záver rímskej cesty v piatok 26. júna o jedenástej predpoludním. Jána Pavla II. pozdravil predseda federálnej Biskupskej konferencie Otec biskup Tondra. Stručne zhrnul situáciu Cirkvi u nás a poukázal na ťažkosti i radostné stránky, s ktorými sa biskupi stretajú. Ján Pavol II. odpovedal obšírnym a závažným príhovorom, ktorý určuje program do činnosti v budúcnosti. Prejav Svätého Otca je uverejnený v plnom znení na inom mieste nášho časopisu. Pri návšteve našich Otcov biskupov « ad limina » Slovenský ústav sv. Cyrila a Metoda zohral tiež dôležitú rolu. Mal som osobne na starosti celú organizáciu návštevy a neraz sme zisťovali, že bez takéhoto organizačného strediska v Ríme by všetko bolo bývalo omnoho ťažšie. Na záver sme zase mohli spoločne ďakovať Pánu Bohu, že takto náš Ústav aj tu mohol byť užitočný. Slovenskí Otcovia biskupi vyslovili na biskupskej konferencii v Nitre dňa 20. apríla t.r. úmysel bývať počas rímskeho pobytu v Slovenskom ústave sv. Cyrila a Metoda. Takto chceli byť « vo svojom », aby mali možnosť osobne sa porozprávať medzi sebou i s obyvateľmi a pracovníkmi Ústavu. Pre našich kňazov — študentov to znamenalo presťahovať sa do iných, skromnejších priestorov a uvoľniť izby biskupom. Pre sestričky to značilo zvýšenú starosť a prácu. Všetci to však s radosťou vzali na seba a zasluhujú si pre ochotu uznanie, obdiv a vďačnosť. Slovenskí biskupi teda bývali v našom Ústave: po návšteve Jána Pavla II. u nás dňa 8. novembra 1981 bola to najdôležitejšia a najvzácnejšia návšteva pod strechou tohto domu. Pri príležitosti cesty « ad limina » putovali do Ríma s Otcom biskupom Balážom i jeho bohoslovci na čele s predstavenými seminára. V nedeľu 21. júna popoludní prišli všetci k nám. Pridalo sa k nim i rímske spoločenstvo slovenských kňazov, bohoslovcov, rehoľníkov, rehoľných sestier a laikov. V kaplnke slúžili sv. omšu všetci slovenskí biskupi s prítomnými kňazmi pod vedením banskobystrického biskupa Otca Baláža, ktorý povedal i homíliu. Po sv. omši naše sestričky pripravili skromné pohostenie pre účastníkov. Každý sa tu dobre cítil. Mnohí to výslovne povedali a všetci sa večer ťažko rozchádzali. V pondelok 22. júna sme pozvali na obed do Ústavu i biskupov z Čiech a Moravy. Mali možnosť vidieť Ústav, bližšie sa o ňom poinformovať a porozprávať sa s jeho obyvateľmi. — Po krátkej popoludňajšej 3 Návštevy na úradoch Svätej stolice Pápež nemôže zvládnuť celú agendu cirkevnej správy sám, preto má okolo seba viacero úradov, ktoré tvoria spolu rímsku kúriu. Sú rozdelené do niekoľkých oddelení: kongregácie, pápežské rady, sekretariáty, súdne orgány, správne úrady a rôzne výpomocné služby. Keď prichádzajú biskupi « ad limina », už vopred vypracujú zoznam orgánov, ktoré chcú navštíviť, s otázkami, čo im mienia predložiť. Naši biskupi navštívili spolu osemnásť takýchto úradov. Stálo to veľa námahy, ale každý účastník bol spokojný s obohatením, ktoré získal. Nemožno osobitne spomínať všetky tieto styky, ale spomeňme aspoň tie, čo pre nás Slovákov boli najmilšie a súčasne i bohaté na poučenie: v poradí to bolo stretnutie s Otcom kardinálom Tomkom na kongregácii pre evanjelizáciu národov, návšteva na ústredných súdnych orgánoch u Otca preláta Fal- Úloha nášho Ústavu sv. Cyrila a Metoda tina a pracovné stretnutie na kongregácii pre vieroučné otázky u Otca kardinála Ratzin- gera, kde je podtajomníkom slovenský prelát Zlatňanský. [pageend3]prestávke sme tu mali v ten deň aj zasadnutie Biskupskej konferencie Českej a Slovenskej federatívnej republiky. Keď sme v stredu 24. júna popoludní vítali v Ústave okolo osemsto slovenských Eútnikov, ktorí prišli k nám na sv. omšu, oncelebrovanú všetkými našimi biskupmi a prítomnými kňazmi, bol to nádherný pohľad a dojímavý zážitok: možno povedať, že to Ústav doteraz ešte nikdy nevidel. Viacerí vyslovili otázku: « Čo by sme robili, keby tu Ústavu nebolo? » — Nuž, keby sme sa chceli stretnúť, museli by sme si pýtať miesto a povolenie od cudzích. Takto sme boli vo svojom. A videli sme dôležitosť Slovenského ústavu sv. Cyrila a Metoda aj pri tejto príležitosti. PREJAV SVÄTÉHO OTCA K BISKUPOM Z ČSFR PRI ROZLÚČKE NÁVŠTEVY «AD LIMA» Pán kardinál, drahí bratia arcibiskupi a biskupi z troch cirkevných provincií: Čiech, Moravy a Slovenska! 1. Buďte vítaní na tejto audiencii, ktorú bez váhania nazývam historickou, pretože po prvýkrát po štyridsiatich rokoch Petrov nástupca sa teší z milosti, že môže prijať celý biskupský zbor zo všetkých trinástich diecéz, do ktorých sa rozdeľuje život Katolíckej cirkvi v milej Českej a Slovenskej federatívnej republike. Dobrý a milosrdný Boh, « Otec svetla, od ktorého pochádza každý dobrý údel, každý dokonalý dar» (porov. Jak 1,16-17), dnes, po štyridsiatich rokoch nám dovoľuje znova [irežívať naplno túto vzácnú chvíľu kolegia- ity a bratskej jednoty. Moje spomienky na prechádzajúce návštevy « ad limina » sprevádzajú bolestné pocity. Pred desiatimi rokmi tu boli prítomní iba piati biskupi z Česko-slovenska (porov. Insegnamenti, V 1, 1982, pp. 806-818); pred piatimi rokmi pán kardinál Tomášek niesol sám na sebe ťarchu reprezentanta všetkých biskupstiev, keď bol pri návšteve «ad li- mina » prítomný iba on sám (porov. tamže, X 3, 1987, pp. 751-754). Áno, ten Boží muž bol pre mňa symbolom viery a hrdinstva jednej zdecimovanej Cirkvi, ktorá však neprestávala byť živá. Dnes aj k nemu zalieta moja myseľ s hlbokou úctou a uznaním. 4 Na záver Treba už len vysloviť radosť nad uskutočnením návštevy « ad limina » a nádej, že prinesie nové svetlo a nové požehnanie pre Cirkev, ktorá žije a pôsobí na Slovensku. Dominik Hrušovský, riaditeľ Ústavu, biskup pre slovenských katolíkov v zahraničí 2. V rokoch, keď sa odohrali dve vyššie spomínané návštevy « ad limina », mnohým z vás, ctení a milí bratia, chýbala sloboda, lebo štátne aparáty vás donútili k prácam, ktoré vám znemožňovali vykonávanie posvätnej služby, alebo vás poslali do malých okrajových farností, kde bolo značne obmedzené vaše pôsobenie. [pageend4]3. S hlbokým záujmom som sledoval relácie, ktoré ste pripravili na túto návštevu. Potešili ma pozitívne črty, ktoré ste podčiarkli s veľkým zmyslom pre realitu a s úzkostlivou starostlivosťou o spásu duší: dobre formovaní kňazi, verní svojmu povolaniu ako výraz úplnej vernosti Cirkvi a Petrovmu stolcu; kňazi, ktorí nezradili ani v najdramatickejších chvíľach, kňazi, ktorí trpeli vo väzeniach, na nútených prácach, stratou « štátneho súhlasu », ako aj samotou umelo udržovanej izolácie. Znovuzískaná sloboda vyviedla na svedo veľký počet rehoľníkov a rehoľných sestier, ktorí sa postupne, i keď nie úplne, mohli vrátiť do rehoľných domov, aby pokračovali v poslaní svojich kongregácií, a čo sa týka jednodivcov, aby sa tiež zapojili do pastoračnej činnosti príslušných diecéz. S radosťou v srdci prijímam správu o množstve nádejných povolaní u vás. Vaši mladí napĺňajú semináre i noviciáty. Vzrastá všade počet trvalých diakonov. Nové povolania sú bezpečným znakom jestvovania mnohých skutočne kresťanských rodín: mnohé z vašich rodín by mohli slúžiť za vzor, tak v Čechách a na Morave, ako aj na Slovensku. Zostali verní pravidelnej účasti na nedeľných svätých omšiach, na častej svätej spovedi, ako aj tradičným formám ľudovej nábožnosti, okrem iného aj pútiam do mariánskych svätýň, stredísk duchovnej obnovy. Laici, ktorým sa dlhý čas zakazovala činnosť v Cirkvi, sa dnes stále uvedomelejšie chytajú miesta, ktoré im patrí: svedčí o tom aj stále rastúci počet katechétov, ktorí sa zúčastňujú na kurzoch na rozličných teologických fakultách, ako aj iniciatívy na poli charitatívnej služby a sociálnej starosdivosti, ktoré dnešná spoločnosť tak veľmi potrebuje. Sme svedkami zobúdzajúceho sa záujmu, ba dokonca určitého smädu po hlbšom poznaní právd kresťanskej viery, ako o tom svedčí aj veľký počet krstov tak mladých ako aj dospelých, ktorí po určitom čase Erežitom vo vážnom hľadaní a štúdiu, roz- odli sa vstúpiť do Cirkvi. Sú to nádherné Božie divy svetla, pre ktoré musíme na kolenách ďakovať Pánovi. Ale ako to už býva, vedľa týchto « svetiel» nechýbajú ani tiene. Kňazi, i keď sú osvedčení, majú svoj vek, ktorý stále rastie, takže aktívne sily pomaly upadajú; počet kňazov vôbec nezodpovedá skutočným potrebám duchovnej starostlivosti, a novokňazi z radov bohoslovcov nateraz nestačia zaplniť uprázdnené miesta. Už som vyššie spomenul, že veľa rodín sa vyznačuje hlbokými kresťanskými hodnotami; na druhej strane však hrozia znaky Íiostupného rozkladu rodín. Myslím na bo- estné « rany », ktoré ste zaznamenali všetci vo vašich diecézach: veľký počet rozvodov; veľké množstvo potratov; veľmi rozšírené používanie antikoncepčných prostriedkov. 5 Tvrdo ste platili za vernosť Kristovi a za lásku k Petrovi, ktorá vás tu práve dnes, hneď po modlitbe na Petrovom hrobe zjednotila s jeho nástupcom. Vy, milí bratia, spolu so svojimi drahými kňazmi a s celým zástupom odvážnych kresťanských spoločenstiev «prišli ste z veľkého súženia» (porov. Zjv 7,14), v ktorom vládla snaha udusiť Cirkev, ktorá bola vystavená neslýchané vytrvalému policajnému nádaku. No po niekoľkých desaťročiach utrpenia a sužovania, prozreteľná a otcovská Božia ruka vyviedla vaše národy na slobodu revolúciou, nazvanou « nežná », pre jej nekrvavý a pokojný priebeh, a takisto preto, že ukázala svetu odhodlanosť a odvahu tých, ktorí vytrvali spoločne so všetkými zdravými silami. Vedľa sociálnych, politických a kultúrnych síl, sa práve Cirkvi dostalo popredné miesto v spoločnosti. Všetky diecézy majú svojich biskupov. Cirkevné štruktúry sa postupne postavili na nohy a teraz horlivo pracujú na tom, aby jednodivé diecézy uviedli do života smernice Druhého vatikánskeho konciliu. 4. Z týchto dôvodov má Cirkev vo vašich drahých národov pred sebou veľmi naliehavú úlohu, ktorú môže vhodne splniť jedine s pomocou Ježiša Krista. Táto úloha má jeden jediný spoločný menovateľ: « novú evanjelizáciu». Toto je odkaz, ktorý vám všetkým minulého októbra odovzdala Európska biskupská konferencia (porov. Záverečné uznesenie 2,3). Všetka pastoračná prax, ktorej budete musieť čeliť v budúcich piatich rokoch a vzhľadom na blížiace sa tretie tisícročie, musí vychádzať zo spoločného úsilia o nové a živé, neúnavné a radostné ohlasovanie evanjelia. Vaši prví spolupracovníci na tomto nesmiernom diele sú kňazi. Bolestné udalosti z [pageend5]6 predošlých štyridsiatich rokov sa stali jedinečnou príležitosťou k vlastnému posväcovaniu a k hrdinstvu. No priniesli so sebou aj smutné následky, ktoré sa prejavujú ešte dnes: chýbala možnosť držať krok s vývojom teologických a pastoračných vied a so štúdiom koncilových dokumentov, a tým sa postupne zosilnil určitý druh individualizmu. Teraz vašou hlavnou úlohou musí byť odstrániť tieto nedostatky: pravidelnými schôdzkami — «kňazskými dňami», mesačnými duchovnými obnovami a predovšetkým duchovnými cvičeniami. 5. Počas mojej apoštolskej návštevy v apríli 1990 som vyjadril nádej, že bolestné rozdelenia, ktoré vznikli v radoch kňazstva činnosťou organizácie sympatizujúcej s režimom, by mohli byť konečne prekonané. V septembri 1990 ste slávili vo svätyni na Velehrade veľkú eucharistickú bohoslužbu zmierenia, počas interdiecézneho dňa, zasväteného tomuto cieľu. Ani v diecézach nechýbali rozličné inciatívy zmierenia. Povzbudzujem vás, aby sa proces zmierenia realizoval naplno. Mám veľkú nádej, že tajne vysvätené duchovné osoby, ktorých prípady boli rad radom a s patričnou pozornosťou preskúmané kompetentnými úradmi, prijmú navrhnuté riešenia a dajú sa pre dobro Cirkvi k dispozícii zákonným pastierom, ktorými ste, Vy, biskupi. Vyzývam ich k tomu s veľkou a bratskou láskavosťou, dojatý svedectvom, ktoré vydali. Čaká na nich « veľká žatva »! 6. Život farnosti je takpovediac prirodzeným stredom radostného ohlasovania blahozvesti pre obnovu svedomia a pre formáciu skutočnej a vieryhodnej kresťanskej spoločnosti. Bude vhodné obohatiť farnosti potrebnými štruktúrami, osobitne inštitúciou pastoračných rád, aby sa do života farnosti zapojili všetky jej zložky. Kňazi, ktorých vediete, musia oživovať vedomie, že farnosť je cirkev v malom, kde kresťanské spoločenstvo tvorí pri eucharistickom oltári jedno srdce a jednu dušu a kde čerpá potrebnú silu pre dôsledný život podľa Evanjelia. Úsilie katechizácie, ktorá je dnes potrebná viac ako kedykoľvek predtým, malo by preniknúť k všetkým vrstvám spoločnosti: k rodičom, ktorí sa pripravujú na krst svojich detí, ku chlapcom a dievčatám, k mládeži, k študentom, ku katechumenom, k ľuďom sveta práce, kultúry a politiky. Často rôznorodé zloženie vašich diecéz, kde žijú nie zanedbateľné spoločenské a etnické menšiny, vyžaduje stále úsilie, aby každej z týchto spoločenských vrstiev sa dostalo potrebnej duchovnej starostlivosti, ktorú Cirkev má poskytovať všetkým bez rozdielu. Je potrebné taktiež mať na zreteli aj rastúci fenomén siekt, ktoré sa u vás rozširujú. Snažte sa, aby veriaci mali v srdci zakorenené živé a pevné dôvody svojej viery, aby ju mohli brániť a šíriť s nákazlivou radosťou svojho presvedčenia. Je taktiež potrebné naďalej vyvíjať všetko úsilie, aby žiaci a študenti mohli využívať možnosti, ktoré im dáva zákon, aby mali vyčovanie náboženstva vo vyhovujúcich hodinách, v čase vhodnom pre dobré vnímanie podávanej náuky. Je potrebné starať sa najmä o formáciu dostatočného počtu učiteľov a katechétov s vyhovujúcim vzdelaním, zodpovedajúcim požiadavkám školských autorít a samotných učiteľov. 7. Popri rôznych úsiliach vašej služby, na ktoré som poukázal, chcel by som ešte vyzdvihnúť niektoré skutočnosti, ktoré majú upútať vašu pastoračnú starostlivosť. Počas posledných desaťročí mnohé rodiny vo vašej krajine zostali skutočnými svätyňami viery, lásky a vernosti Kristovi a Cirkvi. Nebezpečenstvá, ktoré dnes ohrozujú ich integritu sú veľké. Je potrebné, aby nová evanjelizácia v najvyššej miere zohľadňovala duchovné potreby rodiny. Svätosť a nerozlučiteľnosť manželstva musia byť chránené a ohlasované všetkými silami, a to nielen ako podmienka pre obranu posvätných práv spoločnosti a národa, ale predovšetkým ako hodnoty vzájomného zdokonaľovania sa manželov a ich najhlbšieho ľudského bohatstva. Rozvíjajúci sa život musí byť chránený od prvého okamžiku počatia. Tu je potrebné pokračovať vo výchove mladých generácií, aby objavili pravý zmysel lásky a zodpovedného rodičovstva. V mládeži spočíva nádej budúcnosti Cirkvi a spoločnosti. Žiadam vás, aby ste zintenzívnili vašu pozornosť voči tejto vyvolenej a sľubnej časti vašich diecéz. Hľadiac do budúcnosti na prvé miesto sa musí dostať výchova nových generácií. Preto je veľmi naliehavé a neodmysliteľné úsilie, ktoré máte venovať ohlasovaniu kresťanskej pravdy mládeži, a to najmä: [pageend6]— prostredníctvom presvedčivej, otvorenej modernému chápaniu a príťažlivej kate- chézy; — prostredníctvom vyučovania náboženstva na školách; — prostredníctvom dôslednej sviatostnej pastorácie, osobitne prostredníctvom Eucharistie a sviatosti zmierenia, pre napredovanie vo viere a pre obrátenie; — prostredníctvom oživovania misionárskeho ducha; — prostredníctvom životného projektu, ktorý sa líši od priemernosti a ktorý smeruje k žiarivým výškam dôslednosti Evanjelia, pretože mladí sú veľmi nároční a neuspokoja sa s priemernosťou. Tu treba zohľadniť osobitné oblasti pastorácie, aby evanjelizácia, ktorú chce Synoda, mohla preniknúť k všetkým vrstvám mládeže: myslím najmä na univerzitných študentov, mladých pracujúcich, vojakov základnej služby a armádu vo všeobecnosti. Zdôraznil som, aby sa ekumenické vzťahy s bratmi iných kresťanských cirkví a spoločenstiev, napriek niektorým sporným problémom, niesli v znamení vzájomného porozumenia a veľkej úprimnosti. V tejto súvislosti vyjadrujem želanie, aby sa prostredníctvom rozhovorov, preniknutých pocho- Eením a láskou, našla vyrovnaná a rozumná ratská dohoda vo vzťahoch medzi drahou Cirkvou gréckokatolíckeho obradu, ktorá v minulosti toľko trpela a pravoslávnou Cirkvou. 8. Pán kardinál, ctihodní bratia v biskupskej službe! Znovu vzdávam vďaky Trojjedinému Bohu za dar tejto návštevy. Čo iné vám môžem povedať, ak nie to, že vás všetkých nosím v srdci? Spomienka na modliace sa a dojaté zástupy, ktoré ma privítali v Prahe, na Velehrade a v Bratislave, je vo mne stále veľmi živá, pretože mi pomohla hlbšie pochopiť to, čo som poznal už od rokov mojej biskupskej služby v Krakove a to, že dedičstvo svätého Cyrila a Metoda ostáva živé, posilnené svedectvom ďalších uctievaných svätých a blahoslavených: Gorazda, Ľudmily, Václava Vojtecha, Radima, Prokopa, Hroznatu, Agnešky, Jána Nepomuc- kého, košických mučeníkov, pražských františkánov až po Sarkandera, arcibiskupa Stojana, biskupa Gojdiča, kardinála Berana a všetkých mučeníkov viery z rokov prenasledovania. Toto dedičstvo pretrváva vo vašom ľude. Pomáhajte mu zachovať si ho. K tomu veľmi poslúžia dôležité pastoračné podujatia Desaťročnej prípravy na spomienku výročia mučeníctva sv. Vojtecha pre české diecézy a podujatia Desaťročia duchovnej prípravy na nové tisícročie v slovenských diecézach. To sú vzácne príležitosti na zachovanie a oživenie dedičstva viery, ktoré urobilo a robí veľkými vaše krajiny. V mene Božej Matky, ktorú si tak vrúcne uctievate vo vašich svätyniach, zvolávam na vaše milované diecézy osobitnú Božiu ochranu. V mene Trojjediného Najsvätejšieho Boha Otca, Syna a Ducha Svätého, vyprosujem pre vás silu a radosť, aby ste boli opravdivými pastiermi Božej Cirkvi, ktorá je v Čechách, na Morave a na Slovensku. Túto Cirkev z celého srdca požehnávam. V sobotu 11. júla vysvätil Mons. František Tondra Mons. Andreja Imricha za svojho pomocného biskupa. Mons. Imricha vymenoval za biskupa Svätý Otec Ján Pavol II. 4 júna 1992. Andrej Imrich sa narodil 9. januára 1948 v Mníšku nad Popradom. Pochádza z roľníckej rodiny ako najmladší z deviatich súrodencov. Základnú školu navštevoval v rodisku. Od roku 1963 do roku 1966 navštevoval strednú školu v Starej Ľubovni, kde maturoval. V rokoch 1967-1969 konal základnú vojenskú službu. Po nej v októbri 1969 nastúpil na štúdium teológie na CMBF v Bratislave. Po skončení teológie bol dňa 8. júna 1974 vysvätený za kňaza. Po vysviacke nastúpil za kaplána v Rabči na Orave, v rokoch 1977-1980 bol kaplánom v Dolnom Kubíne a v rokoch 1980-1983 kaplánom v Spišskej Novej Vsi. Od 15. októbra 1983 bol správcom farnosti v Zázrivej, od 15. februára 1985 farárom v Trstenej. Dňa 1. novembra 1989 ho Otec biskup František Tondra vymenoval za svojho generálneho vikára, pričom od 1. februára 1990 spravoval aj farnosť Spišské Podhradie. 7 MONS. ANDREJ IMRICH POMOCNÝ BISKUP PRE SPIŠSKÚ DIECÉZU [pageend7]Don Fran Ilia má 73 rokov. Je jedným z málo katolíckych kňazov, ktorí prežili ukrutné prenasledovanie komunistickej diktatúry v Albánsku. Uväznili ho roku 1969 a takmer počas dvadsiatich rokov znášal v trestných koncentračných táboroch najrozličnejšie utrpenia a útrapy. Bili ho, trápili a mučili. Trpel zimou a hladom. Videl toľkých spoločníkov umierať pred svojimi očami pre útrapy a mučenia. Na svojom tele nesie ešte dnes znaky tých utrpení. No jeho viera, tá istá viera v Boha a v ľudí, ktorá mu pomohla zniesť každé utrpenie, ostala neotrasená. Ba tie hrozné skúsenosti ju ešte v ňom utužili. Don Fran Ilia, napriek svojim sedemdesiatim trom rokom, má ešte veľkú chuť ohlasovať Kristovu pravdu. Chce pracovať, aby sa Kristovo slovo vrátilo a rozšírilo medzi jeho ľudom. Chce sa usilovať o to, aby sa Albánci naučili správne používať znovanájdenú slobodu po skoro štyridsiatich rokoch tyranie. « Albánski komunisti chceli vyhubiť katolíckych kňazov», rozpráva don Ilia. «A čiastočne sa im to podarilo. Roku 1943, keď začalo prenasledovanie, bolo nás v krajine okolo dvesto katolíckych kňazov. Ostalo z nich na žive asi tridsať. » Zohnuté plecia, silné okuliare, don Fran Ilia bol v mesiaci apríli 1992 na návšteve v Taliansku. Bol hosťom u don Michala Bragu v Bresci, vo farnosti blahoslaveného Palaz- zola. Albánsky kňaz prišiel do Brescie na pozvanie mladého krajana, Valentína Preciho, 26-ročného, ktorý vyemigroval do Talianska minulého roku a teraz čaká na operáciu srdca. Chcel prijať sviatosť krstu práve od neho. Ako veľa Albáncov aj do Fran Ilia hovorí veľmi dobre po taliansky. Vysvetľuje to: « Celý rok od 1938 do 1939 — hovorí — bol som v seminári v talianskom meste Janove. Potom som dokončil svoje štúdiá v albánskom pápežskom seminári v Skutari. » Pochádza z dedinky vnútrozemia, z Ju- banu. Je jediný syn katolíckej rodiny roľníkov. Za kňaza bol vysvätený ako 24-ročný roku 1943. « A práve toho roku — vraví don Ilia — začalo prenasledovanie rehoľníkov. Rozkaz komunistov bol kategorický: náboženstvo musí byť úplne vykynožené. » «Vtedy, ako aj dnes, katolíci v Albánsku boli menšinou, okolo 10 % obyvateľstva, oproti 60 % mohamedánov a 20 % pravoslávnych. Komunisti nešetrili nikoho. No osobitne sa vrhli proti nám katolíkom, možno aj preto, že naše náboženstvo je také isté ako Talianov, ktorých vtedy stotožňovali s fašistami. » Hneď od nastolenia diktatúry komunisti rozosievali hrôzu medzi kňazmi a veriacimi. Ničili kostoly, kláštory, pálili sväté obrazy a knihy. Medzi prvými obeťami bol aj kňaz z Brescie. Menoval sa Giovanni Fausti. Pochádzal z Val Trompia. Zastrelili ho roku 1944 spolu s iným kňazom a klerikom. «Vtedy ešte nebolo naprogramované totálne vyničenie », rozpráva Fran Ilia. «Okrem biskupov si vzali na mušku najznámejšie a najreprezentatívnejšie osobnosti. Ja som bolo iba mladý kňaz, neskúsený. Pre nich, samozrejme, som bol iba menším nebezpečenstvom. » 8 DRAMATICKÉ SVEDECTVO JEDNÉHO KŇAZA Boh mi doprial milosť vidieť lepšie časy Totálne zničenie [pageend8]Hoci ho tajná povestná albánska polícia kontrolovala vo všetkých jeho pohyboch, predsa ho v prvých rokoch prenasledovania ušetrila. «Po roku prežitom v Tirane, roku 1945 ma premiestnili do farnosti Santa Veneranda blízko Miloti v strede krajiny, kde som ostal osem rokov, spravujúc ďalšie dve farnosti. Roku 1953 som sa stal farárom v Miloti a sekretárom biskupa v Durazzo. » «V tých časoch ma komunisti nechali pomerne na pokoji — hovorí kňaz — pretože som bol prakticky akoby na nútenom pobyte v Miloti, odkiaľ som sa nemohol vzdialiť. Zamestnával som sa predovšetkým historickými a etnografickými štúdiami. » Ničivá zúrivosť nasledovníkov diktátora Hoxhu sa však čoskoro rozpútala proti všetkému, čo dajakým spôsobom predstavovalo minulosť, tradície krajiny. Preto napadli pá- Eežský seminár, úplne zničili bibliotéku, naj- ohatšiu, čo sa týka textov a dokumentov ohľadom dejín albánskeho národa. « Neoceniteľná škoda — trpko komentuje don Fran Ilia. Vedel som, že skôr či neskôr príde moja hodina. Bol som rezignovaný. Roku 1967 diktátor Hoxhä nariadil zatvorenie a vyvlastnenie všetkých kostolov a uväznenie všetkých kňazov, ktorí ešte ostali na slobode. Mňa zavreli 23. septembra toho istého roka. Bol som v kostole. Vyzdvihli ma štyria agenti v civili zo Sigurimi, dali mi železá na ruky a vliekli ma do farnosti, kde zhabali všetky moje spisy. Dúfali, že tam nájdu propagandistický protikomunistický materiál. Nič nenašli, iba výsledky mojich štúdií. V aute ma odviezli do Tirany, kde ma zatvorili do malej cely v budove ministerstva vnútra. Cela bola dlhá dva metre a široká 75 cm. Bola úplná prázdna. Nebolo tam nijaké lôžko. Bol som nútený spať na zemi. Našťastie podlaha bola z dreva. Bolo tam zima. Na zakrytie som mal k dispozícii iba tri veľmi tenké priesvitné prikrývky.» « No zima, hlad, útrapy neboli ničím. To, čo bolo neznesiteľné, bolo iné. Chlapi z tajnej polície skoro každý deň, často aj dvakrát alebo trikrát za deň, ma podrobovali vyčerpávajúcim výsluchom. Obžalúvali ma, že som vatikánskym špiónom a teda aj talianskym. Chceli, aby som všetko vyznal. Nemal som čo vyznávať. Je pravda, že z času na čas som posielal svojmu biskupovi krátke relácie, aby som ho informoval o problémoch farnosti, krstoch, birmovkách. No išlo o nevinné dokumenty, verejné, nič tajného. No oni nedbali na moje vysvetľovania. Chceli, aby som sa priznal zo zločinov. Tĺkli ma, kopali, fackali. Vždy viac mi zaťahovali železá na zápästiach, takže som reval od bolesti. Napuchnuté a zmodralé zápästia boli samá rana. Bolo to osem mesiacov pekla. Potom som to už viac nemohol. Podpísal som všetko, čo chceli, bez toho, že by som to bol prečítal. To, čo som nepodpísal, podpísali sami, napodobňujúc moje písmo. Potom som sa musel podrobiť verejnému súdnemu procesu v Skutari. Jedna z toľkých tragických frašiek, ktoré inscenoval režim, aby vzbudil nenávisť obyvateľstva proti nám kňazom. Proces trval pätnásť dní. 16. apríla 1968 ma odsúdili na smrť. So zaviazanými rukami a nohami, čakajúc na popravu, ma zatvorili do žalára, ešte do menšej cely ako prv, takže ťažko som si mohol ľahnúť na zem. » 9 « Hladoval som » V tej cele, úplne izolovaný, prežil Fran Ilia osem mesiacov. «Hladoval som — rozpráva. Ráno mi dávali tanier polievky z pora a cibule. Na obed 40 gramov fazule alebo ryže alebo cestoviny a 20 gramov oleja zo semien. Večer šálku čaju s 10 gramami cukru. Jediná vec, čo mi nechýbala, bolo 600 gramov chleba na deň.» V močarisku Rezignovaný s osudom, podporovaný jedine vierou v Boha, don Fran Ilia čakal celé dlhé dni na fatálny okamih popravy. Potom, nečakane prišla zvesť o omilostení a zmene trestu smrti na dvadsaťpäť rokov nútených prác. «Prečo táto nenadála zmena scenária? » — pýtame sa don Ilia. «Odpoveď je jednoduchá — vysvetľuje staručký albánsky kňaz — zodpovední za režim chceli podobnými ťahmi dokázať, že sú veľkodušní. Akoby chceli povedať obyvateľstvu: vidíte, oni sú zlí, ale my vieme odpustiť. » Zo žalára v Skutari previezli don Fran Iliu do tábora nútených prác v nezdravom močarisku vo Valona. «Tam, spolu s mnohými politickými väzňami — rozpráva — našiel som sedemnásť iných kňazov, odsúdených ako ja na nútené práce. Náš život bol skutočne pekelný. Museli sme vysušovať širokú zónu územia pri mori, vykopávajúc hlboké kanále, dva metre [pageend9]hlboké a dvadsať jeden metrov široké. Museli sme pracovať od rána do večera. Každý mal k dispozícii iba lopatu. Jedla bolo málo. Naši strážcovia boli zúriví tyrani. Za každú maličkosť nás bili. Beda tomu, kto by sa pokúšal o útek: bola to skoro istá smrť. A potom ešte beda, ak niektorí z nás kňazov bol prekvapený, že vykonáva svoju kňazskú službu. Všetko sme museli robiť tajne, a museli sme dávať veľký pozor, aby nás neprekvapili. Aby som mohol slúžiť svätú omšu, vytlačil som hrozno, obsiahol som tak mušt, ktorý som mal skrytý v alumíniovej fľaške a používal som ho namiesto vína. Potom som zhotovoval hostie zamiešajúc múku, stlačil som malé bochníčky a upiekol. My všetci kňazi sme sa usilovali pokračovať v našich duchovných pobožnostiach, no s veľkým rizikom. V tábore bolo veľa špiónov, nemohli sme nikomu dôverovať. Znášal som ten veľmi tvrdý, zdravie podkopávajúci život, šesť dlhých rokov. Potom som ochorel na srdce, mal som vždy veľmi vysoký tlak. Museli ma oslobodiť od najťažších prác. Keďže ma viac nemohli využívať vo Valone, preradili ma do bane na meď v Spac a potom do rafinérií petroleja v Ballshi, blízko Fieri, kde som ostal desať rokov. » Don Frana Iliu prepustili na slobodu 10. apríla 1986. Jeho väznenie trvalo spolu osemnásť rokov a šesť mesiacov. Istý pán z Prešova napísal: « ... Idúc cestou počul som krik, hádky. Zúrivec išiel práve proti mne. Spomenul som si na príslovie: nerob zle a neboj sa, a kráčal som svojou cestou. Už bol skoro na dva kroky odo mňa. Muž, ešte mladý, odvážny, dvoje vyšpúlené oči, a neustále kričal hľadiac na mňa ako na nepriateľa. Nerozhodný čo robiť, láskavo som ho oslovil: ‘Dobrý človeče, čo sa ti stalo? Azda ti niekto ublížil?’ Ten si začal vyhŕňať rukávy: dve veľké päste mi neveštili nič dobrého, predvídal som krupobitie rán. No nedal som sa zmiasť a ponúkol som mu balíček cigariet. Ťah mal upokojujúci úspech: oči sa mu ukľudnili: ‘Prijímam’! Kým som sa chystal zapáliť mu cigaretu, neprestával som mu hovoriť povzbudzujúce slová, pozýval som ho k pokoju a viere a pritom som mu položil ruku na plecia, aby pocítil moju solidaritu. Naraz len prepukol v prudký plač a objal ma so slovami: ‘Vy ste prvá osoba, s ktorú som sa stretol... » 10 Prvá omša « Nevypytujete sa ma, prečo ma oslobodili prv, než som odpykal odsúdenie na dvadsaťpäť rokov — hovorí starý kňaz. Neviem to. Azda preto, že som bol taký zbedačený, že som im bol viac na ťarchu ako na úžitok. Azda aj preto, že po smrti diktátora Hoxhu sa v Albánsku začala situácia meniť. Keď som sa vrátil do svojej starej farnosti v Miloti, štát ma ešte niekoľko rokov neustále kontroloval. Kostol bol zničený: na jeho mieste bol dom kultúry. Slávieval som svätú omšu tajne, raz v jednom, raz v druhom dome. Potom v novembri 1990, po slávnej reči prezidenta Ramiza Aliu, ktorý vyzval vládu “dať slobodu svedomia”, veci sa konečne zmenili. My všetci kňazi sme sa mohli vrátiť a vykonávať naše poslanie verejne. Mladí nám dodali odvahy. V Skutari, na prvú verejnú svätú omšu ich prišli tisíce. Bola to radosť, ktorá mi sama odplatila všetky vytrpené útrapy. » «Zaiste, teraz je veľa práce — končí staručký kňaz. V Albánsku treba znova vy- EPIZÓDKY LÁSKY Istý misionár napísal: << Spomínam si na istého pacienta, ktorého sme dlho ošetrovali v nemocnici, až vyzdravel. Deň po tom, ako sa vrátil do svojho domu, cítil povinnosť prísť a poďakovať sa a oznámiť svoj úmysel prijať kresťanskú vieru: « Nikdy som nevedel — povedal — kto ste vy a aký je cieľ vášho života. Teraz to viem a vidím, ako váš cieľ uskutočňujete. Budem oznamovať všetkým ľuďom, že vaša viera je jediná pravá viera. Keď ste vy, čo ste prišli zďaleka, takí dobrí, myslím, že sú takými aj všetci vaši spoluobčania a že sú všetci katolíci. Zaiste medzi vami budú iba dobrí ľudia a nenájdu sa mravné biedy, ktoré vidíte u nás. Povedzte vašim kresťanom, aby prišli sem medzi nás svedčiť o dobrote kresťanskej viery. » V našom svete plnom nenávisti, vraživosti, nevšímavosti^ egoizmov hlas starého horala v Yunnane (v Cíne) zaznieva ako napomenutie na hlbšie zamyslenie. NEPREDVÍDANÉ STRETNUTIE budovať zničené kostoly. Chýbajú kňazi, chýba všetko. No ja, i keď mám 73 rokov, znova som sa chcem chytiť práce s mladíckym nadšením.» Gaspare Di Sclafani Preložili a upravili Čy-Py [pageend10]Volanie rodnej vlasti nemožno umlčať vo svojom srdci. A tak po štyridsiatich dvoch rokoch sa vrátil do rodného kraja náš slovenský exilový básnik a pedagóg, jeden z posledných žijúcich príslušníkov Katolíckej moderny — Gorazd Zvonický. Najprv navštívil svojich drahých príbuzných a spolubratov saleziánov v Bratislave, v Šaštíne, v Žiline, potom hrob svojej sestry v Trenčíne a svojej drahej matky a pobudol pár dní v rodných Michalovciach. V posledných dňoch návštevy v petržalskom chráme Povýšenia svätého Kríža bola na jeho počesť slávnosť po omši, ktorú medzi svojimi spolubratmi saleziánmi a priateľmi celebroval náš Gorazd. Stretnutie zorganizoval I. Miestny odbor Matice slovenskej v Bratislave spolu so Spolkom slovenských spisovateľov. Vybrané verše nášho básnika recitoval Ladislav Chudík a Gustáv Valach. Mladá generácia nepozná tvorbu slovenských exilových básnikov a s dielom Gorazda Zvonického nemala šancu zoznámiť sa ani počas uplynulých dvoch slobodných rokov. « Napriek tomu sme my starší na vás nezabudli», povedal vo svojom príhovore vtedajší námestník ministra kultúry SR Michal Kováč. « Ako chlapec som v štyridsiatych rokoch chodil k vám, Otče, do Svätého Beňadika; pamätám si živo divadelné predstavenia, ktoré ste ako mladý salezián organizovali s mládežou. Možno aj preto som si na poslednom stretnutí s vami vybral báseň — Kniežatá pastieri, strážcovia trezorov... ». O dramatických osudoch a o diele Gorazda Zvonického — vlastným menom Andreja Šando- ra, sa prítomní dozvedeli z príhovoru J. Hvišča z Filozofickej fakulty UK v Bratislave. Náš básnik sa narodil v Močaranoch pri Michalovciach a pretože nepochádzal z bohatej rodiny, po skončení základnej školy pracoval ako murársky pomocník. Až neskôr pokračoval v štúdiách na saleziánskom súkromnom gymnáziu v Šaštíne. Tu pod plášťom Sedembolestnej vzklíčila jeho básnická tvorba na oslavu Panny Márie. Roku 1948 ho vysvätili za kňaza a pôsobil ako správca farnosti Panny Márie Pomocnice v Michalovciach. Tak ako iní rehoľníci, aj on sa dostal roku 1950 do koncentračného tábora v Podolínci, odkiaľ sa mu podarilo šťastne ujsť. Po príchode do Talianska pôsobil krátko v Piemonte a potom vyše 12 rokov v Argentíne, ako obľúbený kňaz v Buenos Aires. Keď roku 1963 založili Slovenský ústav svätého Cyrila a Metoda v Ríme, mal Gorazd Zvonický práve 50 rokov. Ponúkli mu tu miesto pedagóga, ďalej výučbu klasickej latinčiny a iných predmetov. Súčasne sa stal redaktorom básnickej edície Lýra, v ktorej vyšlo vyše 40 zbierok našich exilných básnikov. Jeho tvorbu môžeme rozdeliť na tri fázy: slovenská v zbierkach: Sejba perál a Mýtnik pre Madonou; argentínska so zbierkou S ukazovákom na mraku — a rímska zahŕňajúca vyše tucta básnických zbierok, ako napríklad Prebúdza sa zem, Slnko ma miluje, Jubilejné víno, Obolus, Napárať čím viac lyka, Smer Mariánska hora, Len črepy atď. Výrazné sú jeho politické eseje v knihe Keď mlčať nie je zlato, ktoré uverejňoval v našom časopise ShzR po viacero rokov. Väčšiu časť svojho života prežil Gorazd Zvonický ďaleko od vlasti. Aj v cudzine však zostal írečitým, jasným, svedomitým, zodpovedným Slovákom, ktorý sa usiloval prenášať vieru a národné povedomie vycibreným, sviežim básnickým slovom. Jeho slovo má veľkú moc a jeho sila prekračuje vzdialenosti. Ako zdôraznil predseda Matice slovenskej, Jozef Markus, keď v tohoročný svätodušný pondelok udelil básnikovi pamätnú medailu Matice slovenskej: « Na tejto slávnosti sa duchovne zúčastnili mnohí. Spomenúť možno Šprinca, Žarnova, Lacka, Diionga, Doranského, ale nesmieme dopustiť, aby sa vrátili časy nedožitých návratov ». Slovensko moje, otčina moja — znela na záver hymnická pieseň stmeľujúca a posilňujúca toto vedomie. Ono pretrváva v našom národe bez ohľadu na vzdialenosti, ideológie, politickú moc, lebo ono korení v prirodzenom zákone, za ktorým stojí Boh. Gorazd Zvonický je veľmi skromný človek, a pred svojím odchodom do vlasti prosil všetkých, aby na jeho počesť neusporiadali nijaké slávnosti. Sme však radi, že napriek zákazu vyzdvihli jeho priatelia básnickú činnosť Gorazda Zvonického v prospech Cirkvi a národa, lebo si myslím, že « svetlo netreba klásť pod posteľ, ale na svietnik, aby ožarovalo mnohých. » 2. júla 1992 sa dožil šesťdesiat rokov mnohým dobre známy sa- lezián Dr. Štefan Šilhár, ktorý sa už mnoho rokov venuje vo Večnom meste záslužnej práci medzi našimi krajanmi zo Slovenska i z celého sveta. Ochotne im pomáha ako pútnikom i turistom najrozličnejšími službami: od zaobstarávania nocľahu (najmä v minulých ťažkých rokoch, keď naši ľudia prichádzali do Ríma s veľmi skromnými finančnými možnosťami) po sprevádzanie po pamätných miestach, ktoré vysvetľuje odborne a v pravom kresťanskom duchu, ako aj sprevádzaním ľudí na pápežské audiencie. Pri jeho životnom jubileu mu všetci tí, čo zakúsili jeho starostlivosť, srdečne blahoželajú a vyprosujú veľa Božích milostí do ďalších rokov. 11 GORAZD ZVONICKÝ VO VLASTI A. Jakubík SALEZIÁN Š. ŠILHÁR ŠESŤDESIATNIK [pageend11]V nedeľu 17. mája 1992 počas slávnostnej svätej omše na námestí Svätého Petra v Ríme (bola to aj vigília 72. narodenín Jána Pavla II.), bola priradená do zboru blahoslavených malá, pokorná, neznáma rehoľná sestra s tmavou pleťou a veľmi známy španielsky kňaz, muž viery, kultúry a činnosti, už v chýre svätosti od chvíle jeho smrti roku 1975: Josemaria Escrivä de Balaguer, zakladateľ katolíckeho združenia, Opus Dei. V predchádzajúcom čísle sme predstavili životopis Josemaria Escrivá, teraz predstavíme v krátkosti životné osudy rehoľníčky Bakhity. Keby tejto osobe boli pred päťdesiatimi rokmi povedali, že ju raz Cirkev vyhlási za blahoslavenú, bola by to zaiste pokladala za žart. Kým keby jej to boli povedali pár rokov pred rokom 1900, keď vstúpila do rádu rehoľných sestier Dcér lásky, vôbec by to nebola pochopila: pretože ona, Jozefka Bak- hita, ktorá sa vtedy tak ešte nenazývala, (veď si ani nepamätala svoje meno), bola jednoducho a tragicky malá sudanská otrokyňa, analfabetka, ktorá nikdy nečula hovoriť o Bohu. No dnes sa spomienke Jozefíny Bakhity poklonil sám Svätý Otec, keď ju vyhlásil za « blahoslavenú » presne štyridsaťštyri rokov po jej smrti. Vyhlásenie za blahoslavenú, ako vieme, je predsieňou titulu « svätá », ktorý Cirkev prizná po ukončení ďalšej procedúry nazvanej « kanonizácia ». O Jozefíne Bakhite nepoznáme s istotou ani dátum narodenia: možno 1869, možno rok alebo dva neskôr. Narodila sa v dedinke Olgossa, v kraji Darfur v Južnom Sudane. Dievča rástlo, zaiste jej rodičia dali nejaké meno, podľa zvyku kmeňa, ale kto sa stará o meno bezvýznamného dievčaťa? Raz prišli otrokári a odniesli jej sestru, o pár rokov staršiu ako ona. Boli to mohamedáni, čo žili z obchodu s otrokmi. Vtrhli do dedín a tu sa zásobovali « živým materiálom », predovšetkým deťmi. Bolo to viac-menej tak, ako to opisuje v prvých kapitolách spisovateľ Radící, iba s tým rozdielom, že v románe plienitelia černochov prichádzali zďaleka, Teda najprv prišiel rad na staršiu sestru. Potom raz, na nešťastie, otrokári sa vrátili a vzali aj ju. Mala asi deväť rokov. «Ako sa voláš? » spýtali sa jej. Dievča, zaiste duševne otrasené, asi nevedelo odpovedať. Alebo možno skutočne zabudlo svoje meno. Kupci jej dali jedno, aby ho mohli predstaviť pod dajakým menom, keď bude prechádzať na pódiu pri predávaní otrokov. Nazvali ju Bak- hita, čo po arabsky znamená «šťastná». Zaiste, pre ňu to nebolo nijaké šťastie. Kúpili ju, znova predali, potom znova kúpili a to až päť ráz. Poznala bič a mnohé iné muky a útrapy. Po viacerých rokoch napísala: « Nepamätám si, že by som bola prežila čo i len jediný deň bez rán... ». Prihodilo sa jej, následkom zmeny pána, prejsť pešo päťsto kilometrov po savane, zaťažená na krku silnou reťazou. Naposledy ju kúpil turecký generál bývajúci v Kartume, hlavom meste Sudanu. Tri dni ju podroboval krutým mukám « vykrúcaniu pŕs». Potom ju dal do hĺbky tatuovať na rozličných častiach tela. V Európe jej lekári napočítajú dvesto zárezov. 12 Otrokyňa zo Sudanu blahoslavenou Otrokyňa s reťazou na krku preplávali Oceán a potom ho prešli znova, aby predali ľudský «tovar» v Spojených štátoch. Otrokári zo Sudanu boli dobrodruhovia zo Stredného Východu, ktorí predávali zajatých otrokov miestnym belochom. [pageend12]Ona, «univerzálna sestra», ako ju nazval Svätý Otec Ján Pavol II., vo svojej homílii poznala teda «hrôzy otroctva, ktoré zanechalo na jej tele hlboké stopy ľudskej ukrutnosti». No zrejme ich nezanechalo v duši malej Bakhity, «šťastnej», ktorá mala nesmierne šťastie (azda lepšie povedané silu) odpustiť svojim prenasledovateľom. Neskôr ako rehoľníčka povie, že jej povinnosťou je «bozkávať ruky ľudí, pre ktorých trpela, pretože sú súčasťou vôle Prozreteľnosti». Kedy skončila africká kalvária Bakhity? Niekoľko rokov pred 1900, keď ju turecký generál predal talianskemu konzulovi v Súdáne, Kalixtovi Legnamimu. Tento ju predovšetkým oslobodil zo stavu otroctva. Potom si ju zobral do služby do Benátok, keď sa vrátil do Talianska. Bakhita neskoršie prešla do služieb inej rodiny a v tomto období začala chodiť k sestrám Dcéry lásky, zvaných kanosiánky, podľa mena zakladateľky rádu, blahoslavenej Magdalény z Canossy (1774- 1835). Naučila sa čítať a písať. Zdá sa, že univerzálne posolstvo kresťanstva ju sfascino- valo. Modlila sa, študovala, prekľačala dlhé hodiny v spovednici, rozprávujúc svoj nešťastný osud, svoje trpké skúsenosti. Mala okolo tridsať rokov, keď začiatkom tohto storočia zložila rehoľné sľuby u kanosiánok a stala sa sestrou Jozefínou. chudobným, k tým, čo vo svete nič neznamenajú, ale sú cenní v očiach milosrdného Boha. Pater Werenfried, zvaný « Otec slanina », rozpráva: « V tú nedeľu som kázal sedem ráz vo veľkom kostole v Koblenzi (Nemecko). Po ôsmej kázni počas večernej omše prešiel som kolom dokola, aby som pozbieral peniaze pre pomoc trpiacej Cirkvi. V jednom košíčku som našiel obálku s kľúčom od auta Volkswagen a list. V liste bolo napísané: « ... Dnes ráno som počúval Vašu kázeň. Teraz sa vraciam, donútený svojím svedomím. Môj otec je bohatý a daroval mi Volkswagen, aby som sa zabával. Myslím si, že nemám právo používať ho. Dajte ho dajakému kňazovi za železnou oponou. V liste je kľúč. Auto je zaparkované pred kostolom a tabuľka je KO... Všetky dokumenty sú v aute. Neusilujte sa dostať sa so mnou do kontaktu... Modlite sa za mňa k Pánu Bohu, aby mi udelil milosť stať sa raz kňazom. » ĎALŠIE KŇAZSKÉ VYSVIACKY K novokňazským vysviackam, o ktorých sme referovali v predchádzajúcom čísle, pribudli v posledných týždňoch ďalšie. V nedeľu 28. júna 1992 Otec arcibiskup Ján Sokol, metropolita Slovenska, vysvätil troch novokňazov: Miloslava Madolu a dvoch pátrov jezuitov: Alexandra Pussa a Mariána Valašíka. V pondelok 29. júna, na sviatok apoštolov Petra a Pavla, v Banskej Bystrici vkladaním rúk Otca biskupa Rudolfa Baláža, prijali sviatosť kňazstva: Jozef Búry, Dušan Horváth, Jaroslav Kadlec, Marián Majda, Dominik Mar- koš a Juraj Sitáš. Všetkým novokňazom úprimne blahoželáme. 13 Antonella Cimagalli Preložil R. Černý DAROVANIE KĽÚČA Matka « Moretta » (Brunetka) Poslali ju do kláštora v Schio, v okrese Vicenza, kde ostala po celý svoj život, kým celý svet bol obrátený naruby dvoma vojnami. « Matka Moretta», tak ju nazývali spoluobčania, sa nevzdialila zo Schio ani počas bombardovaní mesta roku 1944. Miesto toho, aby sa uchýlila do úkrytu, radšej asistovala opustené siroty, svojich chudobných, a pokračovala vo svojich mnohorakých povinnostiach v kláštore ako kuchárka, šatniarka, sakristánka a vrátnička. « Tak to chce Pán (el Parón)», hovorievala v tom svojom čudnom benátskom nárečí. Pán, to znamená « Pán », Boh, taký rozdielny od tých « pánov », ktorí ju vlastnili ako otrokyňu. Zomrela 8. februára roku 1947. Od budúceho 8. februára si budeme v cirkevnom kalendári spomínať na blahoslavenú Jozefínu Bakhitu, ktorá vystúpila na oltár spolu s Otcom Josemaria Escrivá de Balaguer, pretože Cirkev uznala ich «hrdinské čnosti», absolútnu odovzdanosť do Božej vôle a nežnú lásku k opusteným, [pageend13]31. augusta roku 1941 Lucia, jedno z omilostených detí z Fatimy, skončila písať tretiu časť Spomienok pre biskupa z Leiria. Je to text, v ktorom objasňuje niektoré podrobnosti vzťahujúce sa na krátky pozemský život svojej sesternice Hyacinty, omilosteného dievčatka, spolu s jej bratom Františkom. To, čo nás tu zaujíma a čo chceme podčiarknuť v opísaných udalostiach, je to, čo sa týka videnia pekla. Lucia píše: «Panna Mária nám ukázala veľké ohnivé more, ktoré, zdá sa, sa nachádzalo pod zemou. Diabli a duše boli ponorené do ohňa a zdali sa ako priesvitné žeravé uhlie a priamo plávali v žiari ohňa...». 8. decembra 1941 Lucia, poslúchajúc žiadosti biskupa z Leiria, odovzdala mu Štvrtú spomienku týkajúcu sa rozličných podrobností spojených s udalosťami vo Fatime. Keď prišla k opisovaniu mariánskych zjavení, vrátila sa — s odvolaním na deň 13. júla 1917 — znova opisovať vedenie pekla. Videnie pekla teda po prvé: nie je okrajový fakt vo fatimských udalostiach; po druhé: odôvodňuje nasledujúce požiadavky Panny Márie; po tretie: pobáda študovať s hlbokou pozornosťou niektoré danosti Svätého písma: jestvovanie pekla (Mt 25,41); hrozné utrpenie toho, kto sa v ňom nachádza (Lk 16,23); peklo ako dôsledok zlej základnej voľby, ktorú osoba urobila tým, že sa radikálne a neustále búrila proti Bohu, Božiemu plánu života, prejavom Božej lásky (Iz 66,24). 14 Vedenie pekla Neurobila Panna Mária CHYBU, keď ukázala trom fatimským deťom PEKLO? V našej spoločnosti, ktorá sa nechá viesť čisto ľudskými náhľadmi, skutočnosť, že Panna Mária «ukázala trom omilosteným deťom vo Fatime peklo », sa kritizuje, ba priamo odsudzuje. Nepatrí sa ani Panne Márii, aby «strašila úbohé deti » takými zdrcujúcimi videniami! povedia si mnohí. Na túto, naoko « inteligentnú » námietku, odpovedajú riadky tohto článku. Prečítajte si ich so záujmom, a kto vie, či nezmeníte svoj úsudok. Reakcie omilostených detí na videnie pekla Samovoľne sa nám vynára otázka: ako reagovali traja pastierci na toto videnie? Uvážme predovšetkým fakt, že boli veľmi mladí: Hyacinta mala sedem rokov, František deväť a Lucia desať. V Tretej spomienke Lucia píše: « Ako je to možné, že Hyacinta, taká malá, sa nechala celkom preniknúť posolstvom Panny Márie a pochopila ducha umŕtvovania a pokánia? Podľa mňa to bola predovšetkým mimoriadna milosť, ktorú jej chcel Boh udeliť prostredníctvom Nepoškvrneného Srdca Panny Márie; po druhé: bolo to videnie pekla a myšlienka na nešťastné duše, ktoré do neho padajú. Niektoré osoby, často aj nábožné, zakazujú hovoriť deťom o pekle, aby ich vraj ne- nastrašili. No Pán Boh neváhal ukázať ho trom deťom, z ktorých jedno malo iba [pageend14]sedem rokov. On vedel, že deti budú až tak hrozne prestrašené — odvážim sa to povedať — že by mohli zomrieť od strachu. A predsa dovolil videnie pekla. Hyacinta, najmenejšia, si často sadla na zem alebo na dajakú skalu, a zamyslená začala hovoriť: «Peklo! Peklo! Akú bolesť mi spôsobujú duše, ktoré idú do pekla! A živé osoby tam horia ako drevo v ohni... ». Vtedy si celá prestrašená pokľakla a so zloženými rukami sa vrúcne modlila modlitbu, ktorú nás naučila Panna Mária: «Ó môj Ježišu, odpusť nám naše hriechy, zachráň nás od pekelného ohňa, priveď do neba všetky duše, najmä tie, ktoré najviac potrebujú tvoje milosrdenstvo. » (...) « Zostávalo dlhší čas na kolenách, opakujúc tú istú modlitbu. S času na čas volala aj mňa alebo brata, ako keby sa zobudila zo sna: « František, František! Prečo sa nemodlíte so mnou? Treba sa veľa modliť, aby sme uchránili duše od pekla. Tak veľa ich tam padá! ». Inokedy sa pýtala: « Ale prečo Panna Mária neukáže peklo hriešnikom? Keby ho videli, viac by nehrešili, aby sa tam nedostali. Povedz teda Panej, aby ukázala peklo všetkým tým ľuďom (odvolávala sa na tých, čo sa nachádzali v Cova da Iria počas zjavení). Uvidíš, že sa obrátia.» Teraz niekoľko upozornení o Františkovi (čerpaných zo Štvrtej spomienky sestry Lucie): « ... Počas tretieho zjavenia sa zdalo, že František sa najmenej vzrušil pri videní pekla, aj keď videnie vzbudilo v ňom veľmi silný dojem. To, čo ho najviac vzrušovalo alebo priťahovalo, bol Boh, Najsvätejšia Trojica, v tom nesmiernom svetle, ktoré nás prenikalo do hĺbky duše.» Potom hovorieval: « My sme horeli v tom svetle, ktorým je Boh, a nezhoreli sme! Aký je Boh nesmierny!... To sa nedá vypovedať! To, naozaj, nikdy nebudeme môcť vypovedať. Ale aká bolesť, že Boh je taký smutný. Ako by som ho mohol potešiť?... ». (...) Keď Hyacinta plakávala v žalári pri spomienke na mamičku a na rodinu, František sa ju usiloval povzbudiť a hovorieval: « Ak viac neuvidíme našu mamičku, trpezlivosť! Obetujme to za obrátenie hriešnikov. Najhoršie bude, keď sa Panna Mária viac nevráti. To ma najviac boli. Ale obetujme aj to za hriešnikov. » (...) Raz sme išli na miesto nazvané Ped- riera, a kým sa ovce pásli, poskakovali sme zo skaly na skalu. František sa utiahol, podľa svojho zvyku, a išiel sa skryť do dutiny jednej skaly. Po dajakom čase sme ho počuli, ako kričí, volá nás, a vzýva Panna Máriu. Nakoniec sme ho našli. Chvel sa od strachu, a bol ešte stále na kolenách akoby bez seba. Nemal ani sily vstať. « Co ti je? Čo sa ti stalo? » S hlasom napoly uduseným od strachu povedal: « Bolo tu jedno z tých zvierat, ktoré som videl v pekle a usilovalo sa zapáliť tu oheň. » Ja som nič nevidela, ani Hyacinta, a preto som sa pustila do smiechu a povedala som mu: «Ty nechceš nikdy myslieť na peklo, lebo sa ho bojíš, a teraz si mal prvý strach. » Keď bola Hyacinta veľmi vzrušená myšlienkou na peklo, on jej hovorieval: « Nemysli toľko na peklo! Mysli radšej na Pána Ježiša a na Pannu Máriu. Ja nemyslím na peklo, aby som nemal strach. » A vôbec sa nezdal bojazlivý. V noci išiel sám kdekoľvek do tmy, a nemal nijaké ťažkosti... ». 15 Niekoľko úvah «Obávam sa, že mi budú klásť otázky ohľadom pekla. » Táto veta, ktorá sa nachádza v liste sestry Lucie (Tuy 31. augusta 1943), otvára cestu k niekoľkým úvahám: 1. Skúsenosť omilostených detí z Fatimy je čosi, čo hlboko vstúpilo do ich života, pretvorilo ich, urobilo z ich života obetujúcu skutočnosť. tohto dôvodu svedectvo sestry Lucie sa neviaže na metodológiu ľudského bádania, ale sa viaže na vôľu Božiu a v spojení s touto na vôľu Panny Márie, materinskú tvár Boha. Pre Luciu nie je nijakým problémom potvrdiť historický fakt zjavení, no túži však aj odhaliť Božiemu ľudu (cez Svätého Otca a biskupov) iba to, čo môže povedať v tú hodinu. V takom súvise súkromné zjavenie o pekle nemôžeme považovať za izolovanú skutočnosť alebo citový dojem. Je to udalosť, ktorá privádza ku konkrétnemu poznaniu dejín každej duše a k ceste k Milosrdenstvu, na ktorej je osoba vyzvaná k modlitbe, k činnému svedectvu a k obetiam. 2. Videnie pekla sa takto stáva účinným prostriedkom, ktorý neškodí ani nedospelým deťom. Nepripúšťa rozdielne interpretácie, ale treba ho umiestniť do « posolstva zmierenia », ktoré má za cieľ objaviť Boha- -Lásku. Teraz chápeme, čo sa myslí napríklad [pageend15]o stati v texte Tretej spomienky: «Toto videnie trvalo okamih. A vrúcne ďakujeme našej dobrej nebeskej Matke, že nás vopred posilnila tým, čo nám sľúbila v prvom videní, totiž, že nás odnesie do neba. » V tom istom zmysle chápeme aj vetu Panny Márie: « Moje nepoškvrnené Srdce bude tvojím útočišťom a cestou, ktorá ťa privedie k Bohu» (2. zjavenie, 13. júna 1917). 3. Cova da Iria v tom súvise nemožno chápať ako miesto strachu, ale ako hodinu Svetla, a to jednak pre ráz súkromného zjavenia, ktoré ostáva vždy pozitívnou skutočnosťou, jednak pre ubezpečujúcu a nežnú prítomnosť Matky Márie. V Štvrtej spomienke sestra Lucia vypočítava bezprostredné účinky odvodené zo zjavenia Panny Márie. K vnútornej radosti, k pokoju, k šťastiu (ktoré charakterizujú aj predošlé stretnutia s Anjelom), sa pridávajú aj « určitá vonkajšia pohotovosť », « plesanie v radosti», « určité vzájomné nadšenie ». Omilostená sestra Lucia to znova potvrdzuje aj v inom spise, ktorý Otec Bernard Gonsalves prepísal v Tuy 24. apríla 1941. 4. Môžeme teda vyzdvihnúť dve základné veci: Panna Mária sprevádza svoje deti na presnej duchovnej ceste; dialoguje s nimi v ovzduší pokoja, svetla, lásky; ponúka im osobitným spôsobom svoju prítomnosť a je Posolkyňou milostí práve preto, aby pripravila svojich « chránencov » na ťažké skúšky. V Božom pláne nič nie je improvizované, všetko sa rozvíja pre dobro duší. 5. Tak sa stáva jasným tvrdenie sestry Lucie, ktoré sa nachádza v poslednej časti Štvrtej spomienky: «... A ja ostávam ako kostra, zbavená všetkého, dokonca aj samého života, (...) pripomínajúc tým, ktorí prechádzajú okolo mňa, nie biedu a ničotu, ale veľkosť božských milosrdenstiev. » 6. Ak dokonca malý František pochopí, aké je dôležité, byť spoločníkom « skrytému Ježišovi» (dokonalá askéza), ak tieto tri fa- timské deti ochotne prijímajú najrozličnejšie skúšky (pre Luciu to budú aj hodiny utrpenia počas rozhovorov s matkou), ak Hyacinta a František budú vedieť pokojne čeliť sestre smrti, ak Lucia ponesie statočne celé roky kríž svedkyne, to znamená, že dačo veľkého a nádherného sa udialo vo Fatime. Je to tŕnistá cesta pokánia bez triumfa- lizmu. Život omilostených detí je bez pozemských pôct, ba prechádzajú dokonca žalárom. Ich posolstvá neznechucujú a neod- oberajú chuť ísť napred, lebo Nepoškvrnené Srdce Márie je prameňom radosti. Omilostené deti však nezanedbávajú ohlásiť skutočnosť pekla, ktoré je hrozným následkom oddialenia sa človeka od spoločenstva s Bohom, vzbury človeka proti nekonečnému Bohu. A túto skutočnosť Cirkev musí ohlasovať dospelým, ale i deťom, samozrejme s pedagogickým taktom. Rádio usporiadalo súťaž o << najkrajšiu vetu, ktorú žena pokladá za vyznanie lásky ». Vyhrala mladá žena — spomedzi mnohých sto — ktorá takto formulovala svoju odpoveď: «Najkrajšia veta, ktorú môže žena povedať je táto: Ak moje dieťa v noci okolo tretej začne plakať a môj muž povie: Nechaj, len spokojne spi ďalej, vstanem ja a postarám sa o dieťa. » V nedeľu 28. júna 1992 Slovenská katolícka misia v Paríži slávila svoj veľký deň: nový vedúci misie Otec Vojtech Zeman SDB bol úradne uvedený do svojho úradu. Súčasne oslávili zlaté kňazské jubileum dvaja zaslúžilí slovenskí kňazi: Otec František Reveš, doterajší parížsky misionár, ktorý naďalej bude vykonávať duchovnú službu vo Francúzsku s poverením pre celú krajinu, a Otec Jozef Bábik, slovenský misionár z Londýna. Na jubilejnej sv. omši bol prítomný i parížsky svätiaci biskup Claude Frikart s Otcom Menteurom, ktorý má zodpovednosť za cudzinecké misie v Paríži. Obaja prehovorili a zhodnotili najmä činnosť Otca Revesa v Paríži. Na kňazské postavy a činnosť oboch jubilantov poukázal v homílii Otec biskup Dominik Hrušovský. Početní veriaci sa po sv. omší zišli k spoločnému stolu, kde prejavili obom jubilantom ako i novému farárovi radosť a vďačnosť za konanú službu. Boh nech žehná našich jubilantov a nového pána farára! Prítomný 16 Pier Luigi Guiducci Preložili a prepracovali Čer-Paj NAJKRAJŠIE VYZNANIE LÁSKY SLOVÁCI V PARÍŽI OKOLO SVOJICH DUCHOVNÝCH [pageend16]Niektorí ľudia sa nás pýtajú, čo spôsobuje, že v našom mozgu vznikne nová idea? Ako možno rozriešiť dajaký problém, ktorý nikto pred nami nevedel definitívne pochopiť a vyriešiť? Ako to, že konečne dakto predsa len priviedol proces meditácií a myšlienok k uzáveru, ku ktorému iní nevedeli dospieť? Je tu potrebné určité spresnenie. « Mať novú ideu » je mentálny proces, odlišný od toho, v ktorom sa podarí niekomu rozriešiť dajaký problém, ktorý predtým nikto nevedel rozriešiť. Ide o dva intelektuálne kroky, ktoré sú obidva rozhodne dôležité pre pokrok vedeckého myslenia. Nová idea môže vzniknúť aj vtedy, keď si to niekto najmenej očakáva. Fantázia je azda najvyššia pečať kvality, ktorou sa rozlišuje intelektuálna moc každej mysliacej bytosti. V päťdesiatych rokoch som mal šťastie stretnúť sa s otcom elektronických počítačov, s veľkým Johnom von Neuman- nom. Bol som vtedy veľmi mladý a pre mňa to bola jedna z najkrajších intelektuálnych skúseností. Raz mi povedal: « Ja, žiaľbohu, neviem nič zabudnúť, a práve preto mám málo fantázie. » Ten, čo dal vznik jednému z najobrovskej- ších podnikov našej doby, komputerom, sa pokladal za človeka so slabou fantáziou. Tento svoj predpokladaný intelektuálny nedostatok pripisoval svojej pamäti, ako mimoriadnej kvalite svojho rozumu. « Pozri », povedal mi raz, « mohli by sme zostrojiť prístroje s veľmi mocnými pamäťami. V tomto úseku komputery môžu zvíťaziť nad človekom. No nie vo fantázii. Pochybujem, že sa nám kedy podarí naplánovať niečo, čo by bolo schopné pro- FANTÁZIA NÁS ROBÍ VYŠŠÍMI NAD KOMPUTERY « Komputery » môžu zvíťaziť nad človekom svojimi takmer zázračnými pamäťami, no ťažko budú vedieť « vyrobiť » ideu. dukovat’ opravdivú originálnu ideu. » Neumannovým priateľom z detstva bola mimoriadna osobnosť modernej vedy: Eugen Wigner. On ma zoznámil s von Neumannom. A Wigner mu hovorieval, že sa netreba sťažovať: keď veci idú mimoriadne dobre, nové idey nám môžu napadnúť azda iba dve v celom našom živote. Keď nám napadne prvá idea, môžeme už byť veľmi spokojní. To sú slová Wignera, pôvodcu o Teoréme času, ktorá nosí jeho meho. Boli sme v Princestone, keď ohlásili objav, ktorý vyvolal diskusiu o jeho slávnej Teoréme: v niektorých fenoménoch sub- nukleárneho vesmíru azda by bolo možné rozlíšiť minulosť od budúcnosti. Elementárna čiastočka je najjednoduchšia vec aká môže jestvovať na svete. Ona nie je riadená hodinami. Nie je spravená z ničoho iného, iba zo seba samej. Ako môže taká jednoduchá podstata vedieť rozlišovať medzi minulosťou a budúcnosťou? A práve na týchto pojmových základoch veľký Eugen Wigner vybudoval svoju slávnu Teorému. A predsa sa zdá, že Boh vložil na skryté miestečko dačo, čo ruší dokonalú symetriu činnosti času. Tá symetria, ktorú Wigner vedel objaviť ako základný zákon prírody. V priestore môžeme ísť dopredu a dozadu bez akejkoľvek ťažkosti. Ráno môžem odletieť lietadlom do Ríma a vrátiť sa večer posledným letom do Ženevy. No keď sa vrátim domov, je už skoro polnoc. Bolo by to krásne, keby som sa mohol vrátiť späť aj v čase. Keď zostarneme, žiaľ, nikomu sa viac nepodarí prejsť opačným smerom cestu vlastného života v čase. Wigner dokázal, že dajakej elementárnej čiastočke to musí byť možné. A je to dokonale možné tak v javoch, kontrolovaných silami, nazvanými silnými, a tiež silami elektromagnetickými. Dnes, jednou z najhroznejších vedeckých hraníc je určiť, či to, čo vedel dokázať Eugen Wigner, platí všeobecne pre všetky fyzické javy, bez akejkoľvek výnimky. Teraz však dajme pozor: ako napadla Wignerovi idea pustiť sa do problému plynutia času? Prečo v určitej chvíli jeho ex- 17 [pageend17]istencie vznikla idea zaujímať sa základnými problémami spojenými s pojmom času? Išiel som do Princestonu na seminárne štúdium o meraní vysokého tlaku, ktoré som robil práve o elektromagnetických silách a o ich nemenlivosti vzhľadom na plynutie času. Po konferencii ma zaviedol Wigner do svojho domu. Išli sme pešo a začali sme hovoriť o rokoch, keď bol Wigner študentom v Budapešti. Porozprával mi o svojom priateľstve s Johnom von Neumannom a o skutočnosti, že ho veľmi hnevalo, že má menšiu pamäť ako John, ktorý sa však sťažoval, že jej má priveľa. “Raz ma priatelia povolali na obed. Ako vieš, som veľmi presný. Žiaľ, začal som diskutovať s Johnom, a keď som zbadal, že prídem neskoro, on mi povedal: ‘Keď si taký odvážny, prečo sa nepokúsiš zablokovať neustále plynutie času?’ Odpovedal som mu, že v skutočnosti nestačilo by zablokovať čas. Mal by som vynájsť metódu, ako sa vrátiť späť. Bol už najvyšší čas ísť na pozvaný obed. Povedal som si vtedy: « Ohľadom tohto sa nikdy nikomu nepodarilo s presnosťou formulovať, čo znamená ísť v čase dopredu a dozadu. » Po troch mesiacoch sa Wignerovi podarilo to urobiť, a ešte dnes tá teoréma o nemenlivosti v čase je historickým rozhraním teoretickej fyziky. Kto chcel prísť poza hranice, kde sa iní zastavili, musí vedieť o tom probléme všetko. Musí byť schopný prejsť a znova prejsť myšlienkou všetky kľúčové postavenia pojmového a prísneho procesu, ku ktorému sme prišli. Keď sa zastavíme, netreba zúfať. Náš mozog pracuje, aj keď spíme. A ráno sa môžeme zobudiť « vidiac » okom nášho rozumu novú cestu, ktorú sa nám predtým nepodarilo vytušiť. Môže sa ale stať, že ostaneme « zablokovaní » aj cez mesiace, ba aj roky. Ja som nemohol poznať Hektora Majorana. Keď zomrel, mal som vtedy osem rokov. Laura Fermiová, jemná a mimoriadna žena, mi porozprávala toľké podrobnosti o charaktere Hektora. Keď sa mu podarilo vyriešiť dajaký problém, išiel k svojmu učiteľovi, Henrichovi Fermimu, a miesto toho, aby bol šťastný, hovorieval: « Som naozaj sprostý; mal som na to prísť oveľa skôr. » Nech si čitateľ nemyslí, že ide o pózu radical-chic. Smrť tohto « génia fyziky » (sú to Fermiho slová), je možno následok tohto prísneho úsudku o vlastnej intelektuálnej schopnosti. Vo vede si zmeriavame sily so Stvoriteľom sveta. Vždy bude niečo v kútiku našej myšlienky, čo bude ešte treba pochopiť. To « niečo » môže byť nový svet. Slavný francúzsky básnik a romanopisec chcel poznat don Bosca, toho mimoriadneho kňaza, ktorý bol v tom čase v Paríži. Čakal skoro tri hodiny na audienciu. Don Bosco ho mohol prijať až o 23. hodine. — Nenastrašte sa, pane, — začal básnik — ja som neveriaci a neverím žiadnemu zázraku, ktorý, ako hovoria, že ste vy urobili. (Don Bosco ako múdry a svätý kňaz si nevšimol narážku a ihneď si prisvojil návštevníkovo tvrdenie). — Neviem a nechcem vedieť s kým mám česť hovoriť. No uisťujem vás, že sa neusilujem, ani vám nemôžem nanútiť veriť to, čomu vy veriť nechcete. Nemám v úmysle hovoriť vám o náboženstve, o ktorom nechcete ani len počuť. Povedzte mi však: už od mladosti a po celý váš život, vždy ste mali v srdci takéto myšlienky? 18 Ja som neveriaci Antonino Zichichi [pageend18]19 — V mladosti som veril, ako verili moji rodičia a priatelia. No len čo som začal rozmýšľať a uvažovať o svojich ideách, odložil som náboženstvo a začal som žiť ako filozof. — Čo mienite pod vetou « Žiť ako filozof? » — Pridŕžať sa šťastného života, nedbať o nadprirodzeno, nezaujímať sa o budúci život, ktorým obyčajne kňazi strašia jednoduchých ľudí. — A vy, čo si myslíte o budúcom živote? — Netraťte s tým čas! O budúcom živote budem hovoriť, keď budem v budúcnosti. (Dialóg sa stáva čoraz prenikavejší a don Bosco v úmysle evanjelizovať tohto človeka, rozšíril rozhovor). — Viem, že žartujete; no keďže ma privádzate k téme, buďte taký dobrý a počúvajte ma. Možno, že v budúcnosti ochoriete. — Ó, zaiste, tým viac, v mojom veku. Cítim, že ma trápia tisíceré ťažkosti. — A nemohlo by sa stať, že vás tieto ťažkosti privedú do nebezpečenstva života? — Zaiste sa to môže prihodiť; pretože ani ja nie som oslobodený od osudu, ktorý istotne zasiahne každého smrteľníka. — A keď sa budete nachádzať vo veľkom nebezpečenstve života? Keď príde chvíľa prejsť z času do večnosti!?... — Vtedy si dodám odvahy, aby som zostal filozofom a nebudem dbať o nadprirodzené veci. (Zdá sa, že muž ustupuje pred naliehavými otázkami, a don Bosco si myslí, že prišla chvíľa vnuknúť mu náboženskú pravdu). — A čo vám zabraňuje myslieť, aspoň v tej chvíli, na vašu nesmrteľnosť, na vašu dušu a večnosť? A na náboženstvo? — Nič mi v tom nebráni: no bol by to znak slabosti a ten nechcem ukázať, lebo by som sa stal smiešnym pred mojimi priateľmi. — No v tej chvíli budete na konci života, a nič vás to nebude stáť, aby ste sa postarali o seba samého a o pokoj vášho svedomia. — Chápem, čo chcete povedať, no nechcem sa tak hlboko ponížiť. — V tej chvíli čo ešte môžete očakávať? Prítomný život sa končí; o večnom živote nechcete počuť ani slova, čo bude s vami? (Muž po roztržitom naježení fúzov je zasiahnutý. Skláňa ticho hlavu, potom Z «Memorie Biografiche di Don Bosco» si viackrát ľahko pohladkáva bradu a uvažuje. Don Bosco nechce prepásť vhodnú príležitosť a pokračuje). — Musíte myslieť na veľkú budúcnosť. Máte ešte nejaký čas života. Ak ho využijete, ak využijete náboženstvo a Božie milosrdenstvo, budete spasený, a to navždy. Opačne, umriete ako neverec, ako zatratený, a pre vás bude všetko stratené. A poviem vám ešte jasnejšie, že pre vás nejestvuje viac nič iné, iba ničota, pretože taká je vaša mienka. No, podľa mojej viery a viery všetkých ľudí vás čaká večný trest. (Táto Don Boscova myšlienka, vyjadrená tak jasne, priateľsky, pokojne a vážne, získa tohto človeka a pomôže mu rozhodnúť sa). — Vy mi tu robíte prednášku, ktorá nie je ani filozofická ani teologická, no hovoríte so mnou ako s priateľom, ktorého nechcem odmietnuť. Poviem vám, že medzi mojimi priateľmi sa veľa hovorí a diskutuje o filozofii, ale nikdy sa k ničomu nepríde. Čaká sa alebo nešťastná večnosť, alebo nič. Chcem tento bod lepšie prehĺbiť, a preto, ak dovolíte, navštívim vás aj druhý raz. (Teraz nastupuje dôvera a túžba ešte raz sa stretnúť). Po ďalších rečiach ten pán podal don Boscovi ruku, a keď odchádzal, nechal na stole vizitku, na ktorej boli vytlačené slová: Vietor Hughes. Vrátil sa na druhý večer o tej istej hodine, a keď vzal don Bosca za ruku a držal ju pevne zovretú, povedal mu: «Nie som tá osoba, ktorú ste azda vzali vážne. Bol to môj žart: usiloval som sa zahrať úlohu neverca. Ja som Vietor Hugo, a prosím vás, aby ste boli mojím dobrým priateľom. Verím v nadprirodzeno, verím v Boha a úfam, že zomriem v rukách katolíckeho kňaza, ktorý bude odporúčať moju dušu Stvoriteľovi. » Vietor Hugo sa už viac nemohol stretnúť s don Boscom, ako si to prial, pretože tento čoskoro nato opustil Paríž. No keď Hugo o dva roky neskôr, 25. mája 1885 zomieral, nástojčivo si žiadal kňaza. Svedčí o tom medzi inými slávny doktor Vulpia, ktorý ho ošetroval. Zdá sa, že istý kňaz, osobný priateľ Victora Huga, mu dal rozhrešenie z balkóna, ktorý mal výhľad na izbu umierajúceho. Je známe, že priatelia filozofa mu zabránili prijať sviatosti umierajúcich. [pageend19]V decembri minulého roku uplynulo 400 rokov od smrti veľkého španielskeho mystika a reformátora karmelitánov svätého Jána z Kríža. Tohto roku je 40. výročie jeho vyhlásenia za Učiteľa Cirkvi pápežom Piom XII. Je vhodné a užitočné pre všetkých veriacich priblížiť si občas život veľkých svätých, lebo oni nám svojím príkladom a svojimi spismi môžu poslúžiť k intenzívnejšiemu náboženskému životu. Svätý Otec Ján Pavol II. je veľkým ctiteľom tohto svätca, o ktorom napísal ako mladý kňaz svoju doktorskú prácu z teológie. Veľký reformátor a mystik Jedného dňa roku 1563 istý mladík zaklopal na dvere karmelitánského kláštora Svätej Anny v Medina del Campo v Španielsku. Menoval sa Juan de Yepes y Alvares: dobrá postava, ostrý profil tváre a veľké čelo, pod ktorým žiarili prenikavé čierne oči. Bol z okolia Avily z Fontiveros, kde sa narodil roku 1542. Prv než by bol zaklopal na dvere Karmela — kde si myslel, že nájde svoju cestu — pochodil s rodinou po mnohých miestach. Utekali pred hladom, hľadali dajakú možnosť, ktorá by im dovolila aspoň prežiť. Jeho otec, šľachtic z Toleda, ktorého však príbuzní vydedili, lebo sa oženil s jednoduchou ženou z ľudu, bol tkáčom. Hoci sa všemožne usiloval, nikdy sa mu nepodarilo povzniesť svoju rodinu. Okrem Jána boli v dome ešte dve decká. Rodina žila v neustálej chudobe. Keď otec umieral — Ján mal iba tri roky — zanechával svojich drahých v plači a uprostred tisícorakých ťažkostí. A predsa Španielsko vtedy prežívalo najkrajšie obdobie svojich dejín « siglo de oro » (zlaté storočie) Filipa. Karol V. tvrdil, že v jeho kráľovstve slnko nikdy nezapadá — no výhody, ako vždy, z výbojov mali len bohatí. Chudobní boli prinútení ťahať káru, «trpieť hlad a biedu », ako to takmer s údivom naznačoval sám kráľ. Jánova matka, keď ovdovela, za- priahla sa do vozíka spolu s deťmi a s trochou náradia. Zastavila sa raz v jednej dedine, raz v druhej, pracujúc spolu s deťmi, čo medzitým podrástli, — dúfajúc, že prídu lepšie dni, no tie nikdy neprichádzali. Ján zaiste neprispieval k udržiavaniu matkinej nádeje. Vo všetkých prácach, do ktorých sa pustil, ukázal sa nedôsledným babrákom. Iba v škole — chodil na humanistické kurzy u jezuitov v Medine — a v rehoľných ambientoch sa cítil dobre... Keď dovŕšil dvadsiaty rok života, požiadal o prijatie do noviciátu karmelitánov. Keď ho prijali do kláštora, vzal si meno Juan de Santo Matia. K riadnemu postupu príprav a štúdií, ktoré ho priviedli ku kňazstvu (júl 1567), Ján pridával prísnosť, vnútornú a vonkajšiu ukáznenosť, ktoré nenachádzal v kláštoroch karmelitánov, ktoré už dlhý čas boli miestami uvoľnenia a nedbalosti. 20 Nespokojný s úpadkom mníšskeho života Medzi tými můrami sa čoskoro začal cítiť nedobre, takže po vysvätení za kňaza sníval stať sa kartuziánom: prísny život týchto mníchov sa mu zdal vhodnejší pre jeho charakter a pre jeho ašpirácie. Žil v neistote, striedajúc štúdium a modlitbu. Roku 1567 sa stretol s Teréziou od Ježiša (z Avily), silnou a podnikavou mníškou, ktorá bola tiež znechutená uvoľneným životom karmelitánov a začala od koreňa reformovať ženské karmelitánské komunity. Veľmi dobrý výsledok reformy presvedčil Smutná mladosť [pageend20]Teréziu, aby ju rozšírila aj na mužské kláštory karmelitánského rádu. Pre svoj nový plán nemohla nájsť pozornejšieho a pohotovejšieho spolupracovníka nad Jána. A skutočne, títo dvaja, i keď rozdielni vekom (ona 52, on 25 rokov) a charakterovo — ona otvorená a komunikatívna, on zahĺbený do seba a plachý — si dokonale rozumeli. Po určitom čase mladý karmelitán, ktorý si zmenil meno na Ján z Kríža — Juan de la Cruz — zhromažďoval v Duruelo (1568) prvú komunitu « reformovaných » karmelitá- nov v dome, ktorý sa skladal zo stĺporadia, izby, podkrovia a malej kuchyne, a tento dom premenil na kláštor. « Myslel som, že pod stĺporadím by sa mohla urobiť kaplnka a v podkroví by bol dobrý chór a v izbe spálňa.» Z tohto kláštora, prispôsobeného z venkovského domu, vzišla veľká obroda, ktorá priviedla karmelitánsky rád k pravidlám prísneho asketizmu a pravého zriekania. « Aby ste mohli zakusovať všetko, snažte sa byť ničím », hovorieval svojim spolubra- tom. «Nezachuťte sa do ničoho. Aby ste vlastnili všetko, nechcite byť niečím. » Takýto prísny život sa musel stretnúť s tvrdým odporom tých, ktorí medzi voľnými mravmi a pohodlím kláštora, našli spôsob ako sa pretĺkať životom žijúc v záhalkách a obklopení privilégiami. A skutočne, odpor ostatných mníchov bol priamo zúrivý. Matku Teréziu, inšpirátorku obnovy, obžalovali, že je « nepokojná a potulná žena », a brat Ján « neposlušný, rebelant a vzdorovitý ». V tých časoch rehoľný brat, ktorého vyhlásili za rebelanta, si toho vytrpel veľa. Takému beda! Mnohé kláštory — okrem krásnej kaplnky, bohatej jedálne a pohodlných izieb — boli vybavené prísnymi celami, pravými väzeniami. V kláštore v Tolede v decembri roku 1576 uväznili brata Jána. V tejto cele — myslel si ten, čo ho do nej vrhol — zažije toľko pokánia, že mu prejde chuť aj o ňom hovoriť. A skutočne, na pokánie tam mal času dosť: malá a vlhká cela, osvetlená okienkom trocha väčším ako puklina v stene, biedne jedlo, pravidelné bičovanie, pokorujúce spôsoby zaobchádzania, to boli kruté spôsoby pokánia. Brat Ján strávil v kláštorom väzení hrozné chvíle. Cítil sa akoby pohltený «v bruchu veľryby», stratený v «tmavej noci». Aby vydržal, modlil sa; vyčerpával všetky svoje vnútorné zdroje; hľadal mystické vysvetlenia Paradoxne, jedna z jeho najjasnejších básní je ovocím práve hroznej vnútornej noci, ktorá je vlastne rozhodným krokom, cez ktorý prechádzajú všetci veľkí mystici, čiže tie osoby, ktoré majú dar spoznať v osobitných okolnostiach skoro fyzickú Božiu prítomnosť. Áno, pretože Juan, okrem toho, že bol veľkým reformátorom, bol básnikom, spisovateľom, umelcom a mystikom. Po ôsmich mesiacoch väzenia raz v noci sa Juanovi podarilo utiecť. Spustil sa povrazom z okna: potom skok do prázdna, až pristál na kraji násypu, ktorý strmo zostupoval k rieke Tágo. Keď svitol deň, požiadal o azyl u karmelitánok, ktoré ho len s ťažkosťou spoznali, taký bol schudnutý. Sestrám, ktoré ho prijali, mal však silu ihneď zarecitovať niektoré básne, ktoré zložil vo väzení. Keď sa zotavil, prežil obdobie intenzívnej činnosti ďaleko od Toleda, kde ho usilovne hľadali. Bol rektorom kolégia v Jaen a potom v Baeze a konečne v Granade. Ba zvolili ho za provinciála v Lisabone. Založil viaceré reformované kláštory; bol duchovným vodcom mnohých karmelitánov, ktorí medzitým dostali od pápeža dovolenie oddeliť sa od pôvodného rádu a utvoriť nezávislú vetvu, zvanú práve «reformovaná ». 21 Ponorený do « mystickej noci » « na hrozný spôsob », akým Boh zaobchádza so svojimi priateľmi. Skladal básne, ktoré najprv držal v pamäti, a potom spísal, keď mu súcitnejší strážca podstrčil papier a pero... Duchovný spisovateľ Z obdobia, ktoré prežil v Granade (1582- 1588), pochádzajú jeho najznámejšie štyri diela: «Výstup na Karmelskú horu» — prvá stanica mystickej cesty, oslobodenie sa od pozemských túžob pomocou cvičenia sa v kresťanských čnostiach; «Trnava noc» — je chvíľa božského osvietenia; «Duchovný chválospev » — v ktorom ospevuje zásnuby medzi dušou a Ježišom Kristom; «Živý plameň lásky» — kde duša dosiahne definitívne estatické posvätenie. Okrem toho dokončil «Kantáty», ktoré začal písať vo väzení. [pageend21]Týmito dielami sa stal veľkým duchovným učiteľom. Do formy krátkych aforizmov vedel zhrnúť nový ideál mníšskeho života. Na týchto dielach sa inšpirovali tisíce a tisíce zasvätených osôb, a to nielen karmelitánských: « Nerob a nehovor nijaké dôležitejšie slovo, — hovorí jeden aforizmus — aké by Kristus nespravil alebo nepovedal, keby sa nachádzal v situácii, v ktorej sa nachádzaš ty, a mal ten istý vek a zdravie, aké máš ty. » A d’alšie: « Nežiadaj si nič iné, iba kríž, a to bez potešenia, pretože toto je dokonalé! » « Zriekaj sa svojich túžob a nájdeš, po čom túži tvoje srdce.» «Pane», modlieval sa často, «nežiadam si nič iné, iba trpieť s tebou. Nezáleží mi, keď ma ľudia budú pokladať za nič. » Pán ho vzal za slovo. Roku 1591 ho pozbavili všetkých úradov a hodností. Veľmi ho roztrpčovali rozdelenia, rozbroje, ktoré vznikli počas reformy kláštorov. Pokorovali ho mnohé ohovárania a nepochopenia. Dosiahol, že sa mohol utiahnuť do Ubedy. No ohováračky sa rozšírili a aj prijatie v Ubede nebolo najsrdečnejšie: dali mu izbičku, tú najmenšiu a najchudobnejšiu z celého kláštora. Brat Ján sa znova cítil « hodený do kúta ». Ku zhoršenej situácii sa pridal zápal kosti na nohe, pre ktorý sa musel podrobiť krutým lekárskym zásahom — opravdivé muky —, ktoré definitívne podlomili jeho temperament, strápený aj pre iné dôvody. A predsa, keď umieral a trápili ho hrozné bolesti, brat Juan mal odvahu povedať: «To nič nie je, treba, aby to tak bolo. » Zomrel 14. decembra roku 1591. Bol vyhlásený za svätého roku 1726 a za Učiteľa Cirkvi roku 1952 pápežom Piom XII. Jeho spisy, uverejnené po jeho smrti počnúc rokom 1618, i keď nie sústavne a úplne, kladú ho na vrchol kresťanskej mystiky. V minulosti boli málo poznané, no neskôr sa stali dôležitým východiskom pre všetkých, čo chcú kráčať po ceste rehoľného života. Vo svojich dielach podáva drámu ľudského ducha, zgniaveného a strateného v «tmavej noci», ale ktorá potom končí v explózii radosti bez hraníc. Toto všetko vyjadruje jemným lyrizmom, čo robí z neho velikána v španielskej poézii. Na stretnutí Rímskej mládeže 6. apríla toho roku za prítomnosti Svätého Otca pri príležitosti Siedmeho svetového dňa mládeže päť predstaviteľov mladých podalo svedectvo o tom, ako sa snažia žiť svoje kresťanské povolanie. Chceme priblížiť svedectvo jedného z nich. « Volám sa Roberto, mám 25 rokov, som vysoký 2 metre a 8 cm a som štvrtý rok v seminári. Musím sa vám zdôveriť, že je ťažké vyrozprávať za niekoľko minút dlhú cestu povolania, po ktorej ma Pán viedol k rozhodnutiu, ktoré si vyžiadalo niekoľko rokov. O mojej budúcnosti rozhodol život v angažovanej farskej skupine v spoločnosti priateľov. A potom to bol basketbal, môj životný sen, ktorému som venoval veľkú časť voľného času. Tento šport mi dal možnosť otvoriť sa voči iným, aj voči tým, čo mali úplne opačné názory. Pán Boh si poslúžil aj mojou záľubou pre basketbal, aby ma naučil veľa vecí. Skúsenosť mi ukázala, že keď sa človek snaží žiť podľa svojej viery, aj napriek všetkým osobným slabostiam, má to veľký vplyv na iných mladých. Takmer so všetkými jednotlivými spoluhráčmi, ktorí sa vystriedali v našom družstve, som sa rozprával aspoň jednu celú noc o Bohu, v ktorého verím. Je zaujímavé, že v každom takom rozhovore prišla chvíľa, keď som jasne cítil, že hovorí zo mňa čosi, čo bolo v hĺbke mojej duše, ale nepatrilo to mne, lež Bohu. Poviete mi: to všetko je O.K., ale aby človek uhasil svoj smäd po Bohu, nemusí sa stať kňazom. Pozrite sa, každý z nás je akoby gitara, na ktorej Boh hrá rôzne melódie. V mojom prípade mi táto melódia pomohla prekonať všetky prekážky, ktoré mi stáli v ceste, a nebolo ich málo, až som napokon pochopil, že u mňa sa smäd po Bohu spájal s túžbou stať sa akoby prameňom pre iných. Mojou túžbou je uhasiť aspoň u niekoho smäd po Bohu ako kňaz. » 22 SOM GITARA V BOŽÍCH RUKÁCH Piero Lazzarin Preložil upravil Rajčan [pageend22]Rada az zúčastňujem v nedeľu na omši o 9h15. Už niekoľko nedieľ pred dvermi kostola, do ktorého chodievam, stretávam dosť mladého muža s dvoma deťmi. Pokorne sedia na zemi a prosia almužnu. Ako každú nedeľu, necítim sa vojsť do kostola bez toho, že by som im prv niečo nedala. V nedeľu 16. decembra 1990, sa stalo čosi zvláštne. Vojdem do predsiene kostola a stretnem sa tam s priateľom, ktorý mi celý roztrpčený hovorí o svojej ťažkosti: ten chudák s deťmi nemôže vkročiť do kostola, aby sa zohrial, lebo nemá na to dovolenie, Počúvam, no nehovorím nič, nechcem robiť nijaké posudky o nikom. So zatrpknutím v srdci si kľaknem a čakám začiatok omše. Cez homíliu mi napadne trochy čudná myšlienka: Prečo by som nešla po omši s tým chudákom a s jeho deťmi na kávu a na zákusok? Obyčajne to robievam s priateľkami. Ale prečo nerozšíriť okruh priateľstiev? Počúvam homíliu, ale ani nemuknem so susedmi, ani manželovi nič nehovorím. Čakám koniec omše a vychádzam z kostola. Chudák je tam na zemi, trasie sa zimou, jedno dieťa napravo, druhé v náručí, aby ich trocha zohrial. Priblížim sa, pýtam sa, či nechce ísť so mnou. Odmieta hovoriac, že nie je hladný, ani smädný. Nedám sa odbiť a prosím ho, či by som nemohla vziať aspoň deti vypiť si teplú čokoládu. Rád mi zveruje svoje deťúrence. Beriem ich za ruku a pod prekvapeným pohľadom osôb, ktoré práve vyšli z kostola — V V V JEŽÍŠ ŽIJE Do redakcie talianskeho časopisu II seme prišiel tento list, ktorý redaktor uverejnil na povzbudenie všetkých čitateľov. Pre jeho jednoduchosť a úprimnosť ho uverejňujeme v preklade aj my. zastavujú sa trochu si poklebetiť na námestí — vediem ich do hostinca naproti, s dvoma priateľkami, ktoré sa opatrne priblížili. Deti sú špinavé, šaty majú roztrhané. Kým sme v teple a popíjame čokoládu, myslím, že keby boli trocha čistejšie, isteže by sa lepšie cítili. Vychádzame a pýtame sa otca, či ich môžeme trocha očistiť. Odvetí áno a nachádza aj odvahu poprosiť o pár ponožiek a topánok! Jeho topánky sú ozaj v úbohom stave. Je Albánec, má päť detí, žije v Bologni aj s manželkou. S veľkým oduševnením naložím malých do auta a zamierim rýchlo domov. Cestou sa zdôverujem Cinzii, priateľke, ktorá sa mi ponúkla na pomoc, že asi doma nemám veľa vecí — moje deti sú už vyrastené — a rozhodneme sa zastaviť pri « Spaccaprezzo » (Lacný výpredaj), aby sme kúpili šaty. Vždy som si myslela, že aj v nedeliach okolo Vianoc obchody by mali byť zatvorené. Dnes som šťastná, že sú otvorené. Keď sme prišli domov, naplnili sme vaňu teplou vodou. Medzitým prišla aj Anna, druhá priateľka, ochotná podať ruku. Začínam z detí zo- bliekať staré, roztrhané, špinavé šatôčky. Ten prekrásny chlapček — s čipernými, živými, nádhernými očami — je v skutočnosti dievčatko. Zobrala som ju do náručia, aby som ju ponorila do vody, a hľa, tá maličká sa mi privinula na krk, objala ma silno a silno ma zovrela. Potom sa na mňa pozerá, usmieva sa, je šťastná. A vtedy ja, ako by som nemala zvolať, že Ježiš žije? Vzala som ho do náručia práve v nedeľu. 23 Podpísaný list [pageend23]NAŠE NEPOPIERATEĽNÉ PRÁVO Slovenský kardinál Otec Ján Ch. Korec vysvetlil talianskemu žurnalistovi Lucio Brunellimu z týždenníka IL SABATO, čo si myslí o politických udalostiach v našej krajine. Rozhovor bol uverejnený v časopise IL SABATO 28. júna 1992. Prinášame ho v slovenskom preklade. Spoločne sa modlili na hrobe apoštola Petra. Spoločne pokľakli pred uctievaným obrazom slovanských apoštolov svätého Cyrila a Metoda v rímskej bazilike svätého Klementa. Udalosť očakávaná 40 rokov: prvá návšteva ad limina apostolorum slovenských, moravských a českých biskupov po dlhej, komunistami zapríčinenej prestávke. Prakticky prvá návšteva po druhej svetovej vojne. A azda aj posledná spoločná návšteva vo Vatikáne? Ked' si v sobotu 20. júna 1992 biskupi z ČSFR vymieňali liturgický znak pokoja, v Bratislave sa podpisoval « úmrtný list » federatívneho štátu, nová to trhlina na zožltlej zemepisnej mape Európy, narysovanej na Jalte. Ako novinár z týždenníka IL SABATO priniesol som v ten istý deň správu o náhlom vývoji politických udalostí kardinálovi Jánovi Ch. Korcovi, známej osobnosti slovenského katolicizmu. Kardinál nehovorí ochotne o politických udalostiach, no na druhej strane neskrýva svoje city. « Nikto nikdy nemôže poprieť, — hovorí kardinál — že Slováci majú to isté právo na sebaurčenie, ako ktorýkoľvek iný národ Európy, ako Litovčania, Chorváti, Slovinci... Nemôže sa upierať nášmu národu základné právo, ktoré medzinárodné spoločenstvo už uznalo mnohým iným národom. » << Ale nejestvuje riziko nového ohniska etnických nenávistí v strede starého kontinentu? » — hovorím kardinálovi. « Nikto ma nikdy nebude môcť donútiť nenávidieť našich bratov Čechov... », vznietlivo hovorí kardinál Korec, ktorého prenikavý pohľad uisťuje o úprimnosti jeho slov a pokračuje: « Ohľadom ciest, ktoré by sa mali sledovať, aby sa dala konkrétna forma samour- čovaciemu právu, boli rozličné mienky, aj medzi veriacimi. No nie je záležitosťou biskupov, aby sa o tom vyjadrovali. To je vecou zodpovedných politikov, ktorých ľud demokraticky vyvolil. » A zaiste v tejto chvíli nič nie je vziale- nejšie od myslí slovenských biskupov, ako vypovedať vojnu Mečiarovi, víťazovi pri posledných voľbách. 31. augusta 1992 slovenská saleziánska komunita pri Ústave svätého Cyrila a Metoda končí svoju činnosť a odchádza z Ústavu. Týmto číslom končí svoju redaktorskú prácu aj Otec Andrej Pauliny, salezián, po šestnástich rokoch redigovania časopisu Slovenské hlasy z Ríma. Pri tejto príležitosti pozdravuje všetkých spolupracovníkov, odoberateľov a priateľov časopisu. Ďakuje všetkým za priazeň a pozornosť, ktorou zahrňovali časopis a jeho redaktora. Otec Pauliny odchádza na Slovensko redigovať časopis MÁRIANSKE ZVONY. SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Spojených štátoch na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06)380009. Lucio Brunelli [pageend24]