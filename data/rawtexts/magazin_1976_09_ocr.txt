magazín 9 1976 [pageend1]Möbel Rapperswil Ferrari Pro architekty a stavbyvedoucí Jona-Rappsrawll Tel. (055) 27 71 21 dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přání, včetně dodávky a provedení soklíků z PVC. Naše kapacita stačí pro jakékoliv množství. To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Möbel Ferrari, 8645 Jona-Rapperswll, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Nezávazné dotazy adresujte na firmu: MÖBEL RAPPERSWIL ferrari Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 ^Pzůstalí Ä že až o 2 měsíce Wľ do 3 měsíců bez banky a 0 a ještě se slevou. nákupu nového zboží nad Fr. 500.— ’úhradu cestovních výloh 0hody, 30 měsíců. plová služba. — Bezpla k — Splát — Kre které n N Ložnice od 790.- Fr^jl Sekretáře od 580 čal. souprav (kožené Möbel Ferrari otevřel největší moderní výstavní síň ve východním Švýcarsku. 10.000 čtv. metrů výstavní plochy Nejmodernější nábytek z celé E SPOŘÍTE NA NÁBYTEK? SPOŘTE U NÁS! POSKYTUJEME 7% ÚROKŮ A NAVÍC 1% JAKO DÁREK. po nád [pageend2]magazín Ročník 5, číslo 9 (49) Zürich, 19. září 1976 Titulní strana: La Sage, VS, v pozadí Dents de Veisivi (3418 m) NENÍ VE STÁTNÍM ZÁJMU Okupace vyhnala desetitisíce československých občanů do zahraničí. Doma zůstali rodiče, dědeček a babička, sourozenci, děti. Mnozí z nich už po několik let sepisují žádosti o výjezdní povalení, aby se aspoň na krátko mohli potěšit se svými příbuznými. Vnoučata v zahraničí mezitím už nejednou dorostla v slečny a mladé muže. Někdy se žádosti vyřizují kladně, v mnoha případech však příslušné československé úřady žádosti o povolení cesty k příbuzným podle striktních direktiv partajního aparátu zamítají. Po zveřejnění Helsinkské deklarace v Rudém Právu zasvitla nesčetným Československým občanům naděje, že snad režim přece jen poleví ve své nelidské tvrdosti a umožní jim byť jen kratičké shledání s rodinnými příslušníky, které už znají snad jen z fotografií. Na Správu pasů a víz doručila pošta hromady nových žádostí, tentokrát však s výstřižky či s citáty helsinské deklarace. Některým bylo vyhověno — a to je nesporně pozitivní krok. Naděje mnoha žadatelů však byly opět zklamány. Správa pasů a víz Federálního ministerstva vnitra učinila jen jedno opatření; svou zamítací mašinérii "zracionalisovala". První žádost je zamítnuta, žadatel se odvolá a o nějaký týden později mu listonoš přinese úřední obálku se spisem tohoto znění: SPRÁVA PASŮ A VÍZ FMV Dne ....................................................................... Čj . : PC - ....................................................................... Při odpovědi vždy uvedete toto číslo jednací! Pan/Paní (adresa) Rozhodnutí : Krajský odbor pasů a víz v .................................. zamítl rozhodnutím ze dne . . . . . . . . . . . . . čj.PC-............................... Vaši žádost o povolení cesty do k návštěvě ................................................................ Správa pasů a víz FMV neshledala důvodu pro změnu uvedeného rozhodnutí, proto je potvrzuje a Vaše odvolání ze dne . . . . . . . . . . . . . . . . . . . . . . ve smyslu § 59 odst.2 zákona č. 71/1967 Sb., o správním řízení, zamítá. Po posouzení všech podkladů nelze Vaši cestu povolit ani s přihlédnutím k důvodům, které v odvolání uvádíte. Zamítnutí žádosti podle § 4 odst.l písm.a) zákona č.63/1965 Sb., o cestovních dokladech a § 1 písm.b) vládního nařízení č.114/1969 Sb. je v plné míře Odůvodnění : 1 [pageend3]opodstatněno. Ve smyslu těchto právních předpisů není v souladu se státními zájmy ČSSR povolovat cesty do zahraničí za čs.občany, kteří se zdržují v cizině bez povolení čs.úřadů. Z tohoto důvodu bylo rozhodnuto, jak shora ve výroku uvedeno, Vaše odvolání zamítnout. Proti tomuto rozhodnutí se nelze dále odvolat. Náčelník: (podpis) (razítko: Správa pasů a víz FMV) 681-75 Českoslovenští představitelé se podpisem Závěrečného aktu Konference o bezpečnosti a spolupráci v Evropě mimo jiné zavázali, že na úseku lidských práv a základních svobod budou "jednat v souladu s cíli a zásadami Charty OSN a s Všeobecnou deklarací lidských práv". Českoslovenští občané, kteří pobývají v zahraničí — jak tvrdí federální ministerstvo -vnitra — "bez povolení čs.úřadů", jednali ve shodě s Všeobecnou deklarací lidských práv, podle níž má každý člověk právo zvolit si svobodně místo svého pobytu i mimo svou zemi. V rozporu s touto deklarací jednají tedy československé úřady, které uplatnění takového práva neuznávají. Argument, kterým odůvodňují odmítnutí žádosti o udělení cestovního povolení k návštěvě příbuzných v zahraničí, nemůže mít podle helsinské deklarace platnost. V jiném odstavci Závěrečného aktu helsinské konference, který Husák a štrou- gal svými podpisy také slavnostně přijali, se pak říká doslova: "Zamýšlejíce napomáhat dalšímu rozvoji kontaktů na základě rodinných svazků zúčastněné státy budou příznivě posuzovat žádosti osob o povolení dočasné cesty z ostatních nebo do ostatních zúčastněných států a bude-li o to požádáno, i na pravidelné základně, k návštěvám členů jejich rodin. Žádosti o krátkodobé cesty za účelem setkání se členy rodin budou posuzovány bez rozdílu, pokud jde o zemi původu nebo určení; existující předpisy pro vydání cestovních dokumentů a víz budou aplikovány v tomto duchu . . ." Z dokladu, který uveřejňujeme, je zřejmé, že existující československé předpisy pro vydání cestovních dokumentů nejen nebyly aplikovány v duchu helsinské deklarace, nýbrž že jsou nadále v rozporu se závazky, které Československo pode- psalo. (LISTY, Řím) DVA FEJETONY LUDVÍK VACULÍK: JAK SE ŠPATNÁ ZPRÁVA ZMĚNILA V LEPŠÍ Mám veliký nedostatek dobrých zpráv. Vím: řeknete mi, že nejsem sám. (Zas špatná zpráva.) Ani nepamatuju, kdy mě něco nového příjemně překvapilo. Úřední příznivou zprávu, třeba jenom osobní, jsem nedostal roky. Dojde-li mi obálka s úřední hlavičkou, beru na vědomí, že mi nevyhověli. Mám už hromádku neotevřených dopisů se zamítavým vyřízením. Při obdržení takového dopisu zabude mi vždycky úzko a snad se i přikrčím. Ano, je to už tik, ale také tik úřadů. Nebo snad není? Ale je! 2 [pageend4]Jinak je to ovšem velkolepé, že někdo dokáže dostávat od svých rodných úřadů samá nepříznivá vyřízení. Musí v tom být smysl, pádná příčina a zvolený účel. Má to už svůj styl a tón, patos i humor. Je to téměř dílo. Proto by mě rozmrzelo, kdyby mi to chvíli před uplynutím desetiletí takového stavu někdo schválně zkazil kladným vyřízením nějaké prkotiny. Neberu! Prosím: buď celý soubor dobrých zpráv, jež se hlásně ponesou vysoko nad našimi upižlanými soukromými radůstkami, nebo nic. Jenže málo naplat, člověk pro duševní zdraví přece jen potřebuje tu a tam drobnou příznivou zprávičku. Z této všeobecné potřeby se čas od času rodí kdesi v anonymnú různé, k smíchu radostné zprávy. Ale nikdo jim už nevěří, každý poznal, že jednotlivá příliš dobrá zpráva nemůže být pravdivá. Je to jako s houbami: buď rostou, nebo ne, a jednotlivá houba člověka jen připraví o čas a energií. Zvláštní okruh zpráv jsou dopisy od přátel. Už to, že mi přítel zas napsal, je příznivá zpráva; a že to došlo. Obsah dopisu, i když příznivý, nemůže ovšem znamenat mnoho. Bez zásadního zlepšení u kotle, v němž se pro nás vaří hmota zpráv, nebudou se ani dobré zprávy od přátel vznášet moc vysoko. Příklad: Psal mi přítel Milan Uhde z Brna- To je dobrá zpráva. Psal, že mu Dilia poukázala honorář z Francie ve výši 56 Kčs. No, to je, řekněme, pro neznalce, pořád ještě dobrá zpráva. Znalec však by k posouzení potřeboval vědět, v jakém kurzu mu ten honorár vyplatili, zda v normálním, či v diskriminačním. Zároveň mu poslali složenku na zaplacení daně ve výši 11 Kčs. Co mi to vlastně přítel Uhde oznámil? Myslím, že veselou zprávu o blbině- Neboť jděme ke koření: nemělo se mu to celé raději nestát? ’No news is good news’, učil jsem se v obchodní škole, ovšemže nikoli v hodinách obchodní korespondence. Nebo: Dostal jsem dopis od Václava Havla. Dopisy pana Václava jsou vždycky příznivými zprávami už pro ty barevné fixky, jimiž se podpisuje a zatrhává hlavní body. Tentokrát mi oznámil radostnou zprávu, že mě vezme svým autem do Vídně na kongres Penklubu. Končil příznivou informací, že jak snad už vím (nevím!), nebudeme si to muset asi platit, protože svět ví, že nemůžeme. To všecko, i s tím až dětsky radostným tónem a s prvorepublikánskou zhovorčivostí v soukromém dopise, musí člověka rozveselit. Jenže, pro pánajána, já tu věc tajil! Já dělám, že o žádném kongresu Penklubu nevím, ani o tom, že by mě tam snad někdo chtěl zvát. Takové věci já neroznáším už ani po svém bytě, natož abych je vykecával před úřady v dopisech přátelům. Je to ještě dobrá zpráva? Obratem pošty jsem se pokusil překrýt páně Václavovu informaci šumem, že jeho pozvání do auta přijímám, ale že pojedeme do řítí, nikoliv do Vídně. Aby ho to nadměrně nezklamalo, naznačil jsem, srozumitelně, jen pro něj, že těsně před ní mohli bychom uhnout do nějakého milejšího místa. Takový blafák. Teď trnu, dostanu-li opravdu pozvání do Vídně. Víte, že ani nevím, jestli to bude dobrá zpráva? Vždyť pak bych principielně musel požádat o pas! A co kdybych ho dostal? Pak bych, věřte, byl skoro v laprdóně (pro slovenskou část — v pomykove), Přeju si ticho a nic. No news is good news, prozatím. Před čtrnácti dny jsem jednoho svého přítele písemně požádal, aby pro mě v jejích městě koupil něco, co v Praze není: rašple různých velikostí, různého tvaru a hrubosti, hlavně půlkulaté, a pak dva truhlářské stahováky na klížení dřeva. Že mu to pak hned zaplatím. Dnes mi došel balík. Už podle jeho formátu jsem poznal, že stahováky v něm nejsou. V krabici bylo: 6 úplně stejných rašplí, aspoň že půlkulatých, a 20 stejných dřevěných rukojetí k nim. Zůstal jsem nad tím dřepět v nepříjemném překvapení. Nač mi bude šest stejných rašplí? Ty neodřu do konce života. A proč dvacet rukojetí, co to má znamenat, co blbne, to neumí číst? Spatná zpráva, sypaná hloupým vtipem, který já musím zaplatit. K rašplím byl přiložen zalepený dopis. Roztrhl jsem obálku. Přítel mí píše, že to, co potřebuju, není ani v jejich městě na prodej. Aby mě trochu potěšil, posílá mi, co vyfasoval na sebe v jejich skladě, a nebudu nic platit. Tato dobrá zpráva mě překvapila a dojala: Šest stejných rašplí, to je výborné, to mám na celý život! A dvacet rukojetí k ním, není to docela milý vtip? I tato nejčerstvější dobrá zpráva se však sotva plazí nad svým terénem: Ty rašple ve skladě svého závodu vyfasoval pro svou práci — vysokoškolský učitel. 3 [pageend5]ZPÍVÁ CELÁ RODINA VÁCLAV HAVEL: Surrealisté kdysi snili o světě, v němž bude každý básníkem, československá televize nyní přichází s myšlenkou, že každý může být zpěvákem. Výsledek je opravdu dost surrealistický. Spíš ovšem, než co do výsledku, stojí to celé za pozornost jakožto nápad: ten je totiž — zdá se mi — velmi typickým projevem jistého velmi typicky televizního způsobu ohlupování člověka. Televize je, jak každý ví, ze všech druhů masové zábavy i masového utrpení, jež dosud člověk vynalezl, druhem zdaleka nejmasovějším. Není divu: je ze všeho nejuniverzálnější (je všude) a zároveň ze všeho nejpohodlnější (nevyžaduje od Člověka volbu programu, shánění vstupenek, čekání ve větru na tramvaj, ba ani obracení stránek; nevyžaduje od něho vlastně nic). A to nemluvím o řadě druhotných faktorů, jež mají na masovost televize vliv, jako je například to, že dnes Člověk nemusí anebo nemůže dělat spoustu věcí, jímž se dříve musel nebo mohl ve volném čase věnovat, jako je štípání dříví, dojení kozy nebo sestrojování hromosvodu. Televize se ovšem zároveň vyznačuje — a to je neméně důležité — nebývalou intimitou; těžko bychom hledali jiný masový zážitek, který by povoloval takovou míru soukromí: televizi lze, jak známo, sledovat z fotelu i z postele, v županu i v trenýrkách, lze při ní mlčet i mluvit, vařit i dřímat, jíst i říhat. Onen typicky televizní způsob ohlupování člověka, o němž tu chci mluvit, vyrůstá z jistých zvláštních možností, jež dává televizi právě tato paradoxní kombinace masovosti a intimity — tato její masová intimita či intimní masovost. Pokusím se vyložit, jak to myslím. Jistě jste si povšimli, že intimita televizního zážitku probouzí v lidech jakýsi důvěrný, ba přímo familiérní vztah ke všemu, co na obrazovce vidí; ty, kdo se tam objevují, vnímáme bezděky jako přirozené členy našeho rodinného prostředí; jejich bezbřehá tolerance k našemu domáckému prostředí v nás probouzí iluzi, že to jsou všechno vlastně naši dobří kumpáni: lidé mluví o Vašíčkovi Neckářů, Wal- dovi Matušků nebo o Honzíkovi Hamrů, mluví se o nich tak, jako by je důvěrně znali, a když je potkají na ulici, mají tendencí jim tykat. Ale nejen to: i různé události na obrazovce — děje her, soutěže, rozhovory apod. — jsou pojímány jaksi daleko osobněji, než je přiměřené: diváci se začínají mylně domnívat, že do všeho mohou z titulu domácké zainteresovaností mluvit, že všem mohou radit, že o všem mají právo rozhodovat a že jejich slovo má přirozenou váhu slova kumpánova; jako by z okolností, že jim je zpěvák ochoten zpívat i když jsou v ponožkách, nabývali dojmu, že i oni jeho znají tak říkajíc v ponožkách a že jim to dává právo vyjadřovat se k jeho počinům jaksi z pozice rodinného příslušníka. Zvrácenost tohoto familiérního vztahu ke všemu televiznímu, indukovaného intimitou televize, se ovšem v celém rozsahu vyjevuje teprve na pozadí televizní masovostí: okolnost, že ti Vašíčkové, Waldové a Honzíkové nejsou pouze jeho intimními kumpány, ale přesné v téže míře i intimními kumpány jeho souseda, šéfa, profesora či zelináře, že jsou přesně v téže míře intimními kumpány všech kolem něho, tedy několika milionů spoluobčanů, diváka většinou totiž — kupodivu — ne- zaráží, ale naopak jaksi povznáší: přímo jako by se dmul hrdostí na svou zasvěcenou příslušnost k té veliké komunitě zasvěcených kumpánů, a fakt, že může každý den kdekoliv — v dílně, v samoobsluze či u holiče — okamžitě zapříst zasvěcený rozhovor o svém včerejším "intimním“ zážitku, jako by v něm nějak přímo posiloval radostný pocit, že tu není sám, opuštěný a slabý, ale že se může kdykoli opřít o mocnou kolektivní zkušenost svého okolí. Je jasné, že od tohoto stavu mysli je už jen krůček k představě, že herci a zpěváci svou paralelní intimní přítomností ve všech našich domácnostech vytvářejí z nich — jako jakýsi jejich zdůvěrňující tmel — jednu jedinou gigantickou celonárodní domácnost a z nás všech, příslušníků této masové televizní domácnosti, jediné monstrózní kumpánské bratrstvo, pevně spojené identickým večerním zážitkem a identicky familiérním vztahem k jeho 4 [pageend6]nositelům. Přesně s tímhle pochybným cítěním, vyvolávaným masově-intimní povahou televize, četné televizní porady ovšem počítají: přesně na ně apelují, přesně jemu se podbízejí, přesně ono všemožně rozvíjejí. Přesně tím ovšem právě člověka komplexně ohlupují: uniformujíce a unifikujíce jeho soukromí, city i zážitky, zbavují ho jeho individuality a nahrazují jeho sebe-vědomí (ve smyslu vědomí své jedinečnosti pravdy sebe sama a pravdy svých skutečných možností) pseudodemokra- tickou ideou naší všeobecné vzájemné zastupitelnosti a hloupou iluzí, že jsme vlastně všichni jediná rozšafná "docela normální" rodinka, v níž jsou si všichni rovni, všichni mají stejná práva a všichni mohou do všeho zasahovat. Přesně tím z nás televize ovšem vyrábí nový živočišný druh: stádního televizního člověka. člověka nadmutého pýchou na svou příslušnost ke stádu a slepého ke své skutečné roli v něm. Pastevci mohou být spokojeni: stádnost je totiž rodnou sestrou manipulova- telnosti a nic jiného nemůže lépe zastřít realitu dopolední nerovnosti než večerní iluze všeobecné televizní rovnosti a sounáležitosti. Vstupuje-li televize do naší kuchyně s podbízivou úctou k její atmosféře, jaký div, že stále častěji musí zároveň naše kuchyně vstupovat do televize: čerpajíc z banality našeho stádního života, pomáhá televize tuto banalitu tvořit — a tvoříc jí, stále víc z ní zpětně Čerpá. Tato cirkulační struktura televizního ohlupování, spolu s živou filosofií naší vzájemné zastupitelnosti, musí zákonitě, dříve nebo později vyústit v potřebu spolu s naší kuchyní vtáhnout na obrazovku i nás samé. A skutečně: vystupování tak zvaných prostých diváků (totiž těch, kdo jsou nejvíc manipulováni a nejmíň si to uvědomují) má ve všech televizích světa svou bohatou tradici; nejrozmanitější televizní soutěže, divácká vystoupení, rozhovory s diváky, čtení diváckých dopisů atd. atd. je možno vidět všude. (Já viděl v Americe dokonce pořad, v němž jistá paní z domácnosti byla na chvíli povýšena na jakéhosi americky svérázného pánaboha: zpovídala jiné prosté ženy z domácnosti a poskytovala jim — přirozeně v "intimním" kruhu celonárodní televizní rodinky — různé intimní manželské rady.) Naše televize nyní znovu prokázala, že nezůstává ani v této věci pozadu: jestli už před časem pochopila, že náměty televizních her mohou psát sami diváci, nyní se konečně dopracovala i k poznání, že diváci mohou v televizi i zpívat. A proč by ne? Jsme přece všichni kumpáni a když může Ivo Žídek zpívat u nás doma, není důvodů, proč já bych si nemohl zazpívat u Žídků! Pravda: konferenciér Dvořák to celé trochu kazí tím, že s falešně zpívajícími rodinkami jedná tak, jak jedná s dětmi člověk, který neumí jednat s dětmi: to jest jako s pitomci. Ale to je jen detailní kaz. Hlavní je, že žpívá celá rodina! Oba fejetony, Vaculíkův i Havlův, jsou "samizdatového" původu a vycházejí tu bez vědomí či souhlasu autorů. (SVĚDECTVÍ, Paříž) 5 [pageend7]Na dvacet tisíc diváků se přišlo podívat v neděli 22.srpna na ukončení 24.celošvýcarské slavnosti "hornusseru", závodníků v metání či odpalování "hornussů". Slavnost se konala od 20. do 22.srpna v obci Utzenstorf (BE). Co je to vůbec za hru, toto Je to stará, svérázná Švýcarská kolektivní hra, která vznikla v kantónu Bern, Hrkávají se v ní dvě strany, tak zvaní odpalovači (Schläger) a chytači (Abtuer). Odpalovači odpalují hornus (oválné těleso z tvrzené gumy o průměru 61 mm, tloušťky 30 mm a váhy 76-76 g) zvláštními tyčemi (Hornussstek- ken) ze železného oblouku (doslovně z hornusového kozla - Hornussbock), položeného na zem. Chytači (viz obrázek) mají tak zvané hornusové Šindele (Hornuss- schindel), jimiž se snaží letící hornus zastavit. Nestačí-li nastavení, vyhodí šindel do vzduchu. Dráha letu hornusu přesahuje někdy i 200 metrů. HORNUSSEN? "Je to muž, na němž se spodky vyjímají nejlíp ze všech Američanů," napsal o něm jeden časopis v USA, "Když plave, obecenstvo ho povzbuzuje, div si hlasivky nestrhá, ale jakmile vystoupí z vody, ženská část publika oněmí," konstatovala jiná tiskovina. A tento MARK SPITZ nositel sedmi olympijských medailí z Mnichova a vůbec jeden z nejdekorativnějších mužů Ameriky, dostal sbohem od své manželky. Je to vůbec možné, ptalo se s rozechvěním i nadějí v hlase 50 000 dam, které po celých Spojených státech zakládaly kluby obdivovatelek Marka Spitze. Je možné, že by nějaká žena dokázala zahodit takový poklad? Těch 50 000 dam nemělo určitě na mysli váhu zlatých medailí, jako spíš těch 70 kilogramů supermužství, atleta, jehož obrázky jsou už několik let ozdobou ilustrovaných časopisů. Spitz ostatně dokázal nashromáždit skutečné poklady tím, že svůj hrudník vystavoval k reklamním účelům tu v doprovodu zubní pasty, jinde mýdla nebo vysavače prachu. Ale manželka Susan, také velmi půvabná a s běloskvoucím chrupem, se přesto vrátila k mamince. Proč? "Už se mí znechutilo žít s mužem, který nedělá téměř nic jiného, než že pečuje o sebe a zhlíží se v sobě", říká paní Susan. Jak to vypadá, její manžel si celé hodiny češe vlasy, sestřihuje knírek a vyškubává chloupky z uší. Není to vlastně ani jinak možné, pohádkové reklamní smlouvy může podepisovat jen tehdy, prodává-li obraz dokonalého muže. Po odchodu od něho prohlásila Susan: "Asi si vůbec nevšimne, že vedle sebe nemá ženu. Jemu stačí ke štěstí zrcadlo a ty metály." 6 [pageend8]Království medvědů na Aljašce V Severní Americe žijí tři druhy medvědů: lední medvěd - malý, ale zato velmi početný černý medvěd - a konečně skupina, kterou známe pod označením hnědý medvěd, kodiak nebo grizzly. Hnědým medvědům žijícím podél pobřeží Aljašky a Britské Kolumbie se obvykle říká kodiak, těm, co žijí ve vnitrozemí, se zpravidla říká grizzly. Anatomicky se od sebe ničím neliší, jediný rozdíl je v tom, že kodiakové bývají mnohem větší. Medvědí samci v okolí hory Mount McKinley jsou povazováni za velké, dosáhnou-li váhy 250 kilogramů, samci na pobřeží váží často i dvojnásobek, a vztyčí-li se na zadní, měří asi tři metry, Je to pravděpodobně způsobeno větší hojností potravy na pobřeží. Lední medvěd a aljašský kodiak jsou dvěma největšími suchozemskými masožravci. Studovali jsme chování kodiaků a prostředí, v němž žijí. Naše pozorovací stanoviště u McNeilovy řeky se liší od jiných lososích potoků, protože tu jsou McNeilovy vodopády, úsek divokých peřejí asi půldruhého kilometru nad ústím řeky. V těchto prudkých vodních soutěskách se každé léto shromažďují lososí, kteří sem připlouvají v době tření a stávají se obětí medvědů. Tato hřmotná zvířata v červenci a v srpnu stojí na břehu řeky jako biletáři u bran stadiónu a čekají, až budou z vody moci lovit ryby. Aljaška zřídila na ochranu medvědů a jejich životního prostředí před lovci a postupující civilizací přírodní rezervaci, do níž patří oblast McNeilovy řeky a jejích potoků. Můžete se sem dostat jenom malým člunem nebo vrtulníkem. Je to oblast, kde mohou vědci a fotografové medvědy sledovat zblízka. Na začátku léta jsme tu obvykle bylí jedinými lidmi. Několik medvědů se již páslo pár set metrů od tábora, který jsme si postavili při ústí McNeilovy zátoky. Ve vratkém bezpečí našich stanů jsme naslouchali, jak medvědi po setmění tiše chodí po břehu řeky, Mike se jednou ráno vzbudil a hleděl do tváře mladé medvědici, která nahlížela do stanu. Zařval, jako když ho na nože bere, a tím ji zahnal na útěk. Medvědi však přicházeli do našeho tábora zřídka, a to jen tehdy, když je tam přilákal pach potravy. Ukládali jsme své zásoby na vyvýšeném místě a odpadky jsme pálili; problémem byly odpadky nehořlavé. Každé ráno jsme odcházeli tři kilometry proti proudu řeky k převislé skále, kde jsme měli svou hlavní pozorovatelnu. Medvědi kolem nás procházeli neustále, ale skála nám chránila záda, takže nás zvířata nemohla přepadnout zezadu. Pohybovali jsme se mezi medvědy opatrně. Rozšířená je pověst, že kodiakové mají špatný zrak. Ve skutečnosti ale pozorují sebemenší pohyb i z velké dálky. Říká se takě, že chování medvědů je nevypočitatelné. Zjistili jsme však, že medvědi podél McNeilovy řeky se chovali striktně podle pravidel, jež se řídí velikostí a společenským postavením jednotlivých zvířat. Každý medvěd měl svůj vlastní charakter, různí medvědi reagovali různě na podobné situace. Základem našeho studia bylo znát každé zvíře jako jednotlivce. Rozeznávali jsme je podle jizev na hlavě nebo podle znetvořených uší. U mladých, rychle rostoucích zvířat byly obvykle přirozené znaky málo spolehlivé, proto jsme několik z nich označili, když jsme je napřed uspali šipkami napuštěnými uspávadlem. 7 [pageend9]Zjistili jsme také, že kodiakové jsou obvykle samotáři a tuláci. Dospělý medvědí samec někdy přechází až 80 kilometrů od jednoho místa k druhému. Samci se pohybují v okruhu dvakrát až třikrát větším než v kterém se pohybují samice. Na své toulky se zřejmě vydávají v honbě za potravou nebo při hledání samic v době páření. Mají v sobe cosi tuláckeho, a na rozdíl od jiných velkých masožravců nejsou, pokud jde o jejich revír, příliš nesnášenliví. Revíry jednotlivých medvědů se často překrývají. Jednou jsme dokonce napočítali dvacet kodiaků, včetně tří samic a šesti mláďat , jak se pasou na velké louce podél řeky, Asi je sem přilákala hojnost potravy. Zachovávají však mezi sebou obvykle určitou vzdálenost, a to i ve dnech, kdy si zajišťují své místo na břehu, aby mohli lovit lososy. Měli jsme často příležitost přesvědčit se o jednom pravidlu medvědího chování — čím je medvěd větší, tím větší odstup od něho jeho druhové zachovávají. Dvouletý nebo tříletý mladý medvěd velikosti bernardýna uteče před dvoumetrákovou medvědicí, právě tak jako se ona vyhne velkému samci. Hleděli jsme jednou zděšeně na dvouletého medvěda, jak plnou parou uhání proti nám. Minul nás však bez povšimnutí, protože ve vzdálenosti nějakých 150 metrů kráčel na své oblíbené pastviště velký medvěd. Byl to trochu legrační pohled, ale jedna smutná příhoda nám ukázala, že takový strach má své důvody. Skupina prospektorů nafty našla mrtvého medvěda a přivezla nám ho vrtulníkem. Byla to samice asi dva a půl roku stará, která zahynula, když jí mohutný medvěd prokousl hrdlo. 8 [pageend10]Málokterý tvor zaznamená od narození do dospělosti takový růst jako kodiak. Novorozené medvídě váží asi půl kilogramu, zatímco dospělý samec může dosáhnout váhy až 600 kg, Medvídkové se narodí holí a bezmocní v lednu, kdy je samice v bezpečném zimním doupěti. Většina mláďat — medvědice vrhne jednoho až čtyři potomky — zůstane v klidu a pohodě až do dubna nebo května, kdy vylezou z doupěte. Pak jiní teprve začnou vážné problémy. Dokud nejsou odkojena, doprovázejí mláďata matku všude, překračují s ní divoké bystřiny a jsou také svědky občasných útoků jiných medvědů. Přestože je matka odhodlaně brání, mnoho medvíďat hyne. Zjistili jsme, že 40 procent mláďat se nedožije druhého léta, ale nemůžeme přesně říci, proč tomu tak je. Medvíďata obvykle zůstanou s matkou dva a půl roku. Třetí jaro po vrhu je medvědice opět připravena pro páření. Mladí medvídci se pak — snad ze strachu před dospělými medvědy — osamostatní. Jaro je pro kodiaky kritická doba. Obvykle trpí hladem a do začátka léta hubnou. Někteří i zahynou. Jsou to zejména ti, kteří se do svých zimních doupat neuchýlili s dostatečnou vrstvou tuku, Medvědi jsou sice masožravci, ale — stejně jako lidé — konzumují téměř všechno, co je jedlé. Když je země ještě pod sněhovou pokrývkou, vypadají jižní svahy jako zorané pole: medvědi, kteří vylezli ze zimních úkrytů, tady vyhrabali kořínky a hlízy. Jejich obětí se stávají také losi a sobi se svými mláďaty. I na mršině si dovedou medvědi pochutnat, za lahůdku zřejmě považují rozkládající se mrtvé tuleně, mrože a velryby, které moře vyvrhlo na břeh. S postupem jara dostávají chuť na šťavnatou rostlinnou stravu. Pasou se na zelených pláních a z dálky byste sl je mohli splést s kravami na pastvě. V dlouhých letních dnech nabízí příroda medvědům nejchutnější krmi: hejna lososů, kteří sem začínají připlouvat v prvním červencovém týdnu. Jakmile kodiak zaslechne šplouchání ryb, najde si stanoviště na břehu, Dokud jsou medvědi hladoví a ryb je málo, bojují o místa vhodná k rybolovu i o chycené ryby. Jakmile je lososů dost, boje ustanou. Asi pětimetrákový medvěd, jehož jsme nazvali Charlie Brown, byl největší a nejobávanější medvěd, který sem kdy přišel. Pozorovali jsme, jak na břehu překvapil Lighta, asi pětiletého samce, který si vybojoval nej lepší rybářské místečko v peřejích. Light se ohlédl přes rameno a asi deset metrů za sebou spatřil Charlieho. K útěku mu zbývala jediná cesta. Skočil do řeky, Charlie zaujal místo, jež mu právem silnějšího náleželo, a Light sebou zmítal v proudu, který ho nakonec vynesl bez újmy na zdraví k druhému břehu. Zkušení medvědi loví obvykle lososy tak, že předními tlapami přimáčknou kořist ke dnu říčky a za okamžik už ji drtí svými mohutnými čelistmi. Dark, neohrabaný mladý samec, jednou zaháněl dvouletého méďu, který se pokoušel zmocnit jeho loviště. Když se vrátil, zjistil, že se mu tam usadila medvědice s třemi mláďaty. Dark se pokusil dobýt své místečko zpět, ale rozezlená medvědice se na něho se strašlivým řevem vrhla. Dark odtáhl s otevřenou ranou velikosti lidské dlaně na hřbetě. Rozezlené medvědice s mláďaty vyvolaly asi polovinu rvaček, jichž jsme byli svědky, ale obvykle stačilo, aby uštědřily nepříteli jediný úder. Rvačky nepatří u kodiaků k vyhledávané zábavě. Pozorovali jsme asi čtyři tisíce medvědích setkání, ale jen 124 jich bylo doprovázeno ranami nebo kousnutím. Zdá se, že medvědi dospěli k pragmatickému závěru, že způsobí-li svému druhu bolest, vystavují se odvetě. Zbytečným bojům se proto vyhýbají. Existuje jediná výjimka; medvědice s mláďaty je naprosto nesnášenlivá, její agresivita ovšem pramení z nutnosti hájit potomstvo, Očití svědkové říkají, že medvědí samci často zabíjejí mláďata, a samice mají zřejmě k antagonismu, který k vzrostlým samcům chovají, své vážné důvody. Jakmile byl v řece dostatek lososů, ustaly spory o loviště. Nasycení medvědi si nepřekáželi, občas na sebe i přátelsky zabručeli. Kodiakové, zejména mladí, si spolu rádi hrají. Udivilo nás však, když jsme viděli dokonce dva označené téměř třímetrové medvědy, jednoho sedmiletého a druhého osmiletého, jak spolu vesele dováděli v rybníčku, od něhož jsme nestáli dál než dvacet metrů. Brzy je začali napodobovat další, zejména mladí medvědi, a skoro po tři týdny v krásném letním počasí byly společenské hry hlavním zaměst - 9 [pageend11]námím medvědí mládeže na McNeilově řece. Omladina se bavila, ale velcí samci vládli jako despotové bez konkurence. Jejich príchod často zahnal mládež na překotný útěk. Tato obrovská zvířata se zjizvenými hlavami a rameny a potrhanýma ušima profesionálních rváčů naháněla hrúzu. V rybářské sezóně si však mladých medvědů skoro nevšímali, starali se jen o to, jak si naplnit prostorná břicha. V období páření, od konce května do poloviny července, se velcí medvědí samci mění v rozkacené, Špatně naložené obludy. Samice schopné páření nemají zpočátku náladu je připustit, snad mají strach z pozorností, které jim prokazují samci aspoň dvakrát větší. Jejich odmítavý postoj a obava, že by samičku mohl odlákat sok, vede roztouženého samce k tomu, že ohrožuje každého jiného medvěda, který měl tu smůlu, že se mu připletl do cesty. Nezvyklá snášenlivost kodiaků z povodí McNeilovy řeky k lidem se zřejmě vyvinula během let, kdy si zvířata na návštěvníky zvykla. Taková medvědí tolerantnost však nebyla zaznamenána v jiných částech Aljašky. Nedaleko Studené zátoky byl v roce 1974 jeden fotograf zabit hnědým medvědem; udělal chybu a postavil si stan na stezce, kudy medvědi chodili k lososímu potoku. O dalším útoku medvěda na člověka jsme se dověděli z rozhlasové zprávy Úřadu pro rybolov a honitbu. Dick Jensen, jenž žil v Nakneku, rybářské osadě u Bristolského zálivu, byl na ulici surově napaden a zabit medvědicí, kterou vyrušil, když tam se dvěma mláďaty hledala v nádobě na odpadky něco do žaludku. Městečka na pobřeží Aljašského poloostrova jsou už po léta ohrožována invazemi mdvědů, které tam láká pach odpadků z konzerváren ryb. Někdy dokonce vpadnou i do lidských obydlí. Soudce v Nakneku varoval Mika, abychom nechodili zkratkami v olšinách a abychom nevycházeli ze stanu za tmy. Vern Jones, ředitel konzervárny lososů v Nakneku, dal svou továrnu obehnat dráty nabitými elektrickým proudem. Říká: "Jediný hodný medvěd je mrtvý medvědi" Mnozí s jeho názorem souhlasí. Konflikty mezi člověkem a medvědem budou pokračovat, dokud nebudou medvědi odstraněni z blízkosti měst. Odstranění medvědů však obvykle znamená, že budou zastřeleni. Rozzlobení občané v Nakneky zastřelili v týdnu po smrti Dicka Jensena nejméně 18 medvědů. Ačkoli je to překvapující, neznamená muž s puškou pro hnědého medvěda největší nebezpečí. Biologové z Úřadu pro rybolov a honitbu a jeho kolegové pracují na studii o kodiacích v oblasti Černého jezera na Aljašském poloostrově. V uply- 10 xxx xxx [pageend12]nulých šesti letech označili a zkoumali asi 500 medvědů, když je nejprve uvedli do stavu nehybnosti pomocí narkotizačních střel, kterými je zasahovali z vrtulníků. Přestože v oblasti, v níž medvědy sledovali, jsou tato zvířata předmětem intenzivního lovu, jejich počet prakticky vzrostl. Příznivý vývoj se vysvětluje tím, že lovci mají především zájem o velké samce, takže zbývá jen málo nebezpečných "patriarchů", aby ohrožovali mladé medvědy. Mladí proto zůstávají naživu a je jich stále víc. Jsou-li statistiky Lee Glenna spolehlivým ukazatelem, pak je v některých oblastech Aljašky dnes aspoň tolik hnědých medvědů jako kdykoli předtím. Zdá se, že medvědí obyvatelstvo na pobřeží Aljašky dobře prospívá; čítá asi sedm až osm tisíc kusů. Tento potěšitelný obraz by se však mohl změnit k horšímu. Počet lidí žijících na Aljašce se v uplynulých deseti letech zvýšil o 30 procent. Volá se po další výstavbě. Glenn uvádí dvě znepokojivé okolností: nedávno přijatý zákon o vyrovnání nároků původních obyvatel může mít za následek, že na Aljašku bude dovezen hovězí dobytek, ovce a domestikovaní sobi. Odborníci stále znovu poukazují na to, že medvědi obvykle ve sporu s chovateli dobytka "dostanou ránu do vazu". Největší starost však dělá Glennovi možnost, že hnědí medvědi přijdou o své revíry. "Můžeme regulovat odstřel, ale kdyby se na velké rozloze mělo drasticky změnit prostředí, nemohli bychom už udělat skoro nic," říká. Nebezpečí, že by kodiaci, tato nádherná zvířata, v blízké budoucnosti mohli vyhynout, je naštěstí velmi malé. Aljaška je obrovská, a hnědí medvědi jsou velmi přizpůsobiví a odolní. A.L.EGBERT + M.H.LUQUE, USA MALÝ OZNAMOVATEL V minulém čísle se nám do textu inzertního oznámení vloudil "tiskařský šotek". Správný text zní takto: Vysokoškolák v dobrém a zajištěném postavení se zájmem o cestování, kulturu, sport a ostatní hezké věci, bez závazků, se rád seznámí se sympatickou a inteligentní ženou do 45 let, která oplývá veselostí a přirozeným šarmem . . . . Při všem, co mám, chci být šťastný v cizině, Zn. "OR-8" do admin.Magazínu. PIANINO - 1 rok záruky, nové, Fr. 2.900,-. Prodej, nájem, event. splátky. Telefon 041 / 41 01 78. gramofonová deska PÍSNIČKY ROKU 68 cena fr.20.-, dodá vám ji magazín, zwischenbächen 145, 8048 Zürich 11 přejdi jordán je jenom jedna jediná kdo je vrah dobře míněná rada zlej se táta, táto . . . modlitba pro martu by neměla chybět ve vaší diskotéce obsahuje originály písní, které jsou historickým dokumentem: píseň za padlé jsem pro krysař pět lásek držet hubu držet krok tajga blues [pageend13]sláva a pád plovoucích paláců Neklid je nemoc nakažlivá a rychlá. Na palubě rozsáhlého plovoucího paláce se většiny cestujících zmocňuje úzkost. Během této své plavby přes severní Atlantik zažila totiž Normandie už dva "průšvihy". První nastal krátce před vyplutím z Le Havru: bylo to dlouhé přerušení dodávky proudu, které zahalila tento lodní zázrak všech zázraků do naprosté tmy. Druhá potíž vznikla hned druhý den plavby: po havárii kondenzátoru znehybněla na patnáct hodin jedna hřídel a loď musela postupovat kupředu jen s třemi lodními šrouby, avšak přesto si zachovala 90 procent svého výkonu. Uplynula dlouhá minuta. Najednou se všechny čtyři motory zase rozběhly. Pugnet se nakloní nad svůj megafon: "Tady velitel. Je všechno v pořádku, šéfe?" Ze strojovny mu okamžitě odpovídá hlas hlavního mechanika Jeana Hazards: "Všechno v pořádku, veliteli, motory vynechaly, protože pod námi zřejmě musela být hloubka sotva sto metrů," "To souhlasí, šéfe," přitakává Pugnet. "Vplouváme do Ambrožovy plavební dráhy, která má hloubku pod sto metrů." A zatímco Normandie postupně zase nabírá rychlost blížící se 30 uzlům (asi 54 km), obrací se Pugnet s úsměvem ke svým důstojníkům: "Myslím, že to Italům už dlouho nezůstane!" Od vyplutí z Le Havru 29.května 1935 o tom nikdo nemluvil, ale všichni na to mysleli. Ředitelství společnosti Compagnie Generale Transatlantique nevyslovilo žádné přání. V přepychových kancelářích, obložených dřevem a pokrytých patinou celého století námořního zápolení s různými osudy na sedmi oceánech, znají 12 Rázem a v dokonalé souhře se zastavují čtyři obrov- ské elektromotory, každý o výkonu 40 000 HP. Všude, v apartementech a kabinách, v kuřáckých salónech i v restauračních místnostech, na chodbách i stanovištích posádky, všichni cestující, obsluhující i námořníci zbysrřuji sluch. Důstojníci na velitelském můstku i námořnici na palubě znepokojení hledí. Velké jiskřivé vření vodní brázdy za lodí se uklidňuje a rozplývá na šedé hladině oceánu. Sotva několik mil od New Yorku pluje teď, 1. června 1935, „Normandie”, největší a nejluxusnější oceánská osobní loď světa, jediná, která svou délkou překročila 300 metrů, na konci své cesty jako obyčejná bárka, která měla poruchu a postupně ztrácí rychlost. Každým okamžikem se jejích 80 000 tun může začít pohupovat po Atlantiku, měkce unášeno proudem vln. Jen velitel lodi Pugnet zůstává neotřesitelně klidný, s pohledem upřeným přímo před sebe, do toho namodralého ranního oparu, který dosud zakrývá již nepříliš vzdálený americký břeh. [pageend14]už staří pánové v tmavých oblecích a se škrobenými límečky u košil náležitě dobře své lidi. Věděli, že svěří-li svůj kolos námořníkovi, jako je Pugnet, a vášnivému mechanikovi, jako je Hazard, bylo by zcela zbytečné určovat jim nějakou rychlost. Jeden i druhý měli totiž při vyplutí Normandie v hlavě jedinou myšlenku: vyrvat lodi "Rex", té pýše mussoliniovské Itálie, onu starou trofej, založenou v roce 1860, kterou "Britannia" získala první a která změnila mnohokrát držitele, MODROU STUHU, odměnu udělovanou lodi, která zlomila rychlostní rekord v přeplutí severního Atlantiku! Nádherný zlatnický kousek, který věnoval jistý M.Hales. Brit fanaticky milující moře. Je to koule, kterou drží postavy, mytologičtí mořeplavci. Kolem koule byly umístěny miniaturní modely všech lodí, které kdy slavnou Modrou stuhu získaly. Nyní tedy už Normandie pronikla do Ambrožovy plavební dráhy. Pugnet se nenápadně podívá na hodinky: ukazují 11,o2. Úsměv, který se ještě snaží potlačit, neuniká jeho důstojníkům. A tak se už všichni smějí. New York a vítězství jsou už na dosah, a hlavně ten skvělý přistávací manévr k přístavišti číslo 88! To už se v plném denním světle zaskví socha Svobody a za ní se objevují mrakodrapy. Ačkoli je to zakázáno, vniká jedna cestující na velitelský můstek a spěchá k veliteli. V náručí drží klubko z pruhu modré látky. "Veliteli, tady je modrá stuha! Vyrobila jsem ji pro naši loď, která tak skvěle vyhrála." Normandie přeplula severní Atlantik za čtyři dny, 3 hodiny a 14 minut. Vyhrála rychlostí 29,96 uzlů. Modrá stuha, dlouhá 29,98 m, stoupá na zadní stěžeň. Zpráva se bleskem rozšíří po celé palubě. Paní Lebrunová, manželka francouzského presidenta, která se účastní plavby, také přichází veliteli blahopřát. A zatím Francie, nevraživá v lednu 1931, když byl osazen první plech, lhostejná v říjnu 1932, když byla loď spuštěna na vodu, teď, v červnu 1935, jásá nad vítězstvím. Jakmile se Normandie přiblíží k přístavu, obklopují ji remorkéry, pobřežní plavidla, jachty a čerpadlové čluny, vyplivující k nebi fontány vody. Když Normandie míjí jižní špičku Manhattanu, mohou cestující spatřit tisíce Američanů, jak mávají rukama i kapesníky, jak z oken létají papírové konfety, zatímco klaksony automobilů přehlušují veselé nebo bojovné píšťaly starých parníčku. Když Normandie pluje kolem nábřeží, u kterého kotví její severoatlantičtí konkurenti, zahoukají jejich sirény třikrát k poctě a na uvítanou. Je to kakofonie velkých vítězství. Epopej velkých osobních lodí vstupuje do svého slavného desetiletí. Celkem 69 lodí podnikne tuto dlouhou plavbu, budou čelit mlhám a bouřím u pobřeží New- foundlandu, budou vzdorovat velkým vzdutým mořským vlnám. Ale jen pět jich může sáhnout po Modré stuze: Queen Mary, Bremen, která ji uchvátí nenapodobitelným způsobem, stárnoucí Mauretania, Europa, pýcha Německa, italský Rex, který byl o ní právě připraven. A samozřejmě Normandie, novopečený držitel. Hned tak se teď nestane, aby nějaký cizinec vyrval Francii její trofej! Takový byl jednomyslný názor cestujících luxusní třídy, kteří se tohoto neočekávaného vítězství účastnili a po čtyři dny, tři hodiny a čtrnáct minut prožívali nezapomenutelné chvíle svého života na této plovoucí planetě, která v nich svým zlacením, tapiseriemi, nádobím, vnitřním zařízením a rozlehlostí oživila onen nadbytek, který vzal za své po krachu roku 1929. Normandie — stejně jako její soupeři — udržovala poslední velké iluze, V obrovské jídelně, jedné z mála na světě vybavených novinkou, jakou tehdy byla klimatizace, v jídelně dlouhé 83 metrů a o celkové rozloze 1100 čtverečních metrů, si musel každý ze stolovníků ve večerní robě nebo smokingu připadat jako pravý velmož. "Má devětadvacet kotlů a jedinečný systém protipožární ochrany: každá kajuta má své vlastní bezpečnostní zařízení," vytrubovali zástupci Compagnie Generale Transatlantique, aby přivábili zákazníky. "To mě nevytrhne," bručel si malý obyčejný pán v kulatém baretu a s naježeným knírkem, když si v prstech ubaloval cigaretu mezi dvěma partičkami karet. "Má dokonalou stabilitu: na Normandii vám Atlantik připadá klidný jako švýcarské údolíčko," dodávali zástupci. "Hlouposti!" bručel opět malý obyčejný pán v kulatém baretu a s knírkem, který dostával mořskou nemoc, už když se podíval na splávek svého rybářského prutu. Tento malý sarkastický pán nemohl ovšem pochopit, že se tenkrát rozpoutala 13 [pageend15]fantastická bitva o Atlantik mezi Francií a Velkou Británií. Začala už v roce 1907, a byli to Britové, kteří vyvolali nepřátelství. Jejich dva parníky — Lusitania a Mauretania — shrábly Modrou stuhu a usadily se pevně jako vládci oceánu. Byly to jejich dva parníky, po kterých šťastlivci té doby přímo bažili: rychlá a bezvadná obsluha, hojná strava a dodržování jízdního řádu. S kabinami prvních tříd, slušně obsazenými osobami, které v té době zaujímaly význačné postavení, s podpalubím plným nemajetných cestujících třetí třídy, plným stovek emigrantů, kteří odcházeli hledat štěstí do Ameriky, obě tyto "nepřirovnateIné" lodi, jak jim pyšně říkali Britové, plně ovládaly severní Atlantik. Pak je však o palmu vítězství připravili Němci: Bremen a Europa, další zázraky přepychu a výnosnosti. Dopravovaly opačným směrem syny a dcery emigrantů, kteří, když si v Americe pomohli, jezdili navštěvovat rodiny, které zůstaly doma. Podpalubí bylo vždycky plné až po okraj. Německou hegemonii rozbili Italové: dvě jejich lodi — Conte di Savoia a zejména Rex — dopravovaly na západ nové emigranty a při návratu do Evropy zase vnuky emigrantů. Pro každý z těchto států byla sice převaha na moři prestižní otázkou, to jistě, ale především prostředkem, jak si opatřit hodnotné devizy. Tato snaha tedy existovala už tenkrát. Francie přece nemohla zůstat neutrální. A tím méně Compagnie Générale Trans- atlantique, která už na všech nebo téměř na všech mořích bojovala se svým rybářským loďstvem pro lov tresek a tuňáků. Pokusila se sice zachránit svou čest lodí "lie de France", avšak ta, naneštěstí, nebyla schopna soupeřit o Modrou stuhu. Přitom se už ve světě rejdařů vědělo o tom, že Velká Británie hodlá zahájit stavbu obrovské oceánské lodi, která se má jmenovat "Queen Mary". Proto tedy po mnohém váhání, po četných hlasováních a mnoha bouřlivých zasedáních ve francouzském Národním shromáždění bylo o Normandii rozhodnuto: neskrblit na přepychu. Francouzi bývají vrtkaví. Jestliže rozhodnutí o stavbě Normandie přijali bezstarostně nebo dokonce zlomyslně, naplnilo je její vítězství velikou pýchou. Hned na zpáteční cestě překonala Normandie svůj vlastní rekord. Při příjezdu do Le Havru, 12.června 1935, jej zlepšila na 30,35 uzlu. Celá Francie už nemluvila o ničem jiném než o této královně moří. Život na palubě byl organizován podle nezměnitelného ceremoniálu. Po snídani gymnastika, masáže a sauna a několik koktejlů, než nadešla doba oběda. Zvyk vyžadoval, aby se v poledne jedlo střídmě. Potom kino, bridž, sprcha. Večerní oděv. Znovu koktejly. Potom večeře, chutná, nekonečná. Zase koktejl. Divadlo. Ples. A pak konečně spinkat. Vskutku vysilující životní rytmus. Ani politické a hospodářské krize, jimiž země procházela, ani hrozivé sousedství hitlerovského Německa, nic nebylo s to zcela odvrátit pozornost Francouzů od "jejich" nádherné lodi. Když Queen Mary v srpnu 1936 rychlostí 30,63 uzlu Normandii vyrvala Modrou stuhu, byli docela konsternování. Jistě, britská loď měla motory silnější o 40 000 koní, ale Normandie byla štíhlejší, ostřejší ve vodě. Národní smutek měl krátké trvání: 23.března 1937 Normandie dosáhla rychlosti 30,99 uzlu a 4.srpna ji zvýšila na 31,20 uzlu. Dlouhá stuha vlála na stěžni Normandie pouze rok. V srpnu 1938 zlomila Queen Mary znovu rekord s 31,69 uzlu ve směru západ-východ, tedy příznivějším. Tím také francouzsko-britské námořní soupeření prozatím skončilo. Do Atlantiku přišli "dělat zákon" noví protivníci: německé ponorky admirála Dönitze. Normandie se uchýlila do New Yorku, do "svého" přístaviště číslo 88. Koncem jara 1941 pod záminkou, že ji chce chránit před případnou sabotáží, vysadilo americké námořnictvo z Normandie stovku francouzských námořníků i s jejich velitelem Le Huédem, kteří měli za úkol střežit a udržovat loď v pořádku. Byli nahrazeni posádkou pobřežní stráže, která ovšem neměla ani ponětí o údržbě tak obrovské lodi. Námořní válka byla v plném proudu. Každá loď, ať byla její tonáž jakákoli, se jí měla zúčastnit. Americké námořnictvo tedy 12.prosince 1941 Normandii zabavilo, překřtilo ji na La Fayette a vztyčilo na ní vlajku s pruhy a hvězdami. Měla být upravena pro dopravu vojsk. Při těchto úpravách provrtával jeden dělník dřevěnou příčku, od vrtačky se dřevo vzňalo a zapálilo záchranné vesty a kapok, které byly nablízku. Stalo se to 9.února 1942. Normandii zachvátil obrovský požár. Zdolalo jej v několika hodinách šestatřicet požárních automobilů a tři požární čluny. Pozemní požárníci však neznali jeden detail: že totiž šest tisíc tun vody, vylitých na paluby, vnikne do podpalubí. Jakmile dorazil příliv, Normandie, pýcha francouzského obchodního loďstva, 14 [pageend16]se převrátila o 80 stupňů na levý bok. Dne 3.října 1946 byla odtažena k demolici. Rok na to, v roce 1947, získala pak britská "Queen Elizabeth I" Modrou stuhu, o kterou ji posléze připravila americká loď "United States" rychlostním průměrem 35,59 uzlu, což je rekord, který zatím nebyl překonán. Lidé budou vždycky zamilováni do moře a velkých oceánských lodí. Tak uvažovali v Auberově ulici v Paříži noví vedoucí činitelé společnosti Compagnie Généra- le Transatlantique. Po skončení druhé světové války se Francie i Velká Británie domnívaly, že budou moci pokračovat ve svém starém námořním soupeření, které bylo válečnými i událostmi přerušeno. Úvahy se opíraly o prosté a logické údaje: čísla dokazovala, že tři velké lodi o rychlosti 30 uzlů poberou samy více než 22 procent cestujících na severním Atlantiku. Zbývající dopravu může zajišťovat asi šedesát pomalejších a lehčích lodí. Francouzští ani jiní rejdaři se přilíš neznepokojovali nebezpečím, které jim hrozilo: letadlem. V roce 1950 na konferenci odpovědných námořních činitelů řekl zástupce jedné letecké společnosti: "Letos přepraví francouzská letadla přinejmenším 220 000 cestujících," S obavami očekávali rejdaři hodinu bilance. Avšak zástupce dopravního letectva se zesměšnil: sotva 25 000 osob dalo přednost letadlu před lodí. Zdálo se tedy, že byl podán důkaz, že budoucnost námořních obrů není dosud tak kritická. Ostatně "Liberté", bývalá německá "Europa" přiřčená Francii v rámci reparací, i stará "Ile-de-France" byly vždy obsazeny nejméně z 80 procent. Nicméně jejich menší trup a nižší rychlost jim nedovolovaly účinně konkurovat dvěma britským soupeřům společností Cunard Line — "Queen Mary", postavené v roce 1936, a "Queen Elizabeth I", dokončené na začátku války. Byl to nerovný boj. Francii chyběl nástupce Normandie, která byla rozřezána do starého železa. Dědicem její slávy, kterou Francouzi nejprve sami popírali, která však v nich zanechala silnou nostalgií, bude oceánská loď "France". Délka 315,66 m, výška od kýlu po komín 56 m, to znamená více než pařížský Vítězný oblouk. Její stabilita na moři bude znamenitá díky dvěma párům stabilizátorů proti příčnému kymácení. 7,října 195? byl osazen první plech. 11.května 1960 byla spuštěna na moře v přítomnosti generála de Gaulla a paní de Gaullové, která se stala její kmotrou. 19.ledna 1962 vyplula "France" na svou první plavbu, čestným hostem byla paní de Gaullová, které velitel Croisile postoupil na chvíli kormidlo. Normandie po požáru 9.února 1942 v New Yorku. Stejně jako Normandie, ke které ji chtěli přirovnávat, vyvolala i France vlnu polemik. Sotva se vrátila ze své první plavby, vytvořily se dva nesmiřitelné klany: pro a proti. První byli celou cestu fascinováni tichem, účelným komfortem a odolností lodi proti vlnám. "Je to závratné. Na palubě je všechno!" Ve svých chladících skříních vezla France tunu kaviáru, 200 000 vajec, 2 000 humrů, 5 tun tabáku, 110 tun čerstvého masa, stejné množství brambor, 55 tun drůbeže, 23 tun uzenin, 22 tun ovoce, 40 tun zmrzliny, 6 tun mléka, 45 tun mouky a ještě mnoho dalších potravin, celkem 670 tun. Sklep byl zásoben 13 700 lahvemi 15 [pageend17]jemného alkoholu a whisky, 160 000 lahvemi piva a minerálky. Celková plocha lodi se rovnala pařížskému náměstí Svornosti. Agregát o výkonu 14 750 kW dodával denně tisíc litrů sladké vody. "S ničím neporovnatelný skvost," — říkali pochlebníci France. "Šmejd, který dělá hanbu naší zemi," — bouřili se pomlouvači. Co vytýkají této lodí, vybavené nejmodernější technikou? Nedostatek "příjemné atmosféry", křiklavost barev, nabubřelou výzdobu. Rozpoutala se kritika, kterou ani odpovědní činitelé provozní společnosti neodmítají šmahem, neboť jsou zkormouceni tím, že zčásti zpackali výzdobu své vlajkové lodi. Pokusili se alespoň o jakousi omluvu: "Naše loď nebyla myšlena tak, aby se předváleční cestující znovu ocitli ve známé a tradiční dekoraci. Je pro mladší generace cestujících, kteří vyžadují, aby vše bylo praktické a moderní." Tento argument skutečně platil v prvních letech provozu. Avšak od jisté doby, a to je třeba přiznat, klientela, složená z 80 procent Američanů, slaví spíše stříbrné svatby než líbánky. A dokonce i tato klientela, zvaná klientela "třetího věku", začíná stále více přecházet k "nepříteli": k letadlu. Je to tedy agónie lodního mamuta? Až dosud dává takovým obavám podnět mnoho faktorů. "France" se zatím díky reklamním kampaním a nejrůznějším "účelovým podnikům", jako jsou letní prázdninové plavby, dařilo brázdit oceány s téměř plným stavem cestujících. Provoz se však stává neustále obtížnější a každá předpověď její budoucnosti je riskantní . . . . Podle PARIS MATCH, Paříž. Napište si o ně na: Magazín, Postfachanlage Zwischenbächen, 8048 Zürich. a gramofonovou desku: Písničky roku 1968 (v republice jsou již dávno zakázané) ........... Fr. 20,-- následující knihy Československých exilových nakladatelství: Antonín Kratochvil: ŽALUJI, II.díl ..................................................... Fr. 19,-- ČESKÉ POHÁDKY ....................................................................................................... Fr. 20,-- Jitka Henryková; POSLEDNÍ VLAK Z BABYLÓNU........................................... Fr. 16,-- S.N.Karud: DAS WUNDER GESCHAH IM ADVENT ............................................... Fr. 16,-- Magazín Vám může ihned odeslat 16 [pageend18]policie a psychiatr přijeli, posadili se do křesel a s velkým zájmem si ji začali prohlížet. "Můj manžel viděl dnes ráno jednorožce," oznamovala jim. Policisté se podívali na psychiatra a psychiatr se podíval na policisty. "Říkal mi, že sežral lilii," pokračovala. Psychiatr se podíval na policisty a policisté se podívali na psychiatra. "A říkal mi taky, že má to zvíře uprostřed čela zlatý roh," dodáva1a. Psychiatr rozvážně pokynul a policisté se vymrštili z křesel a chopili se ženy. Dalo jim to velikou práci, než ji zkrotili, protože se s nimi pustila do strašné rvačky, ale nakonec ji přec jen přemohli. Právě v okamžiku, když jí oblékali svěrací kazajku, vrátil se manžel domů. "Říkal jste manželce, že jste viděl jednorožce?" zeptali se policisté. "Samozřejmě že ne," odpověděl manžel. "Jednorožec je přece zvíře z mytologie." "To jsem chtěl vědět," řekl psychiatr. "Odveďte ji. Je mi líto, vážený pane, ale vaší paní zřejmě straší na cimbuří." A tak ji odvedli, přestože nadávala a ječela, — a zavřeli ji do cvokárny. Manžel si pak již do konce života žil spokojeně. Naučení: Neříkej hop, dokud manželovi skutečně nepřeskočilo. 53 [pageend19]AGATHA CHRISTIE OBLUDA z Lerny Hercule Poirot pohlédl povzbudivě na muže, který seděl proti němu. Doktoru Charlesů Oldfieldovi bylo kolem čtyřicítky. Světlé kadeře mu na skráních začínaly šedivět, modré oči prozrazovaly neklid. Malinko zadrhával v řeči a choval se nejistě. Navíc se nemohl dostat k jádru věci. Zadrhávané ze sebe vypravil: "Přišel jsem k vám, pane Poirote, s prosbou dosti nezvyklou. Ale nyní mám sto chutí nechat to celé plavat. Teprve teď mi došlo, jak je to zapeklitá záležitost. Takový oříšek nikdo nerozkousne." Hercule Poirot zamručel; "To nechte laskavě na mně, to musím posoudit já." Oldfield pokračoval; "Napadlo mi, že možná . . ." Odmlčel se. Hercule Poirot za něho větu dokončil: "Že bych já vám snad mohl pomoci? Eh bien, snad mohu. Vyložte mi laskavě, co vás trápí." Oldfield se napřímil. Poirotovi neušel jeho ztrápený výraz. 54 [pageend20]Hlasem, jenž prozrazoval beznaděj, Oldfield řekl: "Víte, obrátit se na policii by nemělo smysl . . . Byla by bezmocná a přitom je to den ze dne horší. Nevím, co si počít . . ." "Ale co je den ze dne horší?" “Ty řeči . . . Je to, pane Poirote, docela prosté. Zemřela mi manželka, už je to přes rok. Stonala několik let. A teď se mezi lidmi povídá, že jsem ji zabil, že jsem jí otrávil." "Aha," pravil Poirot. "A otrávil jste ji?" "Pane Poirote!" Doktor Oldfield prudce vstal. "Uklidněte se," řekl Poirot, "a hezky se posaďte. Budeme tedy vycházet z předpokladu, že jste svou manželku neotrávil. Máte asi praxi na venkově?" "Ano. V Market Loughborough, ve hrabství Berkshire. Věděl jsem, že o klepny tam není nouze, nikdy jsem však netušil, že by to mohlo dojít tak daleko." Přisunul si židli trochu blíže. "Pane Poirot, nedovedete si představit, co prožívám. Nejdřív jsem nic netušil. Všiml jsem si, že se lidé ke mně chovají méně přátelsky než dříve, že se mi vyhýbají, ale přičítal jsem to svému nedávnému ovdovění. Pak to ale začalo bít do očí. Lidé dokonce raději přejdou na druhou stranu ulice, aby se mnou nemuseli promluvit. Ztrácím pacienty. Ať se hnu kamkoli, všude slyším jen šepot, cítím na sobě nepřátelské pohledy a tuším ta jedovatá slova. Dostal jsem také několik dopisů, hnusných dopisů." Odmlčel se a pak pokračoval: "A — nevím, co bych měl dělat. Nevím, jak proti tomu bojovat — proti té hanebné pavučině lží a podezření. Jak můžete vyvrátit něco, co vám nikdy nikdo neřekne do očí? Jsem docela bezmocný, připadám si jako v pasti. Pomalu a bez milosti mě ničí." Poirot zamyšleně pokývl hlavou a pravil: "Ano. Pomluva je vskutku onou devítihlavou lernskou obludou, již není možno zničit. Utnete jí jednu hlavu a na jejím místě vyrostou dvě nové." "Přesně tak," řekl dr.Oldfield. "Jsem bezmocný, naprosto bezmocný. Přišel jsem za vámi jako za poslední nadějí, ale myslím, že ani vy si nebudete vědět rady." Hercule Poirot chvilku mlčel. Pak řekl: "To není tak jisté. Váš problém mě, pane doktore, zajímá. Rád bych se pokusil zničit tu obludu s mnoha hlavami. Především mi řekněte trochu více o okolnostech, z nichž zlomyslné pomluvy vyrůstají. Pravil jste, že vaše paní zemřela asi před rokem. Co bylo příčinou smrti?" "Žaludeční vředy." "Byla provedena pitva?" "Ne, nebyla. Žaludečními vředy trpěla už delší dobu před smrtí." Poirot přikývl. "A příznaky žaludečních zánětů a otravy arsenikem jsou si velice podobné, to je skutečnost všeobecně známá. V posledních deseti letech se psalo nejméně o čtyřech senzačních vraždách, při nichž byla oběť pochována bez jakéhokoli podezření, protože na úmrtním listě stálo napsáno: žaludeční vředy. Byla vaše manželka mladší nebo starší než vy?" "Byla o pět roků starší." "Byli jste dlouho manželé?" 55 [pageend21]"Patnáct let.” "Zanechala nějaký majetek?" "Ano. Byla poměrně zámožná. Zůstalo po ní asi třicet šest tisíc 1iber." "To už je pěkná částka. Odkázala ji vám?" "Ano." "Vycházel jste se svou manželkou dobře?" "Zajisté." "Žádná nedorozumění, žádné hádky?" "No -," zaváhal Oldfield. "Moje žena byla, dalo by se říct, člověk, s kterým nebylo snadné vyjít bez nedorozumění. Byla velmi churavá a úzkostlivě se sledovala. Proto bývala často mrzutá a nebylo snadné se jí zavděčit. Měla dny, ve kterých nebyla spokojená s ničím, ať jsem se snažil sebevíce." Poirot přikývl, pak řekl: "Ano, pane, znám tento typ žen. Stěžují si, že ji zanedbáváte, že ji nemá nikdo rád, že se jí manžel nabažil a že již netrpělivě čeká na její smrt." Na Oldfieldově tváři bylo patrno, že Poirotova diagnosa je správná. Pousmál se: "Vystihl jste to přesně." Poirot pokračoval: "Kdo o ni pečoval? Měla svou ošetřovatelku? Nebo společnici nebo služebnou?" "Měla ošetřovatelku-společnici. Je to velmi rozumná a kvalifikovaná osoba. Myslím, že ta by nebyla schopna šířit takové klepy." "Dokonce rozumným a kvalifikovaným lidem byl dán jazyk. A ti ho nepoužívají vždy nejmoudřeji. Nepochybuji, že mluvila ošetřovatelka, že mluvila služebná. Každý si trochu přisadil. Bylo zde vše, co je zapotřebí, aby vznikl vzrušující venkovský skandál. Nyní vám dám ještě jednu otázku: Kdo je ta dáma?" "Nerozumím vám." Doktor Oldfield zlostí zrudl. Poirot jemně řekl: "Myslím, že rozumíte. Táži se, kdo je ta dáma, s níž je spojována vaše osoba?" Dr. Oldfield vstal. Tvářil se odměřeně a chladně. Pravil: "Žádná dáma zde nefiguruje. Lituji, pane Poirote, že jsem vás připravil o tolik času." Vykročil ke dveřím. Hercule Poirot řekl: "Lituji rovněž. Váš případ mě zajímá. Rád bych vám pomohl. Nemohu však nic učinit, nepovíte-li mi celou pravdu." "Řekl jsem vám pravdu." "Ale ne celou." Doktor Oldfield se otočil. Otočil se na podpadku. "Proč jste přesvědčen, že do toho musí být zapletena žena?" "Mon eher docteur. Myslíte si snad, že neznám mentalitu žen? Vesnické klepy se vždycky a bez výjimky točí kolem vztahů mezi muži a ženami. Kdyby manžel otrávil svou ženu, aby mohl odjet na severní točnu, nebo aby si žil v klidu jako starý mládenec, nebude to jeho sousedy ve vesnici vůbec zajímat. Pojmou-li však podezření, Že muž spáchal vraždu proto, aby se mohl oženit s jinou ženou, pak se s klepy roztrhne pytel. 56 [pageend22]To patří k základům psychologie." Oldfield řekl podrážděně: "Nejsem odpovědný za to, co si myslí smečka nechutných klepen." "To zajisté nejste." Poirot pokračoval: "Tak jen se vraťte, posaďte a odpovězte mi na otázku, kterou jsem vám před chvílí položil." Pomalu a váhavě se Oldfield vrátil a usedl. Pravil — a byl přitom rudý až po kořínky vlasů —: "Je docela možné, že se do řečí dostala slečna Moncrieffová. Stará se mi v ordinaci o léky, je to skutečně skvělá dívka." "Jak dlouho u vás pracuje?" "Tři roky." "Měla ji vaše paní ráda?" "Ne, to se zrovna nedá říct." "Žárlila na ni?" "Bylo to absurdní." Poirot se usmál, pak pravil: "ženy jsou příslovečně žárlivé. Ale něco vám povím. Zkušenost mi ukázala, že žárlivost, ať už se zdá jakkoli neopodstatnělá a přemrštěná, má téměř vždy příčinu. Třeba jim důkazy chybí, konkrétní důkazy, avšak pocit žárlivosti bývá zpravidla o- právněný." Doktor Oldfield energicky prohlásil: "Nesmysl. Nikdy jsem slečně Moncrieffové neřekl jediné slovo, které by moje žena nemohla slyšet." "To možná. Ale to, co jsem řekl, je přesto pravda.“ Hercule Poirot se předklonil. Mluvil naléhavě a důrazně. "Pane doktore, učiním v tomto případě vše, co je v mých silách. Musíte ke mně však být naprosto upřímný, bez ohledu na konvenci a na své vlastní city. Je to pravda, že jste přestal svou manželku milovat dávno před tím, než zemřela, že ano?" Oldfield chvilinku mlčel. Pak řekl: "Řeknu vám to poctivě, pane Poirote. Svou ženu jsem příliš nemiloval. Myslím, že jsem jí byl do- AGATHA CHRISTIE v roce 1970, kdy jí bylo osmdesát 57 [pageend23]brým manželem, ale nikdy jsem do ní nebyl opravdu zamilovaný." "A co slečna Moncrieffová." Doktorovi vyrazily na čele kapičky potu. Pravil: "Já — nebýt toho skandálu a těch klepů, byl bych jí už požádal, aby se za mne provdala. " Poirot se opřel o židli. "Konečně jsme u faktů. Eh bien, doktore, ujmu se vašeho případu. Ale pamatujte si: půjde mi o to, abych zjistil pravdu." Oldfield řekl zahořkle: "Pravda mi nemůže ublížit." Po chvilce váhání dodal: "Řeknu vám, už jsem myslel na to, podat žalobu pro utrhání na cti. Kdybych přistihl někoho, kdo mě konkrétně očerňuje, jistě bych se domohl spravedlnosti. Někdy si to aspoň myslím — jindy si zase říkám, že by to bylo ještě horší — mluvilo by se ještě víc a lidé by říkali: Nic se nedokázalo, ale není kouře bez ohně.” Podíval se na Poirota. "Řekněte mi upřímně, je z té hrůzy nějaké východisko?" ''Vždy je nějaké východisko," pravil Hercule Poirot. xxxxx "Pojedeme na venkov, Georgi," pravil Hercule Poirot svému sluhovi. "Ano, pane," odpověděl George bez vzrušení. "Jedeme tam zničit devítihlavou obludu." "Opravdu, pane? Něco jako je lochnesská příšera?" "Je to cosi méně hmatatelného, Georgi; neměl jsem na mysli skutečné zvíře z masa a kostí." "Špatně jsem vám tedy rozuměl, pane." "Bylo by to snazší, kdyby šlo o takové zvíře. Nic není tak nepo- stižitelné, nic se tak obtížně nelikviduje jako zdroj pomluv." "Ano. Zajisté, pane. Někdy je těžké zjistit, odkud se klepy rodí a berou." Hercule Poirot se neubytoval v domě dr.Oldfielda, ale nastěhoval se do místního hostince. Ráno po svém příjezdu měl první rozhovor se slečnou Jean Moncrieffovou. Byla to vysoká dívka s vlasy jako měď a přímým pohledem modrých očí.Měla opatrné chování člověka, který je ve střehu. Řekla: "Tak doktor Oldfield vás navštívil . . . Vím, že o tom uvažoval. " Z jejích slov bylo patrno, Že není nadšena. Poirot se otázal: "Vy jste to neschvalovala?" Jejich pohledy se setkaly. Řekla chladně: "Co v tom můžete udělat?" Poirot tiše odvětil: "Možná, že existuje způsob, jak tomu učinit přítrž," "Jaký způsob?" Vyslovila to opovržlivě. "Chcete snad jít od jedné klepny ke druhé a říkat: -Prosím vás, buďte tak laskava a přestaňte s těmi řečmi. Chudákovi doktoru Oldfieldovi to velice škodí.- A ony vám na to řeknou: -Samozřejmě, já jsem těm povídačkám ni58 [pageend24]kdy nevěřila! Nejhorší na tom je, že žádná z nich neřekne: -Drahoušku, nenapadlo vás někdy, že to možná se smrtí paní Oldfieldové nebylo jen tak?- Ne, ony říkají: -Má drahá, já samozřejmě nevěřím tomu, co se šušká o doktorovi a jeho paní. Jsem si jista, že by něčeho takového nebyl schopen, ale pravda je, že ji skutečně trochu zanedbával. A myslím si také, že to nebylo zrovna rozumné přijmout takovou mladou dívku k lékům — ale vůbec by mi nepřišlo na mysl, že by mezi nimi mohlo něco být. Ne, ne, jsem si jista, že to bylo všechno úplně v pořádku Umlkla. Zrudla v obličeji a rychle dýchala. Hercule Poirot řekl: "Zdá se, že víte velice dobře o tom, co se tu povídá." Sevřela rty. Pak řekla trpce: "Až moc dobře." "A jak byste to řešila vy?" Jean Moncrieffová prohlásila: "Udělal by nejlépe, kdyby ordinaci prodal a začal nanovo někde jinde." "Nemyslíte, že by ty pomluvy šly s ním?" Pokrčila rameny: "Musel by to riskovat.” Poirot chvíli mlčel. Pak se zeptal: "Provdáte se za doktora Old- fielda, slečno Moncrieffová?" Otázka ji zřejmě nepřekvapila. Stručně odvětila: "Nepožádal mě o ruku." "A proč ne?" "Protože jsem ho od toho odradila." "To je štěstí potkat člověka, který dokáže mluvit otevřeně." "Budu mluvit bez obalu. Když se mi donesly ty řeči, že se Charles zbavil své ženy, aby se mohl oženit se mnou, bylo mi jasné, že kdybychom se skutečně vzali, byla by to voda na jejich mlýn. Doufala jsem, že ten pitomý skandál utichne, když se bude zdát, že náš sňatek vůbec nepřichází v úvahu." "Skandál však neutichl?" "Nikoli." "To je bezpochyby poněkud podivné," řekl Hercule Poirot. Jean pravila zatrpkle: "Lidé zde mají tak málo příležitostí, aby se pobavili." Poirot se zeptal: "Chcete se provdat za Charlese Oldfielda?" Dívka odvětila naprosto chladnokrevně: "Ano, chci. Toužila jsem po tom snad od první chvíle, co jsem ho poznala." "Smrt jeho choti vám tedy přišla vhod?" Jean Moncrieffová odpověděla: "Paní Oldfieldová byla neobyčejně nepříjemná žena. Mám-li být upřímná, byla jsem ráda, když zemřela." "Ano," řekl Poirot, "upřímnost vám opravdu nechybí." Odměnila ho nevraživým úsměškem. Poirot pravil: "Měl bych návrh." "Ano? Jaký?" "Je zapotřebí postupovat drasticky. Navrhoval bych, aby někdo, třeba vy, napsal na ministerstvo vnitra." "Co tím proboha míníte?" "Myslím, že nej lepší cesta, jak jednou provždy skoncovat s těmi pomluvami, je tělo exhumovat a provést pitvu." Jean ustoupila o krok zpět. Otevřela ústa, pak je zase zavřela. 59 [pageend25]Poirot z ní nespouštěl oči. "Nu, mademoiselle?" řekl konečně. Jean klidně řekla: "Nesouhlasím s vámi." "Ale proč ne? Výrok, že smrt nastala z přirozených, příčin, by zavřel všem ústa." "Ano, kdyby byl vynesen takový výrok." "Uvědomujete si, co vaše slova znamenají, mademoiselle?" Jean Moncrieffová netrpělivě řekla: "Velice dobře. Máte na mysli otravu arsenikem — dalo by se dokázat, že nebyla otrávena arsenikem. Jsou však i jiné jedy, jako na příklad rostlinné alkaloidy. Kdyby jich bylo použito, nedají se již po roce po nich najít žádné stopy. A já ty úřední znalce znám. Vynesou neslaný nemastný výrok, že nebylo zjištěno, co způsobilo smrt — a zlé jazyky se budou činit ještě více než před tím!" Hercule Poirot se na chvilku odmlčel a pak se otázal: "Kdo je — podle vašeho mínění — největší klepna ve vesnici?" Po chvilce přemýšlení dívka pravila: "Nejspíš stará slečna Lea- theranová, ta je z nich nejhorší.’’ "Hm - a bylo by možné, abyste mě té slečně představila — pokud možno jakoby náhodou?" "To bude ohromně snadné. Všechny staré kočky jsou nyní na číhané a teď ráno chodí nakupovat. Stačí, když se projdeme po hlavní ulici." Šlo to jako na drátku, jak Jean předpověděla. Před poštou se zastavila a oslovila vysokou hubenou ženu středních let s dlouhým nosem a pichlavýma očima. "Dobré jitro, slečno Leatheranová.” "Dobré jitro, Jean. To máme krásný den, viďte?" Pronikavé oči si pátravě prohlížely společníka Jean Moncrieffo- vé. Ta řekla: "Dovolte, abych vám představila pana Poirota, který sem přijel na několik dní." Hercule Poirot způsobně ukusoval z koláčku a při tom na koleně pozorně balancoval šálkem čaje. Se svou hostitelkou zapředl důvěrný rozhovor. Slečna Leatheranová byla tak laskava, že ho pozvala na čaj, samozřejmě s cílem přesně zjistit, co ten exotický mrňavý cizinec vlastxxxxx 60 [pageend26]ně pohledává v jejich vesnici. Poirot se po nějakou chvíli obratně bránil jejím nájezdům, a tím její zvědavost jen rozdmýchal. Když usoudil, že nadešel pravý okamžik, naklonil se k ní: "Ano, slečno Leatheranová," pravil, "vidím, že jste neobyčejně chytrá, vyzrála jste na mně! Uhádla jste mé tajemství. Přijel jsem do téhle vesnice, protože mě o to požádalo ministerstvo vnitra. Ale prosím vás," a Poirot ztlumil hlas, "ponechte si tuto informaci jen a jen pro sebe." "Ovšem, - samozřejmě," vyjekla slečna Leatheranová polichoceně. Vzrušením se přímo zajikala. "Ministerstvo vnitra — snad nechcete říci — snad ne kvůli nebožce paní Oldfieldové?" Poirot několikrát pomalu přikývl. "Ale ne!" Slečna Leatheranová vdechla do těchto dvou slov celou škálu radostných pocitů. Poirot řekl: "Zajisté chápete, že je to choulostivá záležitost. Dostal jsem za úkol podat zprávu, zda je tu dostatečný důvod k exhuma- ci či nikoliv." Slečna Leatheranová zvolala: "Snad nechcete tu chuděru vyhrabat ze země? To je ale strašné!" Tónu, jímž to řekla, by bylo více odpovídalo, kdyby byla prohlásila: "No to je úžasné!" "A co o tom soudíte vy, slečno Leatheranová?" "Ano, ovšem, pane Poirote, člověk vyslechne všelicos. Já ovšem ty řeči neposlouchám. Tolik se toho napovídá. Avšak není pochyby, že od smrti své ženy se doktor Oldfield chová velice podivně, ale já tvrdím, že to nemusí být projevem špatného svědomí. Třeba jej tak zkrušil smutek. Ovšem, nemůže se říct, že by byl svou paní opravdu velmi miloval. To vím určitě, skutečně od pramene. Sestra Harrisonová, která byla u paní Oldfieldové asi tři nebo čtyři roky až do její smrti, to přinejmenším připouští. Měla jsem, víte, stále dojem, že sestra Harrisonová něco tuší, ne že by byla kdy něco takového řekla, ale člověk to vycítí, žeano, z jejího chování." Poirot smutně konstatoval: "Máme tak málo informací, z nichž by se dalo vycházet." "Ano, to je pravda, pane Poirote. Jakmile však bude tělo exhumo- váno, pak bude vše jasné." "Ano," dodal Poirot, "pak bude vše jasné." "Podobné případy tu ovšem už byly," pravila slečna Leatheranová, a nos jí cukal radostným vzrušením. "Ovšem Jean Moncrieffová je velice hodná dívka, o tom jsem přesvědčena. Nechtěla bych tvrdit, že jej snad nějak povzbuzovala, ale muži jsou schopni strašných hloupostí, když se zakoukají do mladé dívky, viďte? A potom také, při práci byli neustále spolu!" Poirot mlčel. Hleděl na ni s nevinným výrazem, vypočítaným na to, aby uvolnil další příval slov. V duchu se bavil tím, že hádal, kolikrát ještě uslyší slovo -ovšem-. "Ovšem, bude-li provedena exhumace a pitva, nikdo již ten proud řečí nezastaví. Budou mluvit služky, ty z toho vždycky tolik vědí, že ano? Ale ovšem jak jim zacpat ústa, viďte? Oldfieldovic Beatrice byla 61 [pageend27]propuštěna téměř okamžitě po pohřbu — vždycky jsem si říkala, že je to podivné, zvláště když uvážíte, jak je dnes obtížné sehnat služku. Vypadá to, jako by se doktor Oldfield bál, že Beatrice by mohla něco tušit . . ." "Zcela jistě to vypadá tak, že je důvod k obnovení vyšetřování," pravil Poirot slavnostně. Slečna Leatheranová se otřásla předstíraným znechucením. "To je nepříjemná představa," pravila. "Naše milá klidná vesnice se má dostat do novin — představte si tu publicitu!” "Děsí vás to?" otázal se Poirot. "Trochu. Víte, jsem staromódní." "A přitom, jak říkáte, jde pravděpodobně o planý poplach kvůli hloupým klepům." "No, to bych s klidným svědomím nemohla říct. Víte, myslím si, že na tom rčení, že není kouře bez ohně, něco je." "Právě jsem si myslel totéž," řekl Poirot. Vstal. "Mohu spoléhat na vaši diskrétnost, mademoiselle?" "Ale ovšem; neřeknu nikomu ani slovo." Poirot se s úsměvem rozloučil. Malé služtičce, která mu ve dveřích podávala plášť a klobouk, řekl: "Přijel jsem sem vyšetřovat okolnosti smrtí paní Oldfieldové, budu vám však vděčen, když si to ponecháte jen pro sebe." Gladys slečny Leatheranové div nespadla do stojanu na deštníky. Vzrušeně vydechla: "Tak ji, pane, doktor opravdu oddělal?" "Vy si to myslíte už dlouho, že ano?" "Víte, pane, já ne! To Beatrice. Byla u nich, když paní Oldfiel- dová umřela." "A ona si myslí," Poirot úmyslně použil melodramatického obratu, "že kdosi si poskvrnil ruce?" Gladys rozčileně přikývla. "Ano. A říká, že ošetřovatelka, co tam sloužila, sestra Harrisonová, si to myslí též. Ona měla paní Oldfieldovou ráda, a hrozně ji to sebralo, když zemřela, a Beatrice vždycky říká, že sestra Harrisonová musí něco vědět, protože se pak úplně obrátila proti doktorovi, a to by určitě neudělala, kdyby tam nebylo něco v nepořádku, žo jo?" "A kde je sestra Harrisonová teď?" "Stará se o starou slečnu Bristowovou, je to domek na konci vesnice. Určitě to najdete, má u vchodu sloupy." Za malou chvíli už seděl Hercule Poirot proti ženě, která bezpochyby musela více než kdokoli jiný vědět o okolnostech, z nichž se rodily pověsti. Ošetřovatelce Harrisonové nechybělo mnoho do čtyřicítky, ale byla to stále ještě hezká žena. Měla klidné a vážné rysy madony a veliké tmavé oči. Trpělivě a pozorně mu naslouchala. Pak pomalu pravila: 62 xxxxx [pageend28]"Ano, vím o těch nepříjemných povídačkách. Dělala jsem, co jsem mohla, abych je zarazila, ale bylo to beznadějné. Víte, lidé prahnou po vzrušení." Poirot řekl: "Muselo tu však být něco, co ty řeči podnítilo." Všiml si, že se úzkostný výraz v její tváři ještě zvýraznil. Zavrtěla zmateně hlavou. "Možná," nadhodil Poirot, "že se doktor Oldfield se svou ženou nesnášel a že z toho povstaly ty klepy?" Sestra Harrisonova energicky odvětila: "Nikoliv, doktor Oldfield byl ke své paní vždy velmi laskavý a měl s ní trpělivost." "Měl ji opravdu velice rád?" Zaváhala. "Ne, tak docela bych to neřekla. Paní Oldfieldová byla žena, jíž nebylo lehké vyhovět. Neustále si vyžadovala soucit a pozornost, až přemrštěnou pozornost, a péči." "Chcete tím říci," otázal se Poirot, "že svou chorobu snad zveličovala? " Ošetřovatelka přikývla. "Ano, její kritický zdravotní stav existoval jen v její fantazii." "Ale přesto," pravil Poirot vážně,"zemřela." "Ach ano, já vím . . ." Minutu či dvě ji pozoroval. Byla zneklidněna a zmatena, jevila zřetelně známky rozpaků. Řekl: "Myslím — jsem si tím dokonce jist —, že víte, co zavdalo první příčinu ke vzniku oněch pověstí." Sestru Harrisonovou polil ruměnec. Pravila: "Dobře, mohla bych možná vyslovit domněnku. Myslím, že 63 [pageend29]řeči rozšířila služebná Beatrice, a také tuším, co ji k tomu vedlo." "Ano?" Sestra Harrisonova poněkud nesouvisle vyprávěla: "Víte, bylo to cosi, co jsem náhodou zaslechla — útržek rozhovoru mezi doktorem Old- fieldem a slečnou Moncrieffovou, a jsem si skoro jista, že to Beatrice také slyšela, i když to asi nepřizná." "A o to bylo za rozhovor?" Sestra Harrisonova se na chvilenku odmlčela, jako kdyby chtěla přezkoušet přesnost své paměti, a pak pravila: "Bylo to asi tři týdny před posledním záchvatem, na který paní Oldfieldová zemřela. Byli v jídelně. Scházela jsem právě dolů po schodech a slyšela jsem, jak Jean Moncrieffová říká: "Jak dlouho to ještě může trvat? Nedokážu už dlouho čekat." A doktor jí odpověděl: "Už ne dlouho, miláčku. Přísahám." A pak ona zase řekla: "Už to nevydržím. Myslíš, že to určitě vyjde?" A on řekl: "Samozřejmě. Nic se nemůže stát. Ode dneška za rok už budeme svoji." Odmlčela se. "To bylo vůbec poprvé, pane Poirote, co jsem zpozorovala, že mezi doktorem a slečnou Moncrieffovou je určitý vztah. Věděla jsem samozřejmě, že se mu líbí a že jsou dobří přátelé, ale nic víc. Vyšla jsem pak zase po schodech nahoru — byla jsem tím otřesena — ale povšimla jsem si, že dveře do kuchyně jsou otevřené. A myslím si, že Beatrice musela ten rozhovor vyslechnout. A vám je jistě jasné, že ano, že to, co si povídali, se dá vysvětlit jen dvojím způsobem? Může to znamenat tolik, že doktor věděl, že jeho žena je velmi vážně nemocná a nebude už dlouho naživu, a já nepochybuji, že právě to měl na mysli, ale někdo jiný, jako třeba Beatrice, by to mohl chápat jinak — mohlo by to vypadat, jako kdyby doktor a Jean — nu, jako kdyby se chystali paní Oldfieldovou odstranit." "A vy si nic takového nemyslíte?" "Ne, samozřejmě, že ne . . ." Poirot se na ni pátravě podíval. Pak řekl: "Sestro Harrisonová, nenecháváte si něco pro sebe? Něco, co jste mi nesdělila?" Zrudla a řekla rozzlobeně: "Ne, ne. Určitě ne. Co bych ještě mohla vědět?" "Nevím. Ale myslel jsem si, že vás ještě něco trápí." Zavrtěla hlavou. Do očí se jí opět vkradl neklidný výraz. Hercule Poirot pravil: "Je možné, že ministerstvo vnitra nařídí exhumaci paní Oldfieldové." "To snad ne!" Sestra Harrisonová byla úplně vyděšena. "Něco tak strašného!" "Myslíte, že by to bylo nemístné?" "Myslím, že by to bylo hrozné! Přadstavte si, jaké by to vyvolalo řeči! Pro chudáka doktora Oldfielda by to bylo strašné, opravdu by to pro něho bylo strašné." "Nezdá se vám, že by mu to naopak mohlo prospět?" "Jak to myslíte?" "Je-li nevinen, bude jeho nevina prokázána." 64 [pageend30]Zmlkl. Sledoval, jak. se jeho myšlenka zakoreňuje v mysli sestry Harrisonové. Viděl, jak zmateně vraští čelo a jak se jí potom tvář vyjasnila. Vydechla zhluboka a podívala se na něho. "To mě nenapadlo," řekla prostě. "Je to samozřejmě právě to, co je nutno udělat.“ Ozvalo se několikeré zaklepání na podlahu v horním patře. Sestra Harrisonově hbitě vstala. "To je moje stará dáma, slečna Bristowová. Spala, a nyní se probudila. Musím jít nahoru a postarat se o její pohodlí, než jí přinesou čaj. Pak půjdu na procházku. Ano, pane Poirote, myslím, že máte pravdu. Pitva to jednou provždy uzavře. Ukáže se, že na tom nic není, a ty pomlouvačně řečí o doktoru Oldfieldovi ustanou." Podala mu ruku a vyběhla z pokoje. xxxxx Hercule Poirot došel na poštu a objednal si telefonický rozhovor s Londýnem. Na druhém konci se ozval nedůtklivý hlas: "Musíte, milý Poirote, v jednom kuse někde čmuchat? Jste si tím jist, že je to něco pro nás? Víte přece, že takové venkovské skandály obvykle končí splasklou bublinou." "Tohle je mimořádný případ." "Dobře tedy, když to říkáte vy. Míváte pravdu tak často, že až je to nudné. Víte ale, že se nebudeme smát, bude-li to planý poplach." Hercule Poirot se jen tak pro sebe usmál. Pak zamumlal: "Ne, smát se budu já." "Co jste to říkal? Není pořádně slyšet." "Nic. Vůbec nic." A zavěsil. Když vyšel z kabiny do poštovní haly, naklonil se přes přepážku. Nejpřívětivějším tónem, jakého byl schopen, se otázal: "Nemohla byste mi náhodou, madame, říci, kde nyní najdu služebnou, která byla kdysi u doktora Oldfielda — myslím, že se jmenuje Beatrice?" "Beatrice Kingová? Ta již od té doby dvakrát změnila místo. Teď je u paní Marleyové, v domě nad bankou." Poirot poděkoval, koupil dvě pohlednice, sešitek známek a jeden kousek místní keramiky. Během nákupu obratně zavedl rozhovor na úmrtí paní Oldfieldové. Neušel mu zvláštní tajnůstkářský výraz, který se paní poštmistrové vkradl do tváře. Řekla: "Bylo to velice náhlé, že ano? Hodně se o tom mluví, jistě jste o tom taky slyšel." Oči se jí leskly, když se zeptala: "Chcete snad s Beatricí Ringovou mluvit zrovna proto? Všem se nám zdálo podivné, jak tamodtud tak narychlo odešla. Někdo si myslí, že něco ví, a možná, že taky ví. Leccos naznačila." 65 [pageend31]xxxxx Beatrice Kingová byla dívka malé postavy s nosem v podobě bambulky. Na první pohled se zdálo, že moc chytrosti od sudiček nedostala, ale v očích se jí zračilo víc inteligence, než se z jejího vzezření a chování dalo soudit. Nicméně se zdálo, že se od Beatrice Kingové toho nikdo mnoho nedoví. Stále jen opakovala: "Nevím nic. O ničem nevím. Není to moje věc někomu říkat, co se tam dělo. Nemám tušení, o čem to mluvíte, o nějakém rozhovoru mezi doktorem a slečnou Moncrieffovou nic nevím. Já nemám ve zvyku poslouchat za dveřma, a vy nemáte právo mě z něčeho takového obviňovat. Já nic nevím." Poirot pravil; "Slyšela jste někdy o otravě arsenikem?" Zamračený dívčin obličej se trochu rozjasnil špatně skrývaným zájmem. Řekla: "Tak to bylo v té lahvičce s medicínou?" "V jaké lahvičce s medicínou?" "V lahvičce na medicínu, co slečna Moncrieffová připravovala pro milostpaní. Sestra z toho byla celá pryč, to jsem viděla. Ochutnala to a potom k tomu čuchla. Pak to vylila do umyvadla a natočila do té lahvičky obyčejnou vodu z vodovodu. Ta medicína vypadala jako voda. A jednou slečna Moncrieffová přinesla milostpaní nahoru konvici s čajem, a- le sestra ji odnesla zase zpátky do kuchyně a udělala nový čaj. Řekla, že čaj nebyl zavařen dost horkou vodou. Tenkrát jsem si myslela, že je to jenom obyčejné sekýrování, jak to někdy ošetřovatelky dovedou, ale teď nevím, možná, že za tím vězelo něco jiného." Poirot přikývl. Pak se zeptal: "Beatrice, měla jste ráda slečnu Moncrieffovou?" "Nic jsem proti ní neměla... Je trochu domýšlivá, to jo. Ale samozřejmě jsem dávno věděla, že je do doktora celá divá. Stačilo si povšimnout, jak se na něho kouká." Poirot opět přikývl. A pak se vrátil do hostince. Tam dal určité příkazy Georgeovi. Dr.Alan Garcia, chemik na ministerstvu vnitra, si mnul ruce. Zamrkal na Hercula Poirota a prohlásil: "Předpokládám, že jste spokojen, pane Poirote? Muž, který má vždy pravdu.” Poirot řekl; "Velice mi Lichotíte." "Co vás k tomu přivedlo? Klepy?" "Jak jste pravil. Obluda jménem pomluva, drak s mnoha hlavami." Druhého dne se Poirot opět rozjel vlakem do Market Loughborough. Městečko bzučelo jako úl. Vřelo to v něm již dlouho od chvíle, kdy se začalo s exhumací. Všeobecné vzrušení přešlo v horečku, jakmile se mezi lidmi rozšířila zpráva o výsledku pitvy. Poirot byl v hostinci asi hodinu. Právě dojedl vydatný oběd — xxxxx 66 [pageend32]nákyp s hovězím masem a ledvinkami, který zapil pivem, když mu přišli vyřídit, že na něho čeká jedna dáma. Byla to sestra Harrisonová. Tvář měla bledou a strhanou. "Je to pravda? Je to vskutku pravda, pane Poirote?" Galantně jí nabídl židli. "Ano, bylo nalezeno více arseniku, než kolik bylo zapotřebí na usmrcení." Sestra Harrisonové vykřikla: "Nikdy mě nenapadlo — ani na okamžik bych nepomyslela --" a propukla v pláč. Poirot tiše řekl: "Víte, pravda musela vyjít na povrch." Ošetřovatelka vzlykla. "Pověsí ho?" Poirot pravil: "Ještě je třeba mnohé dokázat. Příležitost, přístup k jedům, způsob, jakým byl jed podán . . ." "Ale pane Poirote, co když s tím neměl docela nic společného — docela nic?" "V tom případě --," pokrčil Poirot rameny, "-- v tom případě bude zproštěn viny." Sestra Harrisonová ze sebe pomalu vypravila: "Vím něco, co jsem vám asi měla říct dříve, ale byla jsem přesvědčena, že na tom vlastně nic není. Připadalo mi to jen podivné," "Věděl jsem, že jste si něco pro sebe schovala. Raději mi to povězte teď hned." "Není toho mnoho. Jde jen o to, že jednou, když jsem přišla pro něco do místnosti s léky, dělala Jean Moncrieffová cosi — řekla bych — nezvyklého." "Ano? A co?" "Zní to hloupě. Něco si vysypala do pudřenky, byla to taková růžová smaltovaná pudřenka --" "A co dál?" "Nesypala tam ale pudr, myslím pudr na pleť. Sypala tam něco z jedné lahve ze skříně s jedy. Když mě zahlédla, zavřela pudřenku a zastrčila ji do kabelky a láhev honem vrátila do skříně, abych neviděla, kterou láhev to držela. Možná, že to nemá vůbec žádný význam, ale teď, když vím, že paní Oldfieldová byla opravdu otrávena --" Zmlkla. Poirot řekl: "Omluvíte mě na okamžik?" Vyšel ven a zatelefonoval seržantu Greyovi z kriminálního oddělení berkshirské policie. Hercule Poirot se vrátil, a oba, on i sestra Harrisonová, zůstali sedět mlčky. V duchu se Poirotovi vybavila dívčí tvář s měděnými vlasy, slyšel jasný hlas, který říkal: "Nesouhlasím s vámi." Jean Moncrieffová nechtěla, aby byla provedena pitva. Uvedla sice dost věrohodný argument, ale fakt zůstává. Je to schopná dívka, bystrá a resolutní. Zamilovaná do muže připoutaného k neustále naříkající nemocné ženě, která však mohla ještě — podle názoru sestry Harrisonové — žít mnoho let, protože jí vlastně skoro nic nebylo. Hercule Poirot si povzdychl. Sestra Harrisonová se otázala: "Na co myslíte?" 67 [pageend33]Poirot odpověděl: "Jak je to všechno smutné . . ." Sestra Harrisonové řekla: "Ani na okamžik nevěřím, že on o tom něco věděl." "Jsem si jist, že nevěděl nic." Otevřely se dveře. Vstoupil seržant Grey. Držel v ruce nějakou věc zabalenou v hedvábném kapesníčku. Vybalil ji a pozorně položil na stůl. Byla to růžová smaltovaná pudřenka. Sestra Harrisonová řekla: "Ta je stejná, kterou jsem viděla." Grey prohlásil: "Našel jsem to vzadu v zásuvce toiletního stolku slečny Moncrieffové. V taštičce na kapesníky. Řekl bych, že na tom nejsou žádné otisky prstů, ale raději budu opatrný," Rukou v kapesníku stiskl pero. Pudřenka se otevřela. Grey řekl: "Tenhle prášek není žádný pudr." Strčil do prášku svůj ukazováček a opatrně jej Špičkou jazyka o- lízl. "Nechutná to po ničem,” Poirot prohlásil: "Bílý arsenik je bez chuti." "Hned provedeme analýzu," řekl Grey a podíval se na sestru Harrisonovou. "Můžete přísahat, že je to tatáž pudřenka?" "Ano. Vím to jistě. Je to pudřenka, kterou jsem viděla u slečny Moncrieffové asi týden před smrtí paní Oldfieldové." Seržant Grey si vzdychl. Podíval se na Poirota a pokýval hlavou. Ten stiskl zvonek. "Pošlete mi sem prosím mého sluhu.” George, dokonalý komorník, diskrétní a nenápadný, vešel a tázavě pohlédl na svého velitele. Hercule Poirot řekl: "Slečno Harrisonová, označila jste tuto pudřenku za předmět, který jste viděla u slečny Moncrieffové více než před rokem. Jistě budete překvapena, když vám řeknu, že tuto pudřenku prodává firma Woolworth teprve několik týdnů, a že se tento vzor začal vyrábět teprve před třemi měsíci." Sestra Harrisonová zalapala po dechu. Zírala na Poirota tmavýma očima. Poirot se obrátil k sluhovi: "Georgi, viděl jste už někdy tuhle pudřenku?" George pokročil vpřed. "Ano, pane. Pozoroval jsem tuto osobu, sestru Harrisonovou, když ji v pátek sedmnáctého kupovala u Woolwortha. Podle vašeho příkazu jsem tuto dáma sledoval, kdykoliv vyšla na ulici. V den, který jsem uvedl, jela autobusem do Darnintonu, koupila tam pudřenku a přivezla ji domů. Později téhož dne se vkradla do domu, kde bydlí v podnájmu slečna Mon- crieffová. Ukryl jsem se v tom domě, jak jste mi přikázal. Viděl jsem, jak šla do ložnice slečny Moncrieffové a tohle schovala vzadu v zásuvce stolku. Dobře jsem to viděl škvírou ve dveřích. Pak z domu odešla, určitě si myslela, že ji nikdo neviděl. Musím dodat, že tady nikdo nezamyká domovní dveře a že se už stmívalo." Poirot pravil tvrdým a zlověstným hlasem; "Můžete mi, sestro Harrisonová, tato fakta vysvětlit? Myslím, že nikoli. V pudřence, kterou jste přinesla od Wollwortha, arsenik nebyl, ale byl v ní, když jste ji z domu slečny Bristowové odnášela." A mírným tónem dodal: "Nebylo od vás rozumné přechovávat u sebe arsenik." 68 [pageend34] Winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležitě je vědět: Jiří Popper, vrchní Inspektor Winterthur-Leben Subdirektion Zürich Generalagentur West 8001 Zürich, Limmatquai 3 Tel. 01 / 34 50 15 winterthur vie To jsou naše odpovědi na Vaše otázky. Renta v pracovni neschopnosti. Doplňková starobní renta k AHV. Životní pojištěni všech druhů. Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. jak je zajištěna Vaše rodina, ztratí-li Vás . . . jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); jak a po jakou dobu jste zajištěn v pracovní neschopností; [pageend35]Herrn/Frau/Frl. M./Mme/Mlle Signore/Signora/Signorina A. Z. 8048 Zürich Adresy: Redakce: Administrace + Inzerce: Zwischenbächen 145, 8048 Zürich. Telefon (pouze večer). (01) 64 17 68. Číslo konta pošt. šek. úřadu: 80 - 60451. Bankovní spojení: Schweiz. Kreditanstalt. Stadtfiliale Rathausplatz. Zürich Císlo konta: KK 637 650 Předplatné: 27.- Fr. pro celý rok. 14 - Fr. pro půl roku (do zámoří lodní poštou). Tiskne: ok Eiger Satz + Druck AG. Zürich Postcheckkonto: 80 - 60461. Bankverbindung: Schweiz. Kreditanstalt. Stadtfiliale Rathausplatz. Zürich. Konto-Nr . KK 637 650. Abonnement: Fr 27 - pro Jahr. Fr. 14 - für 6 Mon. Druck: ok Eiger Satz + Druck AG, Zurich Brletadressen: Redaktion: Administration + Inserate: Zwischenbachen 145. 8048 Zürich. MAGAZIN: Zeitschrift für emigrierte Tschechoslowaken Erscheint monatlich einmal. pořádá pravidelně výstavy našich exilových umělců prodává obrazy, reliéfy, plastiky, kresby, grafiku provádí tisk a expedici různých exilových časopisů prodává knihy všech exilových nakladatelství Tumbelenstrasse 37 8330 Pfäffikon ZH Tel. 01 - 97 30 66 GALERIE KRAUSE MAGAZÍN, informativní, poučný a zábavný exilový měsíčník. Adressänderungen und unzustellbare Exemplare erbeten an: Magazin, Zwischenbächen 145, 8048 Zürich. K K [pageend36]