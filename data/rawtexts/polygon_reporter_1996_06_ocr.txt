český zahraniční časopis POLYGON 6 9. září 1996 JAN KRISTOFORI komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Lad. J. Beran, tel./fax: +41-52-316 104'’ V Německu: Rudolf STRÖBINGER, tel. 449-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON, Box 9021 Terminal P.O., Ottawa, Ont, KIG 3T8 Sekretariát redakce/administrace ve Švýcarsku: Jaroslav LAMBERT, tel. +41-1-372 0930 Zastoupení pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11,63500 Brno Zastoupení pro Austrálii a Nový Zéland: Mrs. Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 VYDAVATELSTVÍ, ADMINISTRACE A INZERCE: Ludvík FRIEDE, tel. +41-1432 1768, fax +41-1-433 0620 Adresa viz POLYGON-VERLAG TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1432 9592 DOPISOVATELÉ: Jan BENEŠ (USA/ČR), Jaroslav BOHANES (ČR), Vladimír CÍCHA (Kanada), Milan HULÍK (ČR), Václav JAKOUBEK (USA), Josef KOLÁČEK (Vatikán), Jan KRISTOFORI (N/CH/ČR), Tomáš KRYSTLÍK (D), Radek KUČERA (NL), Robert F. LAMBERG (Argentina), Zdeněk F. LEINER (F), Jiří LOEWY (D), Jára MECÚ (ČR), Dušan NOVÁK (ČR), Vlastimil RADKOVICKÝ (D), Ota RAMBOUSEK (USA), Jindřich STIKAROVSKÝ (ČR), Michaela SWINKELS-NOVÁKOVÁ (NL), Pavel ŠTILLER (D), Jaroslav TEPLÝ (NL), Vladimír VALENTA (Kanada), Otakar ZOUFALÝ (D) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.OO letecky (nebo ekvivalent jiné měny) Sponzorované předplatné pro ČR: Kč 120,- + 80,- poštovné = Kč 200,— Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 - Polygon. Z OBSAHU ČÍSLA 6/96 JAROSLAV BOHANES, DUŠAN NOVÁK Život v našich republikách, str. 1 PAVEL ŠTILLER Rafael Kubelik, str. 6 VLADIMÍR VALENTA Kyselý bonbon - Kdo jiný?, str. 8 JAROSLAV TEPLÝ Ještě k volbám v České republice, str. 11 PAVEL VERNER Zamyšlení nad programem vlády ČR, str. 13 SLOUPKY JANA BENEŠE, str. 14 JIŘÍ LOEWY Poslední zbytek středověku?, str. 15 MILAN HULÍK Nedělitelná spravedlnost, Il.část, str. 16 Kapitoly z dějin česko-něm. soužití: Mnichov, str. 21 VLASTIMIL RADKOVICKÝ Touhy po odlišení, str. 19 LUDĚK FRÝBORT Fejetony »Tvář a páteř« a »Nemoc šíleného sýra«, str. 25 MARCELA ČECHOVÁ Taiwan, str. 27 OTAKAR ZOUFALÝ Türkan, str. 29 DOPISY ČTENÁŘŮ, str. 30 Redakční uzávěrka čísla 7/96 je 30. září 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (13. ročník) (17. ročník) [pageend2]Život v našich republikách Politický přehled (21.7. - 22.8.1996) JAROSLAV BOHANES ČESKO-SLOVENSKÉ VZTAHY Vzájemný nezajem Čtenářům jistě neuniklo, že se naše stať o vzájemných vztazích mezi Prahou a Bratislavou v posledních několika číslech nejen rozsahem nezměnila, ale že přináší také stále méně informací o konkrétních událostech, které by tyto vztahy naplňovaly. V posledních týdnech dospěl vývoj na tomto poli zatím „nejdále“, takže není téměř o čem psát. Na obou stranách hranice jsou vnitrostátní starosti natolik velké, že vztahy k nej- bližšímu sousedu musí počkat. Je pravda, že jsou stále klidné a tedy nevyžadují větší pozornost. Současný úpadek styků je tak výrazný, že jej nelze vysvětlit jen potřebou zabývat se domácími poměry. Kdo této otázce věnuje více pozornosti, musí zaznamenávat rostoucí rozdíly v přístupu k důležitým otázkám politického života téměř ve všech sférách. Vyplývá to zřejmě nejen z jiného politického pohledu, ale i z odlišného pořadí hodnot, které je uznáváno v České a Slovenské republice. Obě země procházejí transformací, ale ta má značně odlišné podoby. Důsledek je, že se dřívější politické a společenské vazby uvolňují rychleji a hlouběji, než se obecně očekávalo a než to lze považovat za přirozené. Vzájemné styky se omezily v podstatě jen na osobní lidské vztahy, které zůstávají stále velmi dobré, a na hospodářský život, kde jsou tyto vazby zvlášť silné z minulosti a nelze je přetrhat bez nepříznivých důsledků. Jsou také pro obě strany hmatatelně prospěšné. I když se mnohému pozorovateli takový vývoj nelíbí, budeme se musit, alespoň pro nejbližší budoucnost, s ním smířit. Změnu může přinést jen nový pohled na potřebu blízké spolupráce. Ten však může být vyvolán jen zásadní změnou vnitropolitické atmosféry v jedné nebo v obou republikách nebo změnou v mezinárodní situaci, která by postavila česko-slovenské vztahy do nového světla. Obojí zatím není v dohlednu. Kromě přímých osobních vztahů mezi jednotlivými občany zbývá kultura jako jediná dosud živá oblast pro pěstování československé vzájemnosti. Ta zatím plní tuto úlohu velmi dobře - bohudík. Patří sem jednak spolupráce českých a slovenských umělců a vědců na různých akcích „u sousedů“ (filmy, vědecké konference), jednak veřejná přátelská setkání, například „Kopa- ničářské slavnosti“ na moravsko-slezském pomezí nebo „Česko-slovenské střetnutí na Javorníku“, které se konalo koncem července za mnohem větší účasti než tomu bylo v minulém roce. Ani vědecká a kulturní spolupráce ani hromadné práce občanů nemohou nahradit soustavné vzájemné styky politických činitelů, ale jsou to v současné situaci důležité projevy oboustranných sympatií, které mají mimořádný význam. ČESKÁ REPUBLIKA Boj o novou vládu a její programové prohlášení V posledním čísle Polygonu končil přehled vývoje zprávou o zahájení parlamentní diskuse o vládním programovém prohlášení. Po uklidňujícím zásahu prezidenta Havla dne 19. července vzrostla naděje na dobrý výsledek rozhodujícího zasedání Parlamentu, ale nejistota a z ní vyplývající nervozita zůstala. Parlament zahájil jednání 23. července. V jeho úvodu vystoupil Václav Havel a v krátkém projevu připomněl všem poslancům a politickým stranám jejich odpovědnost za další vývoj mladého českého státu. Po něm Václav Klaus přednesl vládní dokument a následovala diskuse. Byla podle očekávání velmi kritická z opozičních stran. Předsedové poslaneckých klubů komunistů a republikánů kritizovaly celý obsah vládního programu, který v jeho celku zásadně odmítli. Milan Uhde za ODS vyzval sociální demokraty k tolerantnímu postupu a varoval před následky případného vyslovení nedůvěry. Sociální demokracie získala rozhodující postavení a na jejím postupu závisel další osud nové Klausovy vlády. Mnohé sice již po prezidentově zásahu naznačovalo, že Zemanova strana nemá v úmyslu vyvolat politickou krizi, ale stále z jejích řad zaznívaly výroky, které vzbuzovaly obavy. Když potom přistoupil k mikrofonu předseda sociál- ně-demokratického poslaneckého klubu Stanislav Gross (jeden z nejmladších členů Sněmovny), zavládlo v sále dokonalé ticho a napětí. Sám řečník cítil závažnost okamžiku a jeho hlas to prozrazoval. Svoje vystoupení zahájil kriticky. Zdůraznil, že jeho strana má k řadě bodů vládního programu zásadní námitky, s některými však souhlasí. Sociální demokraté si ale podle S. Grosse uvědomují, že bez podpory hlasů 99 koaličních poslanců nemůže žádná politická strana vládnout. Klausova vláda není „naše vláda“, prohlásil Stanislav Gross, ale strana cítí svoji odpovědnost a chce umožnit vládě činnost. Odmítá ji podpořit, ale nevysloví jí nedůvěru a bude ji pozorně sledovat. Hlasování se dostalo na pořad až 25. července. Sociální demokraté opustili před hlasováním zasedací síň. Tím koalice získala většinu z přítomných poslanců a výsledek hlasování - 98 hlasů pro důvěru, 40 (KSČM a sládkovci) proti důvěře - znamenal schválení vládního programu a potvrzení Klausova kabinetu. Vláda tedy obstála, ale její postavení je zcela jiné než jaké měla před volbami. Vy- drží-li příští čtyři roky v úřadě, bude neustále podstupovat tvrdé zkoušky své politické dovednosti a moudrosti. Českou republiku čeká období jakéhosi generálního ověření demokratické způsobilosti. Oba politické tábory - koaliční i opoziční - v něm budou skládat maturitu z demokracie a politické odpovědnosti za stát. Politické strany po volbách Volební výsledky přinesly logicky důsledky pro vnitřní život všech stran. Především v ODS došlo ke změnám. Odešel místopředseda Libor Novák a místo něho převzal vedení volební kampaně do Senátu Tomáš Ratibořský. Politickou stránku převzal sám Václav Klaus. Svoje místo ředitele kabinetu ministerstva zahraničních věcí opustil Michal Lobkowicz a bude se věnovat práci ve Sněmovně. Výměna některých funkcionářů však nevyřešila problémy Klausovy strany, které již určitou dobu prosakují na veřejnost. Relativní neúspěch ve volbách podnítil vnitrostranické kritiky k otevřenému vystoupení. Odhodlal se k němu místopředseda strany Josef Zieleniec, který již dříve projevoval odlišná stanoviska od předsedy Klause. V pondělí 5. srpna to však ve svém interview pro Mladou frontu Dnes udělal zvláště rozhodně. Jeho výrok, že „Občanská demokratická strana zatím nežije normálním stranickým životem....“ vyvolal lavinu reakcí uvnitř strany i mimo ni. Někteří pozorovatelé hovoří o vnitrostranické krizi a hrozbě jakési „revoluce“. Jiní hodnotí Zieleniecovo POLYGON 6/1996 1 [pageend3]vystoupení střízlivěji jako začátek potřebné diskuse, jako snahu o rozšíření a oživení stranické základny, o její vtažení do politické činnosti a do tvorby a provádění stranického programu. Podle Josefa Zieleniece i podle některých komentátorů takové oživení Občanská demokratická strana naléhavě potřebuje, má-li si zachovat svoje dominantní postavení v české politice. Zvláště naléhavá je tato změna právě v současné době, kdy se blíží volby do druhé komory Parlamentu - Senátu. Zieleniec se vyjádřil jasně o potřebě, aby ODS hovořila více než ,jedním hlasem“ a oslovovala tak širší okruh občanů - potenciálních voličů. Výkonná rada ODS jednala dne 12. srpna o Zieleniecových výrocích téměř čtyři hodiny. Nedošlo zřejmě k úplné shodě názorů, ale ani k závažným rozporům. Zieleniec sám vyslovil uspokojení, že jeho vystoupení bylo správně pochopeno jako zahájení diskuse, která má vést k posílení strany. Podle předsedy V. Klause se výkonná rada shodla na tom, že jde o důležitou součást diskuse před stranickým kongresem. Nejde podle něj o konfrontaci osobností ani o „ránu pod pás“. Připustil však, že on, Václav Klaus, vidí problémy „dost podstatným způsobem odlišně. Mám jiné názory, což je ale v demokratické straně legitimní“. Klaus odmítá vytvoření frakcí, nechce také vykročit více „směrem k ČSSD“, protože by to vedlo „ke ztrátě spousty jiných voličů“. V diskusích před zasedáním výkonné rady i na zasedání samotném se většina činitelů ODS přiklonila k Zieleniecovým názorům, ale nikdo z nich neoznačil Václava Klause za původce chyb v práci strany. Závěrem lze konstatovat, že hovořit o vnitropolitické krizi je opravdu předčasné, ale nelze popřít, že v Klausově straně dochází k výměně názorů, jaká dosud nebyla možná. Zieleniecovo vystoupení tak přece jen přineslo to, oč mu podle jeho prohlášení šlo - vnitrostranické oživení a zapojení většího počtu členů do politické činnosti. JAN KRISTO FO RI Příští týdny už budou patřit do předvolebního období před senátními volbami. Měly by ukázat, zda a jak vedení ODS skutečně - nejen slovně - přijalo a zpracovalo výsledky této diskuse. Nenajde-li cestu blíže k voličům, neotevře-li se více názorové výměně a neopustí-li svoji sníženou citlivost a jistou uzavřenost vůči veřejnosti, mohlo by se to především nevyplatit při senátních volbách a také skutečně nakonec vyvolat onu vnitrostranickou krizi. Pro stabilitu státu a další politický vývoj by nebylo dobré ani to první, ani to druhé. Obě malé koaliční strany byly po volbách ušetřeny podobných diskusí. Jejich obraz zůstává bez významnějších změn jak personálně tak i programově. V Luxově KDU-ČSL proběhly změny jen v souvislosti s výměnou jejích zástupců v ministerských křeslech. Novým předsedou poslaneckého klubu se po Výborném stal Josef Borák. Bývalý ministr obrany V. Holáň se stal předsedou zahraničního výboru sněmovny. Podobně došlo k částečné výměně ministerských křesel u Občanské aliance. Vedle staronových členů vlády Kalvody a Dlouhého přešel Jiří Skalický na ministerstvo životního prostředí a novým ministrem se stal Pavel Bratinka - bez portfeje. Posílená sociální demokracie se intenzivně připravuje na svoji novou úlohu kontroly vládní činnosti. Je poněkud zklamána výsledky voleb, i když nečekaně získala. Samo vedení ČSSD však věřilo, že se podaří získat tolik hlasů, aby to stačilo k účinnému prosazování vlastního programu. Kromě toho okolnost, že další dvě opoziční strany ve Sněmovně (a více se tam nedostalo) jsou extrémní, staví sociální demokracii do nevýhodné pozice jediné demokratické opozice, která je dost silná, aby bránila prosazení vládních úmyslů, ale málo silná, aby sama prosazovala svoje záměry. Vzniká jakási křehká rovnováha sil, kterou mohou oba demokratické tábory - koaliční a opoziční - porušit ve svůj prospěch jen spojenectvím s extrémistickými antidemokratickými silami. Sociální demokracie s největší pravděpodobností zažije vnitřní boj dvou směrů - levicového a pravicového - právě o otázku spojenectví s KSČM. Zatím se jen sporadicky projevují názorové rozdíly mezi některými funkcionáři při projednávání dalšího postupu strany. Rozhodnutí tohoto sporu nebude bezvýznamné ani pro koaliční strany. Není to zcela bez nebezpečí, protože KSČM se stále snaží přesvědčovat českou veřejnost, že je demokratickou stranou a nepřestává svou spolupráci sociální demokracii nabízet. Odmítá vládní program, ale chtěla by se dostat ze současné politické izolace. Její námluvy směrem k sociálním demokratům budou trvale vytvářet potenciální nebezpečí. Sládkovi republikáni jsou zatím v dokonalé izolaci a nic nenasvědčuje tomu, že by se z ní mohli v dohledné době vymanit. Zvláště poslední rasistický projev samotného předsedy Dr. Sládka v parlamentě tuto izolaci ještě více prohloubil. Před dalšími volbami - do Senátu Takto vyhlíží, velmi stručně shrnuto, česká politická scéna po volbách do Poslanecké sněmovny a před listopadovými volbami do Senátu. Druhá komora Parlamentu získala na významu v důsledku téměř patové situace v první, tzv. Dolní sněmovně po jarních volbách. Vládní koalice i opozice chtějí získat senátní většinu a převážit tak politické váhy na svou stranu. I když budou kompetence senátorů značně omezené, věří obě poloviny české politické scény, že jim silné postavení v Senátu přinese politické výhody a pomůže upevnit pozice proti druhé polovině. Předvolební kampaň se již rozbíhá. Sociální demokracie již vypravila na cestu po republice svůj známý autobus, který teď nese označení „Senát tour“. Také vládní strany již připravují svoje předvolební akce. Všechny strany intenzivně jednají o svých kandidátech do 81 volebních obvodů. Protože půjde o většinovou volbu, zvažují velmi pečlivě osobnosti. KDU-ČSL a ODA se dohodly na vzájemné podpoře, budou tedy nominovat společné kandidáty. ODS však společný postup všech tří vládních stran nepřijala a bude nominovat svoje kandidáty sama. Sociální demokracie zatím hovoří o samostatných kandidátkách, zatímco KSČM ústy různých funkcionářů již oznámila podporu sociálním demokratům tam, kde to „bude možné a účelné“. Střízlivý odhad naznačuje, že senátní volby nepřinesou zásadní obrat v českém politickém životě. Pravděpodobně přinesou jen korekci nebo potvrzení poslaneckých voleb. Ale právě o tuto korekci či potvrzení půjde, protože to zvýrazní vývojový trend české politiky v nejbližší budoucnosti. SLOVENSKÁ REPUBLIKA Na Slovensku pokračoval politický vývoj v dosavadním směru. Od konce července až do druhé poloviny srpna doznívaly důsledky krize mezi vládními stranami. Podpora, kterou postkomunistická SDĽ poskytla premiéru Mečiarovi v době roztržky mezi HZDS najedná a SNS a ZRS na druhé straně, upevnila jeho postavení do té míry, že mohl s ještě větším důrazem pokračovat v prosazování své politiky. Jejím hlavním článkem je politika hospodářská, přesněji vyjádřeno: politika soustavného dobývání mocenských pozic ve slovenském hospodářství. Privatizace a Mečiarova záruka Strana demokratickej ľavice se ve vnitro- koaliční krizi během června a července postavila na stranu HZDS pojednání s předsedou V. Mečiarem, při kterém se premiér osobně zaručil, že nebudou dále privatizovány slovenské klíčové podniky, dokud nebudou některé důležité orgány, mezi nimi především vedení Fondu národného majet2 POLYGON 6/1996 [pageend4]ku (FNM), doplněny o zástupce opozičních stran. Deník Pravda otiskl prohlášení V. Mečiara, v němž předseda vlády a HZDS dává straně SDĽ politickou záruku, že se „od 21. června 1996 až do rekonstrukce orgánů FNM neuskuteční žádné privatizační rozhodnutí“. Ačkoliv orgány FNM rekonstruovány nebyly, vydal 2. srpna slovenský Fond národného majetku 41 privatizačních rozhodnutí o přímých prodejích vesměs do rukou kupců, kteří jsou blízcí HZDS. Předmětem prodejů byly veliké a důležité podniky, jako např. Nafta Gbely, moderní tiskárna Danubiaprint, Hydrostav Bratislava a další. Premiér tedy nedodržel svoje slovo a vedení SDĽ ho za to velice ostře kritizovalo. Tím se ovšem nic nezměnilo na skutečnosti, že V. Mečiar učinil další krok v plnění svého plánu, kterým je zajištění moci politické jejím ekonomickým podepřením. Obraz privatizačních metod dokresluje skutečnost, že úhrada ceny, za kterou zájemci kupují lukrativní podniky, je často sjednávána v dlouhých časových splátkách, takže stát vlastně tyto nové majitele dlouhodobě úvěruje. Celkový průběh privatizace na Slovensku stále více bohužel potvrzuje, že opoziční strany nedovedou nalézt žádný způsob, jak čelit přímému „tahu na branku“, jak jej vyvíjí HZDS. U některých komentátorů však v poslední době vzniká a sílí dojem, že ani čelit nechtějí a že se smiřují se současným stavem, nebo že se dokonce připravují podílet se na něm, půjde-li to, a přiživit se na výhodách, které přináší těm, kdo drží moc v rukou. Také kultura je na řadě Rozhodující koaliční síla - HZDS - se při upevňování svých pozic nezaměřuje jen na hospodářskou oblast. V posledních měsících „dělá pořádek“ i v kultuře. Nejnověj- ším předmětem péče se stala slovenská divadla. Na východě - v Prešově a Košicích - již byly provedeny změny, které vedení tanutích divadel přivedly do rukou sympatizantů s vládními stranami. V červenci došlo i na hlavní slovenskou scénu, Slovenské národné divadlo v Bratislavě. Ministr kultury Ivan Hudec odvolal ředitele činohry Miku- líka a jmenoval novým ředitelem herce Pau- loviče. Učinil tak v době divadelních prázdnin a bez jakéhokoli dohovoru nejen s odvolávaným ředitelem, ale i bez vědomí celého divadelního souboru. Řada předních slovenských herců s tím vyslovila nesouhlas a někteří z nich odcházejí z divadla - buď do jiných souborů nebo, pokud jim dovoluje věk, do důchodu (např. J. Chudík, Labuda a další). Slovensko v Evropě Náš nejbližší východní soused vysílá do zahraničí stále stejně nepříznivé signály, které ho od západní Evropy vzdalují. Zlé na tom však je, že dnes snad není ani zcela správné vinit z tohoto vývoje jen HZDS a jeho předsedu. Všichni tři koaliční partneři vyjadřují při různých příležitostech otevřeně skeptický přístup k západoevropským institucím hospodářským a hlavně vojenským. Ale ani opoziční strany neprojevují v tomto směru jednoznačná stanoviska. Svědčí o tom řada různých vazeb smluvních i jiných na poli hospodářské spolupráce s Ruskem, proti kterým se z opozičních řad buď ozývají jen slabé nebo dokonce vůbec žádné protesty. Tyto „ruské vazby“ v některých případech zpochybňují výroky, že se Slovensko chce integrovat do západních organizací. I v této situaci a za daného politického vývoje na Slovensku však stále platí, že je v zájmu nejen samotného Slovenska, ale i všech jeho středoevropských sousedů a především České republiky, aby Slovensko bylo plně demokratické, politicky stabilní, hospodářsky prosperující a integrované do západoevropského společenství. Není jistě v možnostech Polska, Maďarska ani České republiky působit přímo na slovenský vnitropolitický život, nebylo by však moudré, kdyby tyto tři státy neprojevovaly upřímný a živý zájem o slovenské poměry a kdyby odmítaly pomoc v případech, v nichž mohou při zachování všech zásad mezinárodních styků podpořit demokratické síly. Slovensko patří do střední Evropy a tato oblast potřebuje naléhavě společný politický postup alespoň v zásadních otázkách politické kultury. Jen v tom případě bude totiž možno vybudovat a udržet spolehlivou spolupráci v hospodářské a nakonec i v bezpečnostní oblasti. Námitky, že vybudování společné politické, tj. demokratické, kultury je za současných názorových rozdílů téměř nemožné, nelze přijmout. To je jednoduše povinností politiků tohoto prostoru, a to z toho prostého důvodu, že bez vytvoření takového středoevropského společenství není tato oblast schopna zajistit podmínky pro svůj svobodný život. ■ Hospodářský přehled DUŠAN NOVÁK ČESKÁ EKONOMIKA Nájemné zvýšilo inflaci Index spotřebitelských cen vzrostl za měsíc červenec o jedno procento a ve srovnání se stejným měsícem minulého roku o 9,4%. Největší podíl na vzestupu má další deregulace nájemného (od 1. července), které se zvýšilo v průměru o 25%, a poplatky za teplo, zvýšené o 9,9%. Tyto položky za bydlení ovlivnily zvýšení míry inflace téměř z devíti desetin. Ceny potravin, nápojů a tabáku klesly, ale pouze o 1%. Analytici odhadují, že za celý rok dosáhne inflace 9 až 9,5%, snížit tuto míru pod devět procent bude velmi nesnadné. Podle komentářů hlavním problémem české ekonomiky je neustálé zvyšování mezd, kterému neodpovídá přírůstek produktivity práce a objemu výroby. Mzdy vstupují do výrobních nákladů a tím zvedají cenovou hladinu, ale rovněž zvyšují reálnou poptávku zaměstnanců po spotřebním zboží. Když tuzemské dodávky nestačí, zvyšují výrobci i obchodníci ceny a roste dovoz. Pověvadž tento vývoj trvá již delší dobu, prodejci předem zvyšují ceny, aby si zajistili dosavadní zisk i při stoupajících cenách dodávek. Spotřebitelé rovněž očekávají zvyšování cen, a proto koupí mnohé zboží s předstihem a tak zvyšují tlak poptávky. Při srovnávání úrovně průmyslové výroby způsobuje potíže různý počet pracovních dnů v jednotlivých měsících. V červnu se výroba ve stálých cenách zvýšila ve srovnání se stejným měsícem minulého roku jen o 1,8%, neboť letos se v tomto měsíci pracovalo o dva dny méně. Pokud se vyloučí vliv pracovních dní, reálný růst výroby za pololetí přesahuje šest procent. Produktivita práce stoupla meziročně pouze o 2,8%, větší podniky nad sto zaměstnanců zaměstnávaly o 3,8% méně pracovníků než v loňském roce, jejich průměrná mzda se však zvýšila o 13,5% a dosáhla v červnu 8636 Kč. V menších podnicích roste výroba rychleji, v podnicích s více než sto zaměstnanci v červnu klesla o 1,1%. Ke konci července se počet uchazečů o práci zvýšil o 14 tisíc na 158 tisíc a míra nezaměstnanosti vzrostla na 3%. Mezi nezaměstnanými převládají lidé pouze se základním vzděláním, mírnou převahu vykazují ženy, 53%. Celkový počet zjištěný výběrovým šetřením je však o něco vyšší - 170 tisíc, neboť všichni nejsou v evidenci úřadů práce. Počet dlouhodobě nezaměstnaných, tj. déle než rok, je 56 tisíc, volných míst nabízejí úřady 110 tisíc, ale firmy žádají především kvalifikované síly, zvláště vyučené řemeslníky a absolventky průmyslovek. Devalvace - ano - ne? Kurs české koruny se pohybuje, neboť má vymezené širší fluktuační pásmo (plus/mi- nus 7,5%). Začátkem měsíce koruna posílila o tři procenta v revalvačním pásmu. Obchodníci nakupovali devizy a po mírném poklesu o jedno procento opět prodávali s určitým ziskem. Proto na trh přišlo větší množství volné měny a devizové rezervy ČNB stoupají. Pokud by kurs měny vykázal větší pohyb, ČNB by pravděpodobně zasálala. Zahraniční investory nepřestává lákat rozdíl v úrocích v cizině a v České republice. Deficit obchodní bilance však stále pod- POLYGON 6/1996 3 [pageend5]póruje úvahy o devalvaci koruny kolem 20%, která by však zvýšila inflaci na 15%. Toto řešení navrhují zahraniční ekonomové, jejich čeští kolegové tvrdí, že ostatní příjmy vyrovnají nízkou úroveň vývozu. Podle některých analytiků se koruna udrží v povoleném fluktuačním pásmu. Devalvace není dlouhodobým řešením, pokud ji nedoprovázejí opatření, která zvýší odbyt zboží na zahraničních trzích. Údajně se v ČR zatím neuvažuje o devalvaci na žádné politické úrovni, která by toto opatření mohla navrhnout či odsouhlasit. ČTK provedla mezi domácími podniky anketu, která potvrdila známou skutečnost, že devalvace je výhodná pro podniky, které svoje zboží převážně vyvážejí, ale nikoliv pro dovozce různých surovin a součástí. Akc. spol. Plastimat by devalvaci uvítala, stejně tak automobilový průmysl. Vozy Škoda se na zahraničních trzích ve své cenové kategorii údajně střetávají s tvrdou konkurencí. Velveta a.s. se vyslovila pro měnovou stabilitu a výrobce koberců Intex Liberec by devalvace poškodila, neboť firma téměř všechny základní suroviny dováží. Kolik za pšenici? Podle odhadů by letos sklizeň základních obilovin měla dosáhnout 6,52 mil. tun, tj. o jedno procento více než v minulém roce. Úroda ozimové pšenice je velmi dobrá, u žita se počítá s určitými dovozy. Ale tuzemské zásoby obilí z předchozích sklizní jsou vyčerpané, proto si zemědělci uvědomili význam letošní úrody a tvrdě vymáhají vyšší ceny. Za potravinářskou pšenici požadují minimálně 4200 Kč/t, o 700 Kč více než nabízí Státní fond tržní regulace (SFTR). Ten chce nakoupit 600 tisíc tun do svých skladů a 150 tisíc vrátit Státním hmotným rezervám. Českomoravský svaz zemědělských družstev (ČMSZD) tvrdí, že ceny zemědělských výrobků vzrostly za posledních šest let o 36%, ale ceny vstupů do zemědělství asi o 172%. Zemědělci také připomínají, že potřebují investovat do půdy a pokrýt různé vedlejší náklady související s výrobou. Údajně 4200 Kč odpovídá světovým cenám. Podle jiných výpočtů, když se od ceny na zahraniční burze odečtou náklady dopravy a skladování, stojí pšenice ze světových trhů 4000 Kč. Ředitel Státních hmotných rezerv tvrdí, že získá dovozem potravinářskou pšenici za podstatně nižší cenu. Podle Výzkumného ústavu zemědělské ekonomiky se nákladová cena pšenice pohybuje kolem dvou tisíc Kč. Ministr Lux tvrdí, že přijetím světové ceny by potraviny podražily o 30%, nejen mouka a pekařské výrobky, ale zvýšením ceny krmného obilí také maso. Při výchozí ceně 4200 Kč by za první měsíc skladování a ošetření cena vzrostla o dalších 200 až 300 korun za tunu. Proto stát na dosavadní výkupní ceně 3500 Kč trvá. Licenční komise rozhodla, že povolení vývozu nikdo nedostane a pravděpodobně budou všichni prodávat na domácím trhu za domácí ceny. Podle některých odborníků chybí v ČR plodinová burza s termínovými obchody, prostřednictvím kterých by se obchodníci lépe orientovali o cenovém vývoji. Při dosavadní praxi na brněnské burze někdo občas nabídne určité množství některé plodiny s dodáním ihned a nikdo položku většinou nekoupí. Kreditní banka Plzeň v likvidaci Údajně již od roku 1993 věděla Česká národní banka (ČNB) o špatné finanční situaci plzeňské Kreditní banky (KrB). Příčinou její vysoké ztráty, téměř 12 mid. Kč, byly nedobytné úvěry a bankovní garance mnoha špatných obchodů. Hlavním akcionářem KrB je Česká pojišťovna, ve které je zastoupen stát prostřednictvím FNM a dalších podniků. Když se v červnu zprávy o platební neschopnosti KrB rozšířily, uklidňovala ČNB veřejnost, že hledá možnosti, jak banku zachránit. K pomoci se přihlásila střídavě skupina fondů PPF a několik předních bank. Jednání však nepříznivě ovlivnily zprávy o stále větší ztrátě KrB a proto zájemci od svého úmyslu odstoupili. V rozporu se svým původním stanoviskem ČNB vyhlásila likvidaci banky. V současné době jednají banky a fondy o nákupu státních podílů na České pojišťovně (ČP), největší zájem projevily fondy PPF, které by pak pravděpodobně pomohly při likvidaci KrB. Výsledky jednání oznámí valná hromada 5. září. Tisk označuje skupinu PPF jako „nepříliš průhlednou“ a projevuje obavy, že kurs akcií největší tuzemské pojišťovny poklesne. Vklady do čtyř milionů začne banka vyplácet v září, kdo ponese ztráty nad tuto částku zatím není rozhodnuto, možná i samotní klienti. Podniky či města, která vedla v KrB účty, vytýkají ČNB, že včas neoznámila zastavení plateb. KrB vydávala potvrzení, ale clearing ČNB nenechal příkazy projít, poněvadž nebyly kryté. Postižení klienti snad dostanou překlenovací úvěr. Burza V červenci se index PX 50 pohyboval mírně nad 540 body, analytici se odvolávali na obvyklý prázdninový pokles obchodů. Ale na přelomu července a srpna začaly kurzy akcií stoupat a první den srpna již dosáhly 553 bodů. Vzestup pokračoval, dosáhl téměř kóty 570 a na této výši se udržel do poloviny srpna. Objemy obchodů během jednoho dne dosahovaly kolem jedné miliardy korun. V srpnu minulého roku se index pohyboval na úrovni o sto bodů nižší. Středem pozornosti a poptávky jsou akcie České spořitelny, SPT Telecom, CEZ (České energetické závody) a Komerční banky. Vysoký růst zaznamenala Škoda Plzeň, kurs přetáhl rekordních 1000 Kč. V roce 1992 se akcionáři obávali možného pádu Škody. Rovněž polepšil svoje postavení ČKD Holding Praha a těžební podniky (OKD, Sokolovská uhelná), které až do nedávna investoři zcela opomíjeli. Kurzy některých akcií po určitou dobu stoupaly, poněvadž skupiny investorů bojovaly o majoritu, např. u Ver- texu Litomyšl (výrobce skleněných vodičů). Příprava rozpočtu 1997 Hospodaření státního rozpočtu za sedm měsíců skončilo přebytkem 0,9 mid. Kč, příjmy dosáhly 276,3 mid. Kč a výdaje 275,4 mid. Kč. Podle komentáře Ministerstva financí (MF) se však rozpočet nachází mezi vyrovnaností a schodkem. Za letošní rok budou příjmy pravděpodobně nižší o jedno až dvě procenta, tedy o šest až devět miliard korun. Jedno procento způsobí nesplácení ruského dluhu. V posledním čtvrtletí sníží MF téměř určitě výdaje jednotlivých re- zortů, aby udrželo vyrovnané hospodaření. MF upozorňuje jednotlivé rezorty, že pro rok 1997 získají méně peněz, než nyní nárokují. MF předpokládá, že objem prostředků veřejných rozpočtů na rok 1997 dosáhne 660 mid. Kč, státní rozpočet 490 mid. Kč (rok 1996 497 mid. Kč), místní rozpočty 170 mid. Kč. Požadavky rezortů však navrhovanou částku překračují o více než sto miliard Kč. Největší nárůst požaduje ministr vnitra na 36 mid. Kč (letos 26 mid. Kč). Následuje ministr dopravy s požadavkem 39 mid. Kč (letos 30 mid. Kč). Na výstavbu dálnic údajně rezort potřebuje (v mid. Kč) 8,5, pro silnice a mosty 7,6, dotace pro osobní přepravu 6,6 a údržbu vedlejších tratí 6 miliard. Ministerstvo zemědělství usiluje o 25% prostředků navíc, celkem 18 mid. Kč. Vláda se zavázala, že bude daňově a dotacemi podporovat IAN KRISTOFORI 4 POLYGON 6/1996 [pageend6]pěstování technických plodin (řepku pro výrobu bionafty), obnovitelné zdroje energie (brambory k výrobě lihu přimíchávaného do benzinu) a zemědělce, kteří hospodaří v podhorských a horských oblastech. NKÚ kritizuje Nejvyšší kontrolní úřad (NKÜ) zjistil v hospodaření Českých drah (ČD) celou řadu nedostatků. Především odprodaly neoprávněně v letech 1993 až 1995 bez patřičného vládního povolení více než stovku lokomotiv a přibližně tisíc nákladních vagonů. V účetní evidenci vedly majetek, který již dříve likvidovaly anebo odprodaly. Nesprávným účtováním o pořízení a vyřazení investic vykázaly hodnotu majetku nižší o 168 mil. Kč. Podle mluvčího ČD nové vedení začalo již nedostatky odstraňovat a provedlo personální změny. Předseda odborového sdružení železničářů kritizuje, že u ČD za škody odpovídá vždy předešlé vedení, ale nikdo neurčí, která osoba. V době, kdy škody vznikaly, byl ministrem dopravy J. Stráský a ředitelem ČD Emanuel Šíp. Odboráři se obávají, že v příštím roce NKÚ prohlásí, že jakési minulé vedení způsobilo škody v letech 1995- 1996. NKÚ rovněž vytýká rozsáhlé nedodržování právních předpisů a norem Vězeňské službě ČR (VS). Tyto nedostatky způsobily, že účetní výkazy jsou zkreslené. VS byla zřízena zákonem počátkem roku 1993 jako rozpočtová organizace, ale ke dni svého zřízení nesepsala a neocenila veškerý svěřený majetek. Ani v roce 1995 nepředložila evidenci nemovitého majetku, s nímž má právo hospodařit, nevedla účetní deníky, hlavní knihu ani knihy analytické evidence. Generální ředitel vězeňské služby závěry NKÚ uznává, ale zdůrazňuje, že nedošlo k neoprávněnému prodeji státního majetku nebo zneužití peněz ze státního rozpočtu. Nařídil celý soubor nápravných opatření a hlavní nedostatky VS odstraní do března 1997. Příčinou chyb je výměna značného počtu pracovníků při reorganizaci bývalého Sboru nápravné výchovy. Trestní oznámení Poldi Ocel se pod vedením V. Stehlíka a jeho syna Marka stále pohybuje nad propastí bankrotu. Vrchní státní zástupce Gry- gárek (odvolán z funkce ke dni 31.8.) chce před svým odchodem rozhodnout, zda budou majitelé stíháni pro trestní čin podvodu, poněvadž neodváděli pojišťovnám částky, sražené z mezd pracovníků. Podle mluvčích Poldi potvrzené smlouvy na dodávky zahrnují 248 tisíc tun oceli. Poldi však dlouhodobě nevyrábí a zaměstnanci jsou již druhý měsíc na dovolené. Pro obnovení provozu by podnik potřeboval dvě miliardy Kč. Úvěry však poskytuje pouze Komerční banka, která se snaží soudně vymoci pohledávky z předešlých úvěrů ve výši téměř tří miliard Kč. Tisk uveřejňuje občas zprávy, jak management podniků zneužívá svého postavení k poškozování vlastní firmy. Tiba a.s., která koupila od FNM majoritu podniku Seba, podala trestní oznámení na bývalého generálního ředitele a jeho spolupracovníky. Nový majitel oznámil, že dřívější management bez vědomí představenstva rozprodal anebo zatížil části majetku Seby. Prodal např. pět malých elektráren v hodnotě několika milionů korun za ceny kolem dvaceti tisíc. Bývalý ředitel byl hlavním společníkem Tibatexu s.r.o., který dodával Sebě bavlnu za vyšší než tržní ceny. Seba vykázala za tři roky ztrátu téměř 90 mil. Kč, dodavatelům dluží 146 mil. Kč a finančním úřadům 30 mil. Kč. Podle televize >Nova< firma ECO Kosmetik připravila důvěřivé občany o 1,25 mid. Kč. Nabídla zájemcům „výhodný obchod“: Za sedm tisíc korun kauce jim svěřila prášek, který smíchali s mlékem a nechali vykvasil. Usušený substrát rozemleli, za dva měsíce donesli firmě zpět a dostali sedm tisíc plus pět. ECO Kosmetik měla prášek dále prodávat. Na dodávkách pro podivnou firmu se údajně podílelo třicet tisíc občanů, kteří nyní žádají svoje peníze zpět. Ale pětadvacetiletý majoritní vlastník česko-ně- mecké firmy z Karviné je nezvěstný a dvě pražské pobočky jsou uzavřené. SLOVENSKÁ EKONOMIKA Státní rozpočet Za první pololetí letošního roku vykázal státní rozpočet SR deficit ve výši 6 mid. Sk, plánovaný schodek za celý rok činí 27 mid. Sk. Příjmy za první pololetí dosahují přibližně poloviny předpokládané roční částky 80 mid. Sk, výdaje byly o 5% nižší - 85 mid. Sk. Podle základních ukazatelů rozpočtu na příští rok by měly příjmy dosáhnout 185 mid. Sk a výdaje 200 mid. Sk, doporučená mezní výše schodku pro rok 1997 činí 25 mid. Sk. Deficit zahraničního obchodu Pasivní saldo obchodní bilance SR za první pololetí se zvýšilo na 27 mid. Sk, celkový vývoz dosáhl 127 mid. Sk, ve srovnání se stejným loňským obdobím se zvýšil o 2,1%. Dovoz však vzrostl o 23% na 154 mid. Sk. Největší podíl na dovozu (32%) i vývozu (25%) vykazuje ČR. Představitelé Slovenska jednali v Ženevě se zástupci Světové obchodní organizace (WTO) o 10%ní dovozní přirážce. Proti požadavku WTO na její zrušení obhájili další trvání do konce roku. Od 1. července se však snížila na 7,5% a od 1. ledna 1997 již přestane platit. SR zavedla přirážku v březnu 1994 původně jen na několik měsíců. Přirážka představuje roční příjem do státního rozpočtu ve výši 3,5 mid. Sk. Podle Asociácie zamestnávateľských sväzov a združení však dochází ke snižování přirážky příliš brzy, mnoho domácích výrobců toto ochranné opatření ještě potřebuje. Úvěry Prostřednictvím Citibank International London získal Slovnaft Bratislava syndikát- ní úvěr ve výši 250 mil. USD. Prostředky jsou určené na výstavbu destilační kolony pro zhodnocení těžkých ropných frakcí. Půjčky se účastní několik zahraničních bank, také ČSOB Praha. Investoři nepožadovali vládní záruku. Jiná mezinárodní skupina finančních institucí poskytla prostřednictvím americké banky J. P. Morgan úvěr ve výši 150 mil. USD Slovenským elektrárnám. Podmínkou úvěru byl požadavek, že úvěrové zatížení společnosti nepřekročí 55% konsolidovaných aktiv a základní jmění neklesne pod 30 mid. Sk (současný stav 43 mid. Sk). SE použijí úvěr na přestavbu zastaralých provozů z hlediska ekologie, na modernizaci výrobních zařízení a zvýšení spolehlivosti telekomunikačních a dispečerských služeb. Zahraniční úvěry však rozmnožují oběži- vo a proto Národná banka Slovenska zvýšila obchodním bankám povinné minimální rezervy. Až dosud tyto banky ukládaly u NBS 3% z termínových a 9% z vkladů na viděnou, od 1. srpna platí pro všechny druhy vkladů stejná sazba 9%. Povinné rezervy stavebních spořitelen NBS zvýšila z 1% na 3%. NBS předpokládá, že tímto způsobem stáhne z komerčních bank 12 mid. Sk. Dluhopisy místo kupónových knížek Občané SR, kteří se v roce 1994 zaregistrovali do druhé vlny kupónové privatizace, získali začátkem tohoto roku jako náhražku dluhopisy FNM. Vláda stanovila jejich hodnotu na 10.000 Sk na jednu kupónovou knížku, aby nikdo neutrpěl ztrátu. Oprávněné osoby mohou dluhopis nakupovat i za nižší částku, která však nesmí klesnout pod 7500 Sk. Uprostřed srpna měl zahájit RM-systém Slovakia s těmito cennými papíry obchody. V prvních dnech však nabídka daleko převýšila poptávku. Do druhé vlny privatizace se zaregistrovalo 3,3 mil. občanů, každý má na svém kontě jeden dluhopis. Povolení pro nákup dostalo 16 obchodníků s cennými papíry a 14 dlužníků FNM, kteří získali oprávnění, že splatí svůj dluh vůči FNM v dluhopisech. Odkupování dluhopisů prostřednictvím tří bank se státní majoritou však vláda ještě definitivně neschválila. Tyto banky by měly údajně získat asi 50% obchodovaných dluhopisů, celkový objem prodejů do konce roku se odhaduje na šest mid. Sk. Rovněž zatím chybí směrnice na prodej bytů za dluhopisy a pro možnost získat výměnou od FNM akcie. Občanům, kteří svůj dluhopis do pěti let neprodají, vyplatí FNM nominální hodnotu dluhopisu s úroky, které jsou totožné s diskontní sazbou VBS. ■ POLYGON 6/1996 5 [pageend7]Rafael Kubelík: "S komunisty jsem kolaborovat nemohl. Lid byl dlouho ujařmen, prolnut zrádci. Boj českého národa o řeč, kulturu a víru má staletou tradici. Svoboda je symbolem nejvyšší discipliny, neexistuje bez boje. S ní je to podobné jako s hudbou. Talent mám od otce a od Boha. Člověk jako já nemůže brát, může jen dávat. Že jsem zde, je neuvěřitelné. Větší radost si neumím představit. Fyzicky jsem byl sice pryč, ale duchovně, srdcem, jsem svůj domov nikdy neopustil. Československo bylo tam, kde já. Můj návrat je nejlepším důkazem toho, že svědomí a pravda nakonec přece jenom vítězí!" Ve švýcarském Lucernu dokončil 11. srpna 1996 svou navýsost plodnou životní pouť velký syn českého národa, grandseigneur české umělecké obce a dirigent světového jména - Rafael Kubelik. Jako světoběžník v záležitostech hudby a přesvědčený politický exulant byl tento „hudební kouzelník“ rovněž pozoruhodným skladatelem, směrodatným interpretem i nečeských děl a horoucím patriotem. Po celém světě šířil slávu a znalost české hudby, všude, v porobené domovině a později např. také v demokratické Americe, se zasazoval o dodržování lidských práv a respektování lidské důstojnosti. Občanská slušnost, čisté svědomí, angažované srdce a umělecká poctivost byly pro něj nedělitelné, tvořily v něm jednotu. Pro svou muzikální genialitu, ryzí charakter a člověčí integritu byl mnohými pokládán za „klíčovou postavu mezinárodního hudebního života“. Podobně jako jeho otec Jan, věhlasný houslista, patří Rafael k nejsvětlejším zjevům českého uměleckého a politického života 20. století. Svým vysokým morálním nárokem a nekompromisním postojem ke zlu se zařadil po bok prvního prezidenta T. G. Masaryka. Ve světě hudby, doma i za hranicemi, se Kubelíkovo jméno stalo symbolem české hudební kultury, ztělesněním všeobecně respektovaného pojmu „české hudebnosti“. Jeho bytostná českost a prapůvodní muzikální impetus z něho formovaly vpravdě národního umělce. Po válce se Rafael Kubelik podstatným způsobem zasloužil o mezinárodní popularizaci novějších českých komponistů, především Janáčka a Martinů, takže v současné době je moravský velikán a samorost Janáček světovými orchestry a operními domy hrán dokonce častěji než Dvořák. Obdivován a oceňován byl přitom také Kubelíkův nezaměnitelný dirigentský styl, jeho neobvykle temperamentní projev, živá gestikulace a vervní angažovanost. Bez jeho působení a zprostředkování by se česká hudba stala až mnohem později trvalou a neodmyslitelnou součástí repertoáru všech druhů světových hudebních těles. Zainteresované publikum různých národů, tradic a kultur pochopilo, že česká hudba je „psána srdcem pro srdce“, že je v první řadě výrazem hluboké a nefalšované radosti ze života. Pro svou příslovečnou českou muzikáli tu, vlastní vyzrálé kompozice a imponující všestrannost (trojjedinost dirigenta, skladatele a klavíristy) byl Kubelik odbornou veřejností ve vtipné nadsázce označován za „hudebníka mezi dirigenty“. Zejména jinak rezervovaní, přísní a nároční kritikové němečtí táli při poslechu jeho i vizuálně „horkých“ interpretací jako led na slunci a zdůrazňovali jeho schopnost „pány u pultů tak rozohnit, že se z hudebníků pokaždé stávali muzikanti“. Vzorovému českému hudebníku, muzikantovi tělem a duší, nemohli tím udělat větší kompliment. Mezi roky 1948 a 1990, tedy po úžasných 42 let, byl „renezanční duch“ Kubelik vedle pianisty Firkušného hlavním reprezentantem české a slovenské kultury v zahraničí. Jako světoznámá umělecká veličina představoval určitou pevně zavedenou, nadčasově spolehlivou a permanentně fungující „českou instituci“ na Západě. V průběhu doby se stal žulovou skálou odolávající náporům času a mód, vyplňoval úlohu jakéhosi nekorunovaného „krále Čechů v exilu“. Teprve po sovětské okupaci 1968, po velkém exodu československé elity, kdy byl český a slovenský exil posílen zvučnými jmény jako Forman, Kundera, Škvorecký, Kristofori, Mňačko, Navrátilová a Lendl, se začala situace měnit. Nově příchozí nacházeli na kulturním poli úrodnou půdu, kterou s mnoha dalšími obdělal také „svědomitý hospodář“ Kubelik. Za dlouhá léta v cizině pilný a často velmi zaneprázdněný Kubelik nikdy nezapomněl na svou milovanou vlast, na hořký úděl porobeného národa. Při každé vhodné příležitosti upozorňoval na skryté lži a zbabělé zločiny komunistické diktatury, pranýřoval útisk a bezpráví totalitního režimu, solidarizoval se s postiženými umělci, s hnutím Charty 77 a jinými akcemi. Svému životnímu slibu nevrátit se domů, dokud tam uzurpátoři a násilníci budou u moci, dokud Československo zase nebude svobodné a demokratické, věrně dostál. Nechtěl žít doma na kolenou, odmítal nabídky mocipá- nů na výhody a privilegia, která by ho zbavila cti. Od svého svátého předsevzetí neupustil ani v „roce pokušení“ 1968, kdy muzikální Pražské jaro přerostlo v politické. Jako vizionářský umělec a velký humanista, věrný odkazu TGM a svého přítele Jana Masaryka, nevěřil na Dubčekův utopický „socialismus s lidskou tváří“ plný osudných iluzí a čekal, zda slibované politické jaro opravdu rozkvete do letní svobody, zda se podvedená země bude smět zbavit neschopných aparátníků a proradných „konzerv“, od nichž si nic nesliboval. První červánky rodící se demokracie se brzy ukázaly jako jalové, poslední naděje zrazeného lidu rozdrtily sovětské tanky a ničivá husákovská „normalizace“. Po celý život byl Rafaelovým vzorem jeho otec Jan, k němuž vzhlížel s posvátnou úctou a jehož hodnotový systém sdílel. „On mi dal všechno, talent i základ myšlení. Otec přenesl hudbu do lásky a lásku do hudby.“ Základní hodnotu otcovy ústavy tvořilo fungující svědomí, jak individuální, tak národní. Cílem je dobré svědomí a pocit uspokojení. Tohoto vnitřně vyrovnaného stavu lze dosáhnout jen v atmosféře důvěry a svornosti. O svědomí jednotlivce, důvěře v člověka a národní svornosti proto Rafael hovořil při slavnostním otevření Pamětní síně Jana Kubelíka v pražském Rudolfinu v květnu 1994: „Když člověk druhému nevěří, nemůže mít ani v životě úspěch.“ Nedůvěra ve schopnosti lidí, zavilé kádrování a třídní nenávist rozeštvávají národ. Svornost je proto ohromná síla, bez níž se ten, kdo spolu s ostatními o něco podstatného usiluje, neobejde. Ať už o to usiluje rodina, orchestr nebo národ. Svornost je rámec, ve kterém by se měly odehrávat všechny diskuse a spory. Dalšími otcovými zásadami bylo porozumění a tolerance bratrství a harmonie, disciplina a řád - rovněž v hudbě. Otec a syn shodně věřili, že hudba inspiruje dobro, že jejím prvotním úkolem je povznášet člověka, vymanit ho z malicherností a závislostí všedního dne, udělat mu dobře. „Hudba a umění vůbec mají oprávnění jen tehdy, když se snaží udělat člověka lepším, probudit v něm jeho lepší ego. O to jde každému skladateli. Bez etického opodstatnění by umění zůstalo pouhou duchaplnou hříčkou.“ Hudba je tudíž pro Kubelíka životním posláním, Božím povoláním, hledáním vesmírných podstat a zákonů. „Hledání je naše povinnost, naše poslání.“ Kdo nehledá, zrazuje sebe i jiné, ztrácí oporu, ztrácí svou životní šanci. A zrazuje své svědomí. „Kdo nemá svědomí, nemá svobodu,“ říká dále Kubelik. Klidné svědomí a pocit služby dobré věci osvobozují. Tato premisa zároveň vysvětluje - jednoduchým a výstižným způsobem - jeho důvod k odchodu z ČSR, proč musel po puči „vítězného února“ odejít z republiky, proč nemohl dál žít v nesvobodné zemi: „Opustil jsem vlast, abych nemusel opustit národ.“ Jakákoliv 6 POLYGON 6/1996 [pageend8]nepoctivá práce, polovičatá tvorba či nahnilé kompromisy s nevzdělanými funkcionáři by byly právě oním opuštěním národa. Nechtěl být vývěsním štítem prolhaného režimu a alibi nestoudné státní propagandy. Na to neměl ani povahu, žaludek a nervy, ani dostatek konjunkturální přizpůsobivosti. Byl ještě z masarykovské školy slušnosti, překypoval činorodou aktivitou, odvahou a bojovým srdcem. Proto mohl národu venku nesrovnatelně více pomoci než doma. V Ku- belíkově pojetí je možno vlast změnit, národ ale nikoli. Na obojí stále myslel, obojímu dělal v exilu čest. Srdcem a duší nenechal český národ nikdy ve štychu. Neúnavný a neohrožený hledač Kubelik poznal v životě jediný druh strachu. Vždycky měl obavu, aby svým jednáním nenarušil přirozený chod vesmíru, aby se nějak nezapletl do Božích zákonů. Proto např. nechtěl vědomě ublížit živému tvoru, utrhnout zbytečně květinu, porazit zdravý strom. Prostě udělat něco, z čeho by musel mít špatné svědomí. Tím určitě netrpěl, když na různých kontinentech „produkoval“ nadnárodní, kosmopolitní, světové umění, jež nebylo v rozporu s jeho vlasteneckým cítěním a přesvědčením českého umělce. Právě v tom dostávala jeho českost světové rozměry, protože se snažil nejen o autentické podání českých skladeb, ale také o kongeniální vcítění do cizích autorů a kompozic, o jejich objektivní interpretaci prostřednictvím své chápavé a vytříbené subjektivní hudebnosti. Za své vřelé vlastenectví se nikdy stydět nemusel, nebylo pro něj ani staromódní ani zprofanované různými „provinčníky, pseudonárodovci a fang- ličkáři“. Byv vychován v osvícené, vzdělané a světu otevřené rodině, netrpěl ani protichůdnými českými komplexy, na jedné straně užírající malostí, bezmocnou závistí a neopodstatněnou méněcenností, na straně druhé národní nadřazeností, zápecnickým šovinismem a nezdravým sebepřeceňová- ním (oba póly komplexů názorně ukázal nedávný trapný příklad České filharmonie). Pro Kubelíka bylo vždy české a světové umění jedna a tatáž věc, rub a líc téže mince. Proto byl jeho domov tam, kde mohl poctivě, slušně a oddaně sloužit své hudbě, rozdávat lidem radost a realizovat sebe svým uměním a dovedností. Vedle otcovy životní filozofie ovlivnily mladého Kubelíka nejvíce Masarykovy myšlenky. Jeden požadavek TGM se mu obzvlášť hluboce vryl do paměti: „Potřebujeme idejí, velkých a živých idejí, a nebudeme malí. Musíme mít ideje světové, ideje ne toliko pro sebe, ale pro všechny.“ Nebezpečí, že by se v mládí či později omezil jen na český píseček, že by nedokázal pohlédnout za domácí humna, Rafaelovi nikdy nehrozilo. A velkých idejí měl pořád, i v pokročilejším věku, habaděj. V tom mu mezi jiným pomáhalo jeho optimistické životní motto, vtipný nadpis v jeho nejvnitřnější partituře, jenž v italštině, mezinárodní řeči hudebníků, zní „Con amore e úmore“, v překladu „S láskou a humorem“ nebo dobrou náladou. Bez srdce a úsměvu si stejně není možno velkého Mistra správně představit a pochopit. Během svého života se Kubelik vypracoval na uznávaného šéfa předních světových orchestrů. Spolu s Gustavem Mahlerem, Václavem Talichem a Václavem Neumannem tvoří čtyřhvězdí proslulých dirigentů 20. století, pocházejících z Čech a Moravy. Jeroným Rafael Kubelik se narodil 29. června 1914 na otcově statku v Býchorách u Kolína jako další člen mnohogeneračního rodu hudebníků. Byl šestým dítětem v řadě sedmi v rodině houslového virtuóza, pokládaného za „českého Paganiniho“. Za matku měl neobyčejně vzdělanou uherskou hraběnku, jež se starala o to, aby děti netrpěly uměleckou jednostranností. Proto jim vštěpovala svou vášnivou lásku k literatuře, výtvarnému umění a filozofii. Mladý Rafael vyrůstal v tvořivé atmosféře naprosto organicky v samostatného hudebníka a výrazně vyhraněnou osobnost. U otce se jakoby mimochodem vyučil hře na housle a už ve 14 letech byl přijat na pražskou konzervatoř, kde studoval housle, dirigování a skladbu. Během pětiletého studia si navíc osvojil tak dobře hru na klavír, že se později stal obdivovaným doprovázečem svého otce. Závěrečná zkouška na konzervatoři v roce 1933 plně odráží vysoké nároky, jež si Rafael na sebe od dětství kladl. Jako absolventskou práci napsal partituru Fantazie pro housle a orchestr, zahrál Paganiniho houslový koncert D-dur a dirigoval Dvořákovu symfonickou předehru Othello. Po dokončení studia okamžitě poznal svět, neboť jezdil s otcem na koncertní turné po Evropě a Americe. Mezi cestami debutoval 1934 u pultu České filharmonie, jejímž dirigentem se stal dva roky poté pod vlídným patronátem šéfa V. Talicha. Za německé okupace, v létě 1939, byl povolán do Brna jako hudební ředitel Moravského národního divadla. V roce 1942, když okupanti zavřeli brněnskou scénu a dělali potíže Talichovi, byl jmenován uměleckým šéfem České filharmonie. U jejího pultu stál do roku 1948, kdy se na protest proti komunistickému zneužívání orchestru vzdal svého místa. Jako zastánce tvůrčí svobody a liberální demokracie odmítal kolaboraci jak s nacisty tak se stalinisty. V létě 1948, kdy hostoval na edinburském festivalu, ostře odRAFAEL KUBELÍK, dle švýcarského tisku: geniální horká hlava FOTO: EMANUEL AMMON Z AURA, převzato z TA Zurich POLYGON 6/1996 7 [pageend9]soudil násilné čistky v Praze a zůstal na Západě. Novým domovem se mu načas stal Londýn. (V 60. letech se natrvalo usadil v poklidném Švýcarsku v obci Kastanienbaum hned u jezera Vierwaldättersee poblíž Lucernu.) Roku 1949 převzal renomovaný Chicago Symphony Orchestra. Silnou kritiku místních konzervativních kruhů mu vynesla modernizace repertoáru a skutečnost, že prolomil nepsané tabu a angažoval sólisty černé pleti. Ani zde se starý rek nepodvolil a po třech letech zákulisních tahanic místo šéfdirigenta raději opustil. Po návratu do Anglie zastával od roku 1955 jednu z nejodpovědnějších pozic evropského hudebního života jako ředitel královské opery Covent Garden, kde uvedl prvního Janáčka, Její pastorkyňu. Současně hostoval u nejlepších evropských orchestrů ve Vídni, Berlíně, Mnichově a Amsterodamu. Z těchto kontaktů vyrostlo 1961 dlouhodobé angažmá u Symfonického orchestru bavorského rozhlasu v Mnichově. Na vlastní přání jej opustil až po 24 letech. Bylo to jeho hudebně nejplodnější a lidsky nejšťastnější období. Bavorská metropole se proměnila v jeho třetí vlast. V přátelském Mnichově, tomto „Weltstadt mit Herz“, se Kubelik v krátké době stal absolutním miláčkem publika a kritiky. Bavorští hudebníci, svým českým kolegům dějinnou a kulturní zkušeností dost blízcí, se pod jeho taktovkou nechávali unášet veselou rytmičností a impulzivní muzikalitou do dosud neslýchaných výšin hudební fantazie a poznávali slovensky měkkou variantu technické perfekce. Za jeho citlivého, angažovaného a otcovsky přísného vedení se mnichovský orchestr vypracoval na čtvrtý nejlepší ansámbl světa, vedle berlínské, vídeňské a newyorské filharmonie. Tvůrčí symbióza českého dirigenta s bavorskými symfoniky (dle jejich vyjádření „láska na první pohled“) byla jedním z oněch vzácných případů dokonalého porozumění a vzájemné inspirace mezi umělci, která naděluje „hvězdné hodiny hudby“. Na mnichovském pódiu Kubelik bezezbytku realizoval svou vyzrálou představu moderního muzicírování. Založil objevný a podnětný cyklus Musica viva a prezentoval pozornému, zvědavému a vděčnému publiku své oblíbence Mahlera, Janáčka, Brittena, Schönbergra a Hartmanna. Ve standardní i moderní části svého repertoáru se vyvinul v perfektního zprostředkovatele skladatelských úmyslů a vřelého tlumočníka komplexních hudebních obsahů. Módní, povrchní či efektní interpretace ho nijak nezajímaly, zčásti samoúčelný perfekcionis- mus mu byl zcela cizí. LTniverzálního muzikanta a světoobčana Kubelíka nakonec udolal stále intenzivnější a namáhavější koncertní provoz. Ke známkám vyčerpanosti a svalové ochablosti se přidružil vleklý a bolestivý zánět kloubů. který se pokoušel léčit v suché a slunné Kalifornii. V roce 1985 proto odešel na zasloužený odpočinek. Bylo to šťastné řešení, protože listopadový převrat 1989, na který musel čekat více než 40 let, ho zastihl při poměrně dobrém zdraví. Nesmírná radost mu spravila náladu, postavila ho na nohy a udělala z něho opět čiláska. Okamžitě zahájil speciální trénink a vylepšoval svou kondici, aby mohl dirigovat „svou“ Českou filharmonii a s mladistvým elánem zahrát „parádní číslo“ Mou vlast. Při té příležitosti mohl také poprvé a live pro Pražany a Čechy formulovat své osobní krédo, které uvádíme jako úvod k tomuto nekrologu. Historický návrat do Prahy v roce 1990 byl Kubelíkovým triumfem. Dostalo se mu královského přijetí koncertním obecenstvem i od neznámých lidí na ulici a samozřejmě také od prezidenta Havla. Ukázalo se, že je ve „zlaté Praze“ tak dobře znám, jako by z ní nikdy neodešel. Návštěva Prahy přerostla v oboustrannou demonstraci lásky, obdivu, úcty a příchylnosti. Národ a jeho dirigent byli opět pospolu a zajedno. Památné koncerty ve Smetanově síni a s troj- orchestrem na Staroměstském náměstí vyvolaly mimořádné pohnutí a navždy se zapsaly do srdcí osvobozeného lidu. Rafael Kubelik sloužil českému národu jako málokdo jiný. PAVEL ŠTILLER VLADIMÍR VALENTA KYSELÝ BONBON Je kupodivu, jak se v Praze uklidnila politická scéna sotvaže byla ustavena menšinová vláda a jako by se nic nestalo, rozjeli se všichni na zasloužené dovolené po vyčerpání, které si sami zavinili. Jestli někdo má na věci zásluhu, pak je to především situace v řadách samotné opozice. Nevypočitatelný Sládek, s jehož solidaritou najisto počítal opoziční stratég Zeman, se nedal zlákat jeho pokusy zjednat pro jeho Republikánskou“ stranu výhodné pozice v parlamentních výborech a bez ohledu na to, jaký co má smysl, dal přednost zásadní anarchii. Komunisté by zase snesli Zemanovi modré z nebe, ale v sociální demokracii je několik jedinců, nebo možná i frakce, která se přinejmenším bojí si něco s komunisty začínat. Ti by byli raději odešli ze sněmovny, než aby byla dnešní koalici odhlasována nedůvěra a tak zasazena těžká rána dosavadnímu vývoji ve státě. Mezi jiným i hodnotě koruny, ve kteréžto měně se pobírají i čerstvě ztučnělé poslanecké platy. Proto předseda sociální demokracie Zeman musel raději souhlasit s tím, že všichni členové jeho poslaneckého klubu odejdou před hlasováním o důvěře vládě a paradoxně jako předseda sněmovny povede zde volbu o důvěře vládě a formálně bude legalizovat její nástup k moci. I v okamžicích pro stát osudových může být legrace. K šťastnému vývoji dopomohl i projev prezidenta Havla, který se jednoznačně postavil za novou vládu. Málokomu přichází na mysl, že politická krize může teprve přijít a že menšinová vláda je všude dobrá jen tak na dočasnou údržbu funkce státního aparátu a nikoli na to, že by se dalo skutečně vládnout po celé volební období. Pro českou vládu takovým kritickým bodem bude jednání o státním rozpočtu. Lze si těžko představit, že by si Zeman nechal podemlít svoje sociálně demokratické břehy tak dalece, že by se utopily všechny jeho volební sliby nebo že by se nalezl šťastný kompromis pro něj i pro Klause. Taková možnost není. Kromě nějakého znamení na obloze, že mimořádné volby přinesou tomu i onomu smrtelnou porážku. Při takových úvahách si musíme uvědomit, že nová česká politika je věc mladá se zkušeností pouze šestiletou. Ač je v ní dost vysokoškolsky vzdělaných, má málo osobností, hodně mužských, ale velmi málo chlapů. To jsme si ověřili i při posledních volbách. Žádná nová hvězda nezazářila. I onen, podle předběžných výzkumů veřejného mínění, tradičně první a populární politik Vladimír Dlouhý si pečlivě ohlídal svůj volební kraj, ale nijak nevynikl v celostátní kampani. Mimo jeho účast na pravidelných ochutnávkách vín u Dlouhého stolu v hotelu Hofmeister v Praze si o něm nikdo víc nepamatuje. Z koaličních politiků zůstal jen ten mnoha zavrhovaný arogantní Václav Klaus, který tou osobností opravdu je a brzo bude muset ukázat, jestli je taky chlap. S ním dosud všechno stojí a taky padá, ať se nám to líbí nebo ne. Na něj se tedy i nyní svaluje vina za volební neúspěch a volání po změnách. Uvnitř jeho ODS se typicky odrážejí nálady plynoucí z volebního neúspěchu. Přitom zatím nikdo nepoukázal na to, že ministr Zieleniec, který je místopředsedou strany a prvý přišel s tímto voláním po reformě, byl také volebním lídrem (dosud se nenašlo české slovo mimo slovo „vůdce“) v Praze, kde se mu rozuteklo tolik potencionálních voličů 8 POLYGON 6/1996 [pageend10]ODS na weekend, aniž by volili, že by to asi stačilo na ty dva zatracené mandáty, které dneska tak chybí vládní koalici do parlamentní většiny. Příkladem jiné lehkomyslnosti je ovšem také namyšlené chování dvou malých koaličních stran, které si jsou dobře vědomy toho, že bez nich nemůže existovat žádná pravicová vláda. Jejich předvolební nahrávání na rozkol v koalici odvrátilo řadu voličů od volby kohokoli z nich a pomohlo především levici. Tento dojem nebyl dosud překonán a dosavadní výzkumy veřejného mínění stále signalizují, že se od voleb mnoho nezměnilo. Proto lze těžko pochopit, proč lidé v Čechách mají dojem, že se vše bude vyvíjet tak, jako před volbami. Naopak. Navzdory zdánlivému klidu inflace neklesá. Ne všude je taková zaměstnanost jako v Praze. I ono znamení na obloze skutečně přichází: V listopadu se konají volby do senátu. Jak známo, na počátku byla nedůvěra k tomuto ústavnímu požadavku na vytvoření druhé komory parlamentu. Až dosud si někteří politici pletou ústavu s krabicí bonbonů, kde si mohou vybrat, co jim chutná. A podle toho také jednají. Nerad opakuji, co jsem o ústavě psal. Naši politici nepochopili význam kontinuity státu a neobnovili platnost ústavy z roku 1920. Před rozpadem státu raději přijali ústavu novou, přijatelnou, ale v mnohém neúplnou. Její nedostatky bude těžko napravovat, protože se málokdy nalezne ústavní většina na schválení změn, jak dokládá dosud neschválená změna státních hranic se Slovenskem. Senát byl také označován jako zbytečný, kyselý bonbon. Není to jediná instituce, která vadila. Ústavní soud byl také takovou nepochopenou institucí. Ale čas ukázal pravý opak. Dnes si lze těžko představit naši demokracii bez jeho autority všemi uznávané ve výkladu zákonů a nařízení, které produkuje parlament často v pochybené formě i smyslu. Senát by měl splnit obdobná očekávání a v podstatě zvýšit moudrost zákonodárných institucí. Ovšem, jako snad vždy, začíná se chybami: datum voleb umožňuje kandidovat těm, kteří neprošli ve volbách do sněmovny. Jednou se díky tomu možná bude říkat, že jde o odkladiště neúspěšných politiků. Druhým pochybením je vyznačení volebních okrsků. Ve snaze o rovnocenné matematické rozdělení je přehlížen kulturní, ekonomický i sociální charakter okrsku. To otevřelo cestu delegování kandidátů z ústředí stran a ne výběru lidí, kteří mají trvalou vnitřní spojitost s krajem a lidmi, které budou zastupovat. Zatímco ti, kteří vědí, že jejich strana nemůže uspět ve volbách podle většinového systému, se pokoušejí z voleb do senátu dělat kabaret, což zatím vyvrcholilo komunistickým jmenováním kandidátky na senátorku veselohemí herečky Heleny Růžičkové. Nebezpečná je představa, že je dost času, aby politické ústředí označilo voličům kandidáta a ti budou podle toho volit. Kdo žil na Západě v zemi s většinovým volebním systémem, ten ví, kolik úsilí musí kandidát vyvinout. Potřebuje k tomu i hodně zdraví, aby doslova oběhl každý dům ve svém volebním okrsku, potřásl si s každým rukou, vyslechl stížnosti a přání a měl na to odpověď. Aby zlíbal nemluvňata a pamatoval si křestní jména alespoň svých současníků. Rozdával letáky se svými představami, co jeho kraj potřebuje a s telefonním číslem své kanceláře, která bude pracovat po celé volební období nejen pro jeho voliče, ale pro každého, kdo v jeho okrsku žije. Aby shromáždil co nejvíce adres občanů, kterým budb zasílat buletiny o své činnosti v senátu. Takové kandidáty asi mít nebudeme, ale v okamžiku, kdy to začne někdo správně dělat, bude konec s dnešním přístupem k senátním volbám, ať se to bude líbit politickým ústředím nebo ne. Alespoň jedno by měly politické strany vládní koalice pochopit: Ve velmi krátké době budou podrobeny zkoušce, je-li výsledek červnových voleb nedopatřením nebo je součástí vývoje, kdy kyvadlo se neodvratně vrací přes střed opět doleva. Musí si uvědomit, že ti, kteří v listopadu opět nepřijdou k volbám, nejsou lhostejní, ale vlastně hlasují proti nim. To ovšem není jen věcí stran vládní koalice, ale ony si vzaly na sebe odpovědnost za stát a národ. V jejich rukách je moc, protože ji chtěly a teď ji musí držet. Potřebují v listopadu vědět nejen kolik kdo bude mít senátorů, ale také kolik lidí je bude volit v mimořádných volbách, ke kterým vládní koalice směřuje, jestli je v jejích řadách aspoň jeden chlap. KDO JINÝ? Když bylo po Stalinově pohřbu, zjistil Mao Tse-tung, až dosud světová dvojka v komunistickém internacionálním hnutí, že se z něj mezinárodní komunistická jednička nikdy nestane a že se ani světová komunistická centrála nebude stěhovat z Moskvy do Pekingu. Namísto něj si v Kremlu vybrali za jedničku dočasně jednoho poskoka z kremelského politbyra jménem Malenkov, který nesahal Maovi ani po kotníky. Asi k tomuto Maovu zklamání můžeme děkovat, že tu ještě jsme. V kvetoucím kapitalismu navíc. Pro Maa to byl tenkrát šok, neboť pochopil, jaký je ten komunistický internacionalismus podraz na blbečky jeho druhu. A že komunismus nic nezměnil na ruském imperialismu, který je za tou komunistickou obl- bovačkou uschován. Od té doby si to Mao zařídil v Číně po svém a podobně jako v Moskvě, jak by nám asi snadno vysvětlil každý lama v Tibetu. Dříve to bývalo jasnější. Imperialistické mocnosti se tak nemaskovaly. Bývalo to obyčejně pro slávu císaře, nebo královny, nebo, kde už měli prezidenty, pro slávu Francie. A když jeden nebyl Němec nebo Angličan nebo Francouz, tak od nikoho nic nečekal a pokud mohl, tak pro císaře, královnu nebo Francii nekrvácel. Teprve moderní doba a její humanistické ideje věci pokroutily, ale zůstaly na poloviční cestě. Země, které hlásají svobodu a demokracii, apelují na nás, občany jiných zemí, abychom s nimi sympatizovali a jim fandili. Tak jako ve fotbale: nic z toho nemáme, ale v hospodě jsme schopni porvat se o to, kdo má hrát na křídle. Někteří chodí po ulicích pod klubovými prapory. Jednou dokonce angličtí fandové po zápase tak zdemolovali Basilej, že v novinách se ironicky ptali, proč raději Švýcarsku nevyhlásit válku, že by to nadělalo méně škod. Nevím, proč uvádějí platonické sympatie do takové zuřivosti, ale politika není platonická. Naše sympatie jsou zdůvodněny poznáním a zkušeností, že jsou na světě státy silnější než jiné, první mezi prvními a jeden dokonce nejprvnější mezi nejprvnějšími. V tom státě si právě budou volit prezidenta a my z autu na postranní lajně pozorujeme, jak se to rozvíjí. Nejsme jen fandové, máme do věci vsazeno. Na síle Ameriky odvisí také náš blahobyt, nebo bída, i naše holá existence. V nedávné republikánské konvenci si vybral prezidentský kandidát Dole za viceprezidenta Jacka Kempa, bývalého ministra pro bydlení, jehož politická minulost a pokrokovost je mimo diskusi. Kemp napůl odešel z politiky, zabýval se otázkami daňové reformy, která je klíčovým problémem americké vnitřní politiky pro ty, kteří věří, že se nedá rozdávat, když není odkud brát. Že se musí nejdříve něco vyrobit nebo upéct, než se dá na tom jezdit nebo to sníst. A že ti, kteří investují do výroby, musí vědět, že jim to bude vynášet, jinak že dají dolárky do banky neboje vyvezou někam jinam, kde to vynášet bude. Jsou jiní, kterým to myslí opačně. Obrněni svým sociálním cítěním prosadili v Kongresu řadu sociálních programů, které však vykrmují především byrokracii, která tyto fondy rozděluje. A desítiletí štědrosti naučila mnohé neodpovědnosti a všelijakým trikům, jak se trvale, často už v několikáté generaci, vyhnout práci. Domoci se nápravy bylo těžké pro každého politika, který chtěl být i těmito masami znovu zvolen. Nyní zahajuje demokratická strana svoji konvenci v Chicagu, ale jejím úkolem není vybrat kandidáta na prezidenta ani schválit jeho výběr na viceprezidenta. Tandem Clinton - Gore bude pokračovat, bude-li v listopadu zvolen, beze změny další čtyři roky. Úkolem konvence je něco mnohem delikátnějšího a důležitějšího. Půjde o to, kterak sešít díry, které nadělala do praporu demokratické strany Clintonova předvolební taktika. POLYGON 6/1996 9 [pageend11]Od posledních voleb do amerického Kongresu před dvěma roky, kdy díky nespokojenosti voličů s Clintonovým prezidentováním se po desítiletích republikáni domohli většinového postavení v obou komorách, president Clinton vede svoji politickou strategii bez ohledu na zájmy demokratů v Kongresu. Cílem jeho snažení bylo a je znovuzvolení prezidentem za každou cenu. Chtěl přesvědčit voliče, že nebude trucovat a, je-li to jejich vůle, bude spolupracovat s těmi republikány, které si zvolili. Byla to taktika chytrá a úspěšná. Veřejné mínění na to skočilo a Clintonovi se podařilo zasadit řadu těžkých ran těm největším republikánským protivníkům. Bylo to především v době jednání o vyrovnaný rozpočet, kdy republikánská zásadovost těžce doplatila na Clintonovu pružnost, s níž měnil stanoviska a nedal se Kongresem přitlačit ke zdi. V této taktice, která se projevila i v zahraniční politice, hlavně v otázce Bosny, kdy Clinton udělal opak toho, co celé měsíce před tím opakoval - že tam nepošle americké vojáky - jen proto, aby vzal vítr z plachet republikánům. Ti totiž společně s rozumnými demokraty odhlasovali konec embarga na zbraně pro Bosnu. Clinton stejně postupoval i v domácí politice, která je ovšem hlavním bodem prezidentské kampaně. To vše se ale děje na úkor něčeho: základních idejí, programu a prestiže demokratické strany. Proto jako teatrální gesto před konvencí v Chicagu v posledním týdnu Clinton podepsal zákony, z nichž některé sliboval vetovat až dojdou na jeho stůl, a s nevinnou tváří vše zobracel naruby, aby voliči zapomenuli na to, že jde vlastně o republikány odhlasované a demokraty zamítané zákony, jako by šlo o jeho ideje a jeho program. Tak především udělal tečku nad dědictvím Rooseveltova New Dealu v zákoně o sociálním zabezpečení, kterýžto podpis prohlásil obecně respektovaný demokratický senátor Moynehan za zahanbující čin. Protože donedávna senátor Dole se nechtěl vyjádřit, zda kouření je drogový návyk, Clintonovi demokraté spustili pokřik o tom, že Dole je placen tabákovým průmyslem a Clinton přišel s iniciativou proti kouření mládeže, která ovšem nikam nepovede i proto, že v USA už dávno platí zákonná omezení proti kouření mládeže, ale které Clintonova administrativa neprosazuje, protože to byly republikány navržené zákony. I tato otázka bude mít své dozvuky na konvenci. Nejde totiž jen o zájmy tabákových továren, které nepochybně mají na svědomí mnohé, z čeho jsou nařčeny. Jde především o zájmy farmářů - pěstitelů tabáku v řadě jižních států. A právě farmáře senátor Dole z obilnářského Kansasu zastupuje. Stejně jako vůdce demokratické menšiny ve sněmovně representantů Richard Gebhardt z farmářské Missouri, který také přiznal, že bere „tabákové“ finanční příspěvky na svou volební kampaň od tabákového průmyslu, ale že on se tím nedává ovlivnit ve svých rozhodováních. Clinton má nepochybně spočítáno, co se mu vyplatí, ale i toto bude za cenu ztrát křesel v Kongresu, které až dosud patřily demokratickým poslancům z jižních států. Proto smiřování v Chicagu na této „konvenci jednoty“ bude obtížné a snad i nemožné. Ale všechno asi navenek skončí fanfárami smíření, červené, bílé a modré balónky budou padat od stropu sportovní haly, kde se konvence koná, ale bude dost demokratů, kteří pro Clintona agitovat nebudou. V posuzování prezidentských kandidátů má americký volič tři hlavní kriteria: ideje, které přináší, důvěru, kterou budí, a charakter, který má. Ve dvou bodech senátor Dole výrazně vede a otázka zní, jak lze věřit ideálům kandidáta, který nebudí velkou důvěru, že je bude prosazovat, a charakter, řekněme diplomaticky, nemá bezkonkurenční. Dnes vede Clinton o sedm až dvanáct procent před Dolem - nedávno to bylo dvacet procent a do voleb zbývá dva a půl měsíce. Nejsem tak naivní jako Mao, ale cosi mi říká, že velmoc, která rozhoduje o tolika věcech, které se dotýkají tolika jiných zemí a národů, by měla brát trochu ohled na to, co ostatní svět říká a nezvolit si svého prezidenta třeba podle toho, že zakáže reklamy na cigarety v okruhu kilometr daleko od obecných škol. - Ale to jen tak žertuji... Nám jde především o to, co je Popelkou v americké politice: o zahraniční politiku. Za čtyři roky se toho málo stalo ve střední Evropě. Do budoucna máme před sebou zkušenost s Clintonem, jehož politikou je čekat, co na to řekne Moskva, a na druhé straně máme jasný Dolův slib, koho, kdy a kde se bude konat přijímání nových členů NATO. Jde jen o ten charakter, kdo spíš dodrží dané slovo. Snažit se porozumět vnitřním motivům americké politiky a obtěžovat s tím i čtenáře, není planá snaha. Závisí totiž na tom i osud naší země. Proto bychom také rádi viděli silnou Ameriku. Byl to nedávno kandidát na prezidenta Dole, který citoval svého mentora, bývalého prezidenta Nixona, který svojí zahraniční politikou poznamenal nejen toto století, ale i příští tisíciletí, a proto je neváhám opakovat: „Není úniku z toho, že jen Amerika může vést. Jiní bud’nemohou, nebo nechtějí, nebo nesmí se ujmout vedení světa!“ Opravdu, kdo jiný? Z těch, kteří nesmí, nás dosud mrazí. 24. srpna 1996 BILL CLINTON v létech, kdy ještě neměl dnešní starosti (1974) FOTO: TA Zürich 10 POLYGON 6/1996 [pageend12]Ještě k volbám v České republice JAROSLAV TEPLÝ V červnových volbách neobhájila vládní koalice svou většinu v parlamentu. Nemálo komentářů bylo již o tom napsáno Všechny připisovaly - právem - značnou část volebního neúspěchu vládní koalice "vedoucí roli" Václava Klause v české politice a špatně vedené volební kampani. Z širšího pohledu je však volební výsledek spíše logickým a vlastně do značné míry předvídatelným důsledkem celého polistopadového vývoje. Politickou změnu v roce 1989 nikdo z pozdějších důležitých politických hráčů nepředvídal; na začátku přestavby státu byla proto jen povrchní analýza ekonomického (nikoliv celkového) stavu země a z ní plynoucí vytýčený cíl a použité metody, všechno se dělalo „na pochodu“. Přestavba státu se octla v rukou poměrně malé skupiny kancelářských ekonomů v čele s Václavem Klausem, ke spolupráci nebyl nikdo přizván ani z (průmyslové) praxe, ani ze sociologie či obdobných oborů, proto reformní tým považoval kolektivní (národní a státní) vlastnictví za hlavní a čistě ekonomický problém a vsadil vše na (ve skutečnosti ne tak) rychlou (a z různých důvodů dosti pochybnou kuponovou) privatizaci v domnění, že ostatek už vyřeší nový ekonomický systém postupně sám. Stanovení cíle, jak má budoucí systém vypadat, nebylo myšlenkově tak náročné, protože šlo o snahu vybudovat systém běžně fungující v sousedních západních státech. Politickou prioritou mělo ovšem být pečlivě vypracovat psychologicky dobře promyšlený, taktický sociologicko-politic- ký postup, jak se k cílovému systému dostat. Hlavní překážkou jakýchkoliv změn byl totiž tradičně silný český egalitarismus či silný nivelizační tlak, prakticky všude rozpadlá hierarchie, pokleslá (nejen pracov- ní) morálka a z toho vyplývající korupce a rozkrádání v obrovském měřítku. V reformě šlo o to, jak politicky „prodat“ občanům systém, na kterém relativně i absolutně vydělá jen jejich menší či jen malá část, část bude mít naději, že v případě úspěchu reformy si za nějakou dobu relativně i absolutně polepší rovněž a část nepochybně relativně prodělá a absolutní zlepšování její materiální pozice bude nejpomalejší, přičemž naprostá většina si musí zvyknout na jinou disciplinu, kvalitu a množství odvedené práce. Něco takového prodat voličům tak, aby nepřešli při příštích volbách na druhou stranu, by bylo za současných podmínek i pro ostříleného politika velmi obtížné. Nejdůležitějším krokem, jak čelit egalita- rismu, měla proto být zpočátku rychlá finanční reforma „rašínovského“ stylu, stažení „komunistických“ peněz, aby všichni měli stejnou pozici na startu, tj. aby nikdo nemohl použít majetku nashromážděného za starého režimu k snadnému a rychlému vzestupu, aby nikdo nemohl nikomu závidět; to bylo nezbytné, aby vláda-mohla politicky obhájit děnivelizaci v příjmech, vznik nové majetné vrstvy podnikatelů, protože dopředu či vzhůru se měli dostat lidé výhradně na základě svých schopností a iniciativy, o tom měla politika vlády občany přesvědčit. Současně s tím měla být přijata drako- nická opatření proti korupci a rozkrádání státního či národního majetku, které obrovsky kompromitují jakékoliv denivelizační úsilí a také proto, že se každý čtvrtý rok konají volby, které mohou jakoukoliv nastoupenou cestu přerušit nebo i zvrátit, zvláště když ta cesta upřímně řečeno nemůže být v žádném případě procházkou růžovým sadem. K finanční reformě ovšem nedošlo; období, kdy ji bylo možno společně se shora zmíněnými legislativními opatřeními provést, je už za námi, takže hrozí nebezpečí, že lidé budou házet (nebo už začali) poctivé, od nuly začínající podnikatele do stejného pytle s těmi, co začínali se solidní komunistickou výslužkou (při čemž se asi nedopustí větší statistické chyby, v Maďarsku tvořili ti první před několika lety jen asi 5% ekonomické elity - viz POLYGON 7/93, str.9). Existuje reálné nebezpečí, že tzv. „liberální“ politikou je možno znovu připravit živné egalitářské podhoubí pro případné vypěstování nových, dnes ještě neznámých forem pseudosocialismu. $ Za volební výsledek odpovídá nepochybně do značné míry V. Klaus sám. Psychologie, sociologie a taktika v politice asi nepatří k jeho vysloveně silným stránkám. Lze pochybovat o tom, zda bylo hned ze začátku psychologicky vhodné všude vytrubovat pravicovost politiky vládní koalice v zemi, která měla asi 1,6 milionů členů KSČ, přičemž bylo jasné, že přinejmenším v přechodném období žádná skutečně pravicová politika možná není a - po letmém pohledu za hranice - že ani potom možná nebude. Šest let polistopadové politiky ukázalo zbytečné a nepochopitelné rozpory mezi jeho slovy (obsahující často iritantní anachronické úlitby jeho liberálním bůžkům) a skutky, jak to s určitou nadsázkou vystihl Adam Michnik (LN 23.11.93), když prohlásil, že „Klaus spojuje ve své politice krajně liberální rétoriku s krajně socialistickou politikou K tomu je třeba ještě přidat jeho slabý cit pro politickou taktiku. Tak např. termín sociálně-tržní hospodářství považuje Klaus akademicky za fundamentálně chybný (LN 21.10.94), požaduje (jen slovy) tržní hospodářství „bez přívlastku“ a umožňuje tak, aby si onen politicky velmi užitečný termín přivlastnili jiní, ač sám alespoň do značné míry sociálně-tržní politiku v praxi provádí (např. ve velmi opatrné deregulaci cen energie a nájemného, za což je napadán ve vlastních řadách zprava). Ostatně v jím řízeném rádoby „bezpřívlastkovém“ a „pravicovém“ státě rostly už nějaký čas před volbami reálné mzdy rychleji než produktivita práce! Vždy se vzpíral z neobhaj itelných důvodů něco podniknout proti špinavým penězům, až se to stalo jeho vyloženou politickou slabinou. Přitom se už v roce 1992 (MF DNES, 16.10.92) vyjádřil, že „za svůj největší neúspěch považuje, že nedokázal zabránit masovému vzniku státních akciových společností“, což byla dokořán otevřená brána zvláště pro bývalé komunistické kádry k „legálnímu“ rozkrádání národního majetku v měřítku vpravdě kolosálním. Zcela zbytečnou politickou porážku si dále připravil Václav Klaus vlastní pílí ve zdravotnictví. Reformovat je a zásadně snížit náklady na ně je v celém světě problém blízký kvadratuře kruhu, proto je na místě postupovat opatrnými, dobře uváženými kroky. Houževnaté, ale bezúspěšné „tržní“ nájezdy na systém, ve kterém se „bezpří- vlastkový“ trh evidentně nemůže uplatnit, mohou vést jen k politickým ztrátám a k zatlačení zdravotníků do opozice, zvláště když uvážíme, že průměrná mzda v tomto odvětví byla vloni 7494 Kč ve srovnání s celostátním průměrem 8147 Kč a průměrem v peněžnictví 15.125 Kč (LN 15.6.1995). Slovní úlety, kterých se V. Klaus dopouští svým nešikovným vyjadřováním v „liberálním“ stylu bez ohledu na následné politické ztráty, nejsou bohužel nějakou zvláštností. Jednoho z nich, zvláště choulostivého, opozice k mému velkému překvapení politicky nevyužila. Jako předseda vlády se Klaus pochvalně vyjadřoval o jednotlivcích či firmách (Viktor Kožený, Mo- toinvest), využívajících k svému prospěchu velkých mezer v zákonech, za které je on sám spoluzodpovědný. O Viktoru Koženém např. prohlásil (LN 6.2.96 „Klaus chce víc Kožených“), že „CR by potřebovala víc takových Kožených“. Kožený vydělal na privatizaci zatím asi sto milionů dolarů, s kterými se ovšem odstěhoval na Bahamské ostrovy, kde se nyní těší z příznivého klimatu přírodního i daňového. Dosáhnout toho, aby normální občan pochopil, proč by Česká republika potřebovala více takových podnikatelů, by asi vyžadovalo značného úsilí i od brilantního politika. Pokračovat POLYGON 6/1996 11 [pageend13]dále v tomto výčtu netřeba, na listině je ještě řada položek. * Je otázka, zdaje možné Václava Klause nějak „usměrnit“ uvnitř ODS, aby se využilo jeho schopností a předešlo dalším zbytečným politickým ztrátám; jednoznačně provládní tisk (LN a MFD) v tomto ohledu vyvíjel v poslední době na Václava Klause jen mírný tlak ve srovnání s dřívější téměř bezpodmínečnou podporou zahrnující i zatajování či zamlčování nepohodlných názorů. „Zejména zpočátku byla ekonomická reforma prosazována za pomoci ideologicky zjednodušené a nesmiřitelné rétoriky; praxe byla (zcela vědomě) vidy smířlivější a náchylnější kompromisům... Rétorika agresivního ekonomického liberalismu nám naopak prokázala neocenitelnou službu: podařilo se jí rozdrtit veškeré iluze o třetích cestách. Pokud se chce dnes někdo etablovat v politice, nezbývá mu než se alespoň slovně hlásit k občanskému principu, být více méně pro trh a ne tak docela proti zahraničnímu kapitálu,“ píše M. Weiss v LN (11.6.1993, „Úbytě českého populismu“). Byla to skutečně služba politice Václava Klause nebo ona známá služba medvědí? Výsledky voleb nám totiž dovolují usoudit, že pouhá rétorika agresivního ekonomického liberalismu už tak moc nevynáší a že Miloš Zeman si - zdá se - vzal k srdci poslední větu z našeho citátu M. Weisse. Rovněž tak k rozdrcení veškerých iluzí o třetích cestách bychom zaujali stanovisko spíše vyčkávací, majíce na paměti Hitlerovu tisíciletou říši a „se Sovětským svazem na věčné časy“; raději bychom opatrně upozornili na - zvláště v politice platnou a zanedbávanou - pravdu V & W: „Nikdy nic nikdo nemá míti za definitivní, neb nikdy nikdo neví, co se může státi.“ Při svých návštěvách Prahy dostávám v diskusích o politice Václava Klause od jeho přesvědčených stoupenců často tutéž otázku: „Víš o někom, kdo by to mohl dělat lip?“ Nevím, žiju v Holandsku a třeba se Václav Klaus dokáže z výsledku voleb rychle poučit, ač tomu jeho první povolební komentáře (LN 15. a 22.6.96) nedávají mnoho naděje. Nicméně vím zase jiné věci. Když koncem války zemřel velký F. D. Roosevelt, převzal jeho úřad vicepresident H. S. Truman, podle tehdejších pozorovatelů prakticky neznámá, šedá a nevýrazná osobnost, která se později ukázala být prý jedním z nejlepších amerických presidentů. íj! ïjî ïl» ® ® Jak dál? Po poněkud svérázném vyjádření důvěry vládě v parlamentu se otvírá období „spolupráce“ opozice (rozuměj ČSSD) s menšinovou koaliční vládou, spočívající převážně v tom, že jak vládní strany tak i ČSSD budou především manévrovat a pečlivě sledovat vývoj situace a hledat pro sebe nejvýhodnější okamžik pro vyvolání nějaké krize, po které by následovaly nové volby, z nichž by chtěly vítězně vyjít. Česká republika se tedy stala - politicky viděno - normálním demokratickým státem; znamená to ovšem, že takový normální demokratický systém poskytuje dobrou základnu pro příznivý vývoj národního hospodářství ve velmi specifickém případu jeho úplné přestavby? Koaliční vláda řešení těch nej obtížnějších problémů v národním hospodářství prostě odsunula, pro V. Klause je transformace skončena a takové maličkosti, jako je např. restrukturalizace průmyslu, musí vyřešit trh sám. Podle něho, jak se vyjádřil v rozhovoru s časopisem „Business Week“ (20.9.1993), je potřebí udržet základní consensus pro reformu; neví, jakým směrem či v kterém oboru se bude česká ekonomika rozvíjet a ani se o to nestará, to je věcí trhu, podniků a managementu. Rozhodne je proti staromódní průmyslové politice, která je mj. velmi drahá a dá se o ní uvažovat jen ve zdravých a nikoliv nemocných a nestabilních ekonomikách. Restrukturalizace může být pro leckoho dosti abstraktní pojem. Můžeme její potřebu zjednodušeně ilustrovat např. názorem ředitele Škodovky L. Soudka, podle něhož je produktivita 4krát až 5krát nižší než na Západě; londýnská poradenská firma Independent Strategy dokonce soudí, že produktivita měřená výkonem na pracovní hodinu je stále ještě 20% pod předlistopadovou úrovní. Některé instituce finančního sektoru, vládou miliardovými injekcemi tolik hýčkaného, jsou na tom možná ještě hůře. Předák ČSSD M. Zeman jakousi průmyslovou politiku v programu má ve formě různých druhů podpor nejen přímo pro podniky, ale i pro výzkum a školství, ale ten, jak se zdá, mlčky a bezdůvodně předpokládá, že uvnitř podniků a institucí je vše v pořádku. Ovšem má-li se Škodovka dostat na západní úroveň, znamená to, že bude musit - zjednodušeně řečeno - zvýšit obrat čtyřnásobně nebo snížit počet zaměstnanců na jednu čtvrtinu či nějakou kombinaci obou faktorů. Zvýšení prodejné produkce v takovém měřítku je v dohledné době velice nepravděpodobné, redukce počtu zaměstnanců naopak teoreticky snáze a rychleji realizovatelná, ovšem sociálně delikátní a pro levicovou stranu politicky těžko únosná. Demokratický režim není prostě způsobilý pro nějaký rázný zásah. Zajímavé argumenty pro to uvádí Karen Pennar v časopisu „Business Week“ 7.6.1993. V dnešní době prý velmi dobře prospívá kapitalismus bez demokracie, jak je vidět v některých asijských státech. Školským příkladem je Jižní Korea, jejíž přísný autokratický režim stanovil prostřednictvím Ekonomického plánovacího úřadu cíle pro hospodářský růst a průmysl během posledních 30 let, takže v polovině 80. let měla země už velmi silnou průmyslovou základnu, ale také drakonické proti- odborové zákony. Nepokoje v červnu 1987 pak znamenaly zahájení demokratizačního procesu, který probíhá dodnes, kdy je na pořadu vykořenění korupce. Nám mnohem bližší je ovšem příklad Chile, jediné země s hlubšími demokratickými tradicemi v Jižní Americe. Po socialistickém experimentu prezidenta Allende- ho převzala moc armáda pod vedením A. Pinocheta a byly zahájeny dalekosáhlé ekonomické reformy, jejichž vypracování a provedení nesvěřil Pinochet svým důstojníkům, nýbrž chilským občanům vyškoleným na nej lepších amerických universitách, kteří po startu radikální reformy ve stylu university v Chicagu přešli na hybridní systém, zabraňující nekontrolovanému přílivu „horkých“ spekulativních peněz ze zahraničí a naopak podporujícímu přímé investice do chilského průmyslu. Reforma byla velmi drsná, nicméně se zdá, že to nejhorší má Chile již za sebou. Na Mont-pelerinské konferenci ekonomů koncem roku 1991 dával profesor G. S. Becker za příklad úspěšné výstavby či přestavby národního hospodářství Jižní Koreu, Taiwan a Singapur - ani jedna z těchto zemí se v té době nevyznačovala zrovna příkladnou demokracií politickou, ba ani čistým systémem liberálním. A co u nás doma? >Pozdě bycha honiti<, řeknete a máte do značné míry pravdu. V České republice bylo již dosaženo politického rozvrstvení odpovídající poměrům v předválečné první republice. Vládnout tedy bude muset vždy jen nějaká koalice, ovšem - na rozdíl od první republiky - na pozadí nedořešených velkých problémů v národním hospodářství. Od politiky můžeme teď očekávat drobné kroky a krůčky, koaličně-opoziční manévrování, záplatování, ale na potřebný koncepční energický zásah do ekonomiky to v tomto okamžiku nevypadá a to neslibuje nic dobrého. Voorburg (NL), červenec 1996 ■ Katastrofální zhroucení morálních hodnot nastalo poté, co se mravní kodex desatera Božích přikázání nahradil stovkami paragrafů trestního zákoníku. é e PORNOGAG: Pro měkké mozky tvrdý sex! V. Davydovski 12 POLYGON 6/1996 [pageend14]Zamyslení nad "Programovým prohlášením vlády České republiky" Program málo koncepční, hodně nevěrohodný PAVEL VERNER Koncepční dokument české vlády prošel parlamentem jako rytíř v dokonalém brnění. S mnoha šrámy, ale vítězně. Byl kompromisem koaličních partnerů a předjatých námitek opozice, byl také výrazem snahy o zachování ucelené ideje vládou proklamovaného liberalismu a neokonzerva- tismu. Už při projednávání ve sněmovně byl kritizován jako příliš obecný a těžko kontrolovatelný materiál, který vládu nenutí z něho vycházet a dále ho konkretizovat. Jeho jednotlivé kapitoly jsou sestaveny nesourodě a v různých rovinách konkrétnosti. Od vágních slov o problémových směrech rozvoje společnosti po detailní popis bodů, společných pro koalici i opozici. Formulace vět umožňují rozmanitý výklad. Z prohlášení až příliš vyčnívá snaha nikoho neurazit a získat podporu poslanců. Je otázkou, jestli při současném rozložení politických sil mohla vůbec nějaká konzistentní a konkrétní podoba vládního prohlášení vzniknout. Vládní program sociální demokracie by zřejmě nebyl moc odlišný od programu současné vládní koalice a jde tedy o víc než o kompromis. Vládní prohlášení vypadá jako program „mlčící většiny“. Není to dílo k pochválení a je určitě užitečné připomenout si jeho nedostatky, charakterizované hlavně rozporem záměrů tohoto textu s konkrétními kroky politiky české vlády. Nebude špatné si také připomenout to, co v dokumentu chybí, ač to v něm mělo být. V kapitole „Právnístát, legislativa a veřejná správa" chybí zavedení institutů žalob, které by mohly uplatnit nezávislé subjekty (např. nevládní organizace) proti orgánům státní správy pro jejich nečinnost. Chybí i projekt právního předpisu, upravujícího podmínky vymahatelnosti práva na informace. Chce-li vláda dbát, aby byl stát silný v oblastech, v nichž je nenahraditelný, měla by tyto oblasti konkretizovat. Aby z nich pak v praxi nevypadla třeba systémová ochrana životního prostředí a její právní zajištění. Kapitolu „Zahraniční politika" charakterizuje pouhá povrchní zmínka o našem vztahu ke státům střední Evropy v duchu několikaletého nebezpečného podceňování těchto svazků. Přitom jde o prioritu. Vždyť i středo mořské státy dnes koordinují svou politiku vůči severoafrickým zemím. V souvislosti s rozvojem výroby na straně jedné a důrazem na problematiku životního prostředí a jeho ochrany v EU na straně druhé chybí v kapitole „Vnitřní bezpečnost" aspoň zmínka o zesílení policejních aktivit při stíhání a vyšetřování trestné činnosti v této oblasti. V části věnované hospodářské politice se vládní prohlášení zmiňuje o podpoře trendů ke snižování energetické náročnosti. Tato proklamace je v rozporu s praxí, která vede ke zvyšování spotřeby energie. ČEZ chystá výstavbu dalších elektráren, protože Temelín (pokud někdy pojede) nebude po roce 2000 stačit. Zcela logicky by se tedy dal v dokumentu očekávat slib o podpoře výzkumu a zavádění alternativních zdrojů energie. V této kapitole chybí důraz na podporu strukturálních změn, souvisejících s ochranou životního prostředí. Ve vládním prohlášení nestačí slíbit podporu exportu. Vláda se měla zavázat k vyhodnocení trhu z hlediska zbožních nik a vývojových trendů jako jsou poptávka po ekologických výrobách, energeticky úsporné dopravě a jiných. V oblasti finanční, cenové a daňové politiky si sice přečteme slib, že budou dořešeny zásady podpory neziskových organizací, jenže v takovém dokumentu bychom měli nalézt představu, jak to udělat, například jak zvýhodnit třeba sponsorské dary. Je třeba konečně dovolit jednorázový odpis ekologických investic a sponsorských podpor neziskových organizací. Odbourat tím pře- komplikovaný dotační systém, zděděný po minulém režimu. Současný systém, kdy o obrovských částkách například ekologických nebo vodohospodářských dotací rozhoduje jeden státní úředník, je nemravný. Vláda se jasně nevyslovila, zda hodlá střední a drobné podnikatele podporovat fakticky, nebo jen verbálně. Vysoké procento daně z přidané hodnoty zasahuje všechny vrstvy obyvatelstva a je také nesmírným administrativním zatížením. Z programového prohlášení nelze usoudit, že vláda hodlá novelizovat zákon č. 337/92 Sb., který znevýhodňuje daňové poplatníky vůči státní byrokracii. V kapitole „Zemědělství" vláda neslíbila vytvářet podmínky pro dosažení technické vybavenosti srovnatelné se zeměmi EU. Neslíbila také, že bude chránit půdní fond před zbytečnou zástavbou a trvale chránit jeho kvalitu i tehdy, když není zemědělsky užíván. Kapitola „Životní prostředí" je příznačně zařazena na samý konec dokumentu a hned první věta je pro ekologické odborníky šokující. Vláda chce vycházet z programu „Státní politika životního prostředí“, který byl hned po své edici podroben zdrcující kritice a výsměchu, už jen proto, že ignoroval nejnovější trendy ekopolitického vývoje ve státech EU. Vláda se z čistě ideologických pohnutek vyhýbá užívání pojmu a tedy i principu trvale udržitelného rozvoje, zakotveného v klíčovém zákonu o životním prostředí. Jedná tak proti zásadám, za jejichž obhájce a garanta se v jiných případech prohlašuje. Je přinejmenším hypokri- tické mluvit o odpovědnosti vůči budoucím generacím a nezmínit se o odpovědnosti vůči generaci současné. Použila-li vláda v takovémto významném dokumentu pojmu životní hodnoty, měla by jasně poslance ubezpečit, že nepůjde o hodnoty v podobě spotřebních návyků, které budou v hrubém rozporu s hodnotami trvalé udržitelnosti. Ve stejné kapitole je řeč o přehodnocení působnosti ve vodním hospodářství. Jenže předložený návrh kompetenčního zákona dokazuje, že je tím míněn převod téměř všech kompetencí z ministerstva životního prostředí na ministerstvo zemědělství. To bude znamenat, že „ekologické ministerstvo“ ztratí důležité nástroje, jimiž by mohlo ovlivňovat hospodaření s vodou, její kvalitu, povolovat výstavbu hospodářských objektů a vypouštění odpadních vod do vodních toků. Na základě programového prohlášení české vlády se můžeme oprávněně obávat, že v blízké budoucnosti budou veškeré kompetence ministerstva životního prostředí „racionálně“ rozděleny mezi ostatní rezorty a tento úřad proto zanikne. Je to nebezpečný záměr, odporující základnímu poznatku přírodních věd, že životní prostředí je nedělitelné. Podobnými kroky by se Česká republika zbavila privilegia dosaženého po roce 1989, které jí záviděla ostatní Evropa. Měla totiž veškeré kompetence v oblasti ochrany životního prostředí soustředěné v působnosti jednoho orgánu. Opačný trend české vládní politiky už má své konkrétní negativní důsledky v územním plánování a v lesním hospodářství. V prvním případě vede k likvidaci úrodných půd třeba kvůli výstavbě čerpacích stanic, v případě druhém k nadměrné exploataci lesů. Pokud jde o životní prostředí, je programové prohlášení vlády jedním velikým zklamáním. Zbývá jen nepatrná naděje, že se aspoň parlament České republiky bude snažit vrátit ministerstvu životního prostředí kompetence v oblasti územního plánování, že mu zachová kompetence pro ochranu ovzduší a vytvoří soustavu sdílených kompetencí v lesním a vodním hospodářství. I sebesložitější hodnocení jdou obvykle shrnout do jedné věty. Pro hodnocení „Programového prohlášení vlády České republiky“ se jedna nabízí. Tento dokument je ve své podstatě prohlášením tzv. velké koalice a proto je materiálem nejen věcně vágním, ale i značně nevěrohodným. Ústav pro ekopolitiku, Praha (červenec I996) □ POLYGON 6/1996 13 [pageend15]SLOUPKY JANA BENEŠE Abych řekl pravdu, ze slov, která nerad, protože mi připadají ošklivá, mi slovo region připadá momentálně nejošklivější. Asi proto, že v přítomném čase přichází mezi nejužívanější frekventativa, a neboť s ním je doslova plýtváno. Tak, jak se druhdy hemžilo pokleslostí a smysluplností, případně konsensem. O regionech se mluví v souvislosti se vstupem do NATO, v tomto případě to pokrývá nás, Polsko a Slovensko, ba dokonce poněkud „regionu“ vzdálené Maďarsko, o regionech se mluví v souvislosti s „vyššími územně správními celky“, kterýžto terminus technicus je sice výměrem pojmu, ale poněkud lopotný. Asi jako když nás reportér z Atlanty poučí, že Američanům černé pleti se říká Africký Američan, namísto aby použil Afroameričan, ačkoli jsme mívali Československo a nikoli České Slovensko. Už vidím, jak máme opětně spoustu hezky odborně vypadajících úřadů, podle zásady čím delší titul tím důležitější a vznešenější úřad, asi podle zásady onoho ředitele z Menclovy geniální Vesničky střediskové, který prohlašuje, že na Západě už se od podání ruky upouští. Jen si to představte takhle: Vyšší státní územně správní celek České republiky region Prčice. Nevzbuzuje to úctu? Vznikne třeba podle vzoru, který nám byvší Památkový úřad přeměnil na Státní úřad památkové péče. Čímž se hezky ocitáme v oblasti Zahradní slavnosti pana Havla a jeho zahajovačů a likvidátorů. Jenže tady nejde o jeviště a skvělého a ve své roli excelujícího Libička, který se neštíti ničeho, pokud mu jde o člověka, ale náš život, kvalitu našeho života, a pohříchu navíc o naše daně, neboť to opět budeme my, kdo tyto hříčky byrokratické zpupnosti zaplatí. Tudíž naše peníze. Pokud jde o jazyk sám, to už se zcela zapomenulo, že - a dávno před komunisty - existovaly kraje, župy, oblasti? Druhou otázkou ovšem je, zda je nám takových územně správních celků vskutku třeba. Zhruba po deseti letech své existence zreformovala se státní správa první republiky do zemí. Byly to Země česká. Země moravskoslezská, Země slovenská a Země podkarpatoruská. Tento systém fungoval, podobně jako fungoval za první republiky systém zdravotního pojištění a mnoho jiných systémů, bah, mnohdy poděděných po Rakousko-Uher- sku, ale právě jen modifikovaných na potřeby nového státu. Neboť nebylo tehdy namyšlených diletantů a jaksi ani přemíra nej- různějších šnorerů, kteří musí zásadně vymyslit vše znovu - a samozřejmě lépe a radostněji. Nižádný poslanec tehdy také ne- prohlašoval, že naši krajané si musí zlepšit image, ale i takový Karel Čapek docela prostě psal o českoamerické větvi našeho národa a v senátu první republiky zasedal například Čechoameričan Dr. Karel Perg- ler... Takže bylo jaksi i zcela nemorální, když se Harry Jelínek pokoušel prodat Karlštejn, kolejiště ČSD či pražské tramvaje, a počítalo se to za podvod, zatímco dnes to patří k duchu doby, dostává se tomu vládní podpory a donedávna jsme za tím účelem měli dokonce zvláštní ministerstvo. Soudím tudíž, že správa zemská by nám docela dobře vyhovovala i dnes, přičemž by vskutku bylo smysluplné, vzhledem k tomu, co ze Slezska z byvších korunních zemí republice zůstalo, kdyby i tentokrát to byla Země moravskoslezská, ačkoli znám Američana, který si do svého US-pasu nechal zapsat národnost slezskou (Silesian). Pokud jde o možnosti samosprávně občanské, což se jako smysl vzniku těchto žup, či oblastí, či krajů podkládá, těm by lépe vyhověly rozšířenější samosprávné možnosti na úrovni okresní. Což by automaticky jednak znamenalo eliminaci zrodu další - hodnoty nižádné netvořící - byrokratické vrstvy, za druhé nutně znamenat mělo (ale o tom je v našich poměrech nutno věru pochybovat) smrsknutí byrokratických aparátů všemožných ministerstev, ke kterým se občan skrze všelijaké nižší úřady o průchod věcí svých ucházeti musí, a jejichž kompetence se navzájem všelijak kříží a proplétají, takže vzniká ideální působiště pro právě vstanuvší nové bojovníky, proti kterým byl Harry Jelínek ubohý břídil. Přičemž o věci obci vlastní rozhodovala by si výhradně obec sama a nižádný úřad další. Čím je samosprávná komunita menší, tím menší je totiž v rámci samosprávy této komunisty možnost podvodu. Že by přes její hlavu vznikla nějaká cementárna, zlaté doly, e tutti quanti, prostě odpadá. Pokud si pak povícero takových komunit přeje spojit se z důvodů pragmatických v jediný celek, jest to na jejich vůli, nemůže a nesmí to být vůlí mocenskou, udělovanou resp. nařizovanou shora. Poslední osvícenec vládnoucí u nás byl totiž Josef II. I u něj máme ostatně své pochybnosti, leč po dvou stoletích nás to už nebolí. Z mnoha důvodů si však dnes nemůžeme být proklatě jisti, že pokud jde o vládnoucí osvícence, tak prostě zásoba došla. o©o ©O© ©©© Od kdy si pamatuji slovo soudruh? Tuším, že z Čapkových Hovorů s TGM, kde Starý pán autorovi vypráví, jak byl na učení ve Vídni (což by měl být tak rok 1864) a jak mu soudruzi ukradli atlas. Asi od těch dob, Hovory jsem měl poprvé v ruce někdy za války, si pamatuji, že kde jsou soudruzi, tam se krade. Zdokonalili se od těch dob natolik, že už dávno nekradou jen atlasy. (Slovo soudruh tehdy bylo pro Masaryka arciť nevinné a značilo prostě souputníka životním osudem učedníka ve Vídni). Knihu Běsi dopsal Dostojevský roku 1862, tedy o dvě léta dříve, a o soudruzích se tam taktéž nedočteme nic pěkného. Čím větší komunista, čteme tam, tím větší škrt, škudlil, lakomec a skrblík. Sociálním demokratům to trvalo 150 let, než od slova soudruh co vzájemného titulu úředně upustili. Leč člověk se zřejmě jen nerad dává poučit. A tak zatímco Masaryk získával svou empirii a Dostojevský už věděl a znal, vznikala i tato píseň, kromě mnoha písní dalších shodného typu. Však si pionýrci let padesátých, včetně těch nedobrovolných, ještě vzpomenou. Aí povstane proletariát, svrhne kapitalistický řád, pak nastanou ty krásné chvíle, o kterých psal Marx ve svém díle. Inu, my tomu tehdy věřili, slyšíme, když se pokoušíme konfrontovat realitu minulosti leckterého našeho člověka s aktivitou jeho přítomnosti. Ledakterý velikán našeho písemnictví mávne rukou nad svými tehdejšími pilnými veršovánkami jako nad úsměvným omylem mládí. Spolehne na to, že píseň o vítězných rudých vlajkách, stejně jako jiné srágory, už jsou zasunuty časem, a o jeho neméně pilném udavačství a spolupráci s policejními orgány nelegální moci, případně residentuře StB, se obecně neví. A pokud ví, kdo by to chtěl ještě brát v potaz? Oběti už zemřely, či jsou příliš staré na to, aby se pouštěly do boje za vlastní satis- fakci. Veršovánky a udavačství učinily z posérské nuly celebritu a rychlokvašenou celebritou zůstala, i když už čas veršovánek a udavačství pominul, ba i slovo soudruh se průběhem času stalo nadávkou, takže i sociální demokraté od něj, jako od nedobrého vnějšího znaku, upustili. Slovo soudruh prostě dnes odrazuje. Ačkoli je to jen slovo a na slovech, zřejmě ani na činech, jako by nezáleželo. S partajním programem se stejně nikdo moc nečetl. (Pokud ano, tedy svobodného člověka, který si přeje svobodným i zůstat, by odradit měl.) Vedla se, nepříliš dávno tomu, zuřivá a čas stravující kampaň proti komunistickým pravopisným úpravám. Kromě jejich institualizovaných autorů nebylo souhlasného hlasu. Leč vyhovují prostřednosti, pohodlnosti a nevzdělanosti a tudíž nenaleznete dnes tiskovinu, včetně - žel - ČTD, která by se ze zásady přidržela pravopisné normy předbolševické. I volba pravopisu je totiž výrazem svobody rozhodnutí odlišit se od všeho, co nám minulost zavedla, nejen verbální tlustou čarou. V souvislosti s malérem nerozhodných voleb, o který zakopla naše sebejistá koalice vládní, podobně nikomu.dosud nedošlo, že 14 POLYGON 6/1996 [pageend16]náš problém je v institucích politických stran. Ty se nám institualizovaly a zúředně- ly náramné, s institucí občanství to má co činit pramálo, a s rozlučovacím dvojbojem toho, zda lze čistou a doopravdy slibnou budoucnost budovat rukama špinavýma z minulosti dávné i čerstvější, už vůbec nic. Koalice nedominovala, neboť její způsob vládnutí přinesl rozčarování. Její způsob vládnutí přinesl rozčarování, neboť nepřesvědčila o tom, že nemá co do činění se způsobem vládnutí „zlodějů atlasů“ a nenaplnila naděje voličů, kteří jí uvěřili roku 1992. Budeme se modlit za to, aby nám vládl Klaus, protože je to lepší než Zeman? Budeme se modlit za to, aby nám vládl Zeman, protože je to lepší, než Grebeníček? A co takhle usilovat o to, mít jednou vládu, která by nebyla menším zlem? Aneb lidí, kteří tomu už tehdy nevěřili, že ano? Zatím to vypadá, že máme až příliš mnoho lidí ochotných věřit čemukoli, a v duchu Kecala, co naší národní postavy, požvanit si o čemkoli, pokud je to za patřičný honorář. Věřit čemukoli, co přináší jakási privilegia a ukájí posérství osobní ješitnosti. ■ POKRAČOVÁNÍ NA STR. 24 Poslední zbytek středověku? JIŘÍ LOEWY Zprávu o některých (vcelku umírněných) úpravách německého pravopisu, na nichž se nedávno dohodly vlády zemí německé jazykové oblasti, vydala dokonce i ČTK, čímž opět jednou osvědčila globální šíři svého záběru. Zprávu cetky převzaly počátkem července téměř všechny české deníky. Takže všude bylo možno se dočítat, že „poslední zbytek středověku v německé abecedě“, takzvané „ostré s“ (ß), bude konečně zrušeno. Vzápětí se objevilo v pražském tisku několik komentářů, které kromě jiného konstatovaly, že Němci jsou zřejmě neblahým vzorem i Ústavu pro jazyk český, který také rád každou chvíli experimentuje s pravidly. V jednom z těchto komentářů se pravilo: „Když socialismus dával Ústavu pro jazyk český právo poroučet jak větru, tak i dešti, jenom tím využil způsobu, jakým náš národ úlohu jazyka a roli státu vnímá. Odkud se v nás takové pojetí bere, není pochyb." Nejnovějšídůkaz přinesl prý minulý měsíc, kdy ^„společná komise vlád SRN, Rakouska a Švýcarska vyhlásila velkou jazykovou reformu němčiny". Nejpozději zde bych si dovolil zdvořile oponovat. Vůbec totiž nejde o „velkou reformu jazykovou“, nýbrž pouze o velice mírnou, ba polovičatou reformu pravopisnou, kterou už němčina velice nutně potřebovala, protože k poslední takové úpravě došlo v letech před první světovou válkou. Ani zrušení takzvaného ostrého „s", které autor označuje za „nejvýraznější změnu", příliš revolučním aktem není. Švýcaři nahradili ostré „s" už před mnoha lety dvěma „s", aniž by kvůli tomu kravám na alpských pastvinách zkyslo mléko v ducatých vemenech. A věc má ještě další aspekt, který redaktor ČTK zřejmě nedomyslil, když označil „ostré s" za „poslední zbytek středověku v německé abecedě". Přísně vzato totiž zrušení „ostrého s" na úkor dvojitého latinkového „s" neznamená pokrok, nýbrž naopak odstranění novějšího prvku na úkor starších, latinských. Ergo: středověk tady ustupuje starověku. Jeden z pražských autorů dokonce melancholicky poznamenal: „Uplynou léta a Goethùv Faust bude muset být překládán i do němčiny.“ Ale tak černě bych to neviděl. Mám v knihovně 1. svazek „Goethe's Werke", vytištěný ve Stuttgartu a Tůbingenu v roce 1828, kdy tvůrce Fausta byl dosud naživu. Odchylek od dnešního německého pravopisu je v těchto „písních, baladách, elegiích, epištolách a epigramech“ pramálo. Goethe a jeho současníci psali Thal místo dnešního Tal (údolí), frey místo frei (volný), Muth místo Mut (odvaha). To jsou, uznejme, za půldruhého století rozdíly zanedbatelně nepatrné, které nikterak nesnižují srozumitelnost textu pro dnešního německého čtenáře. A přesto se našly hysterky, které po ohlášení některých úprav německého pravopisu začaly bombardovat redakce čtenářskými dopisy, plnými lamentací nad hrozícím zánikem veškeré kultury. Myslím, že není žádného důvodu k panice. Živé jazyky se vyvíjejí. A pravopis není nic více a nic méně, než souhrn určitých dočasně platných pravidel komunikace. Konvence pro určitou dobu. Je to dohoda, že po nějaký čas budeme psát „štěstí“, ne už Sstěstij jako po dlouhá staletí, „vstoupit“ místo wstaupiti, „okrouhlý nástroj" a ne už okrauhlý Nástrog, „ochutnat" či „okusit", nikoli kosstowati. Což vše byly příklady z češtiny kdysi obecně platné, kodifikované. Za dlouholeté praxe redaktorské jsem si ověřil, že nejhorlivějšími kritiky nových pravopisných norem bývají ti pisatelé, kteří ještě nestačili zvládnout normy staré, dosavadní. Ti se pak ze své nejistoty snaží dělat ideologii. Označují alibisticky úpravy českého pravopisu z roku 1957 za „bolševické" a dělají z nouze jejich neovládání politickou ctnost. Ještě vždy se mi podařilo takové pisatele nachytat na švestkách: Jen málokterý z údajných staromilců je totiž schopen psát „předbolševickým" pravopisem opravdu důsledně a bez chyb, většina patlá dohromady stará a nová pravidla jako bláto s pískem ve známé anekdotě. A to je pak trapná melanž. Jediným věrohodným pravopisným zpátečníkem u nás býval konzistorní historik Wácslav Wladiwoj Tomek, univerzitní učitel Jiráskův. Ten nikdy nepřijal pokrokářské novoty Václav + Vla- divoj a až do smrti používal nejen ve svých křestních jménech, nýbrž ve všech českých textech dvojitého „w" a ostatních uzancí starého pravopisu. Přiznávám však, že jsem mezi soudobými kritiky pravopisných reforem nepotkal žádného ortografa tak ortodoxního, aby se mu stýskalo po někdejších transkripcích praesident, effekt, photographie, oekonomie. A pokud vím, každý se raději smočí v bazénu nežli w bassinu. Když byl nacismus v troskách, žádného z vítězů ve snu nenapadlo, že by měl v rámci převýchovy Němců nařídit znovuzavedení tištěného švabachu či psaného kurrentu, které Hitler dal nahradit latinkou. A když půl století poté Boris Jelcin nařídil eliminovat sovětskou symboliku a vrátit se k staré ruské trikolóře a k dvouhlavému carskému orlovi, samozřejmě ponechal v platnosti všechny pravopisné změny, které zavedl sovětský režim. Správně totiž rozpoznal, tak jako vítězní Spojenci po válce, že pravopis je ryze technická záležitost. Nic více a nic méně. — POLYGON 6/1996 15 [pageend17]Nedělitelná spravedlnost MILAN HULÍK II. část Nepřekročitelnou zásadou polistopadových restitucí měla být hranice 25.2.1948. Polistopadový demokratický režim cítil morální odpovědnost za období komunistické totality a jeho snaha o zmírnění křivd neměla překročit historickou hranici odpovědnosti KSČ. Již v předchozím výkladu jsem se pokusil vysvětlit, že období let 1945 - 1946 a 1948 - 1989 spojovalo jedno: vina KSČ za potlačování demokracie a pošlapávání základních lidských práv a svobod. Zatímco po únoru 1948 byla tato odpovědnost jednoznačná, v období podivné demokracie let 1945 -1948 tato podivnost spočívala právě v interferenci moci a vlivu KSČ ve společnosti a její viny za osud demokracie v ČR. Záhy se ukázalo, že i nejelementárnější spravedlnost musí překročit hranici roku 1948. Spravedlnost nezná hranice a již vůbec ne politické. Úsilí polistopadových zákonodárců totiž našlo také mez - tou byla marná snaha restituovat jen za únorem 1948, nikoliv před ním. Zákon č. 243/1992 Sb. Již z názvu tohoto zákona, „kterým se upravují některé otázky související se zákonem č. 229/1991 Sb. o úpravě vlastnických vztahů k půdě a jinému zemědělskému majetku ve znění zákona ě. 93/1992 Sb.“ je zřejmé, že zákonodárce musel i v případě „nepřekročitelných restitucí“ volit tak častou polistopadovou legislativní metodu - novelizaci novelizovaných zákonů. Novelizovaný zákon č. 229/91 Sb. ve znění zákona č. 93/1992 Sb. bylo tedy nutno znovu upravit a doplnit a tentokráte poprvé před hranici února 1948. Proč? V republice přece žili ještě Němci a Maďaři nebo jejich potomci, kterým byl konfiskován majetek Benešovými dekrety a kteří postupně získali zpět své čsl. občanství a stali se opět plnoprávnými čsl. občany. Jejich předchozí vyřazení z restitucí je totiž neodůvodněná diskriminace, protože již nebylo možné je považovat za neplnoprávné občany jako v roce 1945, kdy se stali objektem prezidentova dekretu č. 12/1945 Sb. „O konfiskaci a urychleném rozdělení zemědělského majetku Němců, Maďarů, jakož i zrádců a nepřátel českého a slovenského národa“ a dekretu č. 108/1945 Sb. „O konfiskaci nepřátelského majetku“. Zákon č. 243/92 neučinil nic jiného, než že poskytl stejnou možnost restituce zemědělského majetku těm spoluobčanům, kteří v roce 1948 byli příslušníky německé a maďarské menšiny, postižené specielními kon- fiskačními dekrety, které však mají svůj po- liticko-právní význam ještě dnes při sporech o česko-německé vyrovnání. Jejich aktualita pramení z faktu vyhnání většiny německého a maďarského obyvatelstva včetně dobrovolného odchodu těch jeho příslušníků, kteří se vystěhovávali do Spolkové republiky Německo prakticky po celé období let 1948 - 1989. Možnost restituce spoluobčanů německého a maďarského původu ve srovnání s jejich českými spoluobčany však má jedno omezení: Mohou restituovat toliko zemědělský majetek, ač jim byl konfiskován všechen majetek, tedy i nezemědělský (dekretem č. 108/1945 Sb. o konfiskaci nepřátelského majetku). Nejde o první disproporci v restitučních zákonech, tu největší však obsahuje další zákon, prolamující hranici roku 1948, o kterém bude řeč. Hraběcí a knížecí restituce K zákonu č. 243/92 Sb. uveďme ještě jedno. Právě tento zákon odstartoval tzv. šlechtické restituce, když několik desítek občanů, či spíše jejich potomků, jejichž šlechtické tituly přestaly platit již v roce 1918, získali české občanství v posledních měsících roku 1992, kdy ještě platily zákony č. 165/1968 a 39/1969 „O nabývání a pozbývání státního občanství ČR“. Tato snaha byla však marná. Jejich stávající občanství nemohlo nahradit další podmínku zákona, totiž že oprávněnou osobou byla nejen ta, která měla státní občanství a trvalý pobyt na území republiky, ale která musela splnit i podmínku vrácení čsl. občanství původnímu majiteli (ve většině případů předkovi) některým ze zákonů č. 245/1948, 194/1949 a 34/1945 Sb. To však byla podmínka nesplnitelná, a tak „šlechtické“ restituce, ostře sledované Rudým právem a levicovými médii, končí nyní neúspěšně. V řadě těchto případů jde však o křiklavé historické nespravedlnosti. Vždyť nejde o „pobělohorskou cizáckou šlechtu“, jak argumentuje RP, jde i o prastaré české šlechtické rody, které držely majetek po staletí a jejichž zásluha o český národ je nesporná. Mnohé tyto rodiny nebyly německé, jen česko-německé nebo německé ve formě „böhmisch“, tedy české, jak to vyjadřoval tento termín zemského patriotismu, který existoval dávno před tím, než v 19. století vznikl pojem moderního nacionální- ho občanství. Ten, kdo si ještě pamatuje něco z Jiráskova F. L. Věka, ví o této otázce hodně. Chceme-li literárně poznat tento problém, stačí si přečíst vzpomínku Karla Čapka na jeho prvního zaměstnavatele, u kterého působil jako vychovatel. Byl to hrabě Lažanský, český vlastenec mluvící německy, který mj. ztropil skandál na nádraží v Salzburgu, když nerozuměli jeho špatné češtině, kterou si objednával jízdenku. V česko-německých kapitolách budu ještě mluvit o „spravedlnosti“, kterou bylo použití sčítacích archů s přihlášením se k německé řeči v roce 1929, tedy před érou nacismu, k určení německého živlu podléhajícího konfiskačním dekretům v roce 1945. Samozřejmě, mezi šlechtickými restituenty byli i tací, kterým v útěku z ČSR v roce 1945 pomohlo jen rychlé svléknutí nacistické uniformy. Ty však vyřazovala podmínka prokázání národní spolehlivosti, kterou ovšem splňovali i ti, kteří byli osvobozeni Lidovými soudy v letech 1945-1948 a které se podařilo odsoudit až později soudy komunistickýnú. Slíbil jsem však ukázat na největší disproporci a - řečeno pravdivě - největší nespravedlnost. To proto, že se týkala nejpostiženějších. Jimi byli židovští spoluobčané. Jejich restitucí se týkal zákon č. 116/1994 Sb. Říkám disproporci a přitom šlo o disproporce! Ta první je zřejmá již z roku vydání zákona. Ti, kdo byli postiženi první, byli odškodněni poslední, pokud to však tento zákon „O vydání židovského majetku“ vůbec umožnil. Oprávněnou osobou podle tohoto zákona byla fyzická osoba, disponující předpoklady, stanovenými zákonem č. 87/1991 Sb. (státní občanství a trvalé bydliště), která v den přechodu majetku na stát měla na něj nárok podle dekretu prezidenta republiky č. 5/1945 Sb. „O neplatnosti některých majetko-právních jednání z doby nesvobody a o národní správě majetkových hodnot Němců, Maďarů, zrádců a kolaborantů“ nebo podle zákona č. 128/1946 Sb. „O neplatnosti některých majetko-právních jednání z doby nesvobody“, pokud z převodu nebo přechodu vlastnického práva prohlášeného za neplatné podle těchto zvláštních předpisů došlo z důvodu rasové perzekuce a tento nárok nebyl po 25.2.1948 uspokojen z důvodů v zákoně uvedených. I zde bylo nutno porušit hranici roku 1948, vždyť tragedie židovských spoluobčanů byla komunistickými zákony jen dovršena. Jen málo židovských spoluobčanů mělo možnost tohoto zákona využít. Z těch, kdo přežili nacistické vyhlazovací tábory, se jen 16 POLYGON 6/1996 [pageend18]jedinci dožili roku 1994, více bylo jen jejich potomků. Spravedlnost restitučních zákonů však v případě tohoto zákona byla spíše výsměchem. Článek II, odst. 2. totiž uvádí, že „věc nelze vydat, byla-lipo 1.10.1991 nabyta do vlastnictví jiné osoby net státu nebo byl-li schválen ohledně takové věci privatizační projekt nebo vydáno rozhodnutí o její privatizaci". Opožděné vydání tohoto zákona po několika letech probíhající privatizace bylo klasickým naplněním přísloví „pozdě bycha honit“. Ostatně - jak známo - i to, co ještě nebylo privatizováno, se stejně státní organizace zdráhají vydat.. Mohu posloužit příkladem z praxe: Klientka, která přežila Osvětim, vede dvouletý spor o vydání majetku, na který byl urychleně schválen privatizační projekt poté, co upozornila na nastávající restituci. Privatizující společnost byla zapsána do obchodního rejstříku vzdor písemné žádosti, adresované soudu o nezapsání společnosti vzhledem k nesouhlasu některých členů představenstva s privatizací majetku, o jehož vydání bylo požádáno. Spor je pro klientku beznadějný, protože nenaplněný privatizační projekt ani jeho zrušení nemá vliv na to, že majetek byl již původním schválením projektu převeden na FNM a tudíž je nerestituovatelný! Klientka se však soudí dál, vzdor naléhání svých dětí z Israele, které se obávají, že by tento spor nemusela přežít tak, jako přežila Osvětim. Opožděná spravedlnost Tento poslední restituční zákon se však nestal restituční tečkou. Přičinila se o to, jak paradoxní, jejich nespravedlnost. A také Ústavní soud ČR. Jak se stalo, že exulanti byli vyřazeni z restitucí stanovením podmínky trvalého bydliště v ČR, není jasné. Zúčastnění poslanci se k tomu s výjimkami nevyjadřují, několik jich nechápe, jak to mohli odhlasovat a v RP se vyjádřil ten nejpovolanější: doc. JUDr. Vladimír Mikule, bývalý předseda ústavněprávního výboru FS a nynější docent právnické fakulty UK. V RP dne 29.4.1994 v článku „Naši občané v cizině a restituce“ uvádí: „Byl jsem u toho, když se tyto zákony ve FS tvořily a byl jsem také iniciátorem a účastníkem debat, z nichž vzešel závěr, že nyní napadená ustanovení nejsou v rozporu s ústavou a lidskými právy. “ Proč v rozporu nejsou, pan docent nevysvětluje. Účastníci debat se na tom shodli a basta! Bez škodolibosti však konstatujeme, že většina nebo všichni členové ústavněprávního výboru FS byli bývalými nebo i polistopadovými členy KSČ a z některých se dokonce stali i disidenti. Tato citace možná pamětníkům připomene slavný výrok Antonína Novotného: „Tak kdo má pravdu? Podívám se na to znovu a vidím, že já mám pravdu. “ Diskriminační podmínky trvalého pobytu a státního občanství ve všech restitučních zákonech (s výjimkou prvního zákona č. 403/1990 Sb.) vyvolaly v exilu prudký odpor. Ve svém vyřazení z restituce nespatřovali exulanti jen další legislativní nonsens tvorbou zákonů přetíženého parlamentu, ale vyvrcholení protiemigrační diskriminace, se kterou se setkávali od převratu, který jim umožnil svobodný kontakt s vlastí. Proto prostřednictvím svých nejaktivnějších členů iniciovali ústavní stížnost, pro kterou získali potřebný počet poslanců a vytvořili právní předpoklady pro posouzení této otázky Ústavním soudem. Budiž pro historii zaznamenáno, že tato iniciativa nevyšla z parlamentu samotného, ani od prezidenta republiky, ale od postižených, kteří vzali obranu svých základních a lidských práv do svých rukou. Nebyl to první důkaz smutného faktu, že také v polistopadovém svobodném Československu a později v České republice se porušují základní lidská práva a občanská práva a že i někteří z těch, kteří za tato práva v minulém režimu obětovali svou svobodu, neučinili po svém příchodu do ústavních a politických funkcí nic pro to, aby zabránili jejich opakovanému porušování. Byl to až Ústavní soud ČR, který učinil zadost svému jménu. Jeho nález Ústavního soudu ČR č. 164 z 12.7.1994 zrušil podmínku trvalého pobytu v restitučním zákoně č. 87/1991 Sb. a v zákoně 116/1994. Ústavní soud především odmítl dosud používanou obrannou námitku, že pojem „zmírnění následků některých majetkových a jiných křivd“ implicitně obsahuje i zákonný prostor pro zúžení okruhu oprávněných subjektů v souvislosti s jejich bydlištěm, protože podle názoru ÚS se „zmírnění“ může vztahovat pouze na okruh a intenzitu zásahů do majetku postižených osob. Soud to pregnantně formuluje takto: „Slovní spojení 'některé majetkové a jiné křivdy ‘ lze považovat za vyjádření vůle zákonodárce zmírnit nikoliv všechny křivdy co do jejich obsahu a rozsahu, nýbrž - a to pouze v tomto směru - jen křivdy nejzávažnější. Prostor pro vyloučení určitých subjektů z okruhu těch, které znaky některého restitučního titulu naplní, však z uvedené preambule zákona dovodit nelze. “ Samotný pojem trvalého pobytu soud odkazuje do oblasti práva veřejného - hlášení a evidence pobytu čs. státních občanů podle zákona č. 135/1982 Sb. (jeden z mnoha přežívajících socialistických zákonů) s konstatováním, že tento pojem nemá mít relevanci v normě, která upravuje soukromoprávní vztahy, jako je tomu v případě restitučních zákonů č. 87/91 a 116/94 Sb. Nález obsahuje i precizní zdůvodnění, proč podmínka trvalého pobytu je v rozporu se základními dokumenty českého i mezinárodního právního řádu v oblasti ochrany lidských a občanských práv, kterou pro jeho obsáhlost nebudu citovat. Všimněme si však další argumentace Ústavního soudu. Přisvědčil totiž i další námitce poslanců, totiž, že Ihůta pro uplatnění restitučních nároků byla příliš krátká. S tím se bohužel nedalo nic dělat v případě restituentů s domácím bydlištěm, jejichž Ihůty pro uplatnění nároků již uplynuly. Soud však stanovil novou Ihůtu těm restituentům, kteří své oprávnění získali až nyní po zrušení podmínky trvalého pobytu. Jinak by jeho nález ztratil smysl, neboť namísto skutečné nápravy nových křivd by se stal pouze scholastickým pokáráním nešikovných zákonodárců. Tato nová Ihůta pro uplatnění nároků osob zdržujících se v zahraničí však vyvolala ostrý protest premiéra V. Klause a jeho ministra spravedlnosti JUDr. J. Nováka. Uvedeným nálezem byla sice odstraněna jedna křivda, vznikla ale dvojkolejnost v posuzování této otázky, protože uvedený nález se nevztahoval na restituční zákony o zemědělském majetku (229/91 a 243/92). Tato křivda byla odstraněna dalším rozhodnutím ÚS ČR, kterým byl nález Ústavního soudu ČR č. 29 ze 13. prosince 1995. V tomto nálezu Ústavní soud ČR zrušil analogicky podmínku „trvalého pobytu na území republiky“, jak byla stanovena v zákonech o restituci zemědělského majetku. I zde použil ÚS obdobnou argumentaci jako u předchozího nálezu a znovu výstižně formuloval porušení vnitrostátních a mezinárodních norem, chránících základní lidská a občanská práva. ÚS tak prokázal, že v ČR existuje přinejmenším jeden orgán, který si je vědom porušování takovýchto práv některými zákony České republiky. Současně dal najevo, že cesta k právnímu státu nevede jen cestou vydávání demokratických zákonů, ale i zrušováním těch jejich ustanovení, která se zpronevěří zásadám demokratického a právního státu. Spravedlnost je nedělitelná Dosud nevyřešenou otázkou a podle mého názoru stejně tak tyto zásady porušující je v restitučních zákonech přetrvávající podmínka českého státního občanství. Příklad zákona č. 403/90 ukázal, že to nebyla podmínka nepřekročitelná a že při jejím přijetí v dalších restitučních zákonech zřejmě sehrály svou roli jiné důvody než oficielně proklamované. Tento problém souvisí s dalším, se kterým se bývalí českoslovenští občané nemohou vyrovnat. Nový zákon o občanství (í. 40/1993 sb.) nedovoluje získání českého občanství bez zřeknutí se občanství dosavadního. To je samozřejmě těžko splnitelná podmínka pro ty bývalé spoluobčany, kteří zakotvili v nové vlasti a nejrůznější vazby finanční, ekonomické, politické a i citové jim nedovolují se vyvázat z tohoto nového občanství. Polistopadoví právní fundamentalisté zdůvodňují „nemožnost“ výjimečného vrácení občanství bývalým čsl. občanům za současného ponechání dosavadního cizího občanství argumentem, že obdobné zákony o občanství mají i jiné demokratické západní státy. Což je pravda, až na jednu maličkost: tyto státy nemají politické exulanty, kteří o své občanství přišli v důsledku realizace svého základního lidského a ob- POLYGON 6/1996 17 [pageend19]čanského práva - práva žít ve svobodné zemi. I tato otázka čeká na svůj „nález“. Svým způsobem zajímavá a pro budoucí historiky je těžká otázka, proč se to všechno stalo? Proč ti, kteří se z vůle osvobozeného lidu stali jeho poslanci, politiky a státníky, dokázali zase spravedlnost rozdělit tak, aby pro jiné platila více než pro ostatní? Proč Petr Uhl a jiní disidenti, kteří dokázali bránit nedělitelnou spravedlnost se všemi z toho vyplývajícími riziky za komunismu a kteří ji hájí i nyní, např. v oblasti lidských a občanských práv cikánské a vietnamské menšiny v ČR, nedokázali i v tomto případě protestovat a dokonce pro tyto diskriminační podmínky, přinejmenším pro již odstraněnou podmínku trvalého pobytu, hlasovali jako poslanci. Proč Václav Klaus, důstojný zastánce privatizace, je obecně odpůrcem restitucí (tím spíše restitučních nálezů Ústavního soudu), když restituce je tím nejlepším způsobem privatizace? Vrací přece majetek původnímu majiteli nebo jeho potomkům, a to se všemi citovanými a psychologickými efekty- Co není dnes, bude zítra? Antika a její esperanto - latina - obsahuje řadu výroků, z nichž jsem některé pro jejich výstižnost použil i ve své restituční úvaze. Cituji-li v nadpisu tohoto odstavce římského básníka Petronia (otazník jsem si přidal), přidávám i Catonovo dvojverší: „Žádej, co je spravedlivé, nebo co se aspoň zdá být čestné. “ Činí tak ti v zahraničí žijící spoluobčané, jimž tuto spravedlnost daly nálezy Ústavního soudu. Že však půjde více o čest než o spravedlnost, se pokusím vysvětlit těm, kteří po podání výzev očekávají vrácení svého majetku. Vysvětlil jsem, jaká důkazní úskalí je očekávají v případě, že jejich majetek drží třetí osoby, které jej získaly od státu. Tato překážka může být při troše štěstí a velké trpělivosti z dlouhého souzení překonatelná. Nepřekonatelná je však překážka, pokud mezitím byl majetek restituován jinou oprávněnou osobou, většinou jiným členem rodiny. Jde o případy restitucí podle zákona č. 87/1991 Sb. či zákona 229/1991, které tuto možnost poskytly oprávněným osobám několik let před tím, než stejné oprávnění získali další sourozenci, manželé či děti žijící v cizině. Rodinné rozkoly zapříčiněné emigrací, strachem příbuzných doma či politickým tlakem a nátlakem StB, došly opožděnými restitucemi svého naplnění. Hledisko právní jistoty mluví ve prospěch prvních restituentů, spravedlnost a mravnost ve prospěch zpožděných restituentů. Právní řád zde má další oříšek či spíše ořech, kteří pečlivě vypěstovali demokratičtí puristé české legislativy a judikatury. Budiž mi prominuta poslední latinská citace: „Hic Rhodus, hic salta,“ slavný Ústavní soude! A co dál? Ústavní soud rozsvítil další světýlko v tunelu. Je jím již dnes slavný nález, nepublikovaný ve sbírce zákonů, sp. zn. I. ÚS 117/1993 ze dne 2.2.1995 ve věci navrhovatelů Libora a Anděly Navrátikových. V přehledu zákonů jsem se dosud nezmínil o zákonu 119/1990 „O soudních rehabilitacích“. Tento zákon uvádí, že zrušením trestního rozsudku (a odsouzení k trestnému činu opuštění republiky podle §109 tr. z. za komunistického režimu zrušuje zmíněný zákon automaticky) se zrušují všechna související rozhodnutí, tedy i trest propadnutí majetku, který byl neoddělitelnou součástí trestu odnětí svobody, postihujícím exulanty. Tentýž zákon konstatuje, že uvedené výroky se zrušují s platností ex tunc, tedy ke dnu svého vydání. Již v článku „Restituce nebo (nová) konfiskace“ (Polygon č.3/93) jsem vyjádřil názor, že se k datu zrušení uvedených výroků obnovuje původní právní stav včetně práva vlastnického. Odsouzený a zároveň i rehabilitovaný se tedy stává znovu vlastníkem a za tento jedině možný a logický výklad ustanovení zákona se nyní postavil citovaným nálezem i LTstavní soud. V praxi to neznamená nic jiného, než že ustanovení restitučních zákonů v případě odsouzených exulantů jsou zbytečná, vč. citovaných nálezů Ústavního soudu, zrušujících podmínku trvalého pobytu. Zbytečná je tedy i dosud platná podmínka českého státního občanství. Katastrální úřady však odmítají provádět změny v zápisech vlastnického práva pouze na základě rehabilitačních usnesení a dokladů o původním vlastnictví. Pochopitelně. Co s dosavadními vlastníky, kdo je odškodní a kdo jim vrátí kupní cenu? Bude tedy na Ústavním soudu, aby ve stejném duchu rozhodl o příští ústavní stížnosti proti postupu katastrálních úřadů, až se předmětné žaloby proderou sítem zamítavých rozhodnutí příslušných soudních instancí ve formě ústavní stížnosti k Ústavnímu soudu. Probíhající restituční spory u soudů doprovázejí větší i menší nespravedlnosti, zapříčiněné nejen mnohdy malou citlivostí mladých a nezkušených soudců, preferováním restriktivního výkladu zákonů v oblasti zmírňování křivd místo výkladu extensivní- ho, ale hlavně kontraproduktivně působícím principem právní kontinuity se socialistickým právním řádem. Je to možno uvést na sporech o neplatnost kupních nebo darovacích smluv, kterými rodiče po emigraci dětí převáděli fiktivně své nemovitosti nebo jejich podíly na jiné osoby, aby tento majetek zachránili před konfiskací v případě své smrti a jeho dědění dětmi v exilu. Zde se účelovost tohoto postupu a obcházení zákona v důsledku nesvobodného a nevážného projevu převodců se sankcí neplatnosti takovéhoto úkonu podle §39 obč. zák. dá prokázat (mnohdy i korespondencí zemřelých převodců), ale soudy nepřihlížejí k politickému pozadí těchto majetkových převodů a žaloby zamítají. A je to tady! Co? České restituce na mezinárodním fóru! Informuje nás o tom svým oběžníkem pan Jan Sammer z Kanady. Před komisi Spojených národů pro lidská práva se dostaly první případy nespravedlivých rozhodnutí českých orgánů v restitučních věcech (případy Šimůnek, Tužilová a Procházka contra Český stát). Je zřejmé, že případů bude přibývat. Není to ostuda, před Komisi pro lidská práva se dostávají případy i z jiných států, dokonce tak právních, jako je např. SRN, Francie nebo Anglie, i když - pravda -jako ojedinělé excesy, nikoliv jako systémové legislativní věci. V těchto prvních případech dochází Komise k závěru, že i když má stát právo upravit svým zákonodárstvím podmínky vrácení majetku, je porušením lidských práv, neučim-li tak za stejných podmínek pro všechny postižené. Spravedlnost musí být opravdu nedělitelná. Jinak jsme tam, kde jsme byli po desetiletí. Ve státě, kde si byli někteří rovnější než ostatní. Na závěr mi budiž dovoleno malé „státoprávní prohlášení“! Tuto dvojdílnou úvahu jsem napsal jako politický odpůrce jedné politické strany, nebo některých politiků. Jestliže jsem se dopustil některých příliš příkrých odsudků nebo výpadů proti „někomu a něčemu“, tak se omlouvám, vždyť restituční zákony vrátily majetek tisícům osob poškozených a okradených komunistickým režimem. Napsal jsem to z obavy a také ze vzteku, že se naplňuje to, co jsem ve zmíněném článku v Polygonu napsal v roce 1992 v souvislosti s nevyrovnanou minulostí: • narušíme obecný, mravní a přiroze- noprávm řád a poškodíme těžce etické a mravní myšlení žijících generací, • ohrozíme výtvorem právní autority a skutečného právního státu, • budeme konzervovat křivdu a bezpráví, popřeme princip satisfakce a smysl utrpení a oběti desetitisíců politických vězňů, jejichž morální převaha a mravní vítězství nad násilím a zlem ztratí význam. A dnes, po 4 létech, přidávám, že budeme jako „oni“, spravedliví k jedněm a nespravedliví ke druhým! AMEN. Praha 17. července 1996 ■ 18 POLYGON 6/1996 [pageend20]Touhy po odlišení VLASTIMIL RADKOVICKÝ Touha odlišit se od druhého je prastará a má stovky forem. Nejčastější touhou je snaha po odlišení tím, co je ihned zřetelné pro všechny. Klasickým příklademje móda, tedy styl oblékání. Nepochybně každý zná, k jakým krajnostem vede nekritická aplikace právě platných módních prvků, zejména v ženské módě. Potkáte ženu, za níž se ohlédne každý. Ne vždy pro její eleganci a tělesné půvaby, nýbrž pro její naprostou odlišnost oblečení od ostatních žen. Existují však také jiné formy odlišení než viditelné, např. v oblasti znalostí a schopností. Rozšiřování vědomostí a rozvíjení schopností je nepochybně chvályhodným a všeobecně prospěšným procesem u každého z nás. Poněkud problematičtější je, když si někdo zvolí - většinou z neschopnosti a jen pro zvýšení prestiže - zájmovou oblast v oboru, kde nelze předkládané seriózními způsoby posuzovat či vyvracet, případně prostředí neumožňuje vznést ani námitky. Současným nejpoužívanějším způsobem pro odlišení v ČR je podnikání se snahou rychlého úspěchu a zbohatnutí, tedy být dobře existenčně zajištěn. K realizaci této prestižní a chvályhodné snahy se však v zarážející míře používají způsoby ne právě čestné. Jistě, nečestné způsoby podnikání neexistují jen v ČR, ale v ní dostaly obdivuhodný prostor. Nepochybně i proto, že mají „kvalifikační zázemí“ ve formě obrovských zkušeností s podvody, šizením a předstíráním z doby totality. Je tragikomické, když občas zaslechneme chválu na „českou šikovnost“, za níž se však přečasto skrývá bezcharakterní lumpárna. Tento manévrovací prostor nám vytvořila neobvyklá situace: z desetiletí trvající totality jsme se ocitli téměř přes noc ve sféře plné osobní svobody a možnosti prakticky neomezeně podnikat. Jenže... Za plnou osobní svobodu i možnost podnikání nemuselo 99% obyvatelstva zcela nic obětovat! Plná osobní svoboda a podnikatelské možnosti vznikly pro všechny, tedy i pro ty desetitisíce stranických nomenklaturních kádrů, estébáků, straně oddaných důstojníků a generálů, „marxisticko-lenin- sky“ smýšlejících umělců a vědců, zkrátka i pro ty, kteří se desítky let aktivně podíleli na devastaci země ve smyslu materiálním i duchovním. Paradox situace dovršila skutečnost, že pro podnikání měli nejlepší podmínky právě ti, kteří v tom za totality „uměli úspěšně chodit“, měli jak nadstandardní úspory a majetky, tak i vzájemné vlivné vazby, zkušenosti s obcházením zákonů, předstíráním mnohdy problematické kvalifikace i pracovních výkonů, byli patřičně sebevědomí a nemorální, a co víc, měli v prohlášení vládního ekonoma, že nezná „špinavé peníze“, záruku, že se jich nikdo nebude ptát, jakým způsobem přišli za totality ke svým milionům, ke kterým nemohl nikdo poctivou prací během celé totality přijít. Proto by se naše transformace měla týkat ani ne tak ekonomiky, nýbrž prvořadě morálky. Mnozí transformovaní „odpůrci vykořisťování pracujících“ se stali fabrikanty a „elitou národa“, povaleči a dobrodruzi všeho druhu se zase úspěšně zařadili do neobvykle silné a také krajně aktivní „podnikatelské vrstvy“ zlodějů, překupníků, pasáků, lupičů i vrahů. Společným jmenovatelem obou zdánlivě protilehlých skupin je neúcta k morálce a právu. A co ti ostatní - a je jich, doufám, většina - kteří také podnikají? Z nutnosti přežít byli ve značném množství donuceni přizpůsobit se morálním normám, nesmlouvavě nastolených vrstvou „nejúspěšnějších“. S respektováním morálky se dá v podnikatelské sféře ČR většinou jen živořit. Tyto cudně opomíjené příčiny a souvislosti jsou důvodem, proč vedeme nákladný a ne právě úspěšný boj s kriminalitou všeho druhu. Jsou příčinou i toho, že jsme jako zákazníci doslova olupováni tím, že zboží či služby jsou často předražovány, že mnohé běžné formality lze na úřadech vyřídit jen za korupční příplatek. Ovšem v rámci plně tržního systému máme možnost získat i hašiš, stejně jako padělané doklady k autu, zbraně a výbušniny, nebo si zaplatit - pokud na to máme - vynikající právníky a tím si „koupit“ minulost i současnost bez poskvrny. České soudy jsou doslova zavaleny žalobami podnikatelů a politiků. „Tržně“ se chová většina národa, proto ani neudiví např. zpráva z konce července o tom, že České dráhy, které jsou pověřeny správou státního majetku, odprodávaly pozemky, které vůbec nebyly v evidenci - a v evidenci chybějí i mnohé další existující hodnoty. Takové svérázné hospodaření ale přece pamatujeme z doby ne tak dávné. Praxe a zkušenosti jsou velice důkladně zakódovány v lidech. Neudiví nás ani poplach na pražském letišti, kde neznámý terorista ohlásil uložení výbušniny. Ani teroristický výbuch, realizovaný koncem července v Praze 8. Zpráva o značném rozšírení a konzumaci drog v ČR prošla sdělovacími prostředky s nepatrnou odezvou, politické dění mělo prioritu. Naše výrazná občanská svoboda - ale se zcela nepochopenými a nerespektovanými zásadami demokracie - přináší velmi svérázné snahy po odlišení, často se snahou napodobit to, co je „ve světě zajímavé a u nás málo obvyklé“. Platíme skrytou a nemalou daň za zcela ignorovanou morálku a neúctu k ne právě dokonalému právnímu řádu! Víme, že snahy po odlišení a jejich formy jsou úměrné intelektu, vzdělání a vnitřní osobnostní struktuře. Neznamená to však, že čím vyšší je vzdělání, tím vyšší je také inteligence a tím kvalitnější projevy odlišení lze očekávat. Naopak, vzdělaný, ale charakterově pokřivený darebák je obtížněji poznatelný, zvláště pro občany méně přemýšlivé - a nebezpečný je pro všechny. A už jsme u problému kvality lidí i všech jejich produktů hmotných i nehmotných. Tedy i u politiky, která - ať si to přiznáme či nepřiznáme - má značnou souvislost s formami podnikání - i s teroristickými výbuchy a drogami. Úroveň politiky, tvorba a aplikace zákonů, působení výkonné moci, to vše má zásadní význam pro formování morálky. Tyto vazby se poté promítají i do praktik, kterými lze zdánlivě lehce a dlouhodobě manipulovat občana, tedy využívat jeho zafixovaného příklonu k názoru, že „o nás rozhodují ti nahoře, my se můžeme bránit jen mazaností“. Nebo naopak, manipulační praktiky selhávají u občana s názorem zcela opačným, „máme demokracii a tak mohu všechno“. Situaci lze proto ne vždycky bezpečně odhadnout. Český občan byl před volbami informován, že průmyslová produkce ČR dosahuje přírůstků, jaké nemají ani vyspělé západní státy. Současně však byl guvernérem Státní banky Tošovským upozorněn, že se inflaci letos nepodaří udržet na plánovaných osmi procentech, tedy bude vyšší - a celkově podstatně vyšší nežli v západních státech. Podle posledních předvolebních průzkumů pokleslo kladné hodnocení tehdejší vlády poprvé pod 50%. Ale zase jsme se stali mistry světa v ledním hokeji! Zprávy o razii v pražském žižkovském zábavním podniku se diametrálně rozcházely: policejní zpráva hovořila o bezproble- matickém zásahu, očití svědci zase o brutalitě policistů, kteří do prostor vtrhli bez identifikačních čísel a s ostře nabitými samopaly. Ze tří policejních videokamer nefungovala údajně ani jedna! Benzin je i v ČR opět o něco dražší, očekává se výrazné zdražení elektřiny, plynu a nájemného, atd. atd. Občan se ocitá v obrovské záplavě změn, seriozních i bulvárních zpráv, v nedávné době byl zaplaven i předvolebními sliby a mnoha přitažlivými programy. Řadový občan však není plně a fundovaně orientovaný, často je silně znechucen, cítí se být poškozen nepochopeným a nikým zdůvodněným rozdělením na extrémně bohaté a chudé. Praxe neodpovídá skutečnosti, že extrémně bohatými se stávají jen spoluobčané s mimořádnými schopnostmi v běžných podnikatelských aktivitách, stejně tak extrémně chudými nejsou jen neschopní flákači, nýbrž i mladé rodiny, důchodci či invalidé. I formy arogantního POLYGON 6/1996 19 [pageend21]a mocensky neúměrně sebevědomého jednání přinášely více nežli pocit jistoty spíše vzpomínky na tytéž manýry v rudém zabarvení. Občan ví, že „něco není v pořádku“, že by se „cosi mělo změnit“. Nespokojenost vyjádřil při volebním aktu výrazným příklonem k sociální demokracii - a částečně i k republikánům. ČSSD nezískala takový nárůst voličů proto, že připravila výjimečně zdařilou a účinnou předvolební kampaň; příklon voličů byl motivován touhou po změně - především po přijatelnějším sociálním systému a účinnějším řešením problematiky neúnosné (i skryté) kriminality „nahoře i dole“! K tomu s netajeným záměrem ukázat současné koalici, že monopolní rozhodování jí není dáno jednou provždy. U koho převládl pocit, že kriminalita je především dílem „Nečechů“ (Rómů, Ukrajinců, Vietnamců), případně odmítá, aby se ČR integrovala do NATO i sjednocené Evropy, volil republikány. Výsledkem je menšinová vláda - a dlouhodobá perspektiva komplikovaných jednání v parlamentu. A jak už jsme měli možnost poznat při schvalování programového prohlášení nové vlády, republikáni tvořili „jazýček vah“. Poněkud zvláštní a pro většinu zcela nečekaná situace. Již naznačený závěr lze doplnit: Platíme skrytou a nemalou daň za zcela ignorovanou morálku a neúctu k ne právě dokonalému právnímu řádu - i daň za lhostejnost ke skutečně demokratickým principům. Touha po odlišení je u nás proto tak často nenormální a scestná, protože vyvěrá z nezřízené touhy po rychlém dosažení majetku a moci, ale také ze závisti vůči těm, kteří se již bohatými a mocnými doslova bleskově stali - a převážně více nežli problematicky. Jejich metody však slouží nejako odstrašující, nýbrž jako následováníhodný vzor. Většina podnikatelů i podnikavců chce především co nej výhodněji obchodovat - ale už méně vyrábět a sloužit. Proto mnohem více výrobků dovážíme než vyvážíme. Proto máme tolik luxusních obchodů s luxusním zbožím - ale za ceny, které jsou v kurzovním přepočtu často vyšší, než na Západě. Stoupají nároky na vyšší mzdy, však také tvrdě prosazované zvyšování cenových relací se týká i základních životních potřeb. Kromě toho se v českém člověku zafixoval pocit, že už dost dlouho žijeme v nových tržních podmínkách - a tedy vzniká každému nárok žít na úrovni téměř takové, jakou mají Němci či alespoň Rakušané. Z tohoto důvodu u naprosté většiny úspěšných podnikatelů a jiných neběžných profesí stojí na předním místě snaha reprezentovat se, tedy odlišit se: jezdit v mohutném autě západního původu, bydlet v přepychových sídlech či mít více bytů, zřizovat si honosná letoviska s tenisovými kurty, chovem koní, vlastnit jachtu, sbírky starožitností apod. Snaha po zviditelnění společenského odlišení je tak silná, že investice do osobního majetku- přepychu mají přednost před investicemi do podnikatelské činnosti. Nezřídka je takový „úspěšný a bohatý“ podnikatel zadlužen i ve více bankách milionovými půjčkami, ale přitom „moudře" (tj. lišácky) nechá vilu převést na manželku, pozemky na syna, jachtu s vlastním kotvištěm na dceru, letní sídlo na rodiče atd. atd. Ti „nejúspěšnější“ kombinují takové machinace ještě rafinovaněji: ze svého krachujícího podniku „prodávají“ za zlomkové ceny hodnoty do podniku jiného - švagrovi, tetičce, synovcovi. A rodinný klan má o sladký život postaráno. Dluhy? On je někdo zaplatí - nebo promine. Osobní majetek je však nedotknutelný - žijeme v demokratickém státě. Přirozené zvyšování majetku je všude ve skutečně demokratickém světě otázkou dlouholeté a usilovné snahy a práce často celých generací, je spojeno s vytvářením tradice a hrdosti na ni - a nezřídka provázeno uskrovňováním celé rodiny. My jsme však „moudře" dali šanci „nejschopnějším“ k bleskovému zbohatnutí. V ČR je údajně šest tisíc multimilionářů a 46% obyvatelstva žije na hranici chudoby. Z jakých zdrojů toto soukromé bohatství pochází - a kdo tyto zdroje vytvořil? Takové otázky existují samozřejmě ve více podobách, ale podstata zůstává. Ptají se mnozí občané, bez ohledu na věk či profesi a cítí, že „něco tu není v pořádku“. Ne všichni se ptají proto, že oni sami bohatí nejsou nebo že přilnuli ke komunistickým ideím. Ale není jim lhostejné, jak a kdo k takovým hodnotám přišel - a k čemu mohou sloužit formy moci, které z takového bohatství vyplývají. Můj známý dobrý český truhlář-důchodce se k této problematice vyslovil nadmíru jasně: Máme mnoho velkých zlodějů a podvodníků, kteří nikdy nespáchali nic tak špatného, co by bylo podle našich zákonů trestné! Obdivuhodně přesná odpověď. Názor jiného mého známého: Až budou do olympijských her zařazeny discipliny „aféry, podvody a zlodějna“, to potom bude svět koukat, jací jsme borci. Třetí citace je převzata z českých novin: Někteří naši občané mají tak mimořádně vyvinuté sebevědomí, že ani nepotřebují něco umět a dělat. Přesto se ale výtečně uplatňují v politice a podnikání. Jsou to také odpovědi na to, proč jako národ jsme tak odlišní. Ale my chceme být odlišní - či ne? Spolková republika Německo. 4. srpna 1996 ■ Knihkupectví »INDOLENCE« najdete v kouzelné části Prahy, naproti Stavovskému divadlu, Rytířská ulice 24, obchodní centrum Aquamarin, mezipatro. Když překonáte odpor k menšímu schodišti, najdete prostor, který nás okouzlil natolik, že jsme se rozhodli k obrovskému riziku - podnikat v Praze a v kultuře. Paní Benešové nechtěl nikdo udělat výstavu, aniž by si kladl nesmyslné a hlavně neslušné podmínky, já jsem vždycky měla představy o knihkupectví, které by mělo být spíš kulturním a společenským centrem než supermarketem s houskami, no a pan Beneš byl ochoten se prostě vrhnout do dobrodružství a také chtěl popíjet dobré červené víno ve vlastním baru. Tak jsme po nedlouhém váhání a hlavně přepočtení »uspořené libry« oběhli nekonečné množství důležitých pánů s klotovými rukávy a - vyzbrojeni příslušnými razítky - začali budovat. To znamená: pan Beneš se převlékl do slušivých montérek, my - dámy - do neméně slušivých pracovních oblečků, pan spisovatel uchopil elektrickou pilu a začalo se řezat, lepit, stloukat, natírat a lakovat. Přijedete-li do našeho literárního klubu, vězte, že mimo elektrospotřebičů, stolů a židlí je vše rukodělná výroba - originály. A tak pomalu začalo vznikat naše knihkupectví, galerie, literární klub, kde se dá příjemně posedět, pokochat se právě probíhající výstavou, dát si kávu a prohlédnout knihy a časopisy. Samozřejmě koupit si jak vystavená výtvarná dílka, tak knihy a časopisy, včetně Polygonu. Existujeme dva měsíce, stihli jsme výstavu paní Šárky Benešové (obrazy a tapiserie), tiskovou besedu a autogramiádu paní Lenky Procházkové u příležitosti uvedení její nové knížky »Pan ministr«, literární večer Ivana Jelínka, kde ukázky z díla četla paní Zdena Hadrbolcová a pan Petr Nárožný a od 1. srpna probíhá prodejní výstava obrázků pana Wintera-Neprakty. Na podzim chystáme další akce a doufáme, že si lidé zvyknou, že knihkupectví je opravdu něco víc než obchod. Knížek je zatím trochu málo - i nakladatelé mají prázdniny, ale slibujeme, že budou určitě příjemně přibývat. Je tady i koutek levných antikvariátních knih a dobrá káva. Takže zveme všechny - přijďte pobejt! Libuše Mikešová Šárka Benešová Jan Beneš 20 POLYGON 6/1996 [pageend22]MILAN HULÍK Kapitoly z dějin česko-německého soužití MNICHOV Již potřetí se zastavíme naší česko-německou kapitolou jen u jednoho roku. Vždyť po letech 1848 a 1918 je rok 1938 opět osudovou osmičkou v našich dějinách. Tentokráte v tom opačném smyslu než předchozí. Tomuto »roku zrady« se vyrovnala jen srpnová osmička v roce 1968. Na počet obětí a hořkost z ponížení má však primát první osmička. Vždyť tehdy nás zradili nejen dosavadní přátelé, ale i němečtí spoluobčané! Přiznáváme-li dnes i zločiny spáchané při odsunu na Němcích v roce 1945, pak v zájmu pořadí a priority při porušování základních lidských a občanských práv opakujme jedno jméno - Mnichov! Velká politická hra Nezabývejme se v této kapitole Mnichovem jakožto výsledkem střetnutí nacistického Německa s Francií a Anglií, ale sledujme roli německé menšiny vedené svým fiihrerem Henleinem s družinou jeho pod- fiihrerů, tak horlivě napodobujících svůj velký německý vzor. Zničení ČSR bylo dalším z Hitlerových cílů směřujících k ovládnutí Evropy, jak byly započaty připojením Sárska, obsazením Porýní a přivtělením Rakouska. Německo „osvobozující se z ver- sailleských pout“ přijalo ochotně Hitlera, neboť jeho úsilí vymanit Německo z postavení poraženého národa a dosáhnout vojenské parity se západními velmocemi, bylo tak přitažlivé a charismatické pro ponížený německý národ. Podobně tomu bylo u německé menšiny v ČSR. Přežívající pocity ze ztráty vedoucí role a „druhořadé postavení“ v ČSR překonávaly nastupující vědomí sounáležitosti s ČSR jako moderním demokratickým evropských státem. Nástup nacismu a Hitlerovy pletky s Henleinem et consortes tuto spolupráci zničily úplně. Úloha, do které byla německá menšina v ČSR vmanévrována, byla součástí velké politické hry, v níž svůj díl sehrála britská averze vůči francouzskému mocenskému systému v Evropě a vzniku nástupnických států v roce 1918, jakož i snaha o obnovení rovnováhy sil v Evropě posílením Německa. Vnitropolitický rozklad Francie a převaha pacifistických nálad „ať to stojí, co to stojí“, političtí přátelé Německa ve Francii a Anglii - to vše přivedlo nakonec obě země ke ztrátě zájmu hájit status quo v této oblasti. V tomto smyslu je charakteristický Chamberlainův výrok: „Proč bychom nemohli říci Německu, dej nám uspokojivé záruky, le nepoužiješ síly, chceš-li se vypořádat s Čechy a Rakušany a my ti dáme podobné záruky, že nepoužijeme síly, abychom zabránili změnám, budou-li provedeny mírovými prostředky. “ Jestliže se s následky této politiky setkáváme při sporu o česko-německé vyrovnání dodnes, pak nezapomínejme vedle většiny německého obyvatelstva z ČSR a jeho politických předáků z SDP, že kromě neblaze proslulého muže s deštníkem svůj part v tragedii Mnichova sehráli také politici Halifax, Laval, Bonnet a další. I oni pomáhali stavět trojského koně - SDP, v jejímž břiše byli připraveni Henleinovi soukmenovci. Heim ins Reich Dne 20. února 1938 hovoří Hitler v říšském sněmu o deseti milionech Němců utlačovaných v sousedních státech, jimž bylo znemožněno spojit se s říší. „K zájmům německého národa patří i ochrana těchto sou- kmenovců, kteří sami nejsou s to zajistit si všeobecná lidská, politická a světonázorová práva. “ Proto Hitler obsazuje Rakousko, což vyvolává velké vzrušení mezi německou menšinou v ČSR. Je to i definitivní konec politiky již beztoho otřeseného aktivis- mu a zároveň i konec těch německých politických stran, stojících dosud mimo SDP. Německá agrární a živnostenská strana vstupují do SDP. Ta přechází na bojové pozice a odhazuje masku loajální politické strany. Čemo-hnědě oblečené bojůvky SDP se zdraví slovy „Es kommt der Tag“ a jediným politickým cílem se stává volání po návratu do lůna Říše. V tomto duchu se konají koncem března porady předáků SDP s Hitlerem a Ribbentropem, na kterých Hitler oznamuje, že „má v úmyslu v krátké době vyřešit čsl. problém". Na této poradě se formuluje i konečná taktika SDP. Jejím úkolem je vystupňovat požadavky a konkretizovat je tak, aby nikdy nemohly být uspokojeny. Jedním z nich je i požadavek vytvoření vlastních německých pluků s německými důstojníky a němčinou jako velící řečí. Česká strana odpovídá návrhem národnostního statutu, který však SDP ústy K. H. Franka předem odmítá a jako podmínku dalšího jednání požaduje amnestii pro vězněné sudetské Němce. I zde vychází president Beneš vstříc a 16.4.1938 podepisuje zákon o politické amnestii. Iniciativa však zůstává v rukou SDP, která využívá i přímého vměšování anglických politiků do čsl. záležitostí. Nejsou to již jen členové clivedenské skupiny, o jejíž šéfové - lady Astor - prohlásil později W. Churchill, že „když mluví o slušnosti, je to, jako když Goebbels mluví o pravdě". Plán „zelený“ V této době však již Hitler konzultuje s generálem Keitelem, šéfem vrchního velitelství německé branné moci, poslední variantu „Fall grün“, plánu vojenského útoku na Československo. Tento plán počítá s pomocí ozbrojených formací SDP jako páté kolony v týlu československé armády. K této skutečnosti uveďme, že historici dodnes vedou spory, nakolik by československá armáda byla schopna odolat německému útoku. Narychlo dostavované pohraniční pevnosti, na česko-rakouské hranici v počáteční fázi výstavby, s předsunutými jednotkami SOS (Stráže obrany státu) a německou pátou kolonou v zádech, měly zpomalit postup německé armády, aby se ČSR mohla dovolat pomoci na mezinárodním fóru. O loajalitu německých branců a jejich spořádaný nástup v době květnové a zářijové mobilizace opírají dnes svoji obhajobu chování německé menšiny někteří představitelé sudetských Němců. Málokdo ví, že každý třetí voják a každý sedmý důstojník v tehdejší čsl. armádě byl Němec, nikdo však dnes nemůže říci, jak by se tito Němci zachovali. Je skutečností, že v čsl. armádě nebyly zjištěny žádné známky subverze, na druhé straně je rovněž fakt, že polovojenské formace SDP „Freikorps“, vyzbrojené a vycvičené z Německa, byly připraveny zasáhnout ve prospěch svého říšského spojence. Nejen připravené, o několik incidentů se skutečně postaraly, když střelbou ze zálohy zaútočily na čsl. vojáky a policisty. I zde tedy bychom mohli opakovat známé „není Němec jako Němec“. Ten, který se považoval za největšího z Němců, jejich vůdce, podepsal 30. května směrnici pro plán „Zelený“, začínající pověstnou větou: „Je mým nezměnitelným rozhodnutím zničit ČSR vojenskou akcí v dohledné době. “ Karlovarské požadavky Avšak vraťme se k SDP. Jako monopolní mluvčí německé menšiny koná SDP ve dnech 23. a 24. dubna sjezd v Karlových Varech. Zde Henlein nastoluje požadavky dohodnuté na poradách v Německu ve formě tzv. „osmi karlovarských bodů“. 1. Úplná rovnoprávnost německé národní skupiny s českým národem 2. Uznám sudetoněmecké národní skupiny jako právnické osoby POLYGON 6/1996 21 [pageend23]3. Vymezení a uznám sudetoněmeckých území 4. Německá samospráva v sudetoněmeckém území ve všech oborech veřejného života 5. Zákonná opatření pro sudetoněmecké státní příslušníky, žijící mimo území své národní skupiny 6. Napravení všeho bezpráví učiněného Němcům od roku 1918 a nahrazení škod 7. V německém území němečtí veřejní zaměstnanci 8. Úplná svoboda přiznám k německému národu a německému světovému názoru Vedle těchto bodů požaduje Henlein revizi „mylného historického mýtu, že smyslem českých dějin je boj Čechů s Němci, a názoru, že ČSR je státem národním“. Uznání těchto požadavků by teoreticky mohlo „zrovnoprávnit“ Němce v ČSR, ale bylo jasné, že jejich konkretizace a vlastní naplnění by nevedlo k ničemu jinému, než k vytvoření vlastního německého státu v ČSR, jakési obdobě Rakouska-Uherska. To však nebyl program loajálních čsl. občanů, ale program česko-německých občanů v Čes- ko-Slovensku-Německu! Víme již, že cílem programu nebylo jeho přijetí čsl. vládou a parlamentem, nýbrž jeho nepřijetí. Nesloužil k ničemu jinému, než k prosazení pangermanismu, tentokráte však v nacistickém duchu. Sladká Francie a hrdý Albion Čsl. vláda a prezident se ocitají v těžké situaci. Angličtí „přátelé“ je tlačí k ústupkům, SDP své požadavky mění v ultimata, Hitler vyhrožuje a dezorientované veřejné mínění naléhá na smírné vyřešení krize. A sladká Francie? V ní stále více nabývají převahy zastánci pacifismu, vždyť statisíce padlých Francouzů od Verdunu, Sommy, Mamy a dalších bojišť varují. Má Francie zase krvácet a tentokráte za maličkou zemi, které neprozřetelně slíbila spojenectví na život a na smrt? Sjezd francouzských učitelů se vyslovuje zcela jednoznačně, francouzská mládež nebude krvácet pro cizí zájmy. Nešťastný prezident Beneš se spoléhá na své francouzské politické přátele, posléze i on však zjišťuje, že doby věrnosti vazalů a su- verénů jsou pryč. Spojenectví mezi Filipem VI. a Janem Lucemburským zpečetěné Janovou smrtí „pour la France“ u Kresčaku se nemá opakovat. Francie se bojí. Francie sladká a hrdý Albion - a myje tak milovali, žaluje po Mnichovu básník - a právem. Tentokráte nekralovala statečnost a čest, ale zbabělost, pokrytectví a zrada. Dokumentuje to porada představitelů Francie a Anglie ve dnech 27. až 29. dubna v Londýně, ve kterých, jak ukáže blízká budoucnost, dojde k osudovému kroku - po vzájemné dohodě Francie učiní svůj další postup, závislý na Anglii. Jeden národ, jedna říše, jeden vůdce To vše stupňuje troufalost stoupenců firmy „H and H“. Čeští i antinacističtí Němci jsou nuceni k účasti na henleinovských oslavách a parádách, němečtí podnikatelé přijímají do práce jen zaměstnance s legitimací SDP a ve výkladech obchodů se objevují mapy s ČSR, zakreslenou jako součást Velkoněmecké říše. Ti, kdo zůstávají mimo, jsou všemožně pronásledováni. Říšskoně- mecký tisk a rozhlas rozpoutávají zběsilou kampaň na ochranu německých soukme- novců. „Ein Volk, ein Reich, ein Führer!“ - zní sudetoněmeckým územím. Čsl. vládě se dostává jistých zpráv, že u příležitosti obecních voleb dne 22. května má dojít v pohraničí k povstání německého obyvatelstva za současného útoku německé armády. Situace vrcholí ve známé krizi 21. května, které vláda čelí vyhlášením částečné mobilizace a s rozhodným projevem odporu. Protože však den „D“ ještě nepřichází, přistupuje SDP opět k jednání. Počátkem června předkládá své memorandum, které rozvádí Karlovarské požadavky. Dožaduje se vlastního zákonodárného sněmu, jeho mluvčího (prezidenta) a vlastní armády - direktoria. Ústřední sněm a státní prezident by sice disponovali právem veta, avšak opakované rozhodnutí národnostního sněmu by už nebylo možné vetovat. Tyto požadavky kritizuje dokonce i „zasloužilý protivník čsl. státu“, nyní na vedlejší kolej odstavený Lodgman von Auen. Naproti tomu „spojenci“ - Anglie a Francie - prostřednictvím svých velvyslanců v Praze tyto požadavky podporují, když doporučují čsl. vládě vytvoření národnostního státu namísto národního. Jejich kapitulantství prozrazuje i sdělení, že „i v případě vítězné války s Hitlerem by ČSR těžko mohla počítat s obnovou předválečných hranic“(?!) Zákony na hranici možnosti SDP však předstírá další jednání. Dne 23. června jí vláda předkládá návrh nové jazykové úpravy a část národnostního statutu schváleného vládou a parlamentem. Šlo v podstatě o kodifikaci dosavadního menšinového práva rozšířeného o princip proporcionality při rozdělování úřednických míst, škol a prostředků z rozpočtu, spolu se zákonem proti odnárodňování. V otázce správy jde fakticky o administrativní autonomii s výraznou decentralizací, tj. rozšířením příslušnosti a pravomocí místních orgánů na úkor ústřední moci ve věcech vyučování, zdravotnictví, zemědělství, sociální péče a pod. Návrh se týkal i úpravy jazykového zákona na základě rozšíření práva menšin v užívání mateřského jazyka ve styku s úřady a soudy (i pod dvacetiprocentní klauzuli). Tomuto návrhu vlády se dostalo označení I. plán a koncem června byla SDP předána další část statutu, tyto návrhy SDP 1. července zamítá a koncem měsíce je zveřejněna další verze těchto plánů, tzv. II. plán. Zahájené jednání o něm bylo začátkem srpna přerušeno v důsledku příjezdu anglického prostředníka lorda Runcimana. Aby i jemu SDP dokázala svoji neústupnost, stačila ještě zamítnout i tento II. plán. Definitivní text národnostního statutu přinášel především reformu jazykového práva. Nadále sice zůstával čsl. jazyk jazykem státním, ale byla opuštěna 20%ní klauzule pro možnost používání minoritního jazyka, takže ho bylo možno používat přede všemi soudy a úřady a vyřízení se muselo dostat příslušníku menšiny v jeho jazyce. V oblastech s menšinovou převahou bylo možno menšinového jazyka používat i jako úředního, tj. při interním úřadování či ve styku úřadů navzájem. Druhým nejdůležitějším bodem statutu byla otázka samosprávy. Také zde byly učiněny dalekosáhlé koncese, které měly změnit celý systém samosprávy, což předpokládalo i novelizaci zákona o správní reformě z roku 1928. Šlo v podstatě o návrat ke staré rakouské samosprávě. Okresní a zemská zastupitelstva měla být nadále volena a rozdělena na národnostní kurie, na které by přešla část kompetence okresních hejtmanství a sněmů a v níž by mohly minority spravovat své zájmy. Decentralizované okresy v čele s okresními výbory a starostou jako představitelé lokální samosprávy měly zabezpečit výkon této správy v zájmu menšiny. Zemská zastupitelstva by se měnila na zemské sněmy s odvozenou normotvornou pravomocí. Šlo o princip oddělení zemské samosprávy od státní správy, tedy o dvojkolejnost správy, jako tomu bylo u správy, která se vyvinula v Rakousku po roce 1848. V rozdělení zemského sněmu a zemského výboru na kurie byl vlastně realizován požadavek německé politiky z dob jednání o punktace. Vyšlo se vstříc i požadavku o změnu proporcionálního národnostního složení úřednictva ve státní a veřejné službě. Německá menšina měla v českých zemích dostat 33%ní podíl. Analogicky měl být rozdělen na národnostní kvóty i rozpočet. Jinak se měla poskytnout i rozsáhlá kulturní a školská autonomie. Ta část německých požadavků, která vycházela z nedostatků čsl. menšinové úpravy nebo z možnosti jejího rozšíření a které bylo možno kvalifikovat jako vcelku oprávněné, měla být tedy uspokojena. Že se tak nestalo, bylo způsobeno již zcela zjevným cílem SDP - dosáhnout sice formálně jednotného státu, ve skutečnosti však rozděleného a správné i právně tak komplikovaného, aby nemohl obstát v praktickém životě. III. a IV. plán Po odmítnutí tohoto národnostního statutu SDP za vydatného přispění anglických appeaserů zůstalo jednání mezi ní a vládou na mrtvém bodě. Vláda tedy předložila tzv. III. plán, který vznikl na základě návrhu vedení SDP tlumočeného české straně prostřednictvím Runcimanovy mise. Byl jen 22 POLYGON 6/1996 [pageend24]výrazem dalšího stupňování ve formě požadavku tří samosprávných německých krajů (žup) s provedením výměny úřednictva tak, aby v těchto župách bylo jen německé úřednictvo včetně požadavku odvolání policie, finanční stráže atd. Tyto požadavky byly rozvedeny a zpřesněny při jednáních sude- toněmeckých mluvčích - poslanců Kundta a Sebekowského s prezidentem Benešem. Nebudeme se již zabývat obsahem těchto „nových“ německých návrhů, neboť bylo jasné, že ze strany SDP jde jen o účelovou taktiku, mající dokázat neústupnost české strany. Budiž pro historii zaznamenáno, že i tyto požadavky byly v podstatě přijaty. To však nestačilo! Historie si toho musí pamatovat více. Prezident Beneš byl tvrdým nátlakem anglo-francouzské diplomacie donucen k jednání o IV. plánu, neboť i poslední čsl. ústupky byly nedostatečné. Tento poslední plán znamenal kapitulaci ČSR před SDP, neboť přejímal její Karlovarské body. Ústupky v něm učiněné došly nejen k hranici existence jednotné ČSR, ale za tuto hranici. Jestliže by totiž došlo k jejich realizaci, znamenalo by to dříve nebo později konec ČSR. Nešlo ani tak o novelizaci jazykového zákona, jež měl přiznat rovnoprávnost jazyka německého, ruského, maďarského a polského s českým a slovenským jazykem, či o podíl příslušníků menšin na složení státních a veřejných zaměstnanců odpovídajícímu národnostnímu složení obyvatelstva v jednotlivých oblastech, proporcionalitu u ústředních orgánů a nejvyšších soudů, vytvoření paritních komisí dozírajících na ochranu práv menšin - jako o úpravu samosprávy na základě žup- ního zřízení. Veřejná správa by spočívala na principu dvojkolejnosti jako v II. plánu. Při rozdělení kompetence mezi státem a samosprávou se vycházelo ze zásady, že „do kompetence samosprávy budou přikázány všechny záležitosti, které vzhledem na jednotu a integritu státu nemusejí být bezpodmínečně vyhrazeny státu samému“. Samospráva měla spočívat na novém rozdělení krajů dle národnostního složení obyvatelstva, zjištěného dle národnostních katastrů. Rozsáhlý kuriálni systém, komplex záruk, sankcí zakotvených ve zvláštních ochranných zákonech a rozdělení kompetence mezi orgány samosprávy a státními orgány, jejichž spory měl řešit zvláštní soud - to vše a ještě jiné znamenalo, že by v čsl. státě vznikl německý stát s vlastními zákony, paralyzující ústřední moc v důsledku moci místních orgánů. ČSR by se prakticky změnila v jakousi federaci, kde by byla zákonodárná moc rozdělena mezi parlament a sněmy, usnesení sněmu by sice parlament a prezident mohli vetovat, ale znovu přijatá usnesení by vstoupila v platnost. Nereálnost tohoto plánu vysvítá i z toho, že tato koncepce by se týkala i dalších národností, které by rovněž měly svoji vládu, sněm a prezidenta autonomní správy. Působnost ústřední vlády by byla omezena vlastně jen na zahraniční věci, obranu a finance. Že i zbytky těchto posledních prerogativ by byly víceméně iluzí, svědčí i stálý nátlak SDP na změnu čsl. zahraniční politiky, především ve vztahu k Německu, kde se ze strany sudetských a říšských vůdců předpokládal vasalský poměr ČSR k Německu na „základě staré historické tradice“. Vše přijato - musíme povstat Jen z jediného nemůže být prezident Beneš a čsl. vláda podezíráni, totiž z neústupnosti. Je to neuvěřitelné, ale i tyto požadavky byly přijaty. Poprvé v moderních dějinách ustoupila vláda vydírání vlastních spoluobčanů. „Ustoupit není kam, za námi je Moskva“, bylo známé heslo sovětských obránců čelících o několik let později nacistickému útoku. Za našimi obránci však již nebyl ani vlastní stát. Jen snaha vyhovět světové veřejnosti, a anglické zvláště, a nestát se „viníkem“ válečného konfliktu. Každé česko-německé vyrovnání musí zahrnout skutečnost neuvěřitelně trpělivého a tolerantního postupu čsl. prezidenta a vlády, kteří navíc jednali s politickými gangstery převlečenými do uniforem a hávů mírotvor- ců. Odpůrci čsl. politiků tvrdí, že šlo jen o jejich taktiku, nikoliv o vážně míněnou akceptaci německých návrhů. Někteří to označují i za provokaci. Díky takovéto taktice a provokaci však byla demaskováha SDP, kterou přijetí všech požadavků zaskočilo. Nebylo už co požadovat. Úkol daný Berlínem nebyl splněn, bylo doeskalováno a nepřijetí IV. plánu by muselo SDP kompromitovat nejen před jejími anglickými spojenci, ale před celým světem. Proto SDP organizuje 7. září známý incident v Moravské Ostravě, který poslouží jako záminka k přerušení jednání. Nyní se již vyčkává Hitlerova projevu na sjezdu NSDAP v Norimberku....Hospodin nestvořil sedm milionů Cechů proto, aby mučili a znásilňovali tři a půl milionu Němců... ubozí Arabové jsou bezbranní a opuštění. Sudetští Němci nejsou ani bezbranní, ani opuštění.“ Tato Hitlerova slova jsou signálem k povstání sudetských Němců v čsl. pohraničí. Události ve Schwaderbachu, Habersbirku a jinde byly počátkem teroru nejmilitantnějších německých spoluobčanů proti spoluobčanům českým. Ten pokračoval akcemi o několik dní později vytvořeného „Sudetoněmecké- ho Freikorpsu“. Trpělivost české politiky došla svého ovoce. SDP je před světem de- maskována a ČSR již nemůže pro světový mír nic dalšího obětovat. A přece! Es kam der Tag Dne 7. září vychází v „Timesech" redakční úvodník navrhující odstoupení čsl. pohraničního území Německu. Tento list, vyjadřující obvykle mínění anglické vlády, zachraňuje tak německou tvář. Konečně je možno vznést další požadavek, navíc vyslovený z „neutrální strany“! Ve snaze chopit se opět iniciativy a vystupňovat napětí odůvodňující případný zákrok Německa, žádá K. H. Frank k večeru 13. září ultimativně odvolání stanného práva, vyhlášeného v těch pohraničních oblastech, kde došlo k pokusu o puč, odvolání státní policie, přenesení policejní moci na starosty obcí a ka- semování vojska. Po uplynutí šestihodino- vého ultimata oznamuje Henlein po konzultaci s Hitlerem, že rozpouští delegaci pro jednání a definitivně přerušuje vyjednávání s čsl. vládou. Členům Runcimanovy mise je sděleno, že Karlovarské body již nemohou sudetské Němce uspokojit - německým požadavkem je plebiscit na území s více než 50% německého obyvatelstva podle stavu z roku 1918 a návrat do říše (pochopitelně s územím jimi obývaným). Tím končí politická role německé menšiny v ČSR, nikoliv její úloha při rozbití ČSR. Ta spočívá dále ve vytváření vhodné kulisy při jednání Chamberlaina s Hitlerem. Anglický premiér letí s deštníkem a svým souhlasem k odstoupení čsl. pohraničí do Berchtesgadenu, aby korunoval svoji dosavadní protičeskoslovenskou politiku. Výsledkem jednání s Hitlerem a následujících porad Daladiera a Bonneta s Chamberlai- nem a Halifaxem v Londýně byl tzv. anglo-francouzský plán z 19. září - první oficielní návrh, aby ČSR vyřešila sudetskou krizi odstoupením pohraničních oblastí s více než 50% německého obyvatelstva. Tímto dokumentem také Francie jednostranně vypověděla svoji spojeneckou smlouvu s Československem! Čsl. prezident a vláda byli postaveni do pozice strany, se kterou se již nejedná, ale která má odpovídat pouze slovy „ano“ či „ne“ - spíše však „ano“. Proto také poukaz čsl. vlády v odpovědi na britsko- francouzskou nótu, na porušení čsl. právního řádu, na nutnost dotázat se parlamentu, žádat o aplikaci platné arbitrážní dohody mezi ČSR a Německem - zůstal bez povšimnutí. Tento krok Francie a Anglie dalekosáhle překonal i krajní variantu ústupků prezidenta Beneše, kterou byl tzv. „Nečasův plán“ - odstoupení pohraničních výběžků před opevněními a převzetí asi jednoho a půl milionu Němců, s kterým Dr. Beneš vypravil 15. září do Paříže sociálně-demo- kratického ministra Ing. Nečase. Hitler však vydává rozkaz „Freikorpsu“ zahájit připravené akce proti ČSR. Sudeto- němečtí dobrovolníci podle pokynů vedení SDP, sídlícího již na říšském území, pod vedením svého zastupujícího velitele K. H. Franka napadnou české celnice, čet- nické stanice a jednotky SOS strážící pohraniční pevnosti. Říšskoněmecká propaganda chrlí do celého světa zprávy o krvavém teroru české husitsko-bolševické soldatesky. V této chvíli již světovou veřejnost nezajímá, kdo má pravdu a kdo je viník. Ani to, že čsl. vláda nařizuje pasivitu vojenským složkám, které tak nemohou zabránit obsazení některých pohraničních okresů zfanatizova- nými henleinovci. Svět chce urychleně vyřešit celou situaci, samozřejmě mírovými prostředky. La France ne s’y associera pas Noční demarše vyslanců Newtona a de Lacroixe, při které nechali vzbudit prezidenta Beneše, a neblaze proslulá věta franPOLYGON 6/1996 23 [pageend25]couzského vyslance „La France ne s’y associera pas“ (Francie se nepřipojí) byly hanbou Francie, ale také důkazem opuštění a izolace ČSR. Dochází však ještě k jednomu vzepětí odporu, nové dalekosáhlé Hitlerovy požadavky z Godesbergu, kam důvěřivý britský státník znovu odletěl, rozčarovaly i jej, a tak mu nezbylo než poradit čsl. vládě, aby mobilizovala. Tato chvíle vzepětí a odhodlání k odporu prokázala, že čsl. národ a jeho armáda dokázaly to, co nedokázali jeho politici. Na nadšení a ukázněnost vojáků pamětníci nezapomněli, do Říše vytlačené bojůvky Freikorpsu a ztichlé pohraničí ukázaly, jaké šance měl tvrdý postoj proti vydírajícímu a blufujícímu Hitlerovi. Před čsl. národem stály desetitisíce obětí, také ale hrdost a povinnost bránit svobodu a nezávislost. Ponechme dějinám a historikům „soud“ nad malým velkým prezidentem a mysleme na chorál odvahy a i na to, jaká by byla povaha a morálka národa dnes, kdyby nebylo kapitulací v roce 1938 a 1968. Pak by ani „revoluce“ v roce 1989 nemusela být něžná a sametová! Stalo se to, co vícekráte. Po velkých výzvách přišly malé činy. Naprostá ztráta cti a zoufalá snaha Chamberlaina a daladierov- sko-bonnetovské kliky vyhnout se spravedlivé válce, přes políčky stále uštědřované Hitlerem, je vedly k další kapitulaci. Tou byl jejich tzv. „time table“-plán, předpokládající obsazení čsl. území Německem ve dvou etapách. K 1. říjnu mělo být obsazeno Ašsko a Chebsko až k pevnostní linii a do 10., nejpozději do 31. října měl být pod dozorem mezinárodní komise obsazen zbytek pohraničí podle hranice stanovené touto delimitační komisí. Čsl. vláda se zmohla na poslední záchvěv odporu, když konstatovala, že „nemůže vyklidit své území ani demobilizoval, pokud příští hranice nebudou přesně delbnitovány a dokud nebude stanoven a zajištěn nový systém mezinárodních záruk, které byly Československu slíbeny ve francouzsko-anglických návrzích“. Ačkoliv „time table“ nebyl přímou akceptací godes- bergského memoranda, neboť nepřijímal Hitlerem narýsovanou hranici, jejíž vytyčení přenechával mezinárodní komisi, nebyl ani on posledním ústupkem zachránce světového míru a spasitele Anglie, Chamberlaina. Tento mírotvorce, který chtěl vstoupit do dějin (což se mu skutečně podařilo), píše dne 28. září panu Hitlerovi: ... jsem ochoten přijet hned za Vámi a upozorňuji Vás, že vše podstatné můžete dostat hned a bez odkladu.“ Zároveň požádal Mussoliniho o zprostředkování. Na výzvu duceho dal Hitler milostivě souhlas ke schůzce v Mnichově. Cesta k mnichovské dohodě byla volná a tím i k pozdější okupaci zbytku ČSR. Vztahem německé menšiny a české většiny během ní se budeme zabývat v příští kapitole. Praha, 10. srpna 1996 ■ Pokračování „SLOUPKŮ Jana Beneše“ ze str. 15: Budeme mluvit o Senátu, přičemž v autorově oblíbené hyperbole semleto bude i mnohé, co zdánlivě vůbec nesouvisí. Jenže jen zdánlivě. Vyjádřil svou nevůli k existenci sboru tohoto druhdy sám svobodně zvolený premiér. Což je překvapivé, neboť, nemýlím-li se, je to úředník na Ústavu země cosi slibující a Ústava země o Senátu mluví nesmlouvavě. Pokud jde o Ústavu, nejsme zřejmě, a to i přímo ústy svých svobodně zvolených zástupců, právě rigorosní. Ústavy, jak známo, vyrábíme přímo na běžícím pásu a neboť základní zákon země nezdá se důležitý, mějme za důsledek, že zákony důležité se nezdají vůbec. Senát náš je koncipován tak, že jeho funkce má být jen funkcí jakési pojistky. (Oprav- ci jazyka českého zavedli sice na mou věru ne příliš pěkné slovo „jistič“, ale u Senátu se nám pojistka jaksi udržela.) Tato „pojistka“ například schvaluje zákony země. Dosavadní neexistence Senátu tudíž značí, že všechny zákony, zástupci našeho svrchovaného lidu od vzniku státu přijaté, jsou de facto nelegální, neboť Senátem schváleny nebyly. Úsilí o budování právního státu prostředky právu ústavnímu neodpovídající jeví se tudíž právem podezřelé. Nutně vedou ke skepsi občanově a jeli skeptický tento Ústavou země specifikovaný zdroj veškeré státní moci, vede to ke společenskému stavu, jaký za dobrý považovat nemožno. Nezažili už jsme to? Je toto náš úděl? Čímpak jsme si ho zavinili? Svou nevůli k existenci Senátu vyjádřili taktéž naši komunisté, představitelé, ba pohrobci to systému, jenž označen zákonem za nelegální a zavržení hodný. Že více než přehršle z nich stala se vzornými kapitalisty, není teď důležité. Mnohem význačnější je, že myšlenku na Senát snaží se občanstvu devastovat výběrem svých kandidátů. Soudružka Švorcová například měla, podle mého názoru, za devótnost a pilnost své služby okupační moci nad touto zemí stát před soudem; bude-li sedět (díky voliči) v senátní škamně, mám to za nepoučenost velikou a potvrzení pravdy, že každý národ má takovou vládu, jakou si zaslouží. Jenže až do listopadu 1989 jsem se domníval, že jsme výjimka z tohoto pravidla a máme vládu, jakou si nezasloužíme a ani nezasluhujeme. Jiná soudružka nadhmotnostní (zase ti opravci jazyka českého), nominována touž silou duchovního podsvětí, pak přímo vysílá signál normalisační, který ke druhdy vyjádřené skepsi premiérově ladí až přenáramně náramně. S tím Senátem to nebeř vážně, milý voliči, je to jen taková další legracejako, rovněž tvým penízem daňovým vytvářené, české filmové umění. Jenže ono je to jinak. Konec konců, nakonec se vždy ukáže, že není tak důležité kdo vyhrál, ale jak kdo hrál. A pokud jde o tuhle hru na normální evropskou zemi, zemi lidí slušných a vzdělaných, hrát by měl zejména volič, a to bez ohledu na to, čemu je vystaven. Tudíž volit ty, kdož skýtají záruku slušnosti a vzdělanosti. Jen tak totiž Senát může být tím, čím má být, například opravdovou pojistkou, skýtající voliči záruku konce neustálých našich plicht, tvářících se jako politická řešení, ne-li jako politika nad jiné příkladná. Například tím, že vrátí milé Sněmovně naší její sice dobře zaplacenou, zato však značně fušerskou legislativní produkci. ©o© ©©© ©©© Postihlo-li někoho jméno v deminutivu, našli bychom asi mezi jeho předky kohosi, kdo býval spíše drobný, či křehký, ale pana Zajíčka se to netýkalo, neb to byl muž rozložitý a už při prvém pohledu bylo jasno, že taktéž nikdy nebyl postižen krticemi. Díky tomu sloužil u pražské policie. Bylo to totiž v době, kterou později politruk Adámek během politického vzdělávání poddůstojníků a mužstva (PŠM) nazýval hrůzovládou presidenta Masaryka. Tehdy totiž policie i četnictvo diskriminovali, jak už je to u kapitalistů zvykem, a policajtem se nemohl stát každý hejhula, tedy až někde od metru sedmdesát pět. (Táž pravidla ostatně tenkrát platila i pro Hradní stráž.) Pan Zajíček byl mohutný, nosil helmu a šavli, kteráž prostrčena v zimě skrze kapsu pláště. (V Hříšných lidech města pražského, kdež tu buržoasní policii pilně zkari- kovali, na detail se šavlí zapomenuli.) Pan Zajíček byl zejména ztělesněním zákona, práva, ba přímo spravedlnosti vyskytující se co deus ex machina z čistého nebe. Pamatuji jako dítko, že u restaurace U Fomousů (později tam bude štáb RG, pak sekretariát KSČ, pak agitační středisko a potom až do dneška už nic), tož pamatuji jako dítko, že k Fomousům přivezli led a z důvodů dnes už nejasných se kočí jal mlátit do koní. Jako útlocitná dítka jsme se jich hleděly zastat, ale dokud jsme se nestáhly z dosahu, i my slízly jednu opratěmi. Do této nepěkné situace vynořil se z ulice Na Dyrince na rohu vily (později obsazené Arthurem Londonem) mohutný pan Zajíček a zjednal naráz klid a pořádek. Dokonce zakázal kočímu odejet, pokutu uložil a majitele ledařství zavolal, aby jiného kočího poslal. Rád bych viděl, co by si v této situaci počala naše policie, městská či jiná, dnes. Zajisté, většinou postrádají proporcí pana Zajíčka, který brázdíval Hanspaulku, navíc vždy oholen a s blýskavou obuví. Patřil do té čtvrti a byl prostě náš policajt. V době zimní stihl zvonit na domovníky či majitele domů už před šestou ranní, by neopomenuli posypat chodník, a vůbec prováděl všelijaký ten kapitalistický útlak. Ani prachovky se tenkrát nesměly klepat z okna. Dnes jsou policajti ověšeni všelijakým nářadím dražším než šavle, tu vysílačka, tu DOKONČENÍ NA STR. 28 24 POLYGON 6/1996 [pageend26]LUDĚK FRÝBORT Dva fejetony Tvář a páteř Chápu, že běžím s křížkem a funus je už dosti vzdálen, ale přesto bych se pokusil vyjádřit k těm nedávným českým volbám. Nebo ani ne tak k nim, jako k některým odezvám na ně, publikovaným kromě jiného v tomto časopise. Vycedil jsem též něco potu, i když jen autorského, v zápase o českou pravicovou stranu jménem DEU a chtěl jsem se jí zastat, když všichni generálové vyslovují své pobitevní odsudky. Než s tím ale začnu, dovolím si poukázat na čtenářskou anketu, uspořádanou krajanským časopisem <Zpravodai>. Na otázku, koho by čte- náři-exulanti v Cechách volili, kdyby volit směli, vyslovila se téměř polovina respondentů pro DEU. Volič domorodý, jak známo, pouze z 2,8%. Je to rozdíl náramný, zarážející a o čemsi důtklivě vypovídající. S tímto výsledkem před očima se můžeme pustit do dalšího rozboru. Ochotně uznávám, že ani ne tak argumentace řečené strany jako její podání bylo mnohdy poněkud amatérské. V posledních předvolebních fázích se její stratégové zřetelně dostali do rozpoložení jako praotec Noe, když viděl, že potopa stoupá a jemu chybějí hřebíky. V obavě, že „teď nebo nikdy" se dopouštěli křečovitosti. Pokus spustit stejný křik jako ti ostatní nebyl příliš šťastný, protože rozmýšlivý volič čekal od jediné své vskutku nepostkomunistické strany cosi jiného: klid, gentlemanský odstup, možná trochu jemného vtipu. Nedám příliš na hesla, ale to „Nejen prosperita, ale i..." bylo dost neobratné. Vzbuzovalo dojem přiznání, že co do té prosperity nemáme mnoho co říci, jelikož veškeré vavříny náležejí panu Klausovi. Navrhoval bych heslo jiné - jakápak prosperita, prokristapána? Též na adresu vedoucích osob, máte pravdu, pane Hulíku, by bylo možno vyslovit tu či onu kritiku. Něco se zbabralo. Mohlo to být lepší; otázka teď zní, o kolik. Na rozdíl od četných jiných bych soudil, že asi ne o moc. Taktika je důležitá věc, ale sama výsledek nedělá. Kdyby se DEU bývala všech svých chyb vyvarovala, mohla dojít toho úspěchu, že by přestoupila tři procenta a dostala své penízky zpátky. Výsledku ještě o procento lepšího mohla dosáhnout, kdyby neexistovala odrazující pětiprocentní klauzule. Víc ne, nic si nenamlouvejme. Tři až čtyři procenta, to je za daného stavu věcí rezervoár, v němž se nachází český volič kritický, přemýšlivý, na sliby nedující, sama sebe nešálící, sametový šlojíř prohlédnuvší, způsobu ne jenom verbálně pravicového. Jinak by totiž bylo nepochopitelné, že taktické chyby vedly u domácího voliče k téměř absolutní ztrátě zájmu, kdežto exulantům nevadily. Při vší kritice doporučuji každému, aby si našel a přečetl volební program DEU. Byl rozumný, střízlivý, věcný, nesloužící jen jako papír k podpálení pod volebním gulášem. Nesliboval lehoučké vyřešení všech myslitelných problémů, nýbrž se neskrýval s tím, že vyčištění komunistického chlívku bude věc klopotná a že bude vyžudovat sebezapření a obětí. Lišil se tím vysoce od nereálných programů stran jiných, stanovivších si zásadu „modré z nebe a ještě kousek navrch". Měl jen tu chybu, že to svou pravdivosti prohrál. Neboť jelikož k pětiprocentnímu úspěchu svrchu zmíněný rezervoár nestačil, bývalo by nutno načepovat další vrstvy voličstva. To se v demokratických zemích dělává, ale v Čechách by za to bylo nutno zaplatit vysokou cenu: popření sebe sama. Cením si DEU, že k takovému kroku nesáhla. Bývalo by stačilo takticky využít známých bolestí českého člověka. Důchodci! Máte malé příjmy? Volte nás, my vám je (nejmíň) zdvojnásobíme! jak? Pobereme nezasloužené miliony jiným (mafiím, privatizačním podvodníkům, bolševikům) a rozdáme mezi vás! Mladí rodiče! Bydlíte na dvaceti čtverečních metrech s hádavou tchýní, rozvedenou švagrovou a jejími dvěma haranty? Volte nás, my pro vás obstaráme byty! Jak? Vyházíme z bytů komunisty a přidělíme je vám! Zřídíme extra vysokou daň pro bývalé papaláše a z jejího výtěžku zahájíme grandiózní bytovou výstavbu! Vsadil bych se, že v takovém případě by přehnaný antikomunismus nikoho ne- odpuzoval (leda ten zanedbatelný tříprocentní rezervoár), nýbrž vedl k netušeným metám. Představa spravedlivosti, která komusi cosi vezme a mně přidělí, je sice hluboce levicová, ale v zemích českých odedávna velmi přitažlivá. Kdyby se k tomu ještě přidalo - mnohými vřele doporučované - zlobné hřímání proti Sudeťákům a vůbec Němcům, nějaký ten postranní švih směrem k Cikánům, ohrnutí nosu nad exilem, slib snadného a rychlého vypořádání s kriminalitou, kyprá ošatka životních jistot... ale nebudu vypočítávat všechny vějičky, na něž lze dnešního nezkušeného českého voliče nachytat. Jisto je, že pak, ano, pak by se pan Klaus mohl začít třást. Zbývá zodpovědět otázku, k čemu by taková DEU byla ještě dobrá. Pokud jde o mne, své srdce bych jí nejspíš nezadal. Slibovač- ných, všemi druhy postkomunistických mastí mazaných partají mají Čechy dostatek, netřeba k nim ještě jednu přidávat. Tvář a páteř je možno si zachovat, bezpáteřních časů má za sebou Království české dost a nesloužily mu ke cti ani k prospěchu. Cenou za to je poměrně úzký kruh příznivců. To je sice skutečnost dosti truchlivá, ale je třeba ji znát. Smířit se s ní už tolik třeba není. Mýlili jsme se, pravda, v mnohém; nejvíc ale v tom, že jsme předpokládali větší ocenění pevné páteře. Víc lidí, kteří si nejen berou do huby Masaryka, ale mohli by se mu i podívat do očí. Já vím, je dost neskromné říkat, že ne program DEU byl špatný, nýbrž obecné mínění že mu nedorostlo. Jenže on český postkomunistický občan zatím ledačemu ne- dorostl. Pohledem z exilového odstupu je to zvlášť dobře vidět. Omyl za omylem se vynořuje, ano, doufali jsme, že řešení vyjde z jedněch voleb, z jedné vody načisto, že přijde DEU, dupne si a všechno se změní. Jenže se ukázalo, že jde o záležitost dlouhodobou a s výsledkem nejistým. Proces, který bude jen zvolna dozrávat a prosazovat se, jak čas poplyne a nebude se dít nic. Obávám se, aby teď nedošlo k omylu dalšímu - prohráli jsme, sbalíme to. Ne. Česká politika bude ještě jako sůl potřebovat sílu s tváří a páteří. Sílu nenamočenou nejen v komunismu, ale ani v post komunismu. Buďsi si zatím nevelkou; však čas ukáže, čeho je třeba, až se opotřebují vějičky jedné postkomunistické strany po druhé. To ještě ovšem může nějaké to volební období trvat a je jistě škoda času tak ztraceného; ale dějiny nemívají sklon vykládat své karty rychle. Zatím by bylo velmi neprozřetelné se honem odvracet příhodnějším směrem, hledat, s kterou stranou bychom si mohli okusit slavného pocitu vítězství a která z nich je nejpřijatelnější zlo. Byť si ony •JAN KRISTOrORI POLYGON 6/1996 25 [pageend27]strany malovaly do štítu pravicovost, tržnost, Evropu a jiné pěkné věci; jsou to strany lehkých slibů i lehkých zásad, strany pružné páteře a tváří zakrytých, soudnému člověku podezřelé. V jedné věci bych s panem Hulíkem nesouhlasil: nehádal bych, že si pan Klaus nyní trhá knír žalosti nad tím, že českému exilu bylo zabráněno odevzdat své hlasy v domácích volbách. Řekl bych naopak, že si náramně pochvaluje tu indiánskou lest, jíž byla nezanedbatelná procenta zkušených a stěží ošálitelných voličů vyřazena ze soutěže. S prognostickým kolegou Zemanem už se nakonec nějak srovná, i když nerad; ale nějakých dvěstě tisíc hlasů z exilu, z toho polovina pro DEU... ach ouvej. Věru, nedomnívám se, že mi bude brzy doručen volební lístek. Nemoc šíleného sýra Podařilo se mi onehdy koupit kus moc pěkné hovězí pečeně, a k tomu ještě lacino; tak levné hovězí nebývalo ani před tím dávným časem, když jsem do Německa přitekl. Inu, máme teď ty šílené krávy, lidé se pečínky bojí a tak je levně k mání. Ptal jsem se prodavačky, jestli také není nějaká nemoc šíleného sejra, ale holka se smála, dosud prý ne. Ale snad se jí ještě dočkáme. Budu pak chodit a vybírat si, tadyhle kus gruyère, tamhle pěkně uleželý appenzellský, pláteček provolone, gorgonzolu... měl to Bůh obzvlášť šťastnou ruku, když stvořil sýr, ledaže je to pochoutka poněkud nákladná. Ale taková nemoc by to spravila. Což nakonec není tak dočista směšné. Stačil by nějaký vědec - přinejhorším teolog - který by poukázal na možnost, že se příslušné breberky dostaly u těch bláznivých krav do mléka; z mléka se dělá sýr, no a... Ano, prosím, ovšem, ještě není nic jistého. Ještě není s konečnou platností potvrzeno, že lze po požití kousku ementálu zaklepat obuví; bude třeba vykonat vědecká bádání, dlouhodobá pozorování a experimenty, vyhotovit zprávy, posudky a expertizy, což potrvá nějaký čas, ale do té doby se doporučuje být opatrný, jelikož nebezpečí sice není prokázané, ale není ani vyloučené. Kdo chceš zůstat zdráv, živ se... pámbuví čím. Už pomalu není nic, z čeho by nekoukala zhouba. Ale když já mám sýr tak hrozně rád. Ať jsem zatracen, ale odvážím se kvůli němu rizika. Jen bych rád věděl, jak je vysoká jeho pravděpodobnost. Asi jako přejití ulice v Praze? Jako že se nachomejtnu do cesty splašenému koni? Ze mě v Tatrách sežere medvěd? Ze se stanu obětí sopečného výbuchu? Nebo že nastane srážka s kometou, nové vrásnění povrchu zemského či soudný den ? Lidský tvor je totiž vystaven rizikům všelijakým a záleží na jejich míře, má-li se z nich zbláznit nebo ne. Jenže tohle je právě to, o čem sdělovací prostředky zásadně nemluví. Napovídají toho na nůše, ale nakonec jsme ze všeho spíš hloupější než předtím. Kolik lidí už zahynulo po hovězím? Kde? Jaký je poměr toho nebezpečí, přepočítaný na kilo hovězí kýty? Nikdo neví, nikdo nepoví. Nebezpečné je všechno, co není vyloučené; a vyloučené není na tom Božím světě nic. Bojte se, lidé; to stačí. Nu, jak komu. Nechci dělat advokáta bezstarostnosti, ale potřebuji poněkud jistější údaj, než se před něčím začnu třást strachy. Neboť už začínám být dost otrlý k různým nebezpečenstvím. Přišel jsem takhle z lesa s hubou modrou od borůvek a tumáš: dozvěděl jsem se z tisku, že ani sběr borůvek není bez smrtelného rizika. Jest jakýsi cizopasník, který bydlí v útrobách lišky; lišce nevadí, ale když řečený živočich se v lese vykálí na borůvku, já pak přijdu a slupnu ji, dostanou se mi cizopasníci do jater, rozmnoží se tam, vyoperovat to nejde a nakonec zahynu v strašných bolestech. V hrůze jsem mazal k přítelkyni zvěrolékařce, aby mi o tom pověděla něco bližšího. Ano, ano, kývala hlavou ona vědkyně, je to cizopasný červ a nazývá se... Zadrž, dívko; nejsem zvědavý na latinu, nýbrž chci vědět, jakou míru rizika podstupuji. Vědkyně znejistěla; že prý se musí podívat. Nu, podívala se. Za posledních padesát let prý se onemocnění ličším červem vyskytlo na zeměkouli dvacetkrát. S ulehčením jsem se odebral zpět do lesa. Když už jsem takový hazardér, že v Praze používám přechodu pro chodce... Též ze sběru hub se šklebí zubatá, když jsme v tom lese. Nebo je to aspoň v Německu rozšířená obava. Na les spadly nějaké ty černobýlské zplodiny a houby jsou ozářené. Nu, tady nemusím běhat k žádným znalcům; jsem jím z titulu svého povolání ve skromné míře sám. Vyhledal jsem si příslušný údaj... a nástojte. Abych obdržel první, celkem ještě neškodné příznaky ozáření, musel bych pohltit na 1000 tun hříbků. Nebo 2500 tun žampionů. Tož, takové jsou to strachy. Ale co takhle doma? Nebezpečí, číhající u domácího krbu? Hrozné věci se píší: magnetické záření prý vychází z trouby mikro- vlnky a kromě ní i ze všech jiných spotřebičů; věz, že kdo máš na nočním stolku stát elektrický budík, vystavuješ se nebezpečnému působení jeho magnetického pole. I zde se mi nakonec dostalo přesného údaje: zapnu-li si veškeré své domácí spotřebiče, dosáhne jejich magnetické vyzařování hodnoty, která se rovná jedné dvousetině přirozeného zemského magnetismu, po němž si všichni šlapeme, chutná nám jíst a fousy nám rostou. Tak vám nevím: mám vyhodit ten budík nebo ne? Běhával jsem ve svém úřadě kvůli zhubnutí do schodů pěšky. Bylo toho dvanáct pater, to už je nějakého běhání. V sedmém poschodí jsem míjel názorový plakát, dokládající vědecky, proč a jak v nejbližší době dojde k poklesu teploty v atmosféře a v důsledku toho k rozsáhlému zalednění, z něhož budou vyňaty snad jen rovníkové krajiny. Vinu na té katastrofě bude nést člověk sám svou nepéčí o životní prostředí. Plakát po nějakém roce zmizel, byv vystřídán plakátem jiným, dovozujícím tentokrát, rovněž vědecky, kterak pro týž hřích lidstva dojde co nevidět k oteplení atmosféry, v důsledku toho k roztáni antarktických i jiných ledovců a k zaplavení Evropy do výše Eiffelovky. Obava z té pohromy je dodnes velmi aktuální a vydává se mnoho miliard na její odvrácení. A ne že by člověku bylo dovoleno nakládat hříšně se svým životním prostředím; ale jde o míru. Kdybychom se samou starostí roztrhali, nedosáhneme mnoho, jelikož člověkem zaviněný objem plynů, působících ve smyslu řečených obav, činí jen asi 4% z celkového množství. K tomu ještě pocházejí v naprosté většině z třetího světa, kolem něhož jest obyčejem chodit po špičkách a hříchy nepřipomínat. O zbylých 96% se postarají především sopky. Sopka Erebus v Antarktidě má ještě k tomu složení svých plynů takové, že způsobuje rozklad ozonové vrstvy a tím i proslulou ozonovou díru, k níž svými hříchy už přidáváme jen nemnoho. Proto se ozonová díra šíří a smršťuje nad jižním zemským pólem podle toho, jak divoce zrovna vyvádí ta sopka. Nevím. Třeba jsou i údaje jiné, je ale pozoruhodné, jak lidstvo a především jeho sdělovací prostředky dávají přednost těm, které nejšťavnatěji ohlašují katastrofy, zhoubu a smrt. Jako už od dob starozákonních docházejí sluchu po výtce jen proroci chmurní, slibující oheň, síru a hněv Hospodinův. Prorok, oznamující Hospodina laskavějšího, by byl pokládán za troubu. Snad je to týž efekt, pro nějž lidstvo tak rádo navštěvuje katastrofické filmy. A ještě všelijakých oblíbených obav a strachů, ale už nechám jejich vypočítávání. Ne že by byly zcela neopodstatněné. Ne že by zde jistá rizika nebyla. A ne že by člověk svým zacházením s přírodou mnohé hrozbě nepomáhal. Také ne, že by určitá míra přehánění nebyla svým způsobem užitečná; aspoň nás vyruší z tisícileté bezmyšlenkovitosti vůči našemu životnímu prostředí. Ale jenom, prosil bych, určitá míra. Co je nad ni, je panika, která nakonec může mít výsledky zrovna opačné. Jako když děti na dvorku pořád křičí - pomóóóc! Člověk vykoukne z okna, nic se neděje... ach, vlezte mi na záda, haranti. Je nebezpečí veliké, nebezpečí přesahující samu nemoc šíleného sýra: že až jednou bude opravdu proč křičet pomóóóc, nikdo se neozve. ■ 26 POLYGON 6/1996 [pageend28]Poznáváme svět TAIWAN Každý správný našinec se při cestování snaží získat co nejlevnější letenku. Nejsem výjimkou a pokaždé mě překvapí, kolik malých a ještě menších aerolinek se prohání oblohou a kam všude se s nimi můžete podívat. Například do takové Kanady létají nejen KLM, Qantasové, Air Pacific a ostatní veliké společnosti, ale i Mandarin Airlines, patřící malinkému Taiwanu. Dovezou vás do Vancouveru nejmíň o dvě stovky dolarů levněji než všechny ostatní a mají jedinou podmínku: že se aspoň na chviličku zastavíte v Taipei a rozhlédnete se po Taiwanu. Proč ne? Rádi. Je to zajímavá zemička. Taiwan, jak vám bez zaváhání potvrdí každý soudruh v dosud rudé Číně, je nedělitelnou součástí - provincií - Veliké Číny. Kupodivu stejný názor uslyšíte z oficiálních míst v hlavním městě Taiwanu Taipei. Rozdíl je jenom v tom, že se nemohou dohodnout, kdo by té Veliké Spojené Číně měl vládnout. Subtropický ostrůvek okupovali celých 50 let Japonci a když druhou světovou válku společně s Hitlerem prohráli, museli ostrov vyklidit coby území Číny. Jenomže hned v roce 1949 se Číny zmocnili komunisté v čele s velikým Maem a nekomunistický generál Čankajšek se se svými věrnými uchýlil na Taiwan. Čankajškovo demokratické vládnutí se brzy ukázalo mnohem lepším než vládnutí soudruha Maa. Dnes jsou oba vůdcové už dávno nabalzamovaní, ale status quo trvá: zatímco Číňané na pevnině stále mizerně živoří pod komunistickou vládou, Taiwanci se těší na asijské poměry nevídanému životnímu standardu. Čína posílá na Taiwan nadávky a čas od času i střely z kanónů, Taiwan odpovídá blábolem o tom, že se jednou jeho lid vrátí do rodné Číny, až tam bude svoboda a demokracie. Klasická exilová situace: Číňané závidí Taiwancům jejich životní úroveň a upřímně je nenávidí, zatímco Taiwanci naivně rozevírají náruč k obejmutí, v očích slzy dojetí. Navštívit Taiwan poté, když jste viděli Čínu, je šok, ale obráceně je to asi šok ještě větší. Je to názorná ukázka, co ze stejných lidí může udělat rozdílné politické zřízení. Ačkoliv rodní bratři, Taiwanci se chovají asi o tisíc procent kulturněji než Číňané. Je jich také jako much, ale dbají na čistotu tisíckrát víc. Hlavně však nejsou na sebe sprostí, nevjedou si do vlasů při sebemenší příležitosti. Lekci o rozdílech v přístupu k čistotě jsme dostali hned první den v tai- peiském autobusu. O několik sedaček před námi seděl starý chrchlavý děda. Pokaždé, když se bohatýrsky nadechl k odkašlání, udělalo se mi mírně nevolno, neboť jsem ještě měla v dobré paměti, co činí v podobné situaci Číňané - prostě odplivnou na zem, třeba sousedovi vedle nohy a chrchel ještě rozmáznou. Nesměle jsem při vystupování pohlédla na podlahu před staříkem, a hele: čisto. Taiwanský děda svíral v ruce papírový kelímek od Coca Coly a používal ho jako plivátko. Po takovém prožitku se člověk rád pokloní výchovnému vlivu nebožtíka Čankajška. Proslulý generál je na Taiwanu uctíván opravdu kultovně. Jestli Taiwánci v něčem nezapřou svůj čínský původ, pak je to záliba v monumentálnosti a bombastičnosti. Každý správný turista v Taipei samozřejmě nejdřív zamíří k pomníku padlých bojovníků za lepší příští Taiwanu. Pompézní budova v obrovském parku, operetní střídání stráží, nekonečná galerie taiwanských kanonýrů Jabůrků s popisem, jak padli, stovky obrazů a fotografií velkého vojevůdce se Šemíkem i bez Šemíka. A jako kdyby to nestačilo, o kus dále stojí Čankajškovo mauzoleum, stejně honosné a stejně ošklivé. Kromě portrétů se tam navíc můžete obdivovat spodnímu prádlu a státníkovým fuseklím. Když už tak líčím, co se mi na Taiwanu vůbec nelíbilo, dovolte mi malinko odbočit a svěřit váženému čtenáři, že miluji pejsky a mám doma krásnou bělounkou čubičku maltézačku. Když má štěňátka, nespím obvykle obavami, zda se mi pro ně podaří najít vhodný domov. Při poslední radostné události se mi přihlásili dva mladí lidé, údajně studenti. Žili sice v Austrálii, ale pocházeli z Taiwanu a pro štěně si přijeli v nejnovějším sportovním auťáku. Nelíbilo se mi jejich chování - jeden pozná, kdo má ke zvířatům vztah a kdo nikoliv - a proto jsem se rozhodla pro úhybnou taktiku. Ačkoliv si štěně chtěli odvézt hned, odmítla jsem s poukazem, že ještě musí dostat injekce a aby přišli zítra. Bylo otřesné horko a když „studenti“ při odjezdu otevřeli dveře vozu, vykutálelo se z něj jiné malé štěně, polomrtvé vedrem. Rázem bylo jasno: povedení Taiwánci si přivydělávají prodejem psů. Stačí v Austrálii koupit za čtyři stovky štěňátko, poslat ho letadlem na Taiwan a v Taipei v obchodě s pejsky se prodá za 2000 dolarů. Viděli jsme v Taipei takový obchod - obraz bídy a utrpení. Ještě horší je pohled na psy, potulující se po taipei- ských ulicích, hladové. POLYGON 6/1996 27 [pageend29]prašivé, okopávané. Můžete mě prohlásit za rasistku, ale žádnému šikmoočákovi své štěně nedám. Přestaňme se teď zabývat nechutnostmi a sdělme turistovi, co jej čeká na Taiwanu pěkného. V první řadě jsou to buddhistické chrámy - lidičky, něco tak krásného se v celém světě nevidí. Umělečtí kameníci a řez- báři se tady vyřádili - dřevo a kámen jsou zpracovány s neuvěřitelnou uměleckou dokonalostí. Žasli jsme několik hodin nad řezbami Lungshang templu a když jsme si mysleli, že nás už nemůže v tomhle oboru nic překvapit, narazili jsme na chrám ještě krásnější a ještě nazdobenější. Taiwan je maličký, nemá moc toho, co by se dalo nazvat divokou přírodou, přesto je zde ale spousta krásných míst v horách, kde se dá chodit a dýchat čerstvý vzduch. Snad nejhezčí z nich je Taro- ko kanón. Bu- dou-li vám nabízet autokarovou túru, odmítněte, soukromě to pořídíte daleko levněji a uvidíte víc. Především budete muset přenocovat v Hua- lienu, kam pojedete vláčkem, který zřejmě pamatuje japonskou okupaci Tai- wanu. Ve vlaku jsou opěrát- ka na nohy, voda i záchod, ale na všem už je vidět, že okupace skončila před 50 lety. V okolí Hualienu a Taroko Gorge se doluje mramor a v obchodech tam mají ty nejkrásnější věci z mramoru, jaké lze kde na světě vidět. Masivní vázy až jeden a půl metru vysoké, jemné ornamenty, vytesávané do ušlechtilého kamene se zručností víc než řemeslnou, průsvitné poháry a mísy, prostě krása, nad kterou srdce plesá a oči přecházejí. To vše ke koupi za poměrně směšné částky. Za pár dolarů jsme zakoupili buclatou vázičku ze světlezeleného mramoru, pretkávaného nitkami růžové a černé barvy, vše naleštěno do vysokého lesku. Měli jsme chuť koupit víc, ale uznali jsme, že tahat po taiwanských horách na zádech tak těžkou zátěž by nebylo moudré. Taroko je hluboká průrva ve skalách, které Pán Bůh stvořil z mramoru, dole teče divoká řeka a vodou chlazené balvany se v paprscích slunce bělostně blyští. Hned na začátku kaňonu sedí, zasazena do skály jako drahokam, malá buddhistická modlitebna zvaná Eternal Springs - Věčné prameny. V době dešťů se kolem ní valí z vrcholků hor mohutné vodopády. Před templem neseděli buddhističtí mnichové, ale starý děda, stoprocentně bílé kůže, a četl anglické noviny. Švýcar, misionář, naložil nás do auta a odvezl do hor, kde ve vesnici Tiensiang obhospodařuje katolický kostelíček. S Buddhou na protější skále udržuje styky velice přátelské. Součástí katolické misie je turistická noclehárna, všichni návštěvníci míří tím směrem a místní obyvatelé plně oceňují finanční přínos, který pro ně tento turistický ruch znamená. Turisté se v Tien- siangu drží i proto, že místo nabízí nejen jedinečné možnosti horských vycházek, ale dole u řeky ze skal tryskají nádherné horké minerální prameny. Můžete se tu vyvalovat a léčit přerůzné neduhy zcela zdarma jak dlouho chcete a vydržíte. Když pak touha po civilizaci převládne, nasednete do autobusu a jedete napříč Taiwanern horskou cestou přes Fengyuan do Taipei. Šest hodin se autobus šplhá po kopcích přes 3000 m vysokých, silnice vykutaná nad srázy až 200 m hlubokými, všude úchvatné výhledy do krajiny a cesta vroubena stánky, v nichž domorodci prodávají jablka a pomeranče. Hle, maličký Taiwan, kdo by tu čekal tolik krásy? Sledovali jsme s napětím nedávné období voleb na Taiwanu. Čínští soudruzi z Pekingu se opět dali slyšet, jak ústně vyhrožováním, tak i kanóny, a přesvědčovali svět i Taiwance, že jediná správná politická a ekonomická víra je komunismus. Přesto si Taiwanci zachovali zdravý rozum a zvolili nesocialistického prezidenta, čímž zase na nějaký čásek zachránili svoje lidské svobody i vysokou životní úroveň. Taiwanci se prostě z historie dokázali poučit. Škoda, že totéž neplatí pro některé země střední i východní Evropy, kde do komunistického chomoutu lidé opět dobrovolně vstrčili krk. MARCELA ČECHOVÁ Fotografie M. Čechové: • Buddhistický stánek v Tienhshiang • Taipei: sloupy chrámu jsou vysekány do kamene trojrozměrným zdobením. ■ DOKONČENÍ »SLOUPKŮ« JANA BENEŠE pouta, pokud mohu pozorovat, tak hladce oholeni jen někdy, o blýskavosti obuvi se snad raději nezmiňovat. (Zejména neláskavé se uniformování - myslím - zachovalo k policistkám.) Nevím však o jediném místě v této zemi, kde by měli „svého“ policajta a kde by panoval pocit, že se na něj mohou spolehnout, tak jako zajisté se mohl pan Zajíček spolehnout na svou čtvrť. Nevím také o tom, že by byli vždy tam, kde je jich zapotřebí a objevovali se co deus ex machina. Neustále sice hledíme i hledáme vzory u vyspělých zemí, třebaže říkat fungujících zemí bylo by vhodnější, ale nějak nám ušlo, že i ta vyspělá Amerika přišla na to, že má-li být vztah občanstva k policii vztahem důvěry, je zapotřebí pěších patrol a místních „našich“ policistů, kteří svou pouhou přítomností provádějí preventivní službu zákonu. A nejen ve městech. Nespíce jsou malá šumavská obec, kam jsme bývali vyváženi „na letní byt“, a nebylo dne, aby se tam neobjevil četník na kole. Stalo se, že tam jednoho pantátu trefil Boží posel, a byl tu četník, který věděl, co učinit. Jakpak se to jen stalo, že namísto pánů Zajíčků, případně četníků na kolech, máme jen jakési uniformovance, kteří občas, velice občas, profrčí kolem nás v autu? A konečně, co bylo učiněno od té doby, co i u nás pravda a láska zvítězily nad zlobou a nenávistí k tomu, aby se muži jako pan Zajíček anebo onen neznámý četník na kole stali opět součástí naší komunity a naší spokojenosti? ■ 28 POLYGON 6/1996 [pageend30]TÜRKAN - to je křestní jméno; příjmení je pro nás těžko vyslovitelné: Buyukmimilli. Mohla by cestovat s tureckým, iráckým, iránským, syrským nebo dokonce s německým pasem. Stát >Kurdistan< na mapě nenajdete. Dokonce i Kurdové sami mezi sebou jsou skoro cizinci. Záleží na místě, kde se narodili a ještě více na tom, kde právě žijí. Možná, Že jediné, co je spojuje, je to, že všude jsou nežádoucí, mnohde jen trpěni a často pronásledováni. Provinili se tím, že jsou Kurdové. Mezinárodní veřejnost se zabývá zvláště problémem tureckých Kurdů. Vysvětlení je trochu divné. V Turecku je totiž demokracie, novináři tam mohou navštívit věznice, mluvit s vězni, dokonce tam mohou televizní týmy natáčet. V lidské povaze je soucit s trpícím, utlačovaným. Ve vězení na tom nikde na světě nikdo není dobře a tak žurnalisté jsou často proti věznitelům a tím bývá státní hierarchie. Sympatie veřejnosti by měl mít jen politický vězeň a jistě ne zloděj nebo vrah. Ale jak se zavře vězeňská brána, tak skoro každý vězeň se hlásí k tomu, že byl odsouzen z politických důvodů. Za špatnost se přece mnozí stydí. Takovou smíšeninou mezi tím politickým a odsouzeníhodným je terorismus. Někde je terorismus vynášen do nebe, bojuje za něco posvátného. Casto je to tak, že bojem za mou osobní svobodu má být potlačena svoboda toho druhého. Demokracie se terorem neprosazuje. Boj za svobodu, terorismus a také touha moci někde na světě klidně žít, to vše hrálo u Türkan velkou roli. Kolem byla rovina, malá políčka, rozsáhlé louky a to vše bylo obklopeno rozsáhlými lesy. Hory v dálce mívaly celý rok zasněžené vrcholky. Pro někoho je to idyla, ale v takových místech se žije vždy bídně. Je a není to domov pro ty, kteří tam bydlí. Nad nimi vládne cizí státní hierarchie. Kurdové žijí v mnoha zemích, spojuje je společná historie, společná kultura, ale mají různá náboženství a málokde jsou jednotní. V každé zemi, kde se zdržují, mají různé osudy, v žádné - mimo v Německu - nežijí ve svobodě. Nikdy nebyli náležitě spočítáni, jejich počet se odhaduje na 15 až 25 milionů. V Německu jich žije legálně asi pět set tisíc, nelegálně mnohem více, v Turecku, kde je asi 70 milionů obyvatel, je Kurdů asi 20% a přitom se udávají Kurdové a „národ v horách“ - to jsou také Kurdové, a mimo to se zde nacházejí asi dva miliony uprchlíků z okolních zemí, kde je jejich pronásledování nesrovnatelně horší. Kolem pěti milionů jich najdeme v Iránu, Irák udává 3 miliony, něco přes milion je v Sýrii a pár set tisíc v bývalém Sovětském svazu. Asi se v tom nevyznáte a ti Kurdové také ne. Kde se stýkají dva národy, tam dochází skoro vždy k národnostním třenicím. Jen nejvyspělejší národy dovedou tyto problémy řešit mírovou cestou, ale i tam často zůstává určité napětí. To není nic nového, často se nesnášejí ani dva sousedé a jsou stejné národnosti a stejného náboženství a dokonce žijí ve stejném státě. Z toho Kurdi mnoho postrádají; ten, který žije v Turecku, si se syrským Kurdem skoro nerozumí. Odsuzovat nebo vynášet někoho z titulu nějaké národnostní příslušnosti je nesmysl. Všude se najdou dobří lidé a všude také darebáci. Je zajímavé, že kurdské poslance najdeme jen v tureckém parlamentě, v Iránu se nesmí ozvat a Sadam Husein s nimi dovede zatočit třeba napalmem nebo plynem, který rozleptá plíce. Když už je řeč o těch iránských Kurdech, tak by se dalo připomenout, že v Německu právě probíhá proces s komandem, které na příkaz vlády přijelo z Persie, tedy z dnešního Iránu, a v jedné restauraci v několika málo vteřinách zlikvidovalo čtyři vedoucí kurdské opoziční činitele. Demokracie po iránsku. V dědince, kde žila Türkan, nebyl konec světa. Jedna cesta vedla z údolí a prošla mezi chatrčemi a ztrácela se někde k dalším údolím. Za dobrého počasí byla sjízdná. Pět okolních dědinek mělo jakýsi úřad v té největší z nich, a tam byla také škola. Před padesáti lety se takové škole v Cechách říkalo jednotřídka. Podle stáří žáků měla několik oddělení a kantor musel být umělec, aby to vše zvládl a naučil tomu nejzákladnějšímu - číst, psát a počítat. U těch inteligentních měl úspěch, mnozí však i po absolvování takové školy zůstali negramotní. Türkan to myslelo dobře a to jí později umožnilo kontakt se světem. Život plynul jednotvárně, nějaké doklady nebyly nutné - až když se například někdo měl ženit nebo vdávat. Úřad pak vystavil nějaké papíry a tam se také uvedlo datum narození. U dívek ten „odhad“ býval v jejich prospěch, uvádělo se, že jsou mladší, protože stará by byla „neprodejná“. Türkan byla celkem hezká, inteligentní, silná a pracovitá a tak otci vynesla slušný počet koz a ovcí a spokojenost byla na obou stranách. Manžel byl hodný, nebil ji, měl dokonce řemeslo a trochu vydělával. Malá rodinka měla svůj „dům“. Byla to prostorná místnost, kterou bychom označili jako „obývací kuchyň a ložnici v jednom“. Vybaveno kamny, stolem, lavicí a širokou postelí. V zimě bylo vytápění zajištěno spojením se stájí, kde byly ovce a kozy. Vodu dodával blízký potůček. Ochránci životního prostředí by se asi zeptali na výsledek bakteriologického a chemického vyšetření. Závadnost a nezávadnost se poznala po chuti a po čichu. Velkou výhodou bylo, že v dědince byl zaveden elektrický proud a když vedení fungovalo, tak to bylo prima, mohlo se v chatrči svítit a hrálo rádio. Dokonce se dalo vařit na vařiči. Domácnost měla také slušné vybavení: lopatu, rýč, krompáč, sekeru, dokonce i malý vozík a zapomněl jsem na srp a kosu. Velkou hodnotu mělo jízdní kolo. Mladý muž na něm jezdíval do městečka a pracoval tam jako svářeč - když bylo co svářet. V zimě však bývala cesta zavátá a práce bylo málo a tak se musel utáhnout opasek. Dalo by se to líčit jako vesnická idyla. K tomu patří také dítě, a to přišlo také. Tak co scházelo? Kontakt se sousedy byl a dokonce i se světem, ten obstarávalo rádio. Aby si někdo nemyslel, že tam byl tedy úplný komfort, tak to tedy v našem chápání ne. Například umyvadlem byl starý kbelík Z umělé hmoty a WC se nekonalo. V zimě se ta potřeba odbyla ve stáji a ovce nic neprozradily, v létě to bylo spojeno s klidným pozorováním okolních hor. Soused nerušil, měl stejnou potřebu. Monotonně plynul den za dnem, neklid přicházel jen z toho rádia, kde nějaká stanice přinášela různé zprávy. Chceme svobodný stát, máme právo na Kurdistan, je nás víc než dvacet milionů. Úřady, které nám zde vládnou, jsou naši nepřátelé. Proti těm, kteří nás utlačují, musíme bojovat, především proti Turkům. Neklid se šíří vždy lehce a rychle, je jím zachvácena celá východní část Turecka. Chudý horský kraj je ideální půdou pro ideologii závisti a nenávisti, obojí je spojeno s „proletáři světa spojte se“. Komunistická ideologie. Řízení převzal vůdce militantní kurdské komunistické strany, 47letý Abdullah Öcalan. Zformoval kolem sebe několik tisíc fanatiků. Čím hůře se žije utlačeným, tím lépe se daří práce těm, kteří umí slibovat. Třídní boj chudých proti bohatým se spojí s národnostním šovinismem. Tím je ta směs pak výbušnější. Na osud těch Kurdů, co žijí v Německu, má vliv mnoho těžko pochopitelných okolností. Irák s Iránem vedly proti sobě dlouho krutou válku. Ani dnes se neobjímají. Ale nemusí přímo válčit, stačí, když vyzbrojí Kurdy v té druhé zemi a ta se revanžuje stejným způsobem. A jak Irán, tak Irák se nemilují s Tureckem, takže obě tyto země nejenže vyzbrojují turecké Kurdy, ale poskytují také kurdským teroristům ochotně úkryt. Následují nájezdy ze země do země, v celém prostoru je neklid. Teror je zvláště těžko postižitelný v zemích, kde je slabá, i když ne ideální forma demokracie. Diktátorské režimy si s tím vědí lehčeji rady. Soudit a dávat do vězení, to je drahé, zdlouhavé, jednodušší a levnější je prostě věšet. Ti ve vězení si mohou pak ještě stěžovat, ti popravení mlčí navždy. Za těchto okolností je pro mnohé Kurdy ideální zaslíbenou zemí Německo. Dlouho se šetří, aby se nashromáždila částka, za kterou „vládní úředník“ vystaví potřebný pas, dlouho se jedná, než se získá „pozvání“ k neexistujícím příbuzným, kteří Žijí v Německu, a nejvíce stojí banda, která celou cestu organizuje. Komu to vyjde, je šťastný, komu ne, ten zůstane někde cestou. Mnozí jsou rádi, když přežijí. Stížnost nebo udání se nevyplácí, to se pak přežije jen zřídka. O to, co našetřili, přijdou bez výjimky všichni. Ale konečně je zde zem, kde mohu svobodně dýchat a kde čeká slíbený blahobyt. Zbavili jsme se toho, že jeden den přišla teroristická skupina komunistické PKK a sebrala nám zásoby a odehnala naše stáda a druhý den nás vládní vojska trestala za podporu teroristů. A tak se to opakovalo nesčíslněkrát. To už nebyl život, nyní budeme mít klid. POLYGON 6/1996 29 [pageend31]Aby byl někomu udělen politický azyl, musí prokázat pronásledování. U Kurdů to jde celkem lehce, mimo Německo jsou pronásledováni všude. Pronásledováni jsou i v zemi, kde se narodili a kde chtějí lít v míru a pokoji a kde se plně zapojili i do veřejného Života. To je v Turecku - takoví demokratičtí Kurdové tam mají zastoupení v parlamentu, ale jsou pronásledováni víc jak kdokoli jiný, jsou na ně páchány atentáty, jsou považováni za kolaboranty jen proto, že nechtějí mít nic společného s komunistickou PKK. PKK-teroristé nechávají vybuchovat třaskavé nálože, v lázeňských městech zastrašují místní obyvatelstvo i lázeňské hosty, pokouší se ruinovat hospodářství. Nezřídka jsou postříleni cestující v autobusech, kteří asi nikdy toto násilí nepochopí, jsou zajímána rukojmí. Chtít klid a být demokratem znamená nesouhlasit s terorismem a takové lidi nemůže PKK potřebovat, to jsou zrádci. V Německu je skutečně klid a vysoká životní úroveň se nedá srovnat s životem v kamenném domečku. Je zajištěn slušný byt, otop, světlo, nikdo nehladoví. Kapesné je vyšší než byl doma výdělek. Je naděje, že přechodné povolení k pobytu se změní v trvalé. Snad se opatří i práce, i když v zemi s 10%ní nezaměstnaností vlastního obyvatelstva to není tak jednoduché. Ale těch pět set tisíc Kurdů je objeveno i zde nepřáteli Z vlastních řad. PKK, která je terorizovala doma, je objeví i zde. Mafie vydírá pravidelně příspěvky. Když nezaplatíš, uvidíš. V celém Německu hoří domy, kde jsou ubytováni „neposlušní“, hoří obchody, restaurace, cestovní kanceláře, peněžní ústavy, které jsou v majetku Turků a demokratických Kurdů. Německá policie se do toho příliš neplete. Vede se občanská válka na cizím území. Kurdka Türkan si přivydělává někde v domácnosti, občas vypomůže na zahradě, prostě - kde se dá. Její manžel neumí německy ani slovo a tak je využíván v mizerné práci a úměrně tomu placen. Kdo zaměstná toho, kdo neumí ani pozdravit? Jako moha- medán se naučil „Gruss Gott“. Kurdistan se nedá vybudovat a už jistě ne v Německu. Kontakt s národem se trochu udržuje velkou satelitovou anténou. Na jednom domě jsem jich napočítal šest. Dceruška jde do německé školky a mluví již lépe německy než turecky nebo kurdský. Co z ní bude? Budou mít tendenci a sílu asimilovat se a nebo budou žít ve společném ghetu jako třeba různé národy v londýnském SOHO? Je těžké být stále cizincem. Izolace, nezakotvení, nejistota, to vše přináší nespokojenost. Asi i v ráji. Türkan se málokdy zasměje a její dceruška je tiché, zakřiknuté dítě. Až půjdu kolem domu, kde bydlí, tak mě její muž pozdraví „grüss Gott“. Budu mamě přemýšlet o bezvýhledném osudu dvacetimilionového národa se starou historií a nevím, proč si neuměli vybudovat a udržet samostatný stát. Všude jsou „cizím problémem“ a o cizí problém se málokdo stará. Posvátné je jen vlastní JA. OTAKAR ZOUFALÝ DOPISY NĚKTERÉ VÝHRADY K NOVÝM OBLASTEM KULTURY (K článku R. Vilémského „Nová oblast kultury“, Polygon 4/96, str. 30.) Ke své hanbě musím přiznat, že jsem nečetl myšlenky paní Wahlenové, o nichž byla řeč ve 4. čísle Polygonu. Ale mám pocit, že mi mnoho neuniklo; známť dosyta onu novou oblast kultury, jak zněl titul článku. Důmyslný čtenář zajisté pochopil už z těch prvních vět, že patrně nejsem velký přívrženec radikálního ekologismu a že tudíž pro mě platí, užívaje terminologie článku, označení „antiekolog“. Budiž mi dovolena tato první výhrada: ať už jsme smýšlení jakéhokoliv, nechovejme se jako naši západní polomarxisté, pro něž je také každý fašista, kdo s nimi nevykřikuje stejná hesla. Antiekolog, to jest člověk k přírodě vědomě nepřátelský, je tvor ve skutečnosti náramně vzácný. Jsou lidé tupé mysli, k přírodě lhostejní a bezmyšlenkovitě ničitelští, ale to bývá obvykle věc nízkého čísla IQ. Komu zbývá inteligence už jen o málo víc než pro fotbal a pivo, mívá k ní vztah šetrný, často až zbožňující. Aspoň v tom našem od samého sypání popele na hlavu celém uprášeném prvním světě. Ne- popírám, že v různých světech dalších mnoho pochopení pro přírodu nezbývá, jak jsem měl na mnoha rovnoběžkách a polednících příležitost pozorovat. V tom smyslu jsme vesměs všichni ekologové. Abych použil slov méně mlhavých, tedy jsme lidé, kteří se chovají k přírodě slušně a s přirozenou ohleduplností. Nepřesvědčí mě totiž radikální ekolog, který hřímá proti stavbě silnic v Brazílii a účastní se blokád jaderných elektráren, ale, jda kolem sebe, rozsévá svinstvo. Vím, o čem mluvím; z titulu svého povolání jsem býval přítomen megademonstracím u německé obce Gorleben, kde statisíce rozhořčenců bouřily proti ukládání jaderného odpadu, zůstavivše po sobě v lese tuny neřádstva. Možná se starosti o kousek lesa zdají nepodstatné těm, kdož hodlají spasit planetu, ale tvrdím, že kdo se nenaučil abecedu, stěží bude věrohodný jako autor románu. Ale budiž: uznejme, že i zmínění ekologičtí radikálové jednají v dobrém úmyslu. Že chtějí zachovat život na této planetě pro příští generace, jak se tak říkává. Jenže, moji milí, dějiny přinejmenším tohoto století dostatečně prokázaly, že houby záleží na tom, co kdo chce. Něco chtít a pro něco být ještě neznamená dotyčné věci opravdu účinně pomoci. Hitler chtěl všechno nejlepší pro německý národ a Lenin zase pro masy lidu ruského, není-liž pravda, a když s tím chtěním skončili, nezbyly řečeným lidům než oči pro pláč. Zčásti dodnes nezbývají. Mám dokonce jisté podezření, že čím radikálněji někdo cosi chce, tím zhoubněji předmětu své lásky škodí. Jelikož mám přírodu velmi rád (používám tohoto archaického termínu, i když vím, že nyní jest obyčejem mluvit o životním prostředí), bojím se o ni. Bojím se, že, upadnuvši do rukou svých radikálních ochranitelů, může snadno skončit stejně jako výše zmíněné příklady. Jisté droždí, zadělané do těsta této nové oblasti kultury, se mi zdá tu obavu potvrzovat. Nevím, proč veškerá spásná učení, odpoutavše se jednou z řetězu zdravého rozumu, začnou vyhlašovat chudobu a odříkání jako jádro vší pravdy. Snad pro báječný pocit žebravého mnicha, jemuž sice kručí v břiše, zato ale může z výše své svatosti shlížet na tu přízemní chamraď, oddávající se hříšným žádostem těla. Dovolme si kapku skepse k svátým mužům. Uzříme, že sebe samého popírající askese není žádná moudrost ani příklad k následování, nýbrž pouze jeden z druhů lidské ješitnosti. Můžeme jít ještě o krůček dál a se stejnou skepsí si představit, jakých konců by se asi příroda dočkala, kdyby se všeobecným receptem k zacházení s ní staly zásady omezování a odříkání, jež nám doporučují mniši řádu zelených bratří. Existuje jakási představa prostého, leč šťastného života, v němž by nebylo aut, elektráren, letadel, ba snad ani bot a ponožek, ale zato bychom užívali ničím nezkalené životní radosti, jako tomu bývalo za dob Starého bělidla a Jana Cim- bury. Povězme si, že je to představa, mírně řečeno, neinformovaná. Milý Jan Cimbura žil ve skutečnosti velmi bídně, pramálo radostně, byl nemocný, udřený a brzy umíral; a své životní prostředí plundroval jen se mu za patama prášilo. Náš moderní technicko- průmyslový svět zajisté není vždy a ve všem v naprostém souladu se zájmy přírody - mluvím stále jen o světě prvním, jelikož starost o světy druhé, třetí a další bývá předmětem nehorázných omylů - ale ze všech světů, co jich během dějin v tomto námi obývaném prostoru bylo, se chová k přírodě nejohleduplněji. Má nejen úmysl, ale i schopnost své chyby napravovat. Ovšemže kácíme lesy; ale také je vysazujeme. Znečišťujeme vody a vzduch, ale zároveň stavíme čističky. Ve svých zoologických zahradách - častém to předmětu ekologického opovržení - uchováváme budoucnosti druhy, které v nelítostném prostředí třetího světa už brzy vyhynou. Děláme si starosti - i bez radikálních ekologů - jak omezit následky srážky člověka s přírodou na nejnižší možnou míru. To jsou ideje, které byly oněm idylickým věkům minulosti naprosto cizí právě tak, jako současným neprvním světům. Stěží si už dnes někdo představí středoevropskou krajinu za časů Kozinových; bylaťholá jak Chruščovova lebka. Její opětné zalesňování začalo až na prahu této opovrhované industriálni éry. Nevýkonné zemědělství uchvacovalo obrovské plochy země; ovčáctví, pravá pohroma této planety, učinila step a poušť z nesmírných rozloh od Španělska po Irán; primitivní hornictví spo30 POLYGON 6/1996 [pageend32]třebovávalo nepředstavitelná kvanta dřeva; sklárny se zažíraly stále hlouběji do nitra hor, kde se ještě vzhledem k obtížné přístupnosti les zachoval; stálé pálení dřeva a později uhlí vysílalo do atmosféry obludná kvanta plynných zplodin; a musí asi znát středověkou technologii hutnění stříbrných i jiných rud, aby mu naskákala husí kůže představou těch tun olovnatých, rtuťnatých i jinak jedovatých odpadů, které bez velké ekologie končily v ovzduší, v půdě či ve vodě. Dnešní ekologické pohromy jsou proti tomu holá legrace. Ale i kdybychom nadále chtěli tuto katastrofu pokládat za ekologický ideál, nemůžeme se mu přiblížit. Je nás na to příliš mnoho. Svět Jana Cimbury uživil - velmi mizerně - kolem třiceti obyvatel na čtvereční kilometr. Světy starší ještě mnohem méně. Svět náš ale čítá sto až třista duší na onen kilometr; kdo chce doporučovat návraty k cimburovské idyle, musí povědět, jak hodlá sprovodit ze světa nejmíň čtyři lidi z každých pěti. Nu, utěšme se, naštěstí toho není třeba. Vím, že správný Zelený do lesa nechodí a po světě nejezdí, aby nepoškodil přírodní rovnováhu; ale my ostatní hříšníci jsme si snad všimli, že pokud se kde zachoval les, zvěř, ptactvo nebeské, ryby v potocích a květiny na lukách, je to vesměs v tom našem prvním, industriálním světě. A je oprávněná naděje, že i nadále zachovány zůstanou. Ve světech třetích a jiných buď už dávno nejsou, nebo čekají na své spotřebování, které přijde brzy. Pak bude... nevím. Asi nějaký druh konce. Je totiž jeden ukrutný nepřítel přírody, života i veškeré budoucnosti, jehož jméno je chudoba. Pokud jsme do ní neupadli, můžeme si připouštět starosti o své životní prostředí. Můžeme pro ně něco skutečně významného dělat. Nebo třeba i jen tak zaníceně, leč jalově žvanit; i to si může dovolit člověk blahobytný. Můžeme vynakládat úsilí i prostředky na to, abychom časem nahradili neobnovitelné suroviny surovinami obnovitelnými; abychom nalezli levné, hojné a rovněž obnovitelné zdroje energie, která je základem všeho, i té ekologie. Jsou to, zdůrazněme, prostředky obrovské. Musíme je v zájmu zachování životního prostředí mít. Dostaneme-li se ale přičiněním ekologických proroků na hospodářskou úroveň Kazachstánu, můžeme svou budoucnost pohřbít. V bídě ideály mnoho neplatí, nýbrž každý běží se sekyrkou, aby byl u posledního stromečku dřív než ti ostatní. Jak je ostatně zřetelně vidět všude v těch třetích a jiných světech, které by přece svou nízkou industriálni úrovní měly být hotový ekologický ráj, není-liž pravda. Suma všeho jest: člověk se svými potřebami může být ve značném souladu s přírodou a přitom nemusí louskat cvrčky. Snažení o ekologický soulad přírody a lidských potřeb není vynálezem ekologických vášnivců, nýbrž započalo již před dlouhým časem. Už tehdy, když knížecí forstmajstři přišli na myšlenku vysazovat les na vypasených holinách. V naprosté dokonalosti nebude tohoto ideálu dosaženo nikdy, i kdyby se celé lidstvo v jeho zájmu dobrovolně vyhubilo; ale máli být snažení o něj úspěšné, musí být pokračováním a rozvinutím stavu současného, ne spasitelským horlením po nových světech. Revoluční ideály bývají velmi malebné i strhující, ale v praxi spíš zhoubné. Na závěr bych ještě chtěl podotknout, že skutečnost blízkosti ekologických radikálů „levicovým nebo jim blízkým kruhům“ asi nebude žádná náhoda. Rozlišovat mezi věcí samou a politickými silami, které ji v daném případě zastupují, jak doporučuje článek, je věru po čertech nutno. Ba přímo si na ty síly posvítit. Věc sama je příroda. Ty politické síly jsou takového rázu, že bych jim nesvěřil ani koloběžku, natož své životní prostředí. Nejsme-li raněni ztrátou paměti, vidíme ještě před sebou ty statisícové davy, které před nemnoha léty demonstrovaly proti jaderným elektrárnám, proti rozšíření frankfurtského letiště, proti dálnicím a smetištím, v těchto případech v rámci ekologie, načež se okamžitě přesunuly na demonstrace proti NATO, proti válečnému štváči Reaganovi, proti americkým raketám a válce ve Vietnamu, to zase v rámci boje protiimpe- rialistického. Býval to boj za světový mír a neoddělitelně od něj boj radikálně ekologický. Jest zrovna nepochopitelné, jak to, že takové dvě ušlechtilé myšlenky (neboť kdo by chtěl co mít proti míru?) začaly jaksi brát za své přesně ode dne zániku sovětského imperia. Po mírových holubičkách už neštěkne pes, ukázalof se totiž ostudně, že jejími perutěmi pohybovala KGB. Demonstrace ekologické by tu zatím jakés takés byly, ale mezi námi: kde jsou doby těch statisícových zástupů. Chybí organizace, chybějí peníze a chybí už i zájem. Mám své podezření, že také chybí ta KGB. Sovětská vlast bývala mocně nafouklá, ale ve věcech technických a hospodářských žalostně ža- bařská: nemohouc dohnat a předehnat Západ, pokusila se jej se značným úspěchem aspoň oslabit. Tím, co jediné ovládala dokonale, ba geniálně: špiclovstvím a desinfor- mací. A široké vrstvy svobodného Západu si ochotně daly navléknout šaškovské roucho užitečných idiotů. I s rolničkami. Což všechno napsav, nechci říci nic zlého proti ekologii. Naopak; leží mi velmi na srdci. Mám starost jinou: že se ta chudinka ekologie dostala do velice špatných rukou. Pomozme jí z nich, kdo máme rádi přírodu a záleží nám na budoucnosti zemí, v nichž žijeme. Luděk Frýbort, Hannover ODPOVĚĎ RAFAELA VILÉMSKÉHO Dopis L. Frýborta už úvodem oznamuje: „Známť dosyta onu novou oblast kultury“, kterou charakterizuje špatnými, (západními polokomunisty) politicky a jinak zneužívané, opravdu málo sympatické případy ekologického zápasu, které označuje jako „radikální ekologii“. S touto pak identifikuje postoj a výpověď celého článku, a sice zcela svévolně, o jeho skutečný obsah se vůbec nezajímá. Potírá např. „vyhlašování chudoby“ radikálními ekology, píše o „sypání popele na hlavu v tom našem uprášeném prvním světě“, ač dotyčný článek výslovně oceňuje výsledky dosavadního technického i hospodářského vývoje a varuje před jeho nediferencovaným obviňováním (doba „hospodářského zázraku“, str. 31, pod 2/ v horní části stránky). Frýbortův dopis dál široce ukazuje na nesmyslnost volání po návratu k primitivním stádiím společnosti a techniky, ač se ve článku nic takového nevyskytuje. Závěrem se šíří o souvislostech ekologických aktivit na Západě, tedy především v Německu během minulých desítiletí, s podvratnou působností různých metod sovětské mocenské politiky, na jiném místě vede paralely mezi článku podkládanými záměry s postupy Hitlera a Lenina: tady už tedy přestala veškerá slušnost. V úvodním odstavci praví, že pro něho „platí, užívaje (sic!) terminologie článku, označení >antiekolog<“. Tento výraz, ani jiný podobného obsahu se ve článku nevyskytuje. (Ve středu strany 31 jde řeč o „jiné skupině proti ekologických snah“, která je ale blíže a neutrálně charakterizována, o nějakou „terminologii článku“ se zde nemůže jednat.) Přitom jsou vývody dopisu samy o sobě výstižné, poukazují svým způsobem vtipně na zajímavé (i když všeobecně notoricky známé) souvislosti. Pan Frýbort mohl napsat o těchto tématech vlastní stať. Ale proč tyto pozice podsouvá mému článku, je mi nevysvětlitelné; uvedená fakta dokonce nasvědčují tomu, že ho vůbec nečetl nebo nevnímal. V každém případě diskutuje výhradně se svojí „dosyta známou oblastí“, ale nikde se ani zdaleka nedotkne hlavních záměrů výpovědi článku, tedy - kromě pokusu o nestrannou a neutrální charakteristiku a roztřídění protiekologických postojů - volání po tolerantní pluralitě vědeckých stanovisek, po uznání legitimity různosti zásadních pozic, tedy i těch, které dotyčný nezastává a které se snaží vyvracet! Snažím se poukázat na to, že tato upřímně uznaná různost je požadavkem právě naší - nadcházející - doby; poukazuje na něj stav vědeckých poznatků, konfrontace s novými a alternativními směry, ekologický stav země i lidský respekt k odlišnosti jiných postojů. Nejedná se už jen o toleranci z pozice demokratické, nýbrž též na základě poznání, že se už nemůžeme snažit o postižení skutečnosti v jednom systému, jak to učinil novověk. Snažil jsem se o argumentaci ve prospěch přijetí zralého a prohloubeného ekologického postoje do této plurality - ovšem po překonání dětských nemocí jako politizované radikální ekologie; na něco takového jsem ani nepomyslel, to byla snad má chyba. Ale snad lze považovat za samozřejmé, že se pohybujeme na úrovni, kde ohřívání takových záležitostí nepřichází v úvahu. Doba je pro takovou pluralitu zralá, snažme se k ní lidsky dozrát i my. Síla naší obnovující se civilizace nebude spočívat v jednolitosti, nýbrž v solidární mnohosti a různosti. Připomínám vlnový a korpuskulárni charakter elektromagnetického vlnění, zmíněný závěrem dotyčného článku, nebo - zdánlivě úplně jinou záležitost - společné zasedání zástupců světových náboženství v Assisi svolané Janem Pavlem II., kde nikomu ani nepřišlo na mysl vyvracet či potírat jiné náboženské postoje: nejen ze slušnosti. POLYGON 6/1996 31 [pageend33]Zpravidla vítám diskuzní příspěvky ke svým publikacím; člověk se z nich mnohdy lecčemu naučí, poznává jiné postoje, může pokračovat v argumentaci za nových podmínek, tedy po protiargumentaci partnera, upřesňovat, rozvíjet a pozměňovat nebo obhajovat vlastní postoje, často má příležitost poznávat vlastní chyby. Čím ostřejší a zásadnější nesouhlas a protiargumentace, tím lepší. Ale podsouvání cizích výroků a postojů, jak to v celém svém rozsahu činí dopis L. Frýborta, nedává k jakémukoliv tříbení žádnou příležitost. Rafael Vilémský PROTI ZLATÉMU TELETI (K článkům Vlad. Cíchy „Laická úvaha“ a L. J. Berana „Nový světový řád“ v Polygonu 5/96, str. 16 a další.) Cítím skoro povinnost poděkovat autorům Vladimíru Číchovi a Ladislavu J. Beranovi za úvahy v Polygonu 5/1996. Novus ordo, nový světový řád, mě dost děsí, stejně jako mnohé jedince mnohem povolanější, z nichž namátkou vybírám Edwarda Behra, který poskytl před několika dny na toto téma interview kanadskému rozhlasu. Behr napsal knihu, jejíž titul si dovoluji volně reprodukovat jako „Amerika, jež mi nahání strach“. V interview byla hodně řeč o výstřelcích feminismu a politické korektnosti, ale není pochyby, že Behr zkoumá problémy současné Ameriky mnohem Siřeji a důkladněji. Autor je novinář a jistě bystrý pozorovatel. Přesto bych rád slyšel nebo četl, co o věci soudí lidé, jejichž povoláním je srovnávat, rozebírat a hodnotit: politologové, moderní historikové. Musím souhlasit s L.J.Beranem, že ,,zatím neexistuje společenská diskuse na tato témata“. Témata ostatně filozoficky těžko uchopitelná: člověk neví, kde začít, kam dřív koukat. Ta bezejmenná ideologie je jaksi beztvará. Nemohu rozhodnout, zdaje na místě mluvit o „totalitě nového typu“. Svým způsobem to, co prožíváme, nemá precedens. Jsem ale hluboce přesvědčen, že jde o vývoj lidstvu nebezpečný a že mimoekonomický, morálně zdůvodněný zásah do tohoto vývoje bude dříve či později nutný. Osobně jsem proti všem teoriím o spiknutí. Co na nás přišlo, není původu zednářského ani japonského; dokonce ani bankéři se nespikli ve smyslu slova conspiratio, „tajná úmluva“. Adekvátní termín je (pozdně latinské slovo) conniventia, což etymologicky znamená domluvu „mrknutím oka“. Co si budeme bublat: já chci vykořisťovat, ty taky a Mitsubishi Bank jakbysmet. Tož jen s chutí do toho! Věřím, že odklon moderního člověka od náboženství je hlavní příčina současných malérů. Velmi dobře vím, že mnohým čestným a vzdělaným lidem tohle nesedí a nechci s nimi polemizovat. Jen si v duchu říkám, že když někdo nevěří, že „Nepokradeš!“ je příkaz shora, iussi sumus, musí dospět k názoru, že krást se může, když to jde: kde nestojí policajt, tam není zákona. Také jsem často četl - a něco na tom jistě je - že člověk má bytostnou potřebu náboženství: když se zdiskredituje kostel, začnou se stavět modly. Svatá neviditelná ruko globálního trhu, zbav nás všech potíží a naplň naše měšce! Snad ale nejhorší rys té tržní lžicírkve je pohrdání pravdou. Každému školákovi přece musí být jasné, že volná souhra nabídky a poptávky, tedy tržní mechanismus, je příliš hrubě tesaný nástroj pro moderní veleslo- žitou společnost. „Neviditelná ruka“ posunuje trh směrem k žádoucí rovnováze - to nikdo nepopírá. Jenže kdo přičichnul k přírodním vědám, ví, že mluvit o rovnováze znamená mluvit z pozic thermodynamiky - vědy, která nezná pojem času. Ano, „ruka“ zatlačí vždy správným směrem, ale ne nutně ve správném okamžiku. Může nastat zpoždění (v současném uspěchaném světě velice snadno) a místo kýžené rovnováhy začne burza nebezpečně kmitat. Stoupne-li cena nafty, „ruka“ pokyne a začne se zkapalňo- vat uhlí - jenže ne hned. A než se nová výroba rozjede, budou automobilisti platit jak mourovatí. A to mluvím o ideální situaci skutečné volné soutěže. Když se petrolejářské koncerny dohodnou o cenách benzínu a prodávají čtyři neděle se ztrátou, aby zruinovaly naivní malé firmy, to už není trh, nýbrž džungle, zápas ve volném stylu. Připadá mi kuriózní, že boxerům se nedovoluje užívat pěstního práva ke zlepšení životních podmínek, ale podvodníci a spekulanti mají prakticky volné pole. Čím víc lidí oblbí prodavač ojetých aut, tím větší dostane od šéfa prémie. A největší skandál je, že leckterý „moderní“ národohospodář soudí, že to je docela v pořádku, že tak to má být! Občas si myslím, že dějiny chemického průmyslu by se měly stát povinným předmětem pro národohospodáře a budoucí manažery. Vezměte třeba DDT, látku, jež ve své době zachránila spousty lidí před hladem a nemocemi. Dlouhodobé působení se napřed nezkoumalo, nebyl na to čas. Pak se objevily seriózní vědecké výzkumy a nejeden Herr Doktor začal potřásat svou uznávanou hlavou. Ale výrobci hájili své zisky, dlouho a úporně. I firmy jinak počestné snažily se zahrát věc „do autu“. Rodinné domky v povodňovém pásmu, farmy v místech, kde jen tenká vrstva půdy překryla bývalý dépotoir, skládky toxických látek. Železnice bez adekvátního zabezpečovacího zařízení (celá řada nehod na hlavním tahu Canadian National v oblasti Edsonu), nedbalá údržba podzemní dráhy (Toronto), olovo v pitné vodě (okolí Mont- réalu): vot výsledky kontroly, nikoli korunou, ale neviditelnou rukou zisku. Mnohé bude potřeba říci, mnohé bude potřeba udělat. Ale pro začátek bude nejlepší jít s pravdou ven. Páni politici, ministerští radové a kapitáni průmyslu: přiznejte (veřejně, nahlas, urbi et orbi), že volný trh nemůže všechno vyřešit, že může škodit a často škodí. „Hledej pravdu, miluj pravdu..“, kázal Jan Hus a klanět se zlatému teleti zakazoval už Starý zákon. Než dám v příštích volbách svůj hlas poslanci X, rád bych se ho zeptal: „Ta slavná tradice západní kultury, a když ne Ježíš, tak aspoň Kant: říká vám to ještě vůbec něco?“ Martin Skála, Huti (Québec, Kanada) K ČLÁNKŮM MARCELY ČECHOVÉ Vážená paní Čechová, z Vašich příspěvků pro Polygon mě především zaujaly články o Jižní Korei a o otázce emigrace dnešních Čechů. Imponuje mi Vaše iniciativa otevřeně se přihlásit k názoru, který rozhodně nemusí být nejpopulámější. Zaujalo mě, že Vy i já se dostáváme z různých stran ke stejným závěrům. I já jsem získal obdiv k lidem v Jižní Korei a asi bych - stejně jako Vy - zrazoval neznámé mladé české lidi od emigrace do Austrálie. Dovoluji si k těmto skutečnostem několik osobních poznámek: Jižní Korea rozhodně není země andělů a nechat svůj majetek na campingu bez dohledu je riziko všude na tomto světě. My jsme tam byli asi týden a zažili jsme několik drobných konfliktů, nemůžeme se tak optimisticky vyjadřovat o jejich dopravě, ale nikdy jsme neměli potíže s jídlem. Já bych se nedotknul chobotnic a sépií, manželka by podobně zareagovala na překořeněná jídla - to by nás určitě přimělo k předčasné „emigraci“ do přívětivějších zemí. Na Jižní Korei si cením - jako Čech - jak se Korejci dokázali po válce domluvit s Japonci, kteří tam udělali rozhodně víc zla než Němci v Čechách. Obdivuji se zemi, která před válkou měla jako jediný tzv. export svůj „zázračný“ kořen, nyní vyrábí měřící přístroje pro Německo a automobily pro USA... K té emigraci: Austrálie je země, že normální život je pravým opakem života většiny Čechů - poklidné místo v nějakém úřadě a očekávání mírné penze - a hodně cestovat. V Austrálii bez osobní iniciativy a bez chuti investovat všechny své síly málokdo přežije - v praxi naříká, že nemá na zpáteční letenku... Neposílal bych Čechy na konzulát. Nevím, jaké máte Vy s konzuláty zkušenosti, ale já bych se chtěl vsadit, že úředník na britském konzulátě v Praze bude pokládat dotaz o emigraci do Austrálie za dobrý žert českých Švejků. Němec, ten si koupí letenku a zajede se na všechno podívat a jeho rozhodnutí je většinou podloženo několika tisíci v bance. Čech tyto možnosti prostě nemá. Snad by stál za návštěvu Australian House v Londýně. Rozhodně bych nevaro- val paušálně přede všemi, kdo nabízí podporu při emigraci. Právě například Agora (International Living) patří mezi drahé, ale zřejmě seriozní poradce i pro emigraci. Ještě na konec: schopnost domluvit se, patří mezi základní podmínky emigrace. Pokud tito lidé neznají politický systém Austrálie, nevyčítal bych jim to. Před několika lety jsem skoro urazil známého v Austrálii, když jsem ho nazval „královským poddaným“... Ještě jednou: děkuji za zajímavé články a přeji hezké cesty do příjemných zemí. Dr. G. Matoušek, Gabersee, Německo 32 POLYGON 6/1996 [pageend34]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 25,- Kč vč. poštovného. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minimální obnos 300,-CHF (nebo ekvivalent v jiné měně). Do dnešního dne přispěli svým sponsoringem na rok 1996: Agentur Pazdera, Zürich (CH) - Blanka a Rudolf Linkovi, Göteborg (S) Dr. Ed. Vedral, Cicero, IL (USA) - Ruda Chalupa, Uppsala (S) - Dr. P. Straka M.D., Quito (Ecuador) Anonymní sponsor z Quatemaly. Na podpoření prodeje Polygonu v ČR za koruny přispěli následující odběratelé: Z Kanady: V. Diviš, ON, 12.00 - Z.E., AB, 24.00 - Fr. Hlubuček, MB, 80.00 - V.H.Janeba, ON, 12.00 - A.J.,ON, 12.00 - B.J.,ON, 24.00 - Joe Joseph, ON, 52.00 - J. Kasanda, ON, 12.00 - M. Konečný, PQ, 24.00 - F. Kovar, BC, 42.00 - M.J.K., ON, 24.00 - B. Krejčí, BC, 11.00 - V. Krizanova, PQ, 12.00 - E. Mala, PQ, 24.00 - P. Munk, ON, 7.00 - S.N., BC, 20.00 - Dr. J. Novák, ON, 20.00 - L. Pisinger, BC, 12.00 - J.S.,ON, 24.00 - V.Sevelka, ON, 10.00 - J.M.Svoboda, BC, 12.00 - P.B.Tresnak, AB, 12.00 - L.V., PQ, 24.00 - A. Vesely, ON, 7.00 - Zdenek V., BC, 24.00 - J. Vonka, ON, 20.00 - Mike W., Yukon, 24.00 - J. Wicha, NS, 7.00 - V. Zajíc, PQ, 52.00. • Z Austrálie: L. Beck, 25.00 - F. Brychta, 10.00 - O. Bures, 25.00 - Pavel F., 50.00 - M. Gajdosik, 25.00 -1. Kamensky, 20.00 - V.Machytka, 10.00 - M. Moravec, 100.00 - J.Petrik, 10,00 - J.A.Rich, 5.00 - L.E.Robin, 5.00 - Jiri V., 25.00. • B.Frankenstein, Chile, 10.00 USD - VI. C., New Zealand, 25.00 - M.Sentenský, Botswana, 10.00 USD. • Uvedeny jsou dary od 5 dolarů výše. - Pokračování výpisu dárců bude v příštím čísle. Všem srdečný dík! UBYTOVÁNÍ V PRAZE Třípokojový byt s kuchyní a příslušenstvím v Praze, blízko stanice metra, za rozumné ceny. Volejte ++42-2-2425 0722 nebo pište na: J. Plíhal, Mánesova 48,12000 Praha 2 PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - DENIA - COSTA BLANCA Atraktivní nabídka nemovitostí - byty, bungalowy, vily, pozemky v nejkrásnější části Bílého pobřeží. - Prodej a pronájem. Bližší informace podá: Věra Divoká S C./Cop 14, 1. patro E-03700 Denia (Alicante) S 0034(9)6/578 58 36, fax 642 21 33 Osobní návštěvy podle dohody Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PRAH A 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nejvhodnější období k seznámení se s krásami francouzské Riviéry. Od května do října Vás tam přivítají mořské pláže. Že je Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 6/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVA Tràdgàrdsgatan 2 S-411 08 GÖTEBORG Telefon 031 /130129 SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Tel. / Fax: 052 / 386 32 33 Direktwahl Spanien: 0034-09-607 851 Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]