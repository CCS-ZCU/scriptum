Spedizione in abbonamento postale - Gruppo 111. (70 %) ISSN 0394-8978 časopis slovenských katolíkov júl 7/8 august 1990 • ročník 39 A. Jakubík: Učiteľ mariánskej úcty, 2 — Odhalenie pamätnej Pribinovej tabule v Traimaueri, 4 — O. Petrosillo: Bojovníčka za práva Cirkvi a litovského ľudu, 6 — J. Lejeune: Ľudský život je od prvej chvíle počatia, 8 — J. Kočík: Mučenícka krajina, 9 — Zo života SÚSCM v Ríme, 11, — J. Majerník: Kláštor svätého Jána Krstiteľa na púšti, 12 — L. Moncoľ: Medaily sú jeho básňami v bronze, 13 — Zo Slovenska, 15 — Stručné správy zo Slovenska, 17 — T. Colliander: Ťarcha viny, 19 — I. Rajčoková: Rozhovor s R. Balážom — Spoznal som život z inej stránky, 20 — Na kultúrnom poli, 22 — V. Solovjev: Antikrist, 25 — J.-M. Rydlo: Rozhovor s Vojtechom Zemanom, redaktorom časopisu « Mladý Slovák », 29 — Kňaz musí byť, 32. Slovenské hlasy z Ríma [pageend1]Tohto roku si celá Cirkev pripomína 900 rokov od narodenia svätého Bernarda, opáta a cirkevného učiteľa. Bol to jeden z najmys- tickejších svätých, no na druhej strane jeden z najrealistickejších velikánov na prechode z prvého do druhého tisícročia. Celý jeho život je zakotvený v Kristovi a v jeho presvätej Matke Panne Márii. Dôsledné nasledovanie Krista bolo jeho životným ideálom, ktorému sám žil a ktorý sa snažil presadzovať všetkým, duchovným i svetským ľuďom, s ktorými prišiel do styku. Keď chcel Dante Alighieri vo svojom nesmrteľnom diele « Božská komédia — Raj » opísať slávu Panny Márie, vložil do úst svätého Bernarda nádhernú a nežnú modlitbu, ktorá začína slovami: « Panna a matka, dcéra svojho syna, ponížená a vyššia ako tvory; nemenný, večný zámer Hospodina. Tys’ tá, v ňu toľká šľachetnosť sa vnorí a s takou ľudskou prírodou sa zlúči, že sám jej Tvorca v tvora z nej sa stvorí. » Nesmrteľný básnik neurobil nič inšie len to, že vložil do rýmov idey, ktoré našiel v dielach svätého Bernarda. Tento je právom nazývaný, samozrejme, v tom najčistejšom zmysle slova, « milenec Panny Márie », lebo mal voči Matke Božej mimoriadne nežnú úctu, ktorá sa zakladala predovšetkým na jeho viere a na jeho solídnej teologickej vede. Túto mimoriadnu mariánsku úctu náš svätec nielen sám prežíval, ale všade ju aj rozširoval, a preto si zaslúžil titul « učiteľa mariánskej úcty ». Mariánska úcta nebola však jediná charakteristika svätého Bernarda, ktorého 900-ročné jubileum narodenia si pripomíname v tomto roku. Bol to vskutku « muž dvanásteho storočia », ako ho nazývajú mnohí cirkevní historici. Svojou žiarivou osobou a svojím rozsiahlym dielom podstatne ovplyvnil dobu, v ktorej žil. Bol odvážnym reformátorom mníšskeho života, duchovným spisovateľom, chýrnym kazateľom, neohrozeným obrancom pravej viery, horliteľom za cirkevnú jednotu, poradcom pápežov a biskupov a skvelým príkladom človeka viery a lásky. 2 Učiteľ mariánskej úcty Niektoré životopisné črty Narodil sa v šľachtickej rodine roku 1090 na zámku vo Fontaines-lés-Digon. Bol tretím z piatich chlapcov a jednej dievčiny. Povahovo bol citlivý a trochu uzavretý, veľmi naviazaný na svoju matku, ktorá ho mala veľmi rada, azda aj preto, že pred jeho narodením mala o ňom akoby prorocký sen. Ako sedemnásťročný mladík stratil svoju milovanú matku. Vieme si predstaviť, že smrť najdrahšej osoby bola pre mladíka ťažkou ranou. Viera mu však pomohla prežiť túto ťažkú krízu a pomohla mu duchovne a aj citové dozrieť. Okrem toho prehĺbila v ňom zaiste aj oddanú lásku k Panne Márii, v ktorej našiel svoju druhú matku, matku vyššiu, duchovnejšiu a láskavejšiu. Hĺbavého mladíka už dávnejšie priťahoval mníšsky život. Po štyroch rokoch od smrti svojej matky (roku 1112) vstúpil k cisterciánom v Ci- teaux, ktorí žili prísnym životom. Práve táto ich prísnosť sa mu páčila. Bernard ako silný magnet pritiahol do kláštora aj svojich bratov a iných šľachtických mladíkov. Ba nakoniec vstúpil do kláštora aj jeho otec, pritiahntý príkladom svojich synov. V reholi sa čoskoro ukázala silná duchovná osobnosť Bernardova. Mladý mních sa vyznačoval čnostným, príkladným životom. Zdá sa nám to takmer neuveriteľné, ale už po troch rokoch mníšskeho života ho predstavení určili za opáta novej ko- [pageend2]Z homílií svätého opáta Bernarda v Chválach Panny a Matky CELÝ SVET ČAKÁ NA MARIINU ODPOVEĎ Počula si, Panna, počneš a porodíš; počula si, že nie z muža, ale z Ducha Svätého. Anjel čaká na odpoveď, lebo sa musí vrátiť k Bohu, ktorý ho poslal. Aj my, Pani, čakáme na slovo zľutovania. My, na ktorých bolestne dolieha výrok odsúdenia. Hľa, ponúka sa ti cena nášho vykúpenia; len čo dáš súhlas, budeme oslobodení. Všetkých nás stvorilo večné Božie Slovo, a hľa, umierame; tvoja krátka odpoveď nás obnoví a vrátime sa k životu. Prosí ťa o ňu, láskavá Panna, poľutovaniahodný Adam, vyhnaný so svojím úbohým potomstvom z raja; prosí ťa o ňu Abrahám i Dávid. Vrúcne po nej túžia všetci ostatní svätí otcovia, tvoji otcovia, lebo aj oni bývajú v kraji tône smrti; čaká na ňu celý svet, kľačiac pri tvojich nohách. A nie neprávom; veď od tvojho slova závisí potešenie chudákov, vykúpenie väzňov, oslobodenie odsúdencov a napokon spása všetkých Adamových detí, čiže celého tvojho rodu. Panna, neotáľaj s odpoveďou. Odpovedz rýchlo anjelovi, ba skrze anjela samému Pánovi. Povedz slovo a prijmi Slovo: povedz svoje slovo a počni Božie Slovo, vyslov pominuteľné slovo a objím večné Slovo. Prečo čakáš? Čo sa bojíš? Uver, vyznaj a počni. Pridaj k poníženosti odvahu a k hanblivosti dôveru. Teraz sa nijako nehodí, aby panenská skromnosť zabudla na múdrosť. V tejto jedinej veci sa neboj, múdra Panna, riskovať; lebo hoci sa hanblivosť milo prejavuje v mlčaní, teraz je potrebnejšie oddané slovo. Blahoslavená Panna, otvor srdce viere, pery vyznaniu a lono Stvoriteľovi. Hľa, ten, ktorého očakávajú všetky národy, klope vonku na dvere. Ak budeš váhať, on odíde a ty znova začneš s bolesťou hľadať toho, ktorého tvoja duša miluje. Vstaň, bež a otvor! Vstaň s vierou, bež s oddanosťou, otvor vyznaním! Povedz: « Hľa, služobnica Pána, nech sa mi stane podľa tvojho slova. » munity, ktorá si mala založiť kláštor na území istého grófa. Asi dvadsaťpäťročný Bernard prijal svätenie za opáta a veľmi pravdepodobne aj kňazskú vysviacku od biskupa Guillauma a spolu s dvanástimi spoločníkmi si vybrali za miesto nového kláštora tiché údolie (po latinsky « Čiara Vallis »), z čoho vzniklo francúzske pomenovanie Clairvaux. Pod vedením mladého opáta sa komunita v Clairvaux čoskoro stala vzorom pre iné cistercián- ske kláštory. Povesť o nej sa rozšírila na všetky strany a začala priťahovať veľkodušných mladých ľudí, čo sa chceli zasvätiť Bohu a službe blížnym. Nových povolaní pribúdalo čoraz viac a o tri roky bol opát Bernard prinútený rozdeliť komunitu a založiť pridružený kláštor. Počas svojho života založil Bernard vyše šesťdesiat takých kláštorov. Z veľkého počtu založených kláštorov a množstva získaných povolaní vidieť, že Bernard bol skúseným znalcom a učiteľom mníšskeho života. Jeho programom bolo viesť svojich mníchov k hlbokému duchovnému životu. On sám viedol hlboký duchovný život od jednoduchej askézy až po mystické zážitky. Otázkam duchovného života venoval aj veľmi cenné písomné diela. Známe sú najmä tieto jeho diela: « O stupňoch poníženosti a pýchy », « O láske k Bohu », « Chvála nového vojska» (dielo venované rytierskemu rádu tem- plárov) a desiatky a desiatky kázní na slová biblickej Veľpiesne. Otázkam kresťanskej dokonalosti a duchovného života sa zaoberal aj vo väčšine svojich početných kázní (videli sme už, že bol výborným, vyhľadávaným kazateľom), z ktorých veľmi mnohé venoval osobe, výsadám a úcte k Panne Márii. Právom ho cirkevní historici nazývajú « učiteľom mariánskej úcty ». 3 Bernardov vplyv v celej Cirkvi Činnosť tohto svätca sa neobmedzovala len na mníšsky život. Veľa ráz bol pozvaný riešiť vážne cirkevné otázky ďaleko od svojho milovaného kláštora. Roku 1130 po smrti pápeža Honoria II. vznikla v Cirkvi pápežská dvojica: najprv bol zvolený za pápeža Inocent II. a bneď potom protipá- [pageend3]pež Anaklét II. Bernard sa jednoznačne postavil za Inocenta II. a použil všetok svoj vplyv a výrečnosť, aby dosiahol pre neho všeobecné uznanie. Za tým cieľom precestoval Francúzsko, Nemecko, Anglicko a Taliansko. Aj keď sa nešťastný rozkol celkom skončil až po smrti Anakléta II., predsa sa Bernardovi podarilo čiastočne zamedziť jeho škodlivý vplyv na celú Cirkev. Roku 1145 sa stal pápežom Bernardov duchovný žiak, cisterciánsky mních Bernard z Pisy, ktorý prijal meno Eugen III. Tomuto pápežovi Bernard okrem osobných rád napísal aj päťzväzkové dielo o povinnostiach pápeža a o zásadách hlbokého duchovného života. Aj týmto spôsobom mal Bernard silný vplyv na život celej Cirkvi. Keď pápež Eugen III. nastupoval na Petrovu katedru, z Východu prišli správy, že mohamedánske vojská dobyli Edessu a ohrozujú Svätú zem, ktorú v prvej križiackej výprave oslobodili kresťanské vojská. Pápež sa preto rozhodol zorganizovať druhú križiacku výpravu a jej ohlasovanie zveril práve svojmu poradcovi opátovi Bernardovi. Tomuto sa podarilo získať francúzskych a nemeckých rytierov. Veľmi ho však zronilo, keď sľubná križiacka výprava skončila s neúspechom. Pápež viac ráz ponúkol opátovi Bernardovi biskupskú hodnosť a vedenie významných diecéz, ako bola diecéza milánska alebo janovská, ale on vždy úctivo odmietol. Chcel zostať až do konca života mníchom a tak ako vzorný a svätý mních zomrel 20. augusta 1153 vo svojom kláštore v Clairvaux. Po dvadsiatich rokoch ho pápež Alexander III. vyhlásil za svätého a pápež Pius VIII. mu roku 1830 priznal titul cirkevného učiteľa. Nitrianske slovenské knieža Pribinu netreba osobitne predstavovať. Počas posledných štyridsať rokov Slováci nemohli dôstojne osláviť ani jeho ani ostatných veľkomoravských dejateľov, ale predsa Pribina vždy ostal blízky v mysliach nás všetkých. Pred dvanástimi storočiami viedol hospodársky, kultúrne i vojensky silné nitrianske kniežatstvo. V Nitre dal postaviť murovaný kresťanský chrám a salzburský biskup Adalram ho posvätil. Bol to prvý kresťanský chrám na našom území. Keď Mojmír pripojil nitrianske kniežatstvo k svojmu a založil ríšu, ktorú dejepisci nazvali Veľkomoravskou, Pribina odišiel z Nitry do Traisma v terajšom Rakúsku, k markgrófovi Ratbodovi a tu ho pokrstil arcibiskup Adalram. Na pripomienku tejto udalosti pripravili rakúski Slováci 24. mája 1990 slávnostné odhalenie pamätnej tabule, dielo akademického sochára Matušinca a dar ing. Gabriša. Prítomných bolo vyše tisíc účastníkov zo Slovenska, ďalej viacerí Slováci žijúci v Európe, ba i za morom a aspoň 500 rakúskych obyvateľov. Symbolicky bolo veľmi významné, že prišiel i bývalý salzburský arcibiskup Berg, Adalramov nástupca, i náčelník Dolného Rakúska Mag. Ludwig, v istom zmysle nástupca Ratboda. Prišli tiež vzácni hostia zo Slovenska: Otec arcibiskup-metro- polita Ján Sokol, nitriansky biskup Otec Korec, československá veľvyslankyňa pani Vašáryová, zástupcovia Matice Slovenskej, Historickej spoločnosti, Kresťansko-demo- kratického hnutia, Slovenskej národnej strany a zástupcovia mnohých iných inštitúcií. Slávnosť začala privítaním hostí starostom mestečka pánom Gort- hom a pánom dekanom Oberbaue- rom. Slávnostné bohoslužby koncelebrovali prítomní biskupi. Miestny chór spolu so spevokolom z Bratislavy spieval Haydnovu Korunovačnú omšu. Liturgické čítania, evanjelium, kázne a modlitby veriacich boli po slovensky a po nemecky. Bolo prítomných toľko ľudí, že sa ani nepomestili do kostola. Po svätej omši nasledovalo odhalenie pamätnej tabule. Najprv miestni ochotníci predviedli krátku divadelnú hru o Pribinovom krste. Slávnostný prejav povedal Dr. Hrabovec z Viedne. Vyzdvihol v ňom zakotvenost' Slovákov v histórii a v kresťanstve ako aj ich rozhodnú vôľu prispieť pri výstavbe spoločného európskeho domu. Srdečne sa tiež poďakoval Rakúšanom za pomoc pri oslobodení od predchádzajúceho komunistického režimu. Slovenský preklad preslovu predniesla mladá Vierka Bruhová z Viedne, oblečená v peknom piešťanskom kroji. Primátor mesta Nitry ing. Štefanka odovzdal potom arcibiskupovi Ber- govi, náčelníkovi Ludwigovi a dekanovi Oberbauerovi Pribinovu medailu. Potom pán Laudes-hauptmann slávnostne odhalil Pribinovu tabuľu. Prítomní Slováci s nadšením zaspievali hymnickú pieseň Kto za pravdu horí a miestna dychová kapela zahrala dolnorakúsku krajskú hymnu. Po prestávke (počas ktorej sa servírovalo malé pohostenie Trais- mauerčanov a dobré koláčky Slovákov zo Záhorskej Bystrice) bolo veselo. Viacero tanečných a speváckych súborov, slovenských i rakúskych, pod zručným vedením Ing. Vlada Mlynára z Viedne, rozihralo žilky prítomných. K vydarenému priebehu prispelo krásne počasie i skutočnosť, že námestie bolo vyzdobené aj slovenskými zástavami. Usporiadateľom sa veľmi pekne podarilo poukázať na slávnu veľkomoravskú tradíciu, na naše slovenské kresťanské korene i na vzájomnú blízkosť európskych národov a tak v prítomných prehĺbiť národné povedomie ako aj zaangažovanosť do budovania spoločenského poriadku na Slovensku. Úprimná vďaka všetkým! 4 Prítomný A. Jakubík ODHALENIE PAMÄTNEJ PRIBINOVEJ TABULE V TRAIMAUERI [pageend4]Ó, Bernard, vzácny drahokam, do farieb dúhy odetý, náš chlálospev a modlitbu zmeň v spásonosné rozlety. Kristus ťa zažal a tvoj duch sa jeho láskou rozhorí, aby si prostred Cirkvi bol svetelným stĺpom opory. Duch Svätý ladil tvoju reč, slovo ti pravdou preteká a pravou rajskou výživou tíši hlad a smäd človeka. Belostná neha Márie ťa toľme láskou zapáli, že toľký žiar nik nevloží do jej úcty a do chvály. U teba radu hľadali kniežatá, vedci, biskupi a z ticha svojej samoty aj dneska učíš zástupy. Buď sláva Svätej Trojici, ktorá sa nám raz odhalí, aby sme s tebou radostne sa zapojili do chvály. Amen. Medzitým čo Matka Ježišova je už oslávená telom i dušou v nebi, a tým je obrazom a počiatkom Cirkvi, ktorá má byť dovŕšená v budúcom veku, tak i tu na zemi svieti putujúcemu ľudu Božiemu ako znamenie bezpečnej nádeje a útechy, pokým nepríde deň Pánov (porov. 2 Pt 3,10). Všetci v Krista veriaci nech sa obracajú na Matku Božiu a Matku ľudí s naliehavými a vrúcnymi prosbami, aby Ona, ktorá napomáhala prvotiny Cirkvi svojimi modlitbami, aj teraz povýšená v nebi nad všetkých blažených i anjelov, orodovala v spoločenstve všetkých svätých u svojho Syna, dokiaľ sa všetky rodiny národov šťastlivo nezhromaždia v pokoji a svornosti v jediný ľud Boží na slávu najsvätejšej a nerozdielnej Trojice (LG 68). 5 ZDRÁVAS HYMNUS NA POČESŤ SV. BERNARDA [pageend5]Neuveriteľné a bolestné dobrodružstvo litovskej sestry Nijolé Sadunaite, z rehole Služobníc Nepoškvrneného počatia, vo väzení, na Sibíri a v ilegalite. Bojovníčka za práva Cirkvi a litovského ľudu Je hrdinkou Katolíckej cirkvi na Litve. Volá sa Nijolé Sadunaite. Bola zatknutá 27. augusta 1974 vo Viľňuse, v júni 1975 bola odsúdená na tri roky nútených prác v hrozných pracovných táboroch v Mordovii. Potom prežila ďalšie tri roky vyhnanstva na Sibíri jedine preto, že sa rozhodne postavila na obranu ľudských práv a náboženskej slobody. Odvážne a rozhodne obstála na súdnom procese, pri ktorom nemala ani úradného obhájců. Nezlomili ju ani brutálne spôsoby KGB. Po prepustení na slobodu, 19. júla 1980, nebojácne pokračovala vo svojej činnosti. V novembri 1982 bola znova zatknutá. Podarilo sa jej však utiecť a štyri a pol roka sa skrývala v ilegalite, kým po celom Sovietskom zväze ju hľadali ako jednu z najnebezpečnejších zločincov. Zatiaľ čo ju agenti neúnavne hľadali, ona rozlične prestojená robila spojku medzi Viľňusom a Moskvou, rozmnožujúc a rozširujúc « Kroniku », ilegálny časopis litovskej Cirkvi, za čo ju aj po čase znova zatkli. 5. februára 1988 sa ju agenti KGB pokúšali zraziť autom, avšak neoodarilo sa im to, lebo chodník po ktorom išla, bol vysoký. No neušetrili jej brutálne údery do žalúdka. Na súdnom procese hneď 16. februára ju vyzvali, aby sa vysťahovala do zahraničia, pretože « KGB musí vynakladať na ňu veľké peniaze ». Vládna tlač ju napadla ako najväčšieho sovietskeho podvratníka. 14. júla 1988 bola rehabilitovaná. 1. augusta 1989, na pozvanie dobrých ľudí z Francúzska, vycestovala prvýkrát do zahraničia. Odvtedy sa zdržiava na Západe, no má v úmysle vrátiť sa v jeseni do Litvy. Päťdesiatdvaročná Nijolé Sadunaite je rehoľnou sestrou Služobníc Nepoškvrneného počatia Panny Márie. Stretli sme sa s ňou na talianskom sekretariáte diela « Pomoc trpiacej cirkvi », ktoré roku 1947 založil otec Werenfried van Straaten, známy ako « Speck-pater » -—■ « Otec-slanina ». Úlohou tejto organizácie je podporovať Cirkev predovšetkým tam, kde je prenasledovaná alebo kde trpí. Svoju činnosť môže vyvíjať, lebo ju podporuje vyše 600 000 dobrovoľníkov a dobrodincov v celej Európe. Sadunaite sprevádza monsiňor Vin- cas Mincevicius, vedúci litovskej komunity v Taliansku a Katolíckej misie pre Litvu. On tiež uverejnil knižne poznámky sestry Sadunaite o pomeroch a živote v sovietskych pracovných táboroch pod názvom « Úsmev z tábora ». Sestra, vy ste boli mnoho rokov prenasledovaná od KGB a mali ste možnosť poznať tábory na Sibíri, ako prežívate udalosť vyhlásenia nezávislosti svojej vlasti? Je to najkrajšia a naisvetlejšia udalosť v mo- iom živote. Pán požehnal 50 rokov ťažkého boja litovského ľudu za nezávislosť. Nielen ja, ale celv náš národ bol prenasledovaný od KGB. Celý národ bol trápenú a utláčanú duchovne. Pol storočia žil v podmienkach brutálneho duchovného a fyzického útlaku. Celá Litva trpela priamo duchovnou genocídou. Jedinúm cieľom komunistického režimu ie vládnuť nad človekom a zbaviť ho všetkých duchovných hodnôt. Túmto sa stal naistrašnejším režimom, aký kedy existoval v dejinách ľudstva. Ja sama som prešla desiatkou väzení, kým ma neposlali do pracovného tábora. Zakúsila som všetky poníženia, stretla som ľudí rôzneho stavu, ktorí nemali ani noňania o Bohu a duchovnom živote. Stali sa z nich divé zvery, ktoré nerozmýšľali, len konali. Systém bez Boha je skutočne diabolský systém. 6 [pageend6]Kardinál Vincentas Sladkevicius sa skepticky vyjadril o Gorbačových reformách. Ste toho istého názoru? Úplne súhlasím s kardinálom. Perestrojka a glasnosť sú len na ohlupovanie Západu, na získanie ekonomickej pomoci a na záchranu komunistického systému. Gorbačov vyhlasuje, že je verný Leninovi a jeho učeniu, ktorého hlavným mottom bolo: « Získať od kapitalistov povraz, na ktorý ich potom obesíme. » A perestrojkou chce Gorbačov kúpiť od Západu tento povraz. Je smutné, že Západ Gorbačovovi požičiava, ba priamo s radosťou predáva tento povraz a snaží sa, aby sa mu ne- vyšmykol z ruky. Kto sa chce o tom presvedčiť, nech pozrie, čo urobil Gorbačov minulý rok. Trikrát pripustil masakru Arméncov a na potrestanie ich nacionalizmu si poslúžil Azermi, a potom keď sa oni chceli oddeliť od Moskvy, poslal na nich ozbrojené vojská. Perestrojka je len na ohlupovanie cudzincov. Keď vo Viľňuse mládež štrajkovala a zostala doma, policajti, ktorí vtrhli do ich domov, revali: « Nič sa nezmenilo, moc je stále v našich rukách. My vás naučíme poriadku, víťazstvo je na našej strane! » Mnohé katolícke osobnosti poukázali na duchovné uvoľnenie vo východných krajinách, ktoré boli 40 rokov pod ateistickým tlakom. Mohli by ste povedať nejaký príklad? Sovietska tlač pripustila, že v Litve existuje duchovná prázdnota. No aj ďalej sa pokračuje v tom, aby nedošlo k duchovnému pozdvihnutiu. Štát dovolí tlačiť nemravné a pornografické časopisy. Státisíce robľov venuje na usporiadanie zábavných podnikov a na voľby « miss krásy », kým v rodinách chýba jednoduché mydlo. Jediné katolícke noviny v Litve sú dvojtýždenník « Ka- taliky Pasaulis » (Katolícky svet), ktoré po niekoľkých číslach nemohli vychádzať, pretože nebolo papiera. Teraz vyjdú len vtedy, keď sa na čiernom trhu zoženie papier. Režim vyhlasoval, že noviny budú vychádzať v náklade 250 000 výtlačkov, a zatiaľ sa podarilo vytlačiť 15 čísel v náklade 20 000 výtlačkov. Tri či štyri mesiace nevyšlo ani jedno číslo. Expedujú ho aj do zahraničia, aby získali devízy a urobili propagandu režimu. Hrozná situácia je aj v sovietskych táboroch. Noviny začínajú postupne uverejňovať « zúfalé príbehy » mnohých mladých, ktorí si berú život, aby sa vyslobodili z toho pekla. Hlavný prokurátor priznal v televízii, že nemôžu zabrániť týmto samovraždám, pretože Moskva im v tom prekáža. Aj v sovietskej armáde je podobná situácia s litovskými vojakmi: « Ste fašisti! », takto sa im vyhrážajú. Nedávno som dostala list z Litvy, v ktorom mi píšu, že vo Viľňuse pred katedrálou sa zhromaždilo 400 matiek týchto vojakov « samovrahov ». Keď privezú rakvy týchto vojakov do vlasti, nedovolia im ich otvoriť. Ale v niektorých prípadoch sa rodičom podarilo ich otvoriť a presvedčili sa, že telo bolo plné rán od bodákov. Už niekoľko mesiacov sa zdržiavate na Západe. Mohli by ste nám vyrozprávať svoje dojmy o kresťanskom živote a morálke týchto krajín? Bolo by potrebné, aby sa kresťania zjednotili v boji proti duchovnému zlu. Aj na Západe je duchovný život a morálka na úpadku. Indiferent- nosť voči zlu je najväčšie zlo. A tiež nezáujem o tých, ktorí trpia. Treba pomôcť litovskému národu, ktorý po 50 rokoch « červenej » moci, mal odvahu vzbúriť sa. No treba pomôcť aj ostatným národom, ktoré majú ťažkosti. Od toho, ako im pomôžeme, bude závisieť naša budúcnosť nielen na zemi, ale aj po smrti. Je potrebné, aby západné vlády nepodporovali sovietsky systém, aby nedržali za každú cenu hnilobnú mŕtvolu pri živote. Treba robiť všetko, aby komunistický systém padol. Šelma pred smrťou cerí svoje zuby, a táto sovietska je veľmi nebezpečná. Počuli ste v Litve o diele «Pomoc trpiacej Cirkvi»? Čo si myslíte, v čom by mohla spočívať jeho pomoc krajinám za bývalou tzv. «železnou oponou »? Priamo v Litve som o tomto diele nepočula hovoriť, pretože k nám ťažko prenikali správy, neexistovalo spojenie so zahraničím. Ale vedeli sme, že existuje dajaká dobročinná katolícka organizácia, ktorá všemožne pomáha či už v táboroch alebo v krajine vôbec. Nepoznali sme však jej názov, no vedeli sme o nej veľmi dobre. Najpotrebnejšou pomocou pre bývalé komunistické krajiny je obnoviť duchovný život pomocou literatúry. V tejto oblasti veľmi trpelo Československo, Maďarsko, východné Nemecko. Už od detských jasieľ sa deťom vštepovala nenávisť voči Bohu a náboženstvu. Opakujem, najväčšiu potrebu, ktorú pociťujú východné krajiny, je pomoc v duchovnej oblasti. A túto obnovu treba podporiť aj výstavbou nových kostolov. 7 Orazio Petrosillo Preložila Magda [pageend7]« Ľudský život sa začína vo chvíli oplodnenia, a nie až po jednom, troch, alebo pätnástich dňoch. V tomto bode majú pravdu obrancovia života a nie kadejakí vedci. Títo teraz bezohľadne zatracujú obrancov života, ako bol pred troma storočiami zatracovaný Galileo. Ale dejiny dajú raz za pravdu nám, obrancom života. Nesmieme sa dať zastrašiť, ale stále smelo vyznávať: a predsa život je od prvej chvíle počatia. » Toto jasné svedectvo vydal francúzsky genetik svetového mena Jerome Lejeune, ktorý objavil príčinu Downeho syndrómu a vzbudzuje rozruch svojimi prednáškami po celej západnej Európe. ĽUDSKY ŽIVOT JESTVUJE OD PRVEJ CHVÍLE POČATIA Vo svojej prednáške v talianskom meste Ri- mini začiatkom mája toho roku povedal: « K obrane počatého života potrebujeme sedem darov Ducha Svätého. Prvý dar je múdrosť, ktorá spočíva v tom, že nenávidíme hriech, ale milujeme hriešnika. » Druhým darom Ducha je pre francúzskeho genetika rozum, ktorý nám hovorí, že každý ľudský tvor je jediný, neopakovateľný, nenahraditeľný, je indivídum od prvej chvíle svojho počatia. A toto dokazuje aj nezaujatá veda, keď študuje charakteristiky DNA. « Tento veľký vedecký objav -— spresňuje Lejeune — mali by akceptovať všetci zákonodarcovia, lebo nejde o vnucovanie našej morálky, ale o vedeckú pravdu, ktorá je ukrytá v každom DNA. » Tretí dar, dar rady, sa uplatňuje vo vernosti Hypokratovej prísahe, ktorá zakazuje dávať ľuďom otravné látky a ženám také lieky, ktoré by im zapríčinili potrat. Štvrtý dar je dar sily. Nejde o fyzickú alebo sociálnu silu, ale o « rešpektovanie každej ľudskej bytosti a jej Stvoriteľa ». Co sa týka piateho daru, daru poznania, Lejeune vyrozprával prípad, ktorý sa mu prihodil pred pár mesiacmi. Istá americká pani žiadala od lekárov zmrazené sperma svojho manžela. Ten však nedal dovolenie, pretože sú rozvedení. Prípad skončil pred sudcom, ktorý mal určiť, či sperma je iba materiálna vec alebo dieťa. Pani vtedy žiadala, aby sperma bolo dané inej žene, žeby sa mohlo zrodiť dieťa, keď jej samej zákon sperma odmieta dať. Sudca nevedel, čo má robiť. Keď sa o prípade dozvedel Lejeune, odletel ihneď do USA. Pred súdom francúzsky genetik povedal, že výrok bol už vlastne vynesený pred tisícami rokov židovským kráľom Šalamúnom, keď pred « dvoma matkami» toho istého dieťaťa prisúdil ho matke, ktorá chcela jeho život. Sudca so slzami v očiach dal za pravdu francúzskemu vedcovi. V biológii šiesty dar, dar nábožnosti, sa stotožňuje s Božím príkazom: cti svojho otca i svoju matku, lebo veda dokazuje, že nové ľudské bytie je výsledkom spojenia ženského elementu (vajíčka) a mužského semena (sperma). Bez spojenia týchto dvoch prvkov niet života. Konečne siedmy dar, Jar bázne Božej, spočíva v tom, že sa rešpektujú zákony, ktoré Boh vložil do prírody. Iba v tomto spočíva pravá vedecká sloboda. Po skončení prednášky v Rimini jeden novinár položil slávnemu genetikovi niekoľko otázok: Otázka: Profesor Lejeune, čo si myslite o názoroch niektorých vedcov, ktorí hovoria, že život začína až pätnásť dní po počatí. Dovtedy vraj existuje len akési pred-embryo, totiž nie osoba, ale len akýsi zhluk buniek, ktoré sa delia a medzi sebou zamieňajú? Odpoveď: Pred-embryo neexistuje, pretože embryo je prvá forma bytia. Pred-embryom môžeme nazvať oddelene ženské vajíčko a mužské semeno. Pred-embryo, ako ho chápu spomenutí vedci, je ich falošný vynález, aby mohli zabíjať počaté bytosti. Sme na tej istej rovine, ako bol Norimberský proces, na ktorom mnohé obžalované osoby tvrdili, že väzeň nie je človek. A pretože nie je človek, možno ho zabiť, alebo robiť s ním lekárske pokusy na živom tele. Našťastie norimber8 [pageend8]skí sudcovia sa nedali pomýliť týmito ideami. O pred-embryu sa tvrdia tie isté veci: ono nie je osobou, teda môžeme s ním robiť, čo chceme. Otázka: Ako môžu istí genetikovia brániť tézu pred-embrya v mene vedeckej objektívnosti? Olpoveď: Aj mnohí nemeckí vedci boli zajedno s nacistami. Netreba zabúdať na poučenie z dejín. Ale ak sa nájdu vedci, ktorí sa aj naschvál mýlia, to ešte neznamená, že sa mýli veda. Otázka: To platí aj o tabletke RU486 na vyhnanie plodu? Odpoveď: Pravdaže, vyhnanie plodu je zločin, ako bol ten nacistický. Otázka: Aký vzťah je medzi morálkou a genetikou? Odpoveď: Prvým morálnym príkazom je nedovoliť, aby genetika klamala. Podľa pravej genetiky ľudské bytie začína počatím. Pravá morálka je tá, ktorá tvrdí to, čo dokazuje genetika, a nie klamstvo falošnej vedy, že embryo nie je embryo, ale akési pred-embryo. Otázka: Pán profesor, voči všetkým týmto znepokojujúcim pokusom v odbore genetiky a jej vzťahu k morálke, ste optimista alebo pesimista? Odpoveď: Som vždy realista, aby som mohol byť optimista. Ja som vždy na strane chorého proti chorobe, lebo dnes sa nájdu lekári, ktorí sú na strane choroby proti chorému. Ja budem vždy bojovať proti chorobe, proti smrti. Budem vždy za život. A to nielen ja, našťastie veľmi mnohí vo svete. Otec Jozef Kočík, salezián, prežil v Libanone šesť rokov a dobre pozná situáciu v tejto krajine. V tomto článku nám ju chce priblížiť na základe svojich osobných skúseností. Mučenícka krajina Otec Kočík, koľko rokov ste prežili ako misionár v Libanone a v čom spočívala vaša práca? V Libanone som prežil šesť rokov. Moja práca spočívala vo výchove a vyučovaní mladých Liba- nončanov, chlapcov a dievčat, a to kresťanov i mohamedánov. Bol som riaditeľom strednej školy i saleziánskej komunity, ktorej bola zverená táto škola. Škola bola postavená v šesťdesiatych rokoch v jednom z najbiednejších krajov Libanonu, na východ od Bej rútu. V Libanone zúri už 15 rokov vojna. Aké je jej historické pozadie? Ide o veľmi zložitú otázku. Pokúsim sa naznačiť iba niektoré hlavné dôvody tejto ukrutnej vojny, ktoré sa mi zdajú isté, aj keď verejne nie sú vždy uznávané. Konkrétnym dôvodom nepokojov v Libanone je vojna medzi Židmi a Arabmi v roku 1948. Táto vojna mala svoju vzdialenú príčinu v deklarácii, ktorou roku 1917 britský minister zahraničia lord Balfour vyhlásil, že Židia majú právo na vlastnú krajinu a tou je Palestína: Eretz Israel. Odvtedy sa Židia z celého sveta začali sťahovať do Palestíny a vykupovali pozemky od Arabov, ktorí tam už od stáročí nažívali v pokoji. Takto Židia postupne odkúpili veľkú časť Palestíny. Keď potom roku 1947 Organizácia spojených národov vyhlásila rozdelenie Palestíny medzi Židov a Arabov, vypukla vojna. Arabi ju roku 1948 prehrali. Mnohí Arabi potom museli opustiť tú časť Palestíny, ktorej sa zmocnili Židia. Väčšina z nich sa utiahla do blízkeho Libanonu, ktorý ich veľkodušne prijal ako bratov. Buhužiaľ, títo Palestinci, takmer všetci mohamedáni, sa začali v Libanone správať tak, ako keby to bol ich štát. Mali nielen svoje školy, ale aj svoju armádu. To sa, prirodzene, nezaobišlo bez provokácií a ťažkostí, najmä pre libanonských kresťanov. Napätie medzi Li- banončanmi a Palestíncami sa ešte zväčšilo, keď 9 Preložil A. Pauliny [pageend9]roku 1970 zajordánsky kráľ Hussein násilím vyhnal zo svojej krajiny ozbrojených palestínskych utečencov a oni sa presťahovali do Libanonu. Situácia v Libanone sa vtedy stala neudržateľnou. A tak po jednej vážnejšej zrážke Libanončanov s Palestíncami sa 13. apríla 1975 začala v Libanone vojna. A odvtedy trvá až dodnes. Ako sa vyvíjala v Libanone vojna a s ňou spojené krízy od začiatku až doteraz? Vojna v Libanone hneď od začiatku bola veľmi zúrivá. Najprv bola nádej, že sa bojujúce strany zmieria, no vždy tomu niečo prekážalo. Po prvom roku vojny sami kresťania požiadali Sýriu, aby sprostredkovala pokoj medzi Libanončanmi a Palestíncami. To však bola osudná chyba, lebo odvtedy sa sýrske vojská natrvalo usadili v Libanone a Sýria sa tam stala rozhodujúcou vládnou mocou. Pravda, kresťania verní Libanonu, túto situáciu prijať nemôžu. Roku 1982 okupovala zasa veľkú časť Libanonu izraelská armáda a načas vyhnala Palestín- cov. Po skončení okupácie roku 1985 prišlo k istému zjednoteniu Libanonu, ale netrvalo to dlho, lebo menšinová skupina Drúzov sa spojila so Sýriou a začala sa ešte zúrivejšia vojna. K tomu aj sami kresťania majú dve rozličné armády a bojujú proti sebe. A na strane mohamedánov je to takisto. Je teda veľmi ťažké vyznať sa v libanonskej situácii. Isté je však jedno: vojnu v Libanone riadia iné štáty, ktoré tam uplatňujú svoje mocenské záujmy prostredníctvom úbohých Libanončanov. Preto ani nemožno hovoriť o občianskej vojne. Je to boj záujmov cudzích veľmocí. V Libanone trpí, prirodzene, aj mládež. Mohli by ste naznačiť, aké hlavné škody zapríčiňuje táto vojna mladým Libanončanom? Škody, čo vojna zapríčinila mládeži, ktorá už 15 rokov nevie, čo je to mier, sú nesmierne. Už len materiálne škody v Libanone sú čosi hrozné. Stačí sa pozrieť na zábery z Bejrútu, ktorý je z veľkej časti rozbitý. Omnoho hroznejšia je nenávisť a pomsta, ktoré ovládajú tých, čo proti sebe bojujú. Strieľa sa z nenávisti ešte aj do mŕtvych. Mnohí mladí ľudia nemôžu chodiť lo školy, lebo si musia dávať pozor najprv na vlastný život. V takejto krutej situácii život druhého nemá nijakú cenu, najmä keď sa o ňom myslí, že je nepriateľ. Ba zabiť ho sa pokladá za hrdinský skutok. To však je v ostrej protivé s kresťanstvom a s evanjeliom. Keď sa to pripomenie vodcom kresťanských vojsk, odpovedajú, že vojna je vojna a že nepriateľ pozná iba zákon odvety, a teda ako vraj možno odpustiť. Naznačili ste, že v libanonskej vojne sa stretajú záujmy cudzích veľmocí, ktoré chcú krajine nanútiť svoje « riešenie ». Aký Libanon však chcú mať sami Libanončania? Libanončania dobrej vôle, tak kresťania ako mohamedáni, chcú mať Libanon, ako bol pred ži- dovsko-arabskou vojnou v roku 1948. Dovtedy kresťania a mohamedáni nažívali v plnom porozumení, i keď občas prišlo k napätiam. No pomocou vzájomného dialógu sa im podarilo vybudovať štát, v ktorom panovala sloboda a prekvitala kultúra. Mohol byť daný za vzor okolitým krajinám. Libanon vtedy nazývali Švajčiarskom Blízkeho východu. Čo robia mladí kresťania v Libanone pre nastolenie pokoja vo svojej krajine? Mladí libanonskí kresťania si uvedomujú svoje poslanie: usilovať sa o vzájomné zmierenie a hlásať Krista iným. Ale ako to môžu uskutočňovať voči tým, čo vôbec neveria v lásku k blížnemu, ba pokladajú to za slabosť? Nato je potrebné hrdinstvo. Chvalabohu, sú aj takí mladí Libanončania, čo to dokázali až do takej miery, že obetovali vlastný život za zmierenie mohamedánov s kresťanmi. Niektorí mladí kresťania, najmä dievčatá, vstupujú do rehoľných spoločností, ktoré sa venujú všetkým, ktorých postihla nemilosrdná vojna. Pritom nerobia rozdiel medzi mohamedánmi a kresťanmi. Podľa vás, Otec Kočík, ako sa vyvinie alebo rozrieši situácia v Libanone? Je naozaj veľmi ťažké odpovedať na túto otázku. Veď, ako som spomenul, v Libanone sa stretáva a bojuje proti sebe toľko cudzích záujmov! Treba si tiež uvedomiť, že v Libanone žije až sedemnásť rozdielnych etnických a náboženských spoločenstiev, ktoré sa medzi sebou nemiešajú, ba často sú proti sebe. Co sa týka budúcnosti, podľa toho, ako sa situácia doteraz vyvíjala a naďalej vyvíja, všetko nasvedčuje tomu, že príde k rozdeleniu Libanonu na dve časti: kresťanskú a mohamedánsku. Pravda, na túto možnosť väčšina Libanončanov nechce ani myslieť. Veď všetci dobre 10 [pageend10]vedia, že také rozdelenie by príslušné časti Libanonu priviedlo k strate vlastnej nezávislosti a podrobeniu sa cudzím mocnostiam, ako je Sýria, Izrael a Irán, prípadne aj iné arabské štáty, ktoré už teraz prakticky rozhodujú o budúcich osudoch Libanonu. Podľa vás, Otec Kočík, čo by mohli robiť mladi vo svete a v našej vlasti v prospech Libanonu a aký záver by si mohli urobiť pre seba z tamojšej situácie? Nuž myslím, že mladí, ale aj všetci ostatní veriaci v našej vlasti by sa mali modliť za Libanon, túto mučenícku krajinu. A azda by mohli hľadať aj cesty konkrétnej materiálnej pomoci. No Li- banončania si zvlášť želajú, aby svet o nich vedel pravdu: aby sa nepísalo a nehovorilo, že tam ide o náboženskú vojnu, ktorú sami vyvolali. Tým by sme im veľmi krivdili. Za vojnu v Libanone sú zodpovední najmä tí, čo nechcú, aby kresťania a mohamedáni spolunažívali v pokoji, ba usilujú sa o to, aby zmizla prítomnosť kresťanov v tej časti sveta, kde sa odohrala nemalá časť dejín spásy. A napokon pre mladých v našej vlasti situácia v Libanone môže byť výzvou, aby sa stali budovateľmi pravého pokoja vo svojom prostredí. ZO ŽIVOTA SÚSCM V RÍME Posledné mesiace výchovnej práce s našimi študentami sa niesli v znamaní čim lepšie ich pripraviť do života. A po nielen po stránke výučby a vedomostí, ale aj po stránke duchovnej. Troch najmladších, ktorí ešte neboli pobirmovaní, sme pripravili na prijatie tejto sviatosti. 1. júna počas koncelebrova- nej svätej omše Otec biskup Hrušovský udelil sviatosť birmovania Jožkovi, Jurgenovi a Matthiasovi. Všetci sme im blahoželali a priali, aby sa v živote správali odteraz ako « zrelí» kresťania. Potom prišli lístky, písomky, skúšky, vysvedčenia. Naši študenti sa chceli pred odchodom poďakovať všetkým predstaveným, Otcovi biskupovi a sestričkám originálnym spôsobom. Preložili spolu s pánom radcom Otcom Turanským veselohru «Zoro», ktorú potom 8. júna podvečer s veľkým úspechom predviedli. V sobotu nastalo veľké balenie a chystanie sa domov. Večer bola ešte ďakovná svätá omša nielen za prežitý školský rok, ale za 31 rokov života malého seminára. Ozaj s celým srdcom sme sa poďakovali dobrotivému Pána Bohu za toľké a toľké dobrodenia. Toľko spomienok, toľko pohnútok vďačnosti voči Prozreteľnosti Božej. Vo štvrtok 3. mája 1990 bola v Ústave svätého Cyrila a Metoda v Ríme milá slávnosť. Počas popoludňajšej koncelebrovanej svätej omše náš bohoslovec z Nepomucena Janko Košč prijal z rúk Otca biskupa Dominika Hrušovského vysviacku za diakona. Je to posledný stupeň pred prijatím služobného kňazstva. Slávnosť bola tým krajšia a dojímavejšia, že sa na nej mohli zúčastniť šťastní rodičia zo Slovenska a tiež jeho brat Stanko, ktorý sa v Nepomucenu pripravuje na kňazstvo. Úprimne blahoželáme nášmu diakonovi a prajeme mu hojnosť Božích milostí pre bezprostrednú prípravu na kňazstvo. V nedeľu 10. júna nás naši milí študenti opustili a odcestovali ku svojim rodičom. Cez tieto mesiace náš Ústav ožíva najmä v stredu. Vtedy náš totiž prídu navštíviť slovenskí pútnici, čo sa dopoludnia zúčastnili na audiencii u Svätého Otca. Niekedy ich tu bolo aj do 500. Ba čakáme návštevy až s tisícom pútnikov. Snažíme sa ich prijať, pohostiť, dať im možnosť zakončiť ich púť svätou omšou, svätou spoveďou a požehnaním Otca biskupa. Mnohí odchádzajú so slzami v očiach. Hovoria: « Našli sme tu kus Slovenska. » 11 [pageend11]Jedným z málo zátiší, ktoré dnešný pútnik ešte nájde vo Svätej zemi, je kláštor sv. Jána Krstiteľa na púšti ’Ain el-Habis, v slovenskom preklade « Prameň pustovníka», je miesto vzdialené asi tri km západne od Ain Karem. Zbožná tradícia, ktorá je na Blízkom východe omnoho silnejšia ako v našich krajinách, oddávna spájala túto lokalitu s utiahnutým pobytom Kristovho predchodcu Jána Krstiteľa na púšti od jeho mladosti. Evanjelium podľa Lukáša nám zaznamenalo túto skrytú kapitolu zo života sv. Jána Krstiteľa jedinou vetou: « Chlapec rástol a mocnel na duchu a žil na púšti až do dňa, keď vystúpil pred Izrael » (Lk 1,80). Máme málo písomných prameňov o tomto zaujímavom mieste a aj tie, ktoré sa nám zachovali sú pomerne neskoré. Najdôležitejšie kritériá, ktoré podporujú správnosť hypotézy, je meno lokality a zrúcaniny. Križiaci, ktorí boli vo Svätej zemi od r. 1099 až do 1291, vybudovali pri Prameni pustovníka kláštor. Musíme však hneď na začiatku zdôrazniť, že nebolo vo zvyku križiakov vymýšľať sväté miesta. Držali sa veľmi prísne lokálnych zvykov, rešpektovali miestne tradície a reštaurovali rozpadujúce sa kresťanské pamätníky. Sú náznaky, že aj v ’Ain el-Habis jestvovala už pred príchodom križiakov skromná svätyňa. Prvá písomná zmienka o kaplnke v púšti pochádza z pera neznámeho pútnika v dvanástom storočí. Počas obdobia križiakov a po ich odchode však viditeľne vzrástol záujem o pustovňu. Najdôležitejší opis miesta nám zanechal Zuallardo, pútnik zo šestnásteho storočia. Svoj názorný opis obohatil aj výstižnou kresbou. Zuallardo sa zmieňuje o hlbokom údolí a skalnatom útese, kde sa nachádza jaskyňa, v ktorej žil svätý Ján Krstiteľ. Okrem jaskyne Zuallardo hovorí aj o prameni, ktorý vyvieral pod jaskyňou. Ten istý pútnik píše o múroch kostolíka a malého kláštora, ktoré sa už rozpadali. Svoj opis potvrdil aj spomínaným obrázkom (En- chiridion Locorum Sanctorum 82). Je možné, že neskôr františkáni obnovili križiacke budovy, najmä kostol. Na túto možnosť naráža brat Eugenio Roger v r. 1631. Spomína, že všetci františkáni z Jeruzalema a Betlehema sa zhromaždili počas sviatkov spojených s postavou sv. Jána Krstiteľa cez noc v jaskyni a celebrovali v nej svätú omšu (ELS 87). Žiaľ, v neskoršom období sa pozabudlo na tento pekný zvyk a počet pútnikov do pustovne sv. Jána Krstiteľa značne poklesol. S konečnou reštauráciou pútnického miesta sa mohlo začať iba po odchode Turkov zo Svätej zeme roku 1917. Architektonický plán a prevedenie prác realizoval A. Barluzzi v r. 1923. Dnešní obyvatelia kláštora sú grécki ortodoxní mnísi, ktorí ho prevzali do prenájmu od otcov františkánov. Moderní pútnici však môžu navštíviť kostolík a kláštor pustovne a odniesť si z tohto miesta strapec duchovných spomienok na Svätú zem. Okolie nie je púšťou v pravom zmysle slova. Lesné stromy a izolovaná lokalita kláštora živo pripomína «Carceri» sv. Františka v Assisi. Návštevník v nej nenájde pohodu veľkých turistických centier. Skromné miesto však ponúka ticho a atmosféru pre modlitbu, čo v zhone moderného sveta a často popri zosvetáčtenej organizácii pútí do Svätej zeme, nie je málo. Ku kláštoru možno dôjsť po vyasfaltovanej ceste, ktorá začína pri veľkej židovskej nemocnici Hadassa a končí pri ’Even Sappir. Ďalších niekoľko sto metrov musí návštevník prejsť peši cez les. Chodník od hlavnej brány zostupuje dvojitým radom schodov ku kaplnke kláštora s oktagonál- nou kupolou, ktorá bola postavená priamo nad jaskyňou. Ďalší rad schodov vedie k prameňu, kde sa dnes nachádza vodná nádrž plná červených rýb. Sieť kanálov zavlažuje skromnú záhradu. K jaskyni, kde sa zdržiaval predchodca nášho Spasiteľa, možno vystúpiť od fontány deviatimi schodmi vytesanými do skaly. Steny jaskyne sú aj dnes čierne od mnohých sviec, ktoré zbožní pútnici zapaľovali v minulosti. Vo vnútri jaskyne (s rozmermi asi 6 x 3 m, vysokej asi 2 m), oproti vchodu, je postavený skromný oltár. Od hlavného vchodu do kláštora sa iným chodníkom na pravo môžeme dostať západným smerom od kláštora do kaplnky, ktorá pripomína smrť svätej Alžbety. V tejto malej kaplnke, ktorú postavili križiaci, sa nachádza stará hrobka. Na prahu vchodu kaplnky čítame grécke písmena N+H, ktoré znamenajú Nike-víťazstvo zahrňujúce Kristov kríž. V obidvoch kaplnkách ako aj v jaskyni a v ich bezprostrednom okolí neboli dodnes prevedené archeologické vykopávky, ktoré by nám priblížili dejiny lokality. Nápis v gréckej reči však potvrdzuje, že pútnici si uctievali miesto dlho pred príchodom križiakov. Nemôžeme vylúčiť, že pustovňa pre vynikajúcu strategickú pozíciu, ktorá kontroluje údolie Soreq, bola oddávna dôležitým vojenským objektom. Obidve možnosti zostávajú otvorené. Dúfame a modlime sa k Všemohúcemu Otcovi, aby budúcnosť priniesla pokoj do Svätej zeme, ktorý je zárukou záujmu ku štúdiu a zveľaďovaniu jej biblického bohatstva. 12 KLÁŠTOR SVÄTÉHO JÁNA KRSTITEĽA NA PÚŠTI Ján Majerník [pageend12]William Schiffer, výtvarný umelec, sochár, maliar, me- dailér, svojho času spevák a herec, rodák z niekdajšieho Zvončína, chudobný chlapec z dávneho trnavského « Execír- placu », žije a tvorí od roku 1945 v Paríži. V auguste tohto roku bude mať sedemdesiat rokov, ale roky na ňom nevidieť. Stále je čulý, bystrý, vtipný, chvíľu neposedí, tvorí aj pri rozhovore s priateľmi. Črtá, kreslí, dáva život hline a sádre. Svoju bohatú životnú púť, priateľstvá, stretnutia, historky a rozhovory s ľuďmi zvučného i menej zvučného mena, zhrnul s jemu vlastným humorom v knihe TAK SA TO STALO, NIČ SOM NEPRIDAL, ktorú vlani vydali na Slovensku. Defiluje v nej Gérald Philipe, Salvador Dali, Edith Piaffová, Mahátmá Ghándhí, Maurice Utrillo, Francois Mauriac, Ernest Hemingway, Pablo Picasso, pochopiteľne, jeho veľký učiteľ Ivan Meštrovič, ktorý mu v Spojených štátoch amerických poskytol štipendium a rôzne iné osobnosti. Žiaľ, ale ináč to pred rokom na Slovensku ešte nemohlo byť, do tlačiarenskej černe vydanej knihy sa z 350 strán pôvodného rukopisu dostalo iba 160. A tie chýbajúce, « scenzurované » sú najzaujímavejšie. Priateľstvo s biskupom Dominikom Hrušovským, kardinálom Jozefom Tomkom, audiencie a rozhovory so Svätým Otcom Jánom Pavlom II. Veríme, že zmenená politická situácia v krátkom čase dovolí odčiniť tento hriech nielen voči autorovi, ale aj voči našej histórii. « Tak prindzi...! » povedal po trnavsky pri mojej nedávnej návšteve Paríža do telefónu. Zvykol tak vravievať svojim priateľom, a tak som hneď pochopil, že sa nezmenil a nestratil ani svoj príslovečný humor. A vlastne od obdobia spred rokov, keď som k nemu musel chodiť ilegálne, sa ani v jeho útulnom ateliéri nič nezmenilo. Stále v ňom stojí jeho « múdra sova », dielo, aj dokument toho, že ako prvý vo Francúzsku začínal s kombináciou kovu a farebného skla, monotypy, plastiky, tapisérie, plakety... Ibaže ich pribudlo. Najviac medailí, ktorých celkový počet vydaných presahuje už 150. Tá najnovšia patrí prezidentovi Václavovi Havlovi. Odovzdal mu ju pri jeho nedávnej návšteve Francúzska. Ale William, ktorý o sebe hovorí, že je « Slovák, čo rozpráva po francúzsky a cíti po slovensky » a že « ako každý iný modlí sa a počíta v materinskom jazyku », mi ukazuje ďalšie a ďalšie. Tú prvú, ktorú vytvoril pri návšteve Svätého Otca roku 1980 v Paríži a ktorú odovzdal osobne Jánovi Pavlovi II. pri návšteve vo Vatikáne. Ale William vykladá na stôl ďalšie: trnavský arcibiskup Ján Sokol, kardinál Jozef Tomko, svätý Cyril a Metod, prvá americká svätá Elizabeth Anna Setová, maronický svätý Charbel Maclouf, Potupený Kristus a mnohé ďalšie. Šesť originálov je vo Vatikánskych múzeách. « A to si ich osobne odovzdal Svätému Otcovi? » pýtam sa. « Akože ináč! Dokonca aj s mojím katalógom... Všetko to zariadil môj priateľ, pán kardinál Tomko, » a náš umelec sa dá do rozprávania, či úvah. « Svet je malý a bude ešte menší, pretože doba skracuje nielen zemepisné vzdialenosti a čas, ale zbližuje aj ľudí. Rím — ten je plný Slovákov. Okrem zvučných mien, známych už na Slovensku, je trebárs môj rímsky spovedník Miško Lapšanský, alebo salezián Ján Tocký, šofér, čo ma viezol z Ústavu svätého Cyrila a Metoda na súkromnú audienciu pápeža. A tá omša, pred ktorou ma Miško Lapšanský vyspovedal, to bol určite najnezabudnuteľnejší zážitok môjho života. Nikdy by som si nebol pomyslel, že sa mi dostane takej cti. Pripadalo mi to ako v rozprávke: najprv švajčiarska garda, dlhá chodba, útulná kaplnka Svätého Otca, mladí klerici a chór nemeckých sestričiek, ktoré tiež boli pozvané na omšu a ktoré spievali Bacha. Tak nádherne, že som sa cítil ako v nebi. Omša jednoduchá. Svätému Otcovi asistovali jeho dvaja 13 MEDAILY sú jeho básňami v bronze [pageend13]kňazi sekretári. Po svätej omši zostal Svätý Otec ešte chvíľu zahrúžený v modlitbe. A keď ju skončil, zaznela jeho obľúbená « Goralu ». Neviem prečo, ale pridal som sa aj ja. Spieval som plným hlasom, azda až príliš plným, pretože Svätý Otec sa otočil ku mne a jemu vlastným úsmevom, plným pochopenia, sa na mňa zahľadel... Po omši ma jeho sekretár Stanislav Diwisz odviedol do pápežovej pracovne. S prekvapením som zistil, že na stole je pripravená výstavka mojich prác. » «Tak, ty si francúzsky Slovák, » vraví mi. « Ale ako môže byť Slovák Francúzom? » Kľaknem si, pobozkám prsteň a chabou polštinou sa zmôžem na repliku: « A ako môžu byť Poliaci Francúzmi? Dokonca ministrami ako boli Palewski, Bo- kanowski, Landowski, Poniato- wski... » « Rozhovor sa rozprúdil, a ako sa hovorí, nabral obrátky, pretože som zistil, že Svätý Otec rozpráva oveľa lepšie po slovensky ako ja po poľsky. A tak sme pokračovali v slovenčine. Bol som prekvapený, že vedel o mne toľko vecí. Dokonca aj to, že som bol hercom v Nitre a že sme hereckú kariéru začínali približne v rovnakom období. Ibaže on hral Corneilla a Moliěra, ja väčšinou len v operetách... Poprezeral si všetky moje medaily, pozorne si vypočul môj komentár, občas niečo vtipne prehodil a poradil, čo by som ešte mohol urobiť. Chvíľu sa zahľadel na tú svoju: predná strana — pozadie Notre Dáme, na zadnej pódium, kde kázal. Za ním symbol davu a v ňom dve malé bodky ako hrášky. Skočím lo reči: 'To som ja a moja manželka Maruška.’ Zasmial sa, ale na Marušku nezabudol. Keď som odchádzal, daroval mi svoju medailu v zlate a ruženec pre Marušku... So Svätým Otcom som sa stretol na audienciách ešte dvakrát. Dobre si ma zapamätal a vždy na moju adresu utrúsil vtipnú poznámku. Po druhý raz som mal možnosť s ním hovoriť roku 1985 Jeden z najväčších slovenských medailérov, William Schiffer, nás priamo prekvapuje svojimi novými výtvormi. Pohotové zachytil vo svojich najnovších medailách aj posledné národné a cirkevné udalosti. Tu vidíme jeho medailu venovanú návšteve Svätého Otca Jána Pavla II. na Slovensku, ďalej medailu venovanú Svätému Otcovi a kardinálovi Tomkovi a ich «cestám svetom pre šírenie viery», medailu venovanú Otcovi Jánovi Sokolovi, « prvému trnavskému arcibiskupovi a slovenskému metropolitovi » a medailu venovanú pamiatke Štefana B. Romana a 20. výročiu Svetového kongresu Slovákov. Náš umelec bude vystavovať svoje práce od 5. júla v Bratislave na osobnej výstave, potom na výstave v Trnave, v Košiciach a iných slovenských mestách. Zakonči výstavou v Prahe. Na výstavách budú mať záujemci možnosť obdivovať vyše 150 exponátov, poväčšine bronzové plakety a medaily. pri príležitosti osláv svätého Cyrila a Metoda a tretí raz pred dvoma rokmi, keď rímsky Ústav svätého Cyrila a Metoda slávil 25. výročie svojho založenia a v tomto inštitúte pri tejto príležitosti odhalili moje súsošie. A ľudí tam bolo vtedy ako maku. Nielen dobrá stovka kňazov, ale takmer do tisíc Slovákov z celého sveta. Dúfam, že sa so Svätým Otcom stretnem po štvrtý raz — tento raz v rodnom Slovensku. » 14 Mierne skrátený článok Ľubomíra Moncoľa [pageend14]zo Slovenska. Pokračujeme v uverejňovaní d alších svedectiev zo života hrdinských chorých z Rodiny Nepoškvrnenej. Robíme to preto, lebo sme si istí, že oni obetovaním svojich utrpení Bohu, účinne prispeli k zmene situácie na Slovensku. Boh vyslyšal ich prosby a modlitby. Sú vzorom pre nás všetkých. Bola matkou piatich detí. Od narodenia bola postihnutá obrnou a v dospelom veku sa pridružila srdcová choroba. Prekonala aj klinickú smrť. Keď sa dostala do Rodiny Nepoškvrnenej, stala sa horlivou apoštolkou úcty k Matke Božej. S úctou na ňou spomíname, lebo práve ona to bola, ktorá šírila Fatimský denný ruženec, získavala zdravých i mladých. Osobitnou láskou jej srdca boli však starí a opustení ľudia. S manželom si urobila dohodu: on bude mať na starosti tri obce a ona tiež. A začali závody, kto viac ľudí získa do Zlatej knihy fatimskej. Veľa mimoriadnych modlitieb prosila ako dar pre Svätého Otca. Muž si raz posťažoval: « Čo môžem robiť! Moja žena žije viac pre Nepoškvrnenú ako pre mňa. Píše, opisuje, rozdáva, no samozrejme, že aj pre tie « moje obce », len aby Svätý Otec dostal toho čím viac ako darček pod vianočný stromček. » Všetky svoje deti zapojila do tejto akcie. Naozaj s obdivom sme na ňu pozerali, ako to všetko zvládze, lebo ako spomínala: « Mojim staručkým nemluvniatkam to musím vysvetľovať ako v škôlke. Ale stojí to za to. To sú najopravdi- vejší ctitelia Nepoškvrnenej a najviac sa modlia svätý ruženec ». Mimoriadne raz referovala: « Dožila som sa aj najkrajšieho poďakovania od nášho starčeka. Tak si obľúbil rozjímavý ruženec, že dekrétik skoro nevypúšťal z rúk. Bola som pri jeho smrti. V rukách ruženec, na prsiach dekrétik a ústa mu šepkali: « Ďakujem za vašu lásku. Aj v nebi budem orodovať za Rodinu Nepoškvrnenej. Verím, že ma Panna Mária prijme, ale raz i vás. » Patril k prvým členom našej Rodiny Ne- poškvrenej. Už ani nevieme, ako sme sa k nemu dostali. Pamätáme sa však na našu prvú návštevu u neho. Bol už koniec augusta. Býval na lazoch ďaleko za dedinou. Žiadna cesta k nim neviedla, len čosi ako vyšliapaná poľná cesta. Lúky boli však pokosené, tak sme prešli autom aj po lúkach. Paľka sme našli na posteli v jeho skromnej izbičke. Pozdravili sme sa, ale on naznačil, že sa zvítame o chvíľu. Bolo totiž práve dvanásť hodín. Paľko mal medzi skrivenými prstami svoj malý tranzistor. Zrazu sa rozvučali budapeštianske zvony. Naraz nás všetkých mihlo. Izba sa postupne osvetľovala, žiarilo to z každého kúta. Len vtedy sme si všimli, že vedľa tranzistora mal rôzne vypínače. Tak stlačil jeden a zažiarila korunka s dvanástimi hviezdičkami okolo sochy napravo. Stlačil druhý a zažiaril pestrofarebnými žiarovkami kríž nad jeho hlavou. Stlačil ďalší a zažiaril ďalší oltárik naľavo. Spolu sme sa pomodlili Anjel Pána. Po skončení si nás s úsmevom privítal a dodal: «Takto si trikrát denne pozdravujem Pannu Máriu. Ráno počas vysielania latinskej svätej omše z Vatikánu si tiež všetko rozosvietim, aby som sa cítil ako v katedrále. Cez soboty a mariánske sviatky mi to horí celý deň, lebo je to na počesť Ježišovej Matkv. » Vtedy Paľko ešte nemal invalidný vozík. Bol teda väzňom svojej postele. Ležal takto od svojho detstva. Prekonal ako dieťa ťažký reumatizmus a ten zanechal svoje ťažké stopy na jeho tele. Nenosadil sa. ruky v lakťoch už vôbec nezohol, nič si nepodal do úst. Prsty opuchnuté, zdeformované. Opatrovala ho jeho dobrá starostlivá mamička. Dnes náš obdiv patrí rovnako mamičke ako Paľkovi. Mamka mu všetko podala k rukám, k tým pokriveným prstom: papier, pero, neskôr sa vycvičil písať na stroii. Potom rôzne elektrické potreby a Paľko sa naučil rovnako modliť sa ako i pracovať pre Boha. Táto telesná troska, tento 15 SOŇA Soňa prekonala 15. augusta klinickú smrť. Žila ešte polroka, a to bolo najaktívnejšie obdobie jej života. Manžela, deti i mnohých presviedčala, že sa oplatí darovať Bohu skrze Nepoškvrnenú. Žila v radosti popri všetkých telesných ťažkostiach. Kto sa s ňou stretol, pocítil prítomnosť Boha v nej. Jej posledná žiadosť k manželovi bola: « Keď ma budete pochovávať, zastavte sa so mnou na mieste, kde som prvý raz počula o Rodine Nepoškvrnenej. Vieš u koho... ». Veríme, že máme v nej orodovníčku pri našej Matke a jej Synovi. PAĽKO [pageend15]Boží žobráčik dokázal byť katechétom, apoštolom maličkých i dospelých. Začínal to najprv s deťmi z rodiny, neskôr sa okruh šíril. Každé dva týždne napísal deťom katechetický list. Dajakú udalosť zo života Ježiša, Panny Márie, ktorú vždy zakončil krátkou modlitbou a « domácu úlohu ». Ktoré dieťa vypracovalo každú úlohu, na Vianoce dostalo od Paľka vianočný darček. Nekúpili by ste ho v žiadnom Tuzexe. Ten darček vyrobil sám. Bol to nejaký náboženský obrázok vložený do hviezdy. Tieto deti viedol pomocou listov až do dospelosti. Keď vypadol starší, prijal znova najmladšieho. Raz sme ho v lete prekvapili a našli sme ho v sade pod čerešňou a okolo neho húf deťure- niec. Mali sme dojem, že je tu nejaká škola v prírode. Mamička v záhrade piekla chlieb v špeciálnej peci. Pečie to vraj každý deň, lebo deti chcú aj jesť. Paľko na vozíku staval novú chalúpku. To bol jeho apoštolát číslo jeden. Keď sa nám podarilo zaobstarať pre neho elektrický vozík, stal sa náš Paľko ešte aktívnejším. Chlapci z okolitých dedín začali ho pozývať na mládežnícke stretnutia, ktoré obyčajne viedol on. Vozíček mu slúžil za dobrú katedru. Dvaja byciklisti si vždy prišli pre neho, jeden vpredu, druhý vzadu za vozíkom a pustili sa cestou. Neraz ich zastavila bezpečnosť, čo je to za zvláštny sprievod, lebo človeka z vozíka ani vidieť, on v ňom ležal. O týchto stretnutiach sme sa dozvedeli od neho samého i jeho priateľov. Všetci, ktorí sa s ním stretávali, sa postupne zapisovali do ZLATEJ KNIHY FATIMSKEJ. Paľko sa už o to sám postaral, aby to bolo spoločenstvo aj Svätého ruženca na počesť Nepoškvrnenej. Podobne bol iniciátorom aj duchovnej kytice pre Svätého Otca. Od neho prichádzal vždy najradostnejší list, koľko sa mu podarilo nazbierať takých a onakých kvetín do « kytice » milovanému Jánovi Pavlovi II. Nezabudol pripísať: « To je veľmi svědomitě a s láskou nazbierané. Mali sme to aj ako spoločnú úlohu. » Paľko je nám živým dôkazom apoštolátu chorých za rozšírenie modlitby svätého ruženca, o splnenie žiadosti Panny Márie Fatimskej: « Modlite sa ruženec a Rusko sa obráti. » Jeho špiritualita bola hlboká a pevne spojená so sv. Cirkvou. Raz nám mamka povedala, že vstávajú už o 4,30 hodine ráno. Prekvapení sme sa skoro zborovo pýtali: « A to už prečo tak zavčasu? Nechodíte do práce ani vy ani Paľko a otecko sa tiež moce len po dome. » « Nechodíme a predsa veľa robíme. Paľko sa ráno modlí tri hodiny. Po rannej toalete sa začne hneď modliť. Potom počúvame spolu svätú omšu pre Európu. Pozrite, tu má lekcionáře. My už vieme aj latinskú omšu, ale čo sa dá, to mi číta po slovensky. Prečíta lekciu, žalm, evanjelium a vložíme vždy aj prosbu za Svätého Otca a potom za tých, čo prichádzajú prosiť Paľka, aby sa za nich modlil. Veru vždy je skoro deväť hodín, keď končíme ranné chvály Pánu Bohu a to spolu za celý svet. Potom dopoludnia pracuje alebo píše pre svoje deti. » Čudujeme sa preto, že Paľko aj zomrel pri počúvaní slovenského vysielania Vatikánskeho rozhlasu? Bol dosť úzkostlivý a neraz prosil modlitbu, aby vedel dobre zomrieť. S mamičkou a susedou počúvali vysielanie. Mama sa pobrala niečo pozrieť do kuchyne a v zápätí suseda kričala na ňu, že Paľkovi spadá hlava. Ruky pevne stískali tranzistor, hlava naozaj klesala. Mamička pribehla a hneď pochopila. Zvolala: « Paľko môj, umieraš! Vieš, za koho máš obetovať? Za Svätého Otca! » Paľko otvoril oči a len nemo prikývol, že vie. Potom vydýchol. Kratučko a ľahúčko si ho preniesol anjel smrti do náručia Božieho. Skončila jeho púť života, púť 36 rokov ležania v 42. roku života. Hoci býval na lazoch, ďaleko za dedinou, pohreb mal ako nejaké knieža. Prišli aj dva autobusy mladých z rôznych strán. Nie div, že sa vyšetrovalo, čo to bol za jeden, keď sa toľko ľudí zhromaždilo. Odpovieme im dnes: « Telesne to bola troska sveta. Duchovne to bol velikán, milovník Boha, Cirkvi a blížnych. To je náš kádrový posudok a našom Paľkovi z Trpína. 16 Miriam Liptovská [pageend16]V stredu 9. mája toho roku sa zišli v šaštíne, v bazilike Panny Márie Sedembolestnej, všetci slovenskí biskupi (okrem Otca Jána Hirku a Otca Alojza Tkáča, ktorí boli v ten deň na slávnostiach na Dukle), ďalej asi 600 kňazov, 500 rehoľníkov a rehoľníčok a pár tisíc veriacich, aby sa poďakovali Pánu Bohu a Matke Sedembolestnej za ochranu Cirkvi na Slovensku počas 40 rokov prenasledovania a ďakovali tiež za veľké dary posledných piatich mesiacov: obnovenie politickej slobody spoločnosti a v tom rámci aj slobody pre pôsobenie Cirkvi, obnovenie rehoľného života, vymenovanie biskupov a návšteva Svätého Otca. Prítomných privítal Otec Malženický, šaštínsky farár salezián. Po privítaní nasledovala koncelebrovaná svätá omša, ktorej predsedal Otec arcibiskup-metropolita Ján Sokol. Homíliu predniesol banskobystrický biskup Otec Baláž a vyzdvihol v nej smernice duchovného života pre slovenského kňaza v terajších časoch. Stretnutie kňazov, rehoľníkov ako aj tisícov pútnikov prebiehalo vo veľmi srdečnom a hlboko precítenom ovzduší. Oprava baziliky pokračuje dobrým tempom a sale- ziáni, ktorí sa znova vrátili do Šaštína po 40-ročnej prestávke, snažia sa byť k dišpozícii pútnikom, čo sem prichádzajú zo všetkých strán Slovenska. Opravujú tiež prednú časť kláštora a netrpezlivo čakajú, kedy im vrátia aj ostatné časti budovy, aby mohli z nej urobiť ozajstné stredisko mariánskej úcty. • Na Slávnosť Ducha Svätého vždy prichádzalo do Šaštína nezvyčajné množstvo pútnikov. Tohto roku ich prišlo 3. júna mimoriadne veľa. Slávnostnú koncelebro- vanú svätú omšu slúžil trnavský arcibiskup-metropolita Otec Ján Sokol. S pútnikmi sa chcel spojiť v duchu aj Svätý Otec. Vo svojom poludňajšom príhovore pútnikom na námestí svätého Petra v Ríme povedal aj krátky prejav po slovensky. Povedal, že si ešte stále spomína na svoju návštevu na Slovensku a srdcom je ešte stále medzi slovenskými veriacimi. Pripomenul pútnikom, aby sa v týchto rozhodných chvíľach usilovali zaistiť slovenskej krajine pokoj a slobodu, aby sa tak kráľovstvo Božie mohlo neustále zveľaďovať medzi slovenským ľudom. • V nedeľu 13. mája 1990, na výročný deň prvého zjavenia Panny Márie vo Fatime, ale aj atentátu na Svätého Otca, prišla z Ríma na Slovensko Matka Tereza z Kalkaty, aby otvorila prvý dom svojej rehole Misionárok lásky. Slávnostné uvedenie jej komunity v našej krajine sa začalo v kostole priaristov v Nitre o 17. hodine koncelebrovanou svätou omšou, ktorej predsedal Otec biskup Korec. V pondelok 14. mája odišla Matka Tereza spolu so štyrmi svojimi sestričkami, ktoré tu zanechá, v sprievode nitrianskeho biskupa Otca Korca do Čadce. Tu po svätej omši o 11. hodine Otec biskup posvätil ich rehoľný dom, z ktorého budú denne navštevovať na Kysuciach chorých, opustených a bezvládnych ľudí. Dom dala sestrám k dispozícii rodina mladého kňaza Pavla Trnku. Je to významná udalosť, pretože je to prvé usadenie sa sestier Matky Terezy nielen na Slovensku, ale aj v okruhu susedných krajín. • Dňa 17. mája zasadala v Banskej Bystrici Biskupská konferencia Slovenska. Prítomní boli všetci diecézni biskupi Slovenska (okrem prešovského gréckokatolíckeho biskupa Otca Hirku, ktorý bol na ceste do Ríma), ďalej dvaja svätiaci biskupi trnavskí a Otec biskup Dominik Hrušovský, ktorý je tiež riadnym členom tohto cirkevného organizmu. Úradný názov konferencie je BISKUPSKÁ KONFERENCIA SLOVENSKA a je súčasťou BISKUPSKEJ KONFERENCIE ČESKOSLOVENSKA. Zúčastnení biskupi rokovali o mnohých otázkach (vyše 20 budov). Ako sa už vie, predsedom Biskupskej konferencie Slovenska je nitriansky biskup Otec Korec. Za tajomníka bol zvolený trnavský svätiaci biskup Otec Vladimír Filo, za výkonného vedúceho úradu konferencie bol povolaný Ing. Ladislav Hučko. Predsedom kuratória Katolíckej charity sa stal svätiaci biskup trnavský Otec Dominik Tóth. Rokovalo sa ďalej o Spolku svätého Vojtecha a o jeho nových stanovách. Biskupi sú, ako to bolo aj v minulosti, « ochrancami » tejto ustanovizne. Za čestného predsedu Spolku svätého Vojtecha bol ustanovený Otec Dominik Hrušovský. Boli utvorené aj iné pracovné sekcie a zvolení ich predsedovia. Tak napríklad Otec arcibiskup-metropolita Ján Sokol bude mať na starosti katolícku tlač a masové komunikačné prostriedky. Ďalej sa rokovalo o pastierskom liste slovenských biskupov k politickým voľbám, o zahraničných štúdiách mladých slovenských kňazov, o vyučovaní náboženstva na školách, o veku birmovancov (13 rokov), o vojenčine kňazov, o stálych diakonoch, o zvláštnom vyhlásení rehoľníkom, v ktorom sa žiada, aby rehoľní kňazi ostali vo spravovaní fár až dovtedy, kým biskupi nebudú mať dostatočný počet diecéznych kňazov. Hovorilo sa tiež o pastoračných otázkach maďarskej menšiny na Slovensku, ďalej o duchovných skupinách a o financovaní biskupských úradov. Zistilo sa, že počet prihlásených mladíkov do seminárov (Bratislava, Spišská Kapitula a Prešov) je 268. Budúca konferencia bola zvolaná na 3. júla 1990. 17 STRUČNÉ SPRÁVY ZO SLOVENSKA [pageend17]ŤARCHA VINY Nelly sa nemohla dočkať, kým sa zastaví vlak. Sotva z neho vystúpila, zrýchlila krok, aby bola čo najskôr u cieľa. Veľmi sa ponáhľala, škoda, že nemá krídla, ale skráti si aspoň cestu. Nejde cez mesto, odbočí, preskočí priekopu a zvoľna stúpa do kopca. Je takmer bez dychu, keď sa ocitne hore. Pred sebou vidí Detský domov, obklopený malým parkom. Zamieri k nemu, je u cieľa. Ako sa na to celý týždeň tešila! Na dvore sa hrá niekoľko chovancov. Nelly sa rozbehne k nim a už sa skláňa k chlapčekovi v modrom odeve, ktorý k nej naťahuje rúčky a radostne volá: «Mamička!» Nelly ho berie do náručia, tlačí k sebe a ho hladká. Chlapček siaha do tašky, je zvedavý, čo mu jeho mamička priniesla. Nie je toho veľa. Nelly je vdova a má ťažký život. Býva so svojou matkou v dome na spadnutie. Je síce zamestnaná, ale zárobok je skromný. Návšteva synčeka je jej jedinou radosťou. Chce byť s ním sama, preto vychádza na prechádzku smerom k lesu, kde vedie zrázna cesta, ktorá je už bez snehu a svieti na ňu slniečko. Chlapčeka vedie za ruku, ten radostne poskakuje a má mnoho reči. Všimne si, že na okraji lesa rozkvitajú kvetinky, prvý pozdrav jari. Pustí ruku chlapčeka a začína ich trhať; jeden kvietok k druhému a už je z nich kytička. Vtom zbadá, že z kopca sa ženie šialenou rýchlosťou na bicykli dajaký mládenec. A tu sa to stalo. Nestačila sa ani obzrieť a už počula žalostný výkrik. Cyklista narazil na chlapčeka a zranil ho tak ťažko, že jej zomrel v náručí. Sám si pritom zlomil predlaktie, poranil obe ruky a tvár. Mohol byť tiež mŕtvy. Svedkom nehody bol mladý pár, ktorý vypovedal, že išlo o nešťastnú náhodu. Erichovi rodičia ihneď začali pátrať po matke zabitého dieťaťa. Vedúca Domova im povedala, Že matka pochádza z Karélie, s chlapcom, ktorý bol veľmi dobrý a milý, rozpráva karelským nárečím, alebo rusky. Žije so svojou choromyseľnou matkou veľmi biedne v dome, ktorý má byť zbúraný, a ľudia nebudú mať kde bývať. Je toľko biedy u nás a panstvo to nezaujíma. Musíte s ňou hovoriť fínsky, lebo švédsky nerozumie. Vyhľadali ju. Uprostred tmavej, zatuchnutej izby stojí na stole biela detská rakva. Je otvorená. Nemajú odvahu pohliadnuť na mŕtvu detskú tvár. Otec povie niekoľko krátkych viet, ktorými chce vyjadriť svoju bolesť nad tým, čo sa stalo. Nelly sa však k nim obracia chrbtom a stojí tu bez pohnutia, bez slova. Ani plakať nemôže. Pochopili, Že bude lepšie, keď odídu. Doma však napísali list, aby sa pre túto nešťastnú náhodu na nich nehnevala, pretože aj ich syn mohol byť tiež mŕtvy. Do obálky vložili desať tisíc fínskych mariek. Obálku mala vedúca Domova odovzdať v deň pohrebu nešťastnej matke. Nelly cez pohreb stála ako mŕtva. V ruke držala horiacu sviečku a tupo sa dívala pred seba. Všetci plakali, len ona nie. Na budúci deň list prišiel poštou späť. Bol v hnedej obálke, neotvorený. I s peniazmi. Erichovi rodičia boli sklamaní. Urobili, čo bolo v ich silách, ale všetko bolo zbytočné. V tom čase aj im nastala nová starosť. Ich syn, ktorý pre úraz nemohol chodiť do školy, dostával záchvaty plaču. Ležal na pohovke s ramenom v sadre a plakal. Pre opuchnuté pery mu bolo ťažko rozumieť. «Mama, ja som ho zabil, nemal som v poriadku brzdy, nemal som sa bicyklovať. » « Upokoj sa, milý chlapče, prípad je jasný. Bola to nešťastná náhoda, tak to vypovedali svedkovia i policajný komisár, » povelala matka. Záchvaty plaču boli však stále častejšie. «Môžem ti niečo předčítat’? » spýtala sa matka. Potriasol hlavou: « Už som ti niekoľkokrát povedal, vedel som, že brzda nie je v poriadku. » « Už na to nemysli, » tešila ho matka. Ale slzy sa nedali zadržať. Plač znetvoril Erichovu tvár; matka sa s nim maznala, bozkávala ho, robila, čo matka máva vo zvyku robiť, len aby ho upokojila. Prišiel lekár, priateľ rodiny. Sedel u neho a hovoril opatrne: « Človek nemôže hrať vinu na 18 [pageend18]seba za všetko, čo sa prihodí vo svete. Každý z nás má niekedy 'brzdu’ v neporiadku a nevie o tom. » Mali by sme byť všetci viac opatrní, myslí si lekár v duchu. Rodičom povie: « Je precitlivený, mal by myslieť na niečo iného. » Na niečo iného? Hneď budúci deň postavili vedľa chlapcovej postele rádio, na okno dali akvárium s rybičkami. Otec skoro denne prišiel s niečím novým: tu s gramoplatňou s veselými pesničkami, ktoré človeka rozosmiali, inokedy to bol album so známkami. Ale Ericha nič nezaujímalo. Časopisy ležali vo veľkých hromadách okolo neho, matka mu otvárala jednu knihu za druhou a čítala Z nich, ale on ju nepočúval. Kamaráti, ktorých pozvala, ho čoskoro prestali navštevovať, necítili sa tam dobre a nevedeli prečo. Jednej noci ním lomcoval nový záchvat plaču: «Mama, ja som to videl: krv mu tiekla z nosa a z úst a v oku mu zostal trčať kamienok. Videl som to, mama, ja som ho zabil! » Privolaný lekár ho chcel previesť do ústavu, ale rodičia nedovolili. Otec ho potom často vzal do auta, chodievali do kina, do cirkusu, na futbal, ale všade sa nechal vláčiť ako neživá vec. Len čo to bolo možné, opäť sa doma schoval a trápil sa. Videli ako chradne, vypadal ako podvyživený následkom svojich výčitiek. Ľudia im radili, aby sa presťahovali, navrhovali zájazd do cudziny, to ho privedie na iné myšlienky. Mal by mať koníčka, ktorým by sa rád zaoberal, napr. fotografovanie. Kúpili mu teda fotoaparát. Chladne sa chopil kamery, urobil niekoľko záberov a tým všetko skončilo. O vyvolanie filmu sa už nestaral. Tu sa otec rozhodol, že s nim pôjde do Švédska k jednému detskému psychiatrovi. Ale niekoľko dní pre odchodom sa prihodilo niečo, čo prekazilo všetky plány. Matka sa vrátila z nákupu a chlapca nikde. Márne ho volala, hľadala v dome a v záhrade, telefonovala všetkým známym. Bolo jej úzko. Mám zavolať políciu? Nie, len to nie! Tu sa ozval telefón. Jej známa oznamuje, že videla Ericha bežať okolo Detského domova ďalej smerom k hlavnej ceste, ako by chcel nasadnúť na autobus o pol dvanástej. A utekal, ako by ho hnala dajaká tajomná sila. Erichova matka vytočila číslo kancelárie svojho muža. Povedala mu svoje podozrenie, že Erich išiel asi za matkou zabitého dieťaťa. Z ich rozprávania vedel, kde býva. « Hneď tam idem, možno tam ešte nedošiel, » odpovelal jej muž. Na posteli, za tým stolom, na ktorom stála kedysi biela rakva s mŕtvym chlapčekom, sedel teraz jeho syn a pil kávu. Misa s koláčmi bola uprostred stola. Otec ho spozoroval už vo dverách ponad rameno hostiteľky a zbledol. « Poď von, » povedal. Ale vtom sa stretol s pohľadom svojho syna. A ten pohľad všetko zmenil: bol pokojný, vyrovnaný, jasný a šťastný. Všetko to ťažké, smutné, bolestné a temné zmizlo. Otcovi bolo jasné: chlapec je zachránený, už nemusí s ním ísť do Švédska. Vtom vypočul hlas hostiteľky, mäkký a rozpačitý: « Odpustite, že som vášho chlapca tu tak dlho zdržala, ale nechcel odísť. Bol taký nešťastný kvôli tej brzde. Ale to som vedela hneď od počiatku aj ja, lebo prvé, čo zvolal, bolo: «Brzda nie je v poriadku! » Nemyslite si však, že chcem kvôli tomu prípadu čachrovať. Spočiatku som vám chcela napísať, že mi budete musieť všetko zaplatiť. Ale potom — áno, potom ma to prešlo... lebo ja mám tiež kus viny na tom: nemala som pustiť chlapčekovu ruku a ísť trhať kvetiny. Ale ja som ju pustila. Prečo som tak urobila? — Keď váš chlapec dnes prišiel a prosil ma za odpustenie, hneď som mu povedala: « Neplač, bola to zrovna tak moja vina ako tvoja. » Otec sa uklonil,prah zavŕzgal. « Ach, prepáčte, » pokračovala Nelly. « Nepozvala som vás ďalej. Nevypili by ste si tiež šálku kávy? » Bez okolkov ho uchopila za rameno a on sa poslušne posalil na posteľ vedľa svoiho syna a bol ohromený tou veľkou zmenou, ktorú spôsobilo odpustenie. Zvieratám stačí táto zem, viac nepotrebujú. Človeka však uspokojí len nesmrteľnosť. E. Carnedal Keď Boh meria človeka, nepřikládá meter okolo hlavy, ale okolo srdca. írske príslovie Každý človek má takú cenu, akú majú cenu veci, ktoré sú pre neho dôležité. Marcus Aurelius Alkohol je tekutina, ktorá zabíja, čo je živé a zachováva, čo je mŕtve. Zamocois Kto nájde priateľa, nájde poklad; ale kto nájde poklad, nájde ihneď mnoho priateľov. 19 T. Colliander Poslovenčil J. Marťák ČLOVEK [pageend19]Spoznal som život z inej stránky Naša spoločnosť sa prebúdza a s ňou aj duchovný život. Po štyridsiatich rokoch má všetkých sedem slovenských diecéz opäť svojich biskupov. Svätý Otec Ján Pavol II. vymenoval za biskupa banskobystrickej diecézy Rudolfa Baláža, ktorý je najmladším v tomto úrade u nás. Narodil sa 20. novembra 1940 v Nevoľnom pri Kremnici. Do úradu bol uvedený 19. marca 1990 po biskupskej vysviacke. Vaša excelencia, zvoliť si kňazskú dráhu v roku 1958 vyžadovalo poriadnu dávku odvahy... — Vedel som, čo chcem. Môj kádrový « profil » bol síce viac ako vyhovujúci pre režim A. Novotného, veď som bol dieťa z početnej robotníckej rodiny, brat Július prežil hitlerovský koncentračný tábor, ale... Podal som prihlášku na vysokoškolské štúdium, a tak ako sa vtedy patrilo, napísal som tri školy — medicínu, filozofiu a geológiu. Oficiálne. Neoficiálne, tajne, išla ďalšia prihláška cez farský úrad v Kremnici na Cyrilometodskú bohosloveckú fakultu do Bratislavy. Potom, napriek prijatiu na medicínu, odišiel som študovať teológiu. Mnohí mi moje rozhodnutie zazlievali. Ja som bol presvedčený, že na tejto dráhe zmôžem najviac. Od roku 1963, keď Vás vysvätili za kňaza, ste sa na jednom mieste dlho nezdržali... — Len čo som sa stačil rozhliadnuť, musel som zmeniť pôsobisko. Takmer každý rok. Úrady nedali pokoja. Hnali ma z miesta na miesto. Brezno, Vrútky, Krupina, Kláštor pod Znievom, Banská Bystrica, Piteľová, Turčiansky Peter. Vo Vrícku pri Kláštore pod Znievom nebol predo mnou kňaz osemnásť rokov. Tu som našiel doslova pustatinu. Ducha i materiálneho sveta... Potom Vám 15. decembra 1971 odobrali štátny súhlas. Ako to odôvodňovali? — Nazvali to neštátotvornou činnosťou. Pod tým si mohol každý vysvetľovať čo chcel. Pôsobil som od roku 1968 v Banskej Bystrici. Snažil som sa prebudiť k životu vieru ľudí, ktorí mnohokrát strácali nádej. Písal som do Katolíckych novín, organizoval život mládeže. To sa im nepáčilo. Vyčítali mi náboženskú aktivitu, katedrálne omše, dokonca aj výstavbu nového kostola v Nevoľnom. Je to tragédia, keď človeku zoberú životný sen. Ťažko sa s tým vyrovnáva... — Keď mi zakázali vykonávať kňazské povolanie, mama plakala a veľmi sa čudovala, že môžem pokojne spávať. Ja som veril, že je to Boží zámer. Ale viem, že bez viery sa človek so skúškami osudu veľmi ťažko vyrovnáva. Pud sebazáchovy, ktorý má človek tak dobre vyvinutý, ho ženie dopredu. Trpezlivo čakať vie málokto. Nie však so založenými rukami. Život treba naplniť činorodou prácou na postati národa. Keby som bol so sebou celých dvanásť rokov vláčil batoh nenávisti proti tým, ktorí to zapríčinili, vystavili ma útrapám a poníženiu, nebol by som uniesol to bremeno. Kresťanský príkaz znie — miluj a odpúšťaj. Aj nepriateľovi. Zakázali Vám hlásať slovo Božie. Prestali sa o Vás starať? — Ale, kdeže. Vďaka ich mimoriadnej « starostlivosti » dostať robotu bolo nad ľudské sily. Obišiel som sedem miest. Všade odmietavá odpoveď. Prijímací technik na ČSAD v Žiari nad Hronom iba krútil hlavou a povedal: « Ak Vás napriek zákazu zoberiem do roboty, tak prídem o ňu sám. » Chápal som ho. Pritom im v nákladnej doprave chýbalo vtedy takmer dvadsať vodičov. Dva roky som križoval chotár družstva v rodnom Nevoľnom. Ako sa na to pozerali Vaši rodáci? — Tí písali na všetky strany, burcovali vedomie a svedomie všetkých. Nábožensky sa aktivi20 [pageend20]zovali. Pamätám si, ako na zemiakovej brigáde študenti kremnického gymnázia, ktorého som bol aj ja absolventom, spovedali môjho bývalého profesora. Či som sa vraj stal kňazom na to, aby som vyorával zemiaky? Nenašiel argumenty. Odišiel, nechajúc študentov napospas vlastnému premýšľaniu o rozpore medzi ústavou, náboženskou slobodou hlásanou a realizovanou. Pani Helena Páčková, pred rokmi vedúca obchodného úseku a dnes riaditeľka závodu Domácich potrieb v Hronskej Dúbrave, spomína na Vás — bývalého spolupracovníka, ako na človeka s prirodzenou autoritou, ktorého si pre múdrosť, pracovitosť a statočnosť vážili všetci. Ako spomínate na tie roky? — Vtedy som stretol človeka s veľkým Č, vedúceho dopravy Domácich potrieb v Banskej Bystrici, Jána Gašpara. Napriek zákazu ma do zamestnania prijal. Nezabudnem na jeho výrok — to by som chcel vidieť takú vládu, ktorá by robotníkovi zakázala robiť. — Za volantom som si odkrútil desať neľahkých, ale aj užitočných rokov. Získal som iný pohľad na život. Spoznal som veľa ľudí v každodennom živote, kde niet času na prózy. Odobratím štátneho súhlasu « vrchnosť » sledovala iné ciele ako dosiahla. Mimoriadna aktivita, samizdaty, magnetofónové nahrávky, angažovanie v Diele koncilovej obnovy, duchovné cvičenia — tak možno stručne charakterizovať Vaše roky počas i mimo pastorácie... — O všetkom bola mafia ŠtB veľmi dobre informovaná a jej prostredníctvom aj zodpovední. Rozhodli sa, že bude lepšie, keď z času na čas zmením « vzduch ». Zrejme preto ma v osemdesiatom druhom poslali do Turčianskeho Petra, kde je zopár duší, dúfali, že tam veľa nezmôžem. Stretol som však ľudí krásnych, ku ktorým sa budem vždy hlásiť. Verili ste, že sa situácia v našom spoločenskom Živote zmení? — Viera a nádej zomierajú posledné. Priznávam, nečakal som, že zmeny prídu tak rýchlo. Myslel som, že aj zomriem v režime, kde náboženstvo je oficiálne povolené, v skutočnosti však vystavené útlaku a ponižovaniu. Uplynulých vyše štyridsať rokov nebolo pre hlásanie viery najžičlivejších. Duchovná výchova bola úplne zdevastovaná. Vaša excelencia, 19. marca ste boli v Banskej Bystrici slávnostne vysvätený za biskupa. S akými plánmi nastupujete do biskupského úradu? ... Snívalo sa mi, že som s Pánom kráčal po brehu mora a na obrazovke neba som videl všetky dni môjho uplynulého života. V každom dni sa objavilo na piesku dvoje stôp: moje a Pánove. Ale v niektoré dni som videl len jednu stopu, bolo to práve v tie najťažšie dni môjho života. Nuž povedal som: « Pane, rozhodol som sa, že budem žiť len pre Teba a Ty si mi sľúbil, že zostaneš stále so mnou. Prečo si ma nechal samého práve v tie najťažšie dni? » A On mi odvetil: « Synku, vieš, že ťa milujem a že som ťa nikdy neopustil. Dni, v ktorých vidíš len jednu stopu na piesku, sú práve tie, kedy som ťa niesol na rukách. » — Budeme musieť veľmi veľa vykonať pre to, aby sme pomohli zveľadiť duchovný život národa. Nemyslím tým len banskobystrickú diecézu. Cirkev bude obnovovať činnosť všetkých reholí. Je to neľahká úloha, pretože po takmer polstoročnom útlaku mnohí nedúfali v možnosť obnovy. Túžime mať cirkevné gymnázium a vlastný seminár, kde sa pod dohľadom biskupa budú vzdelávať vierozvestovia. Naša spoločnosť potrebuje aj perfektne pripravených laikov, katolíckych mysliteľov, filozofov, manažérov ovládajúcich cudzie jazyky, ale aj vedu a techniku. Napriek hlásanej rovnoprávnosti žien v spoločnosti, jej postavenie je nerovnoprávne. Aké zámery má Katolícka cirkev? ■— Hovorí sa o tom v Apoštolskom liste Svätého Otca Jána Pavla II. « Mulieris dignitatem » o dôstojnosti a povolaní ženy, vydaného z príležitosti Mariánskeho roka, ktorý pán Michail Gorba- čov označil za najvýstižnejšie zhodnotenie pravého poslania ženy. Cirkev chce ženu oslobodiť od jej otrockého postavenia, od hlásanej emancipácie ku skutočnej slobode. Žena pri ťažkej robote stráca cit. Nechceme ženu precitlivelú, ale schopnú citu. 21 DOJÍMAVÝ ODKAZ (Modlitba neznámeho Brazílčana) [pageend21]Žena má byť prameňom života, a ten nesmie byť otrávený. Matka má byť s dieťaťom denne minimálne päť hodín priamo spojená — dotykom, pohladením, či hrou. To si vyžaduje zmenu podmienok v našej spoločnosti. Materiálnych i duchovných... — Naša revolúcia bola preto, aby bol svet iný ako doposiaľ. Muž musí pochopiť, že práca v domácnosti je drina a je rovnocenná práci muža v zamestnaní. Ale to nestačí. Dôležité je zmeniť spoločnosť, ktorá prácu muža musí zaplatiť tak, aby dokázal vyživit’ rodinu na slušnej úrovni. Šťastná žena a dieťa sú základom šťastnej rodiny, ktorá je základom prosperujúceho štátu. O to sa musíme všetci usilovať. Keď sa blížilo strieborné jubileum posviacky Slovenského ústavu sv. Cyrila a Metoda a začalo sa hovoriť o návrhu uverejniť pri tejto príležitosti úplný bibliografický záznam všetkého, čo Ústav doteraz vydal, neraz som mal na mysli biblickú príhodu o kráľovi Dávidovi. Ktosi ho naviedol, aby dal robiť sčítanie ľudu; naoko je to vec nevinná, ale vtedy ju považovali za hriešnu, lebo bola prejavom kráľovej pýchy a poukazovala na nedôveru človeka voči Bohu, ktorý vyvolenému národu prisľúbil, že ho rozmnoží, no zaiste si neželal, aby ho v plnení plánu ľudia kontrolovali (pórov. 2 Sam 24,1-25). Potom prevládli dôvody na uskutočnenie návrhu. Dielo, čo tu posielame na cestu ako svedka jednej časti práce Ústavu, je však v našich úmysloch prejavom vďačnosti voči Pánu Bohu a voči dobrodincom, ktorí sú predĺženou rukou Božej dobroty. Najmä im treba ďakovať, že Ústav mohol za štvrťstoročia zapĺňať medzeru, spôsobenú umelými zákrokmi proti vydávaniu literatúry s náboženským obsahom na Slovensku. Pracovníkov na tomto poli bolo viacej. Všetkých tu nemožno spomenúť: museli by sme vari zopakovať menný register autorov, prekladateľov, pripravovateľov do tlače a ostatných, čo priložili ruku k práci. Všetkým vyslovujeme úprimné « Pán Boh zaplať! » menom Ústavu a menom všetkých, ktorí dostali knihy do rúk. Ale bude dobre zaznačiť, aj pre budúcu pamäť, že všetci títo pracovníci konali vždy nezištne, bez zárobku, a okrem nepatrných výnimiek neprijali ani najmenší honorár. Ohodnotenie zásluh ponechávame na Pána Boha. On všetko vidí a dúfame, že jeho výrok bude: « Správne, dobrý a verný sluha... Vojdi do radosti svojho Pána! » (Mt 25,21). Myslím však, že spravodlivosť vyžaduje výslovne spomenúť aspoň tri mená, bez ktorých by vydavateľská činnosť Ústavu alebo nebola bývala možná, alebo by aspoň bola bývala omnoho skromnejšia. Na prvom mieste je to meno preláta Štefana Náhalku, ktorý bol prvým riaditeľom Ústavu a organizátorom vydavateľskej činnosti ešte prv, než Ústav jestvoval. — Osobitne treba vyzdvihnúť tichú, nenáročnú, účinnú a chvíľami aj úmornú prácu Mons. Štefana Vrableca, ktorý pred príchodom do Ústavu pomáhal vo vydavateľskej činnosti a po príchode do Ríma v júli 1966 ju viedol. Umelecký šat dával našim vydaniam Otec Andrej Pauliny SDB, ktorý sa staral o grafickú úpravu skoro všetkých publikácií. Vyslovujem osobitné poďakovanie najmä prof. dr. Jozefovi M. Rydlovi za prácu s vydaním tohto bibliografického súpisu. Jemu patrí uznanie za osnovanie a prevedenie celého podujatia. Jeho odborná, mravenčia a presná práca bola predmetom obdivu u každého, kto ju zblízka poznal. Dielo vychádza s malým oneskorením z technických príčin, nie vinou autora. Ale aj to azda nie je na škodu. Teraz sme svedkami udalostí, ktoré sme vlani pri spomienke na strieborné jubileum Ústavu nemohli predvídať. Vývoj na Slovensku dáva tušiť, že práca nášho vydavateľstva pôjde v krátkej budúcnosti už iným smerom, a tak toto dielo dostáva aj ráz celkovej súvahy. Nech je výrazom vďačnosti Pánu Bohu, ktorý nás v knižnom apoštoláte urobil nástroj- 22 Ivana Rajčoková Koncom mája vyšlo vo Vydavateľstve Ústavu svätého Cyrila a Metoda obsažné dielo Dr. J. Rydlu: VYDAVATEĽSKÉ DIELO SLOVENSKÉHO ÚSTAVU SV. ČÍRILA A METODA V RÍME 1963-1988. Toto vzácne dokumentačné dielo nám najlepšie predstavuje Otec biskup Dominik Hrušovský vo svojom príspevku: Na cestu, uverejnenom v samotnej knihe. [pageend22]mi na zachovanie a zveľadenie cyrilometodského dedičstva u slovenských veriacich. V Ríme na Vianoce 1989. Dominik Hrušovský Riaditeľ Ústavu Biskup pre slovenských katolíkov v zahraničí ZALOŽENIE KATEDRY SLOVENSKÉHO JAZYKA A KULTÚRY V KANADE Vo štvrtok 5. apríla bolo v Ottawě v Kanade slávnostné otvorenie Katedry slovenského jazyka a kultúry na ottawskej univerzite, vďaka Slovensko-kanadskej spoločnosti a federálnej vláde, ktoré prispeli na tento program finančným obnosom skoro jeden milión dolárov. Pri tejto príležitosti slávnostnú prednášku mal Dr. Mark Stolárik, ktorý graduoval z Univerzity of Ottawa. Je predsedom inštitútu « Balch Institute for Ethnic Stu- dies » vo Philadelphii a je redaktorom časopisu Slovakia, ktorý vydáva Slovenská Liga v Amerike. Prednášal na tému « Budovanie slovenského života v Kanade a v Spojených štátoch v rokoch 1870-1990 ». Dr. Stolárik je novozvoleným členom výkonného výboru Slovenskej Ligy v Amerike. Počas programu minister multikulturizmu Gerry Wei- ner odovzdal šek na 400 000 dolárov od multikultúrne- ho ministerstva. Anton Roman, mayor mesta Markham, Ontario, bol na čele kampane slovensko-kanadskej spoločnosti, ktorá zozbierala viac ako 500 000 dolárov. Zmluvu na tento program podpísali v januári 1989. Vtedy bolo rozhodnuté, že katedra bude založená pri oddelení histórie, kde história národnosti má dlhodobú tradíciu. Cieľom katedry bude aj založenie kurzov histórie a kultúry o Slovákoch v Kanade, podpora výskumu slovenskej histórie a kultúry v Severnej Amerike a Európe, organizovanie verejných prednášok a kultúrnych večerov ako aj podpora založenia archivalnej zbierky o slovenskej literatúre a kultúre. Slávnostným hosťom na otváracích slávnostiach bol Dr. Ján Čarnogurský, ktorý mal stretnutie aj so Slovákmi v popoludňajších hodinách a odpovedal na mnohé otázky prítomných. LIST SLOVENSKÝM MISIONÁROM Veľmi dobre známy podporovateľ a priateľ slovenských misionárov Ján Eliáš sa natrvalo odsťahoval z Kanady na Slovensko. Pred svojím odchodom chcel napísať slovenským misionárom po celom svete list, ktorý tu uverejňujeme: Osemdesiatročný sa zberám do slovenskej otčiny, aby som mohol kľaknúť na hroboch tých, ktorí sa ma nedočkali. Všetci mi vymreli, celá rodina. Veľmi túžim z cintorína vyjsť na Hrebienok v Tatrách a po 45 rokoch pokochať sa pohľadom na Slovenko a prežívať to, čo básnik vyjadril slovami: Keď len okom pozrem po slovenskom kraju, nuž mi všetky žilky v mojom srdci hrajú. Pred odchodom do otčiny myslievam na vás, slovenskí misionári a misionárky, rozídení po svete. Lúčim sa s vami. Poslal som Vám za 20 rokov asi 10.000 listov. Nemôžem každému písať, lebo mám veľa dlžôb (tlačiarňam za vydanie kníh), nuž SHzR, ktoré doteraz slúžili misiám Cirkvi Kristovej, mi rozlúčku obľahčia. Slovákov v Amerike, Kanade, Austrálii a Európe prosím, aby mi podpory pre našich misionárov smelo zasielali na doterajšiu adresu, lebo som sa postaral o to, aby boli misionárom zaslané a každý podporovateľ dostane poďakovanie za podporu. 1 náš Otec Jozef kardinál Tomko doteraz vždy písomne poďakoval a v budúcnosti poďakuje za podporu pre slovenské misie. Staré ruky dobrodincov dostanú obálku s mojou adresou, aby podpora mi isto prišla, nestratila sa. Ak mi pošta na Slovensku umožní, ja vám, misionári, budem písať zo Slovenska. Keby mi turisti-dob- rodinci priniesli pár dolárov, ja ich natešený pošlem nášmu duchovnému synovi Števkovi na Flores, misionárke Mercedes Markovej do Peru, misionárovi Michalovi Slivkoví do Indie a päťdesiatim ďalším. Prosím o modlitbičku, aby som šťastne pricestoval a žil na našom milom Slovensku aj s mojou manželkou. Vám v Kristu oddaný Ján Eliáš zo života Cirkvi ZO ŽIVOTA CIRKVI Cena « Svätej Rity », ktorú každý rok udeľuje mestečko Cascia ženám, ktoré sa vyznačili neobyčajnou obetavosťou a láskavosťou, bola toho roku udelená pani Mariane Popieluszkovej, pretože verejne odpustila vrahom svojho syna kňaza Jerzyho Popieluszka, ktorého jedinou chybou bolo to, že stál po boku Solidár- nosci za slobodu svojho rodného Poľska. Ďalšia cena bola udelená rehoľnej sestre Márii Imakuláte Mackovej z Kongregácie sestier chudobných učiteliek Našej Panej z Marienplatz v Mníchove preto, že svojou jednoduchosťou a vytrvalosťou porazila svojho času nacistickú zlobu v lágri v Dachau. Prerazila neprekročiteľnú hranicu lágru a zaostarávala toľkým rehoľným a diecéznym kňazom hostie a víno, aby mohli potajomky slúžiť svätú omšu. • Mladík Carlo Celadon, ktorého uniesli a ktorý prežil v zajatí v jaskyni na Aspromonte v južnom Taliansku 831 dní priviazaný na reťazi, po svojom vyslobodení priznal, že čo mu dávalo silu prežiť hrozné dni väzenia bola modlitba. Často sa v duchu modlil: « Ježišu, pomôž mi, daj aby mi svitol nový deň, nová budúcnosť. Daj, aby som stretol svojich drahých a svoje dievča Gabrielu.» Musel sa modliť iba v duchu, lebo jeho neľudskí väznitelia ho vždy zbili, keď ho počuli nahlas sa modliť. 23 ZALOŽENIE KATEDRY SLOVENSKÉHO JAZYKA A KULTÚRY V KANADE naši misionári LIST SLOVENSKÝM MISIONÁROM ZO ŽIVOTA CIRKVI [pageend23]ŠTATISTIKA SLOVENSKEJ CIRKEVNEJ PROVINCIE (Na základe štatistických údajov prebraných z ANNUARIO PONTIFICIO 1989) Toho roku od 28. apríla do 1. mája 1990, sa už po 15. raz zišli Slováci vo Vallendári na duchovnej obnove pod vedením Otca Hutu. Bolo nás prítomných asi 70. Prednášal nám Otec biskup Hrušovský na tému: « Čo je Cirkev, kto ju založil a aké je jej poslanie ». V úvode povedal, že človek pociťuje potrebu pravdy a slobody. Aj keď určitý čas bez nich vydrží, no stále nemôže žiť v klamstve a otroctve. Preto Boh poslal svojho jednorodeného Syna na svet, aby hlásal pravdu. Ježiš Kristus dostal poslanie od Otca, aby nás vykúpil a založil na zemi Cirkev. Tak ako On mal v sebe božskosť a ľudskosť spojenú v jednej osobe, tak i Cirkev, ktorú založil, má ľudskú a božskú stránku. Cirkev je tajomné Kristovo telo, ktoré má tri základné poslania: učiť, vysluhovať sviatosti a viesť ľudstvo k spoločenstvu s Bohom. Každý veriaci má na svojom mieste za úlohu pokračovať v diele Ježiša Krista. Otec biskup zdôraznil, že všetci, čo sme pokrstení, sme členmi živej Cirkvi. Božia milosť je prítomnosť Boha v nás, je to začlenenie do Krista. Boh je pôvodcom svätosti a všetkého dobra. Človek, ktorý nechá Boha vstúpiť do seba, ho aj zo seba vyžaruje. A preto úlohou laikov je učiť sa Kristovej pravde, lebo vtedy v nás pôsobí Božia sila, že môžeme okolo seba šíriť dobro, a tak zo seba vyžarovať Boha. Otec biskup celebroval denne svätú omšu s homíliou. Otec Huta koncelebroval. V nedeľu sa konal pri svätej omši krst malej 5-mesač- nej Amélie-Márie a pri záverečnej omši 1. mája udelil Otec biskup dvom birmovancom sviatosť birmovania a tri dievčatá pristúpili k prvému svätému prijímaniu. Vtedy si zároveň všetci prítomní veriaci obnovili svoje krstné sľuby. Pri tejto svätej omši koncelebroval aj Otec Ondrejka, ktorý tiež prišiel medzi nás. Prítomný bol aj Otec Sitkey, ktorý vypomáhal pri sviatosti zmerenia. Vykonali sme si tiež pobožnosť krížovej cesty a svätého ruženca, ako aj mariánsku púť ku kaplnke Panny Márie Schônstattu. Dva večery sme sledovali vizuálny záznam z návštevy Svätého Otca Bratislave. V pondelok dopoludnia sme konali obľúbenú plavbu loďou po Rýne, počas ktorej mal Otec biskup prednášku. Prvého mája popoludní pani Šebe- nová zhodnotila naše exercície, pričom sa v mene prítomných poďakovala Otcovi biskupovi za jeho hodnotné prednášky a tiež Otcovi Hutovi a všetkým tým, čo sa pričinili o toto krásne podujatie. Po kultúrnej vložke, spevoch, recitácii básní, sme si spoločne zaspievali pieseň Hej Slováci. Tým sme zakončili našu duchovnú obnovu vo Vallendari so želaním — o rok dovidenia! Výstižná charakteristika na naše časy je v tomto hesle: « Ex oriente lux, ex occidente luxus » — Z východu svetlo, zo západu luxus. Pýtame sa oprávnene: Prevládne svetlo z východu, alebo sa svetlo na východe nechá zakaliť luxusom? Zdá sa, žiaľ, pravdivejšia táto druhá mienka. • Ľudia, ktorí vystavali katedrály, sa riadili vo svojom živote dogmami. My máme dnes iba mienky. A mienkami sa katedrály nestavajú. H. Heine. 24 VALLENDÁRSKE EXERCÍCIE A. Lipa TRNAVA 1 957 766 1 300 079 435 380 5 47 NITRA 880 000 750 000 154 200 6 49 BANSKÁ BYSTRICA 644 100 468 979 120 119 5 35 SPIS 559 982 446 374 155 163 4 29 KOŠICE 997 042 665 136 181 226 5 52 ROŽŇAVA 342 192 203 948 87 74 5 30 5 381 082 3 834 516 1 132 1 162 30 242 GRÉCKO- KAT. EPAR. PREŠOV 360 004 201 195 4 15 SLOVENSKO 5 381 082 4 194 520 1 333 1 267 34 257 Diecéza Počet obývat. Počet katolíkov Počet fár Kňazi v past. Novo- kňazi 1988 Bohoslovci 1988/89 [pageend24]Táto odpoveď znova priviedla všetkých k súladu. Krátko po publikovaní knihy Otvorená cesta, ktorá urobila z jej autora najpopulárnejším človekom, aký sa kedy objavil na svete, malo sa konať v Berlíne zakladajúce medzinárodné zhromaždenie Zväzu spojených štátov Európy. Tento Zväz založený po mnohých vonkajších a vnútorných vojnách, spojených s vyslobodením spod jarma Mon- golov, značne pozmenil mapu Európy. Teraz však bol Zväz vystavený nebezpečenstvu zrážky ani nie tak medzi národmi, ako skôr medzi politickými a sociálnymi stranami. Správcovia všeobecnej európskej politiky, patriaci k mocnej lóži slobodomu- rárov, si uvedomovali, že chýba jediná centrálna výkonná autorita. Európsky Zväz, dosiahnutý za cenu toľkých námah a obetí, bol v každej chvíli v nebezpečenstve, že sa rozpadne. V rade Zväzu, čiže v medzinárodnom Komitéte (Comité permanent untversel) sa nedosiahla jednomyseľnosť, lebo pravým slobodomurárom, horliacim za vec, sa nepodarilo zmocniť sa všetkých kresiel. Nezávislí členovia Komitétu uzavreli medzi sebou separátne zmluvy a to vyvolávalo nebezpečenstvo novej vojny. Vtedy « znalci » rozhodli, že vládu zveria do rúk jednej osoby, ktorá bude vystrojená všetkými potrebnými mocami. Hlavným kandidátom bol jeden tajný člen — spoločnosti, « človek budúcnosti*. Bola to jediná osobnosť, ktorá sa tešila všeobecnému uznaniu. Povolaním bol vedcom v odbore balistiky a sociálnym postavením bol bohatým kapitalistom, takže mohol nadviazať priateľské vzťahy s ľuďmi z oblasti financií a vojska. V iných, menej civilizovaných časoch by bola v jeho neprospech okolnosť, že jeho pôvod bol zahalený hustou hmlou 25 6666 « Krátku legendu o Antikristovi » napísal Vladimír Solov- jev. Je dodatkom k jeho dielu « Tri dialógy ». Legenda sa objavila po prvý raz v časopise « Nedielja » roku 1899. Sám Solovjev prečítal legendu vo februári 1900 v jednej sále petrohradského parlamentu pred obecenstvom, ktoré zostalo veľmi dojaté a prekvapené. Uverejňujeme ďalšiu časť. Slovenský preklad je od A. Paulinyho. ANTIKRIST neistoty. Jeho matka, ženská ľahkých mravov, bola známa na obidvoch pologuliach a mnohí muži rozličného postavenia mali rovnaký dôvod považovať ho za svojho syna. Tieto okolnosti však nemali už nijakú dôležitosť v takom vyspelom storočí, ktorému osudom pripadlo byť posledným storočím. Prezident Spojených štátov európskych « Človek budúcnosti » bol zvolený za doživotného prezidenta Spojených štátov európskych takmer jednohlasne. Keď sa objavil na tribúne v celom čare svojej nadľudskej mladíckej krásy a svojej sily a keď s inšpirovanou výrečnosťou predstavil svoj všeobecný program, očarené a podmanené zhromaždenie mu v záchvate nadšenia rozhodlo udeliť bez hlasovania najväčšiu česť: titul rímskeho cisára. Kongres sa zakončil všeobecnou nadšenou radosťou a veľký vyvolenec vydal ohlas, ktorý sa začínal takto: «Národy zeme! Dávam vám svoj pokoj! » A končil sa týmito slovami: « Národy zeme! Vyplnili sa všetky prisľúbenia. Večný všeobecný pokoj je zabezpečený. Každý pokus rušiť tento pokoj sa hneď stretne s nepremožiteľným odporom, lebo odteraz je na celej zemi ústredná moc silnejšia ako ostatné iné moci, vzaté či už osobitne, alebo všetky spolu. Táto moc, ktorú nik nemôže premôcť a ktorá prevláda nad všetkými, patrí mne, splnomocnencovi, vyvolencovi Európy, cisárovi všetkých jej síl. Medzinárodné právo má konečne tú sankciu, ktorá mu doteraz chýbala. Odteraz nijaká mocnosť sa neodváži povedať: vojna, keď ja poviem: pokoj. Národy zeme, pokoj nech je s vami! » Toto vyhlásenie dosiahlo túžený účinok. Všade mimo Európy, zvlášť v Amerike, začali vznikať silné politické strany, ktoré boli za ríšu a prinútili svoje vlády spojiť sa, pod rozličnými podmienkami, so Spojenými štátmi európskymi, pod najvyššou autoritou rímskeho cisára. [pageend25]Kde-tu v Ázii a v Afrike ostávali ešte nezávislé kmene a vládcovia. Cisár na čele malého vojska, ale vybraného a výborne vystrojeného, zostaveného z ruských, nemeckých, poľských, maďarských a tureckých oddielov, urobil od východnej Ázie až po Maroko vojenskú odchôdzku a bez veľkého preliatia krvi si podrobil všetkých vzdorujúcich. Vo všetkých krajinách týchto dvoch častí sveta vymenoval miestodržiteľov, vybraných z domorodých predákov vychovaných po európsky a oddaných jemu. Vo všetkých pohanských krajinách ľudia boli očarení a priam fascinovaní nadčlovekom a urobili z neho vyššie božstvo. Počas jedného roka položil základy univerzálnej monarchie v pravom zmysle slova. Zárodky vojny boli vytrhané až do samých koreňov. Univerzálny zväz pokoja sa zišiel naposledy, povedal nadšenú oslavnú reč na zakladateľa pokoja a potom sa rozpustil, lebo už nemal viac dôvod existovať. V druhom roku svojej vlády rímsky a univerzálny cisár vydal nový ohlas: « Národy celej zeme! Prisľúbil som vám pokoj a zaistil som vám ho. Lenže pokoj je krásny, ak ho sprevádza blahobyt. Ten, kto žije v pokoji, ale je ohrozovaný zlom a biedou, má síce pokoj, ale bez radosti. Poďte teda ku mne všetci, ktorí ste hladní a trpíte zimou, a ja vás nasýtim a zohrejem. » Neskôr ohlásil jednoduchú ale totálnu sociálnu reformu, ktorú už bol načrtol vo svojej knihe a ktorá nadchla všetkých rozumných a vznešených duchov. Vďaka tomu, že do svojich rúk sústredil všetky financie sveta a kolosálne majetky, mohol uskutočniť túto reformu a vyjsť tak v ústrety požiadavkám chudobných bez toho, že bv bol citeľným spôsobom znepokojil bohatých. Každý začal dostávať podľa svojich schopností. Nový pán zeme bol predovšetkým filantrop plný súcitu. Bol priateľ nielen ľudí, ale aj priateľ zvierat. On sám bol vegetariánom, zakázal chirurgické pokusy na živých zvieratách a jatky podrobil prísnemu dozoru. Všemožným spôsobom podporoval spoločnosti na ochranu zvierat po celom svete. Najdôležitejším jeho dielom bolo nastolenie tej rovnosti v celom ľudstve, ktorá je najzákladnejšia: rovnosť všeobecnej sýtosti. Toto sa uskutočnilo v druhom roku jeho panovania. Sociálna a ekonomická otázka bola definitívne vvriešená! No sýtosť je prvotným záujmom pre tých, čo sú hladní. Pre tých, čo sú sýti, sa vynára túžba po čomsi inom. Dokonca aj zvieratám, keď sú nasýtené, chce sa zvyčajne spať, ale aj zabaviť sa. O to viac ľudstvo. ktoré post panem vyžadovalo circenses. Cisár-nadčlovek veľmi dobre pochopil, čo je potrebné pre masy, čo sú mu podriadené. V Po šťastlivom rozriešení politického a sociálneho problému prišla na rad otázka náboženská. Nastolil ju sám cisár a rozhodol sa ju riešiť počnúc s kresťanstvom. Aká. bola situácia kresťanstva v tom čase? Na celej zemskej planéte nezostalo viac ako štyridsaťpäť miliónov kresťanov. Napriek tomuto veľkému umenšeniu počtu veriacich, kresťanstvo sa pozdvihlo a stalo sa morálne kompaktnějším. Získalo na kvalite to, čo stratilo na kvantite. Medzi kresťanmi sa už nenašli takí, čo by nemali o kresťanstvo ozajstný duchovný záujem. Aj ostatné náboženstvá utrpeli straty dosť podobné číslu veriacich kresťanov, takže sa medzi nimi zachovala približne tá istá číselná úmernosť ako predtým. Čo sa týka ich vzájomných vzťahov, aj keď 26 tom čase prišiel k nemu do Ríma z Ďalekého Východu istý divotvorca, obklopený hustým oblakom podivných skutkov a bizarných rozprávkových vyprávaní. Tento divotvorca sa volal Apollonius. Bol to bezpochyby geniálny človek, napoly Ázijec a napoly Európan, katolícky biskup in partibus infide- lium. Zhrňoval v sebe obdivuhodným spôsobom najnovšie výsledky a technické aplikácie západnej vedy s poznaním a schopnosťou poslúžiť si všetkým, čo je skutočne opodstatnené a dôležité v orientálnom mysticizme. Výsledky takejto kombinácie boli priamo očarujúce. Apollonius medzi iným dosiahol, napolo vedeckým a napolo magickým spôsobom, že mohol zachytiť a ľubovoľne usmerňovať elektrinu v atmosfére, a medzi ľuďmi sa povrávalo, že vie stiahnuť oheň z neba. Napokon, hoci svojimi neobyčajnými divmi vedel ohromiť predstavivosť más, nikdy nezneužil svoju moc pre dajaké zvláštne ciele. A tak tento človek ide v ústrety veľkému cisárovi, pozdraví ho a nazve ho pravým Božím synom. Vyhlási tiež, že našiel v tajomných knihách Východu proroctvá, ktoré označujú jeho, rímskeho cisára, ako posledného spasiteľa, ktorý bude súdiť svet. Ponúkne do jeho služieb celú svoju osobu a všetko svoje umenie. Očarený cisár ho prijal ako dar z neba, hneď ho vyznamenal vznešenými titulmi a viac sa od neho neodlúčil. A tak všetky národy zeme, zahrnuté dobrodeniami svojho pána, dostali okrem univerzálneho pokoja a všeobecného nasýtenia aj možnosť ustavične sa zabávať divmi a prekvapujúcimi zjaveniami. Medzitým sa skončil tretí rok vlády cisára-nadčloveka. Otázka náboženská Divotvorca Apollonius [pageend26]namiesto niekdajšieho nepriateľstva sa ešte neuskutočnilo zblíženie, nepriateľské vzťahy sa hodne zmenili a opozícia medzi vierovyznaniami stratila svoju niekdajšiu drsnosť. Pápežstvo už dlhší čas bolo vyhnané z Ríma a po dlhých putovaniach našlo útulok v Petrohrade pod podmienkou, že nebude v meste a v krajine vyvíjať nijakú propagandu. Pápežstvo sa v Rusku veľmi zjednodušilo. Nezmenilo síce podstatným spôsobom rigoróznu sústavu svojich úradov a inštitúcií, ale muselo urobiť charakter svojich činností oveľa duchovnejší, a takisto muselo umenšiť na minimum veľkoleposť svojich ceremónií a svojho rituálu. Mnohé zvláštne a príťažlivé zvyky, i keď neboli formálne odstránené, upadli samy od seba do zabudnutia. Vo všetkých iných krajinách najmä v severnej Amerike, katolícka hierarchia počítala ešte vo svojich radoch predstaviteľov so silnou vôľou, neúnavne energických a s nezávislou pozíciou. Títo ešte viac ako predtým držali v rukách jednotu Katolíckej cirkvi a húževnaté udržiavali jej medzinárodný kozmopolitický charakter. Protestantizmus, na čele ktorého aj naďalej zostávalo Nemecko — zvlášť po tom, čo sa značná časť Anglikánskej cirkvi spojila s Katolíckou cirkvou — sa zbavil svojich extrémnych negujúcich tendencií a mnohí stúpenci protestantizmu otvorene prešli k náboženskému indiferentizmu a k ne- verectvu. V Evanjelickej cirkvi zostali iba úprimní veriaci, na čele ktorých stáli ľudia, ktorí v sebe spájali rozsiahlu vedu s hlbokou nábožnosťou a čoraz viac posilňovali v sebe ašpiráciu vytvoriť zo svojho spoločenstva živý obraz prvotného kresťanstva. Ruská ortodoxia po politických udalostiach, ktoré zmenili úradné postavenie Cirkvi, stratila mnoho miliónov takzvaných veriacich, ktorí boli takými iba podľa mena. Ako náhradu tešila sa z toho, že sa mohla spojiť s lepšou časťou ruských starokresťanov, ba dokonca s nasledovníkmi mnohých siekt, ktoré oživoval pozitívny náboženský duch. Takto obnovená cirkev sa nezväčšila čo do počtu, ale začala rozvíjať svoje duchovné sily. Javilo sa to osobitným spôsobom v boji proti extrémistickým sektám, ktoré sa hodne rozšírili medzi ľudom a v spoločnosti a boli v nich aj diabolské a satanské prvky. Počas prvých dvoch rokov nového režimu všetci kresťania, ešte zastrašení a unavení predchádzajúcimi vojnami a revolúciami, preukazovali voči novému panovníkovi a voči jeho pacifickým reformám sčiastky dobroprajné očakávanie a sčiastkv otvorenú sympatiu, ba aj horlivé nadšenie. Ale v treťom roku, keď sa objavil veľký čarodejník Apol- Na začiatku štvrtého roku svojho vladárenia zverejnil vyhlásenie adresované všetkým veriacim každého vierovyznania. Vyzval v ňom, aby si vyvolili alebo menovali reprezentantov s plnými právami pre ekumenický koncil, ktorý sa mal konať pod jeho predsedníctvom. Cisárske sídlo bolo v tom čase preložené z Ríma do Jeruzalema. Palestína bola vtedy samostatnou provinciou a bola obývaná poväčšine Židmi. Jeruzalem sa stal slobodným mestom a potom cisárskym mestom. Posvätné miesta, drahé pre kresťanov, ostali nedotknuté, ale na širokej plošine Haram-es-Šerif, vymedzenej z jednej strany Bir- ket-Israinom a terajšou kasárňou a z druhej strany mešitou El-Aksa a « maštalami Šalamúnovými » sa dvíhala obrovská budova, ktorá zahrňovala, okrem dvoch malých starodávnych mešít, rozsiahly cisársky « chrám », určený na zjednotenie všetkých kultov, ďalej dva skvostné cisárske paláce s bibliotékou, múzeami a osobitnými miestnosťami pre magické výskumy a pokusy. V tejto budove, ktorá bola spolovice chrámom a spolovice cisárskym palácom, sa mal 14. septembra otvoriť ekumenický koncil. Keďže evanjelici nemajú klérus v pravom zmysle slova, katolícki a pravoslávni preláti, v snahe ísť v ústrety cisárovmu želaniu a dať istú jednotnosť predstaviteľom kresťanských vyznaní, rozhodli, že na koncile sa môže zúčastniť aj určitý počet laikov, známych svojou zbožnosťou a oddanosťou záujmom cirkví. Nuž a keď už sa pripustili laici, nemohli sa vylúčiť z koncilu členovia takzvaného nižšieho kléru, tak diecézneho ako aj rehoľného. Týmto spôsobom súhrnný počet účastníkov koncilu prevýšil číslo 3000. Okrem toho okolo pol milióna pútnikov zaplavilo Jeruzalem a celú Palestínu. Medzi členmi koncilu mali osobitné postavenie tri osobnosti. Bol to predovšetkým pápež Peter II., ktorý podľa práva stál na čele katolíckej sekcie koncilu. Jeho predchodca zomrel cestou na koncil a konkláve, ktoré sa zišlo v Damašku, vyvolilo jednohlasne za pápeža kardinála Šimona Barioni- niho, ktorý si zvolil meno Peter II. Pochádzal z 27 lonius, mnohí pravoslávni, katolíci a evanjelici začali mať pochybnosti a cítiť voči vladárovi antipatiu. Začali pozornejšie čítať a živšie komentovať evanjeliové a apoštolské texty, ktoré hovoria o kniežati tohto sveta a o Antikristovi. Vladár z určitých náznakov vytušil, že sa chystá búrka, a rozhodol sa čím skôr veci vyjasniť. Zvolanie ekumenického koncilu [pageend27]chudobnej rodiny z neapolskej provincie a stal sa slávny ako kazateľ z rehole karmelitánov. Okrem toho sa veľmi zaslúžil v boji proti jednej satanskej sekte, ktorá sa ujala v Petrohrade a na okolí a do svojich krážov zachytila nielen pravoslávnych, ale aj katolíkov. Keď sa stal arcibiskupom mesta Mogilev a neskôr kardinálom, už vopred bol určovaný na nositeľa pápežskej tiary. Mal okolo päťdesiat rokov, bol strednej silnej postavy, mal červenkastú pleť, oblúkovitý nos a silné obočie. Bol prudký a ohnivý, hovoril s nadšením a so širokými gestami. Svojich poslucháčov strhoval viac výrečnosťou, než ako by ich presvedčoval. Voči pánovi sveta nový pápež preukazoval nedôveru a antipatiu, a to zvlášť potom, keď zomrelý pápež počas cesty na koncil na naliehanie cisára menoval za kardinála exotického biskupa Apollonia, cisárskeho kancelára a veľkého univerzálneho čarodejníka. Peter II. považoval Apollonia za pochybného kresťana a za ozajstného podvodníka a zloducha. Skutočným vodcom pravoslávnych, aj keď nie oficiálne, bol « starec » Ján, veľmi známy medzi ruským ľudom. Hoci úradne figuroval ako biskup « na odpočinku», nežil v nijakom kláštore a neprestajne chodil medzi veriacimi po celej krajine. Niektorí tvrdili, že je to zmŕtvychvstalý Fio- dor Kuzmič, čiže cár Alexander I., ktorý zomrel pred troma storočiami. Iní šli ešte ďalej a tvrdili, že on je ozajstný starec Ján, čiže svätý Ján Evanjelista, ktorý údajne... nezomrel a objavil sa teraz na konci vekov. Starec však nerozprával nič o svojom pôvode ani o svojej mladosti. Vyzeral ako starý človek vysokého veku, ale ešte pružný. Mal kučeravé šediny a bradu, ktorá prechádzala do žltej, ba až do zelenkastej farby. Bol vysokej postavy, chudý, ale mal plné a ružovkasté líca, živé a iskriace oči a výraz láskavo dobrácky a to tak v tvári, ako aj v reči. Nosil vždy bielu tuniku a čistučký biely plášť. Na čele evanjelickej delegácie koncilu stál veľmi učený nemecký teológ, profesor Ernst Pauli. Bol to starček nízkej postavy, chudý so širokým čelom a špicatým nosom a pekne vyholený. Oči mu žiarili zvláštnou hrdou dobrotivosťou. Každú chvíľu si trel ruky, kýval hlavou, hrozne zmrašťo- val obočie, vysúval pery a medzitým so sršiacimi očami a tupým, přerývaným hlasom vyslovoval: « So! Nun! Ja! So also! » Bol oblečený podľa ceremoniálu: mal bielu kravatu a redingot s niekoľkými vyznamenaniami. Matka Terézia z Kalkaty prišla 13. mája na Slovensko do Nitry a 14. mája otvorila v Čadci prvý dom svojej rehole v našej vlasti. V nasledujúcich dňoch rokovala o otvorení ďalších domov v Prahe a v Olomouci. Odtiaľ sa na spiatočnej ceste 17. mája 1990 opäť zastavila v Bratislave. Pracovníci letiska šikovne pripravili improvizovanú tribúnu, z ktorej prehovorila Matka Terézia. Z jej anglického príhovoru, ktorý pohotovo prekladala Ing. M. Vančová, uverejňujeme hlavné myšlienky. Ďakujem Bohu za jeho veľkú lásku, ktorá nás zhromaždila. Ježiš nám priniesol dobrú zvesť o tom, že nás Boh miluje, a chce, aby sme milovali jeden druhého, ako nás on miloval, aby nám uľahčil vzájomnú lásku. Ježiš hovorí: Čokoľvek ste urobili jednému z týchto mojich najmenších bratov, mne ste urobili. Keď niečo dávate v mojom mene, mne to dávate. Keď prijímate dieťa v mojom mene, mňa prijímate. Svojim sestrám vždy hovorím, aby sa kontemplatívne zúčastňovali na tvorbe sveta. 24 hodín denne sa dotýkame Ježiša v týchto deťoch. Kde sa začína táto láska? Vo vašej vlastnej rodine. Ako sa začína? Modlite sa spolu. Rodina, ktorá sa spolu modlí, ostáva spolu. A keď ostanete spolu, budete mať radi jeden druhého, ako vás Boh miluje. Preto je veľmi dôležité priniesť modlitbu do rodiny. Diela lásky sú diela pokoja. Preto sa spolu modlite a spolu si pomáhajte. Tak budete môcť rásť vo svätosti. Svätosť nie je luxusom niekoľkých ľudí. Je to jednoduchá povinnosť pre každého. Ježíš povedal: Buďte dokonalí, ako je dokonalý váš nebeský Otec. A pamätajte, že keď zomrieme a pôjdeme pred Boha, Ježiš povie: Poďte, požehnaní môjho Otca, zaujmite kráľovstvo, ktoré je pre vás pripravené od stvorenia sveta. Lebo som bol hladný a dali ste mi jesť. Hlad nie je len hlad po chlebe. Je to aj hlad po láske. Bol som pocestný a pritúlili ste ma. Byť bez domova znamená nielen byť bez domu z tehál, ale byť osamelý, nechcený, nemilovaný. Modlime sa stále spolu, aby sme rozumeli, ako nás Ježiš miloval. V Písme je napísané: Ako mňa miluje Otec, tak ja milujem vás. Ostaňte v mojej láske. Milujte sa nevzájom. Moje sestry, bratia a kňazi sme určení k najchudobnejším z chudobných. Ale aby sme boli schopní robiť toto dielo lásky, musíme byť hlbokým zdrojom modlitby. Preto potrebujeme Pannu Máriu, aby bola našou Matkou, aby nás sprevádzala, aby nám pomáhala, aby sme boli pokorní ako ona a čistí ako ona, aby sme sa stali takými svätými ako Ježiš. Naše sestry sú teraz na mnohých miestach. Dávajú svoje srdcia najchudobnejším z chudobných. Teraz sme práve otvorili dom v Čadci. Dúfam, že budeme spolu žať radosť z lásky. Preto prosím o vaše modlitby. Boh vás požehnávaj! Ja sa budem modliť za vás, aby ste sa vzájomné milovali, aby ste rástli vo svätosti. 28 (Pokračovanie v nasledujúcom čísle) MATKA TERÉZIA SLOVÁKOM [pageend28]ROZHOVOR S VOJTECHOM ZEMANOM REDAKTOROM ČASOPISU «MLADÝ SLOVÁK » 1. Pán redaktor, časopis Mladý Slovák patrí medzi najmladšie periodiká v slovenskom zahraničí, pretože začal vychádzať v Stockholme v roku 1978, po zániku časopisu Vlna- MJladýcb), ktorý sporadicky vychádzal v Zu- richu v rokoch 1974-78. Napriek tomu, že Mladý Slovák vychádza pravidelne, Slovenky a Slováci v zahraničí Váš časopis zväčša nepoznajú. Môžete predstaviť Mladého Slováka čitateľom Hlasov z Ríma? Časopis Mladý Slovák, ako to vysvitá z jeho názvu, je časopis, ktorý uverejňuje príspevky mladých autorov písaných pre mladých čitateľov. Mladý Slovák môže byť však užitočný aj pre rodičov a iných ľudí, pretože takto môžu spoznať, ako zmýšľa dnešná mládež. Prvé číslo vyšlo v Stockholme na Vianoce roku 1978, ako « nepravidelný časopis mladej slovenskej mládeže» práve preto, lebo vtedy ešte vychádzala Vlna-M(ladých), ktorá sa venovala mládeži tak od 18 rokov. My sme potrebovali niečo pre deti a mládež do 16-17 rokov. Som salezián a venujem sa mládeži. Keď som bol ešte vo Švédsku, organizovali sme rozličné podujatia. Na letných rekreáciách v Taliansku, kde sa pri mori stretali mladí od 9 do 17 rokov, som spozoroval, že niektorí chlapci a dievčatá písali básne a pekne kreslili. Vycítil som potrebu časopisu, ktorý by napomáhal skrytým talentom. Keďže vtedy podobného časopisu nebolo, tak som sa pustil do robotj7 a vyšlo prvé číslo Mladého Slováka. Keď som sa dozvedel, že Vlna-M(la- dých) zanikla, tak v júli 1979 sme na prvej strane vynechali prídavné meno « mladej » a Mladý Slovák dostal podtitul « nepravidelný časopis slovenskej mládeže ». Tým sme chceli zahrnúť aj mládež nad 17 rokov. Mladý Slovák vychádza teraz tri razy do roka. Každé číslo má najmenej 12 strán a vianočné ich má 16. 2. Aké je hlavné zameranie časopisu? Mladá čitateľská obec. Radšej uverejňujeme originálne príspevky ako opisy z kníh a iných časopisov. Keď však nájdeme niečo veľmi užitočné a zaujímavé pre mladých, radi to uverejníme. 3. Odkedy ste šéfredaktorom Mladého Slováka? Aké ciele ste si Vy a Vaša redakčná rada vytýčili? Podarilo sa Vám dosiahnuť stanovený cieľ? Bol som ním prvé roky, až marci 1982 sa objavuje nové meno: Tomáš Schelling, inteligentný psychológ a výborný redaktor, neskoršie však veľmi zaneprázdnený. Od vlaňajšieho roku sa znova objavuje moje meno. Na mojich pleciach vždy ležalo vypisovanie na všetky strany o príspevky, ďalej uskladňovanie materiálnu a zvolávanie redakčnej rady, tlač, expedícia, financie, administrácia... Zlé jazyky ma obviňovali, že som niektorých spolupracovníkov « vyhodil ». To však nie je pravda. Moji bývalí spolupracovníci sú pracovne zaťažení a teraz mám ozaj mladých spolupracovníkov. Aj keď nebolo moje meno v časopise, vždy sa na mňa obracali čitatelia, hlavne keď išlo o kritiku časopisu. Tak som si uvedomil, že hlavná zodpovednosť za časopis leží na mojich pleciach. Náš spoločný cieľ je byť v službách mladých. Radi by sme uverejňovali články z celého sveta, veď Mladý Slovák chce byť časopisom všetkých mladých Sloveniek a Slovákov bývajúcich za hranicami vlasti. Chceme však poznať aj mentalitu mládeže na Slovensku, preto uverejňujeme aj príspevky zo Sloven- 29 MLADÝ SLOVÁK časopis slovenskej mládeže v zahraničí • marec 1990 * ročník XII. • č. 29 [pageend29]ska. Rovnako radi informujeme o rozličných akciách mladých Slovákov, ktoré sa uskutočňujú hocikde na svete. Chceme byť teda trochu aj kronikou slovenskej mládeže v zahraničí. 4. Máte zásadný vplyv na líniu časopisu, alebo redakčnú radu viažu rozhodnutia vydavateľ'a? Seriózne články, nie frivolné, necenzurujeme, pretože sa snažíme autorom ísť v ústrety. Keď zasadá redakčná rada, tak mám vo zvyku pozvať aj takých mladých ľudí, ktorí neprispievajú do nášho časopisu. Obyčajne dva- ja-traja si prečítajú ten istý príspevok a sa vyjadria, či článok má čo čitateľovi povedať a či je vhodný na uverejnenie alebo nie. Rozhoduje sa demokraticky — nikdy sa vopred nedohovárame, aby určitá skupina dosiahla cieľ, čo si vopred určila. Poznám aj také skupiny, čo užívajú takéto spôsoby... 5. Kto tvorí podstatnú časť odberateľov časopisu Mladý Slovák? Čitatelia sú spokojní s jeho zameraním a úrovňou? Podstatnú časť odoberateľov Mladého Slováka tvoria tí istí ľudia, ktorí odoberajú Krajanský pozdrav, ktorý vydáva Slovenská katolícka misia v Mníchove. Naši ľudia málo píšu a väčšina sa neozýva. Ak sa čitatelia ozvú, tak obyčajne iba preto, aby prácu pochválili. Mali sme aj trocha kritiky, ale tá nebola adresovaná nám, lež bola uverejnená v iných časopisoch. Bolo to v súvislosti s článkom, ktorý Mladý Slovák uverejnil vlani, z príležitosti 50. výročia vzniku Slovenskej republiky. Článok sa zaoberal týmto úsekom našich dejín. Je pravda, že Slovenský štát vznikol v tej časti Európy, v ktorej mala vplyv Tretia ríša, ale tvrdiť, že Slovenská republika bola fašistickým, ba nacistickým štátom, je niečo nehanebné. Bohužiaľ jestvujú aj medzi nami Slovákmi ľudia, ktorí sa boja, že by raz v budúcnosti mohli sme mať svoj samostatný štát. Boja sa, že by sa meno Slovenska objavilo na mape Európy, preto biľagujú Slovenskú republiku ako kléro-fašistický štát, ba aj jej zástancov v terajšej dobe považujú za fašistov, aj náš časopis definovali ako nacistický. Dokiaľ nebudeme mať svoj vlastný zvrchovaný štát, dotiaľ budeme ako národ neplnoletý a vo svete nás budú považovať za Cechov, Slovincov, Juhoslovanov a iných. Keď sa niekto z mladých Slovákov zaujíma o budúcnosť svojho národa a žiada preň samostatnosť, takého človeka si nesmierne vážim. V istých kruhoch sa v nedávnej minulosti vyzdvihovalo ako niečo veľmi kvalitné, že naša mládež je « apolitická » a iba nábožensky založená. Ak sa niekto snaží byť nábožensky založený, ten si musí byť vedomý, že k Bohu sa ide cez ľudí a lásku k blížnemu prejavujeme láskou k národu, z ktorého pochádzame. My, ani teraz, keď sa hovorí o « európskom dome », nemôžeme sa vzdať našej národnej príslušnosti. Strom ostane stromom, ba musí zostať stromom aj vo veľkom lese. Tak je to aj s každým národom a teda aj s národom slovenským. 6. Aký náklad má Mladý Slovák? Nze je žiadnym tajomstvom, že slovenské časopisy v zahraničí žijú z milodarov dobrodincov. Akým spôsobom riešite hospodárske zabezpečenie periodika? Aká je platobná disciplína odberateľov? Terajší náklad je 2 500 výtlačkov. Ďakujeme našim pravidelne platiacim čitateľom. Nie všetci si ročný príspevok vyrovnajú. Kedysi sme posielali neplatiacim čitateľom upomienky a po určitej lehote, keď sa neozvali, sme im časopis prestali posielať, najmä do zahraničia. Ak mal niekto finančné ťažkosti, nemohol si časopis predplatiť, ale si ho rád prečítal, ten vždy dostával Mladý Slovák. Máme čitateľov, ktorí sú veľkodušní a dajú nám niekoľkonásobný príspevok, čím umožňujú časopis posielať aj sociálne slabším čitateľom. Okrem toho v rozpočte Slovenskej katolíckej misie máme na tento dôležitý úsek tlačového apoštolátu rezervované určité finančné prostriedky. 7. Aký je vzťah časopisu Mladý Slovák k ostatnej slovenskej exilnej a krajanskej tlači? Aký vývoj predpokladáte? Bude možné udržať súčasný stav aj v budúcnosti alebo počet periodík sa zníži? V čom vidíte príčiny? Rešpektujeme každé písané slovo a každý časopis. Tešíme sa, že v niektorých periodikách sa venuje jedna strana mladým. To sú naši kolegovia a konkurenti, ktorým nepriamo ďakujeme za udržanie, ba aj za zlepšenie úrovne Mladého Slováka. Slovenských časopisov veľa nemáme. Keďže príliv slovenských utečencov poklesol, tak možno nejaký časopis môže aj zaniknúť. 8. Ktorý slovenský časopis vydávaný v zahraničí považujete za najkvalitnejší a prečo? Za najkvalitnejší považujem Slovenské hlasy z Ríma. Je vkusný, dobre redigovaný, pre- 30 [pageend30]hladný a vhodne ilustrovaný. Náplň má viac náboženskú, ale nie je bigotný a kedy-tedy sa objavia aj články vedecky fundované. Okrem toho informuje o Ríme, o Slovensku, ba aj o živote Slovákov na celom svete. 9. Myslíte si, že by Svetový kongres Slovákov mal vydávať vlastný týždenník alebo mesačník, ako to požadujú niektorí jeho členovia? Podľa mojej skromnej mienky Bulletin SKS stačí na to, aby Svetový kongres Slovákov mohol periodicky stručne informovať o svojej práci a o plánoch do budúcna. 10. Ako sa Vám javí činnosť Slovákov v zahraničí z Mníchova? Aké nové formy práce by pomohli prehĺbiť styky medzi Slovákmi, ktorých osud zavial do cudziny? Ešte máme veľa Slovákov, ktorí trpia komplexom menejcennosti, ba ani niektorí naši « vodcovia » sa v tejto otázke jasne nevyslovujú. Čas samostatnosti dozrel aj pre nás Slovákov. Máme pomáhať našim doma, aby sa tam zahniezdila demokracia a demokratický duch, to je však iba cesta, cieľ má byť štátna samostatnosť. Pomáhajme našim doma vo vlasti, aby sa čím skôr dostali na hospodársku a technickú úroveň vyspelých krajín Európy. Pomáhajme našim vysokoškolákom, aby po úspešnom ukončení štúdií mohli sa v západných krajinách špecializovať a tak dvíhať úroveň Slovenska. 11. Aké je Vaše politické krédo? Slováka, Európana, Svetoobčana? Som Slovák a chcem pre môj národ iba to, čo si praje každý normálny človek: samostatný slovenský demokratický štát stavaný na kresťanských zásadách. Nesmierne si vážim nášho prezidenta Mons. dr. Jozefa Tisu, ktorý tak miloval Boha ä národ, že neváhal sa hrdinsky podriadiť justičnej vražde. Keď sa dejiny Slovenska napíšti objektívne a pravdivo, potom meno Jozefa Tisu bude žiariť pre nás svetlom príkladu rodoľuba. Som za spoluprácu a dobré vzťahy so všetkými národmi. Čo sa týka zjednotenej Európy: tam je veľa problémov a ich riešenie nebude ľahké. Zrušiť kontrolu na hraniciach je veľmi jednoduché a pre všetkých užitočné, ale keď prídu rôzne nevýhody a budú sa vyžadovať obete, tak len potom sa uvidí, ako to bude fungovať. V tom sa nechajme budúcnosťou prekvapiť. 12. Aká je budúcnosť Slovenska bez nás, aká je naša budúcnosť bez Slovenska? Nech si každý z nás, čo žije mimo vlasti, uvedomí, že Slovensko bez nás bude menej poškodené, ako my, keď sa od Slovenska odpojíme. My, Slováci v zahraničí, by sme sa teraz mali viac stmeliť, držať pokope, stretávať sa a tak si vytvoriť trocha Slovenska v cudzine. Chodiť na Slovensko dnes už nie je privilégiom iba niektorých jednotlivcov, z ktorých si tamojšia štátna bezpečnosť vyberala donášačov správ o živote jednotlivcov a slovenských organizácií v zahraničí. Dnes môžu ísť rodičia na prázdniny na Slovensko, bude ich to stáť menej, než niekde inde, deti sa trocha podučia slovenčine a získajú si na Slovensku priateľov. Teraz je čas zrelý pre každého, aby ukázal, či je suchou alebo zelenou ratolesťou slovenského národa. Ďakujem Vám za rozhovor. V dňoch 9. až 11. mája 1990 bolo v Torontě generálne zhromaždenie Svetového kongresu Slovákov. Všeobecne možno o ňom povedať, že sa ukončila jedna éra tejto vrcholnej slovenskej inštitúcie a začala sa éra nová. Debaty boli otvorené, priame, nikým a ničím neregulované a v takom slobodnom a demokratickom duchu prebiehali aj voľby nového vedenia SKS s týmito výsledkami: Predseda: Marián Šťastný. Za výkonných podpredsedov boli zvolení: Ing. Milan Fisher z B.C., prof. František Vnuk z Autrálie, Metod Balco z USA a dr. Pavol Arnold zo Švajčiarska. Za generálneho tajomníka bol zvolený Ing. Jozef Suchý z Toronta. Kandidovali aj Ing. Aristid Zelenay zo Švajčiarska, ktorý získal druhý najväčší počet hlasov, a Margita Dvorská z Toronta. Týchto šesť najvyšších funkcionárov tvorí predsedníctvo SKS. Generálne zhromaždenie zvolilo šesť kontinentálnych podpredsedov, päť podpredsedov so špeciálnymi úlohami a šesť kontinentálnych tajomníkov. Aparát SKS tvorí ďalej deväť viac-členných komisií, na čelo ktorých boli zvolení: politická Jerry Krúpa, kultúrna prof. Tuleja, náboženská dr. Ján Gun- čaga, komisia mládeže Juraj Matejovský, organizačná Ing. Jozef Janek, finančná Jozef Kiška, informačná Ján Beliansky, komisia pre ľudské práva Ing. Pavol Čarno- gurský a komisia dedičstva prof. Marta Konová. Na čele dozorného výboru je prof. Albert Mišík. Okrem zboru čestných predsedov štruktúru SKS doplňuje poradný zbor. 31 J.-M. Rydlo NOVÉ VEDENIE SKS [pageend31]16. a 17. júna bolo na Slovensku vysvätených do 50 novokňazov. Je to málo pre všetky slovenské diecézy, no predsa je to veľký Boží dar, za ktorý sme vďační Pánu Bohu. Novokňazom blahoželáme a sprevádzame ich svojimi modlitbami. KŇAZ MUSÍ BYŤ Celkom veľkým a celkom malým, vznešenej mysle ako z kráľovského rodu, prostý a jednoduchý ako sluha. Hrdinom, ktorý sám seba premohol, človekom, ktorý s Bohom zápasil. Zdrojom svätého života, hriešnikom, ktorému Boh odpustil, pánom nad vlastnými žiadosťami. Sluhom slabých a ponížených, ktorý sa nehrbí pred velikánmi, ale skláňa sa k najmenším. Žiakom svojho Majstra, vodcom v boji duchov. Žobrákom s prosebnou dlaňou, poslom so zlatými darmi. Mužom na bojiskách, matkou u lôžka nemocných. Starcom, ktorý dychtí po najvyššom a i to najmenšie má v úcte. Ktorý je určený pre radosť a dôverne pozná žiaľ, a ďaleko je od všetkej závislosti. Ktorý je v myslení jasný, v reči pravdivý, priateľ pokoja, nepriateľ lenivosti, ktorý pevne v sebe stojí — teda celkom iný než som ja! SLOVENSKÉ HLASY Z RÍMA ROČNÍK 39 - 1990 SLOVENSKÉ HLASY Z RÍMA — V0C1 SLOVACCHE Dl ROMA — periodico menslle. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. [pageend32]