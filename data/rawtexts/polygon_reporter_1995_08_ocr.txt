český zahraniční časopis POLYGON 8 18. prosince 1995 JAN KRISTOFORI komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG. Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZAPAD (vycházel v Kanadě) OBSAZENÍ REDAKCÍ: Ve Švýcarsku: Redakce tč. neobsazena, její práci přejímá vydavatel V Německu: Rudolf STRÖBINGER, tel. +49-4931-7525. fax +49-4931-74680 Adresa: Dr. R. Ströbinger, Ansgaristr. 29. D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ), Box 9021 Terminal P.O., Ottawa. Ont.. K1B 3T8 Sekretariát redakce/administrace: Jaroslav LAMBERT, tel. +41-1-372 0930 Adresa: POLYGON, Postfach 1737. 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11.63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH, 65 Kiama Av„ YEPPOON 4703 QLD tel. +61-79-397 624, fax +61-79-397 552 TISK-DRUCKEREI: Milan CIMBUREK, Badenerstrasse 698. 8048 Zürich tel. +41-1-431 6878. fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR). Milan HULÍK (ČR). Josef KOLÁČEK (Vatikán), Adolf F.J. KARLOVSKÝ (Švýcarsko). Jan KRISTOFORI (Norsko/Švýcarsko/ČR). Tomáš KRYSTLÍK (Německo). Robert F. LAMBERG (Argentina), Zdeněk F. LEINER (Francie), Jiří LOEWY (Německo). Jára MEČŮ (ČR), Dušan NOVÁK (ČR). Vlastimil RADKOVICKÝ (Německo). Ota RAMBOUSEK (USA). Jindřich STIKAROVSKÝ (ČR). Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada). Helena KOSKOVÁ (Švédsko). Radek KUČERA (Holandsko). J.V.PAVLÍK (Dánsko), Michaela SW1NKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.OO letecky (nebo ekvivalent jiné měny). Sponzorované předplatné pro ČR: Kč 120,- + 80,- poštovné = Kč 200,-. Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00. č. konta 2175380. Ve Švédsku: Postgirot Sverige, č. k. 5 95 37 - 1. POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU ČÍSLA 8/95 Jaroslav Bohanes, Dušan Novák Život v našich republikách (str. 1) Vladimír Valenta Dračí sémě (str.6) Milan Hulík Kapitoly z dějin česko-německého soužití (III) (str.8) Sorry, pane Peroutko! (str. 16) Vlastimil Radkovický „Nejsme žádné béčko“ (str. 12) Jára Mečů Mezi čtyřikrát osvobozenými stále nejasno (str. 14) Pavel Verner Morbidně v duchu pokroku (str. 18) Jindřich Stikarovský Země česká, domov můj... (XI) (str. 19) Josef Koláček ... jeho písnička ne (str.2O) Jaroslav Lambert „Minibilance 1995“ (str.22) Tomáš Krystlík Šest let po cinkání klíči (str.23) Zdeněk F. Leiner Kolik tváří má premiér Klaus? (str.25) Vladimír Cícha Člověk žasne (str.27) Marcela Čechová Výlety do světa (4+5) (str.28) Dopisy (str.31+32) Příští číslo vyjde 5. února 1996 Redakční uzávěrka je 20. ledna 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (12. ročník) (16. roln(k) [pageend2]Život v našich republikách JAROSLAV BOHANES Politický přehled (28.10.- 2.12.1995) Česko-slovenské vztahy Znovu o majetku Spory o majetek bývalého Československa, které po rozpadu společného státu naplňovaly pravidelně stránky novin a velkou měrou přispívaly k napětí mezi oběma novými státy, byly v minulých měsících odloženy. Počátkem listopadu však přišla zpráva, že se k nim Slovensko chce vrátit. Jak oznámil mluvčí Mečiarovy vlády, doporučila slovenská vláda na své schůzi svým členům, aby obnovili jednání o majetku bývalé federace, jehož rozdělení po zániku Československa nebylo buď dokončeno nebo není slovenskou stranou považováno za uspokojivé. Slovenští ministři mají podle tohoto doporučení vyvolat jednání se svými českými partnery a předložit jeho výsledky ke schválení mezivládní česko-slovenské komisi pro dělení majetku ČSFR. Slovenská strana současně také oznámila problémy, které jsou z jejího hlediska nejožehavější. Je to především rozdělení aktiv a pasiv bývalé Státní banky československé, na jehož základě česká strana požaduje přes 24 mid Kč od slovenské strany, otázka státních rezerv federace, nevypořádaný nebo dodatečně zjištěný podíl z působnosti ministerstev hospodářství, dopravy, zahraničních věcí, vnitra, financí a obrany, dále vyhodnocení nároků z know-how a „odcizení“ státní vlajky českou stranou. Slovenská strana považuje za nedobrý stav, který celou situaci komplikuje, skutečnost, že česká strana neumožnila slovenské straně přístup k dokumentům a k informačním zdrojům. Ty měly být od počátku dělení majetku základním zdrojem a podkladem pro všechny projednávané problémy. Jde tedy o staré sporné věci, které svého času prudce zvýšily hladinu česko-slovenského napětí. Některé z nich byly českou vládou odmítnuty jako neodůvodněné, jiné dokonce jako absurdní. Slovenský návrat k těmto problémům v současné době jistě nebyl očekáván. Neměl by však příliš překvapovat, protože současná vnitropolitická krize a veliké potíže slovenské zahraniční politiky takřka vnucují takovou nebo podobnou iniciativu slovenské politické reprezentace. Reakce české strany na uvedené požadavky byla již před rokem či dvěma zcela jednoznačně odmítavá a je téměř jisté, že nebude jiná ani v budoucnosti. To zajisté ví i Mečiar a jeho ministři. Vznesení požadavků a jednání o nich však poskytne slovenské straně mnoho příležitostí k osvědčení obrany slovenských zájmů a k posílení vnitropolitických pozic. Do konce listopadu se neobjevila v žádném sdělovacím prostředku na Slovensku ani v České republice ani reakce české strany ani jiná zpráva ze Slovenska, zda a jak byla doporučená jednání zahájena a jak probíhají- V kultuře jsou vztahy stále dobré Český ministr kultury Pavel Tigrid se dohodl s velvyslancem Slovenska v Praze, Ivanem Mjartanem, o vrácení Bojnického oltáře výměnou za 10 deskových obrazů ze Slovenska. Pavel Tigrid výslovně prohlásil, že je to politická vůle obou stran a že si obě strany přejí, aby k výměně došlo ještě v tomto roce. Podle získaných informací budou obě kulturní díla dopravena do svých nových míst speciálním letadlem slovenského premiéra ještě před vánocemi. Měl by se tím vyřešit dlouhý spor, který na Slovensku vyvolával rozjitření v mnohem vyšší míře, než si význam celé věci zasluhoval. Politické rozhodnutí překonává také námitky české Národní galerie, která zastávala čistě právní stanovisko, podle něhož je Bojnický oltář jejím vlastnictvím. Vedle těchto oficiálních kulturních vztahů pokračují ovšem bez přerušení stále dobré vztahy neoficiální. V Praze a v Bratislavě proběhly současně několikadenní divadelní festivaly „Slovenské divadlo v Praze“ a „České divadlo 95 v Bratislavě“. V listopadu se také konal již 31. ročník „Moravského festivalu poezie“ ve Valašském Meziříčí. Tato kulturní událost získala právě po rozpadu Československa nový význam a tradici - je totiž stále československá. V době, kdy se naše republiky od sebe bohužel v tolika oblastech vzdalují, setkávají se na Moravském festivalu ve Valašském Meziříčí pravidelně jednou za rok mladí lidé z obou stran hranice. Letošní závěr vyzněl symbolicky recitálem novináře a písničkáře Ivana Hoffmana. Při svém vystoupení mluvil česky, zpíval slovensky - a všichni mu rozuměli. Česká republika Nové zákony Na své listopadové schůzi přijal Parlament některé důležité zákony. Mezi nimi byla dlouho očekávaná novela živnostenského zákona, která zjednodušuje přístup k podnikání. Dále je to zákon o střetu zájmů. Zpřísňuje podmínky pro výdělečnou činnost poslanců a jiných státních činitelů a i když jeho znění je kompromisem mezi přísným a liberálním stanoviskem, znamená značné ozdravění politického života. Hlavní zájem poslanců se soustředil na zákon o státním rozpočtu na rok 1996. Opět zachovává rovnováhu příjmů a výdajů. Navazuje na minulý rozpočet a potvrzuje trvalý příznivý vývoj českého hospodářského života. Zákon o volbách, přijatý již v předchozím měsíci, znamenal nejen rozhodnutí o zřízení druhé komory - Senátu. Je současně důležitou normou, která mění a dotváří politickou tvář České republiky a představuje jeden z nosných pilířů pluralitní demokracie. Zatímco volby do Sněmovny budou ve znamení tradičního poměrného zastoupení, bude Senát volen na základě většinového systému, přičemž se předpokládají dvě volební kola. Za „vadu na kráse“ nového zákona lze považovat zavedení volebních kaucí (200.000 Kč u Poslanecké sněmovny za každý volební kraj a 20.000 Kč u Senátu za každého kandidáta). Není sporu o tom, že tyto kauce porušují rovnoprávné postavení především nezávislých kandidátů pro volby do Senátu. Naproti tomu je dobré zavedení systému preferencí i při volbách do Sněmovny. Umožní to větší vliv voličů na obsazení zákonodárného sboru. Jak v nadcházejícím předvolebním období, tak hlavně po volbách půjde o to, aby se vytvořilo příznivé prostředí pro dobrou funkci druhé komory, aby politické strany delegovaly za kandidáty opravdové osobnosti, které by hned od počátku činnosti této komory jí vtiskly charakter samostatné instituce a zajistily, že se Senát nestane „odkladištěm“ přestárlých a neúspěšných politiků, ale výkonným a respektovaným orgánem, jehož činnost bude účinně přispívat ke stabilizaci demokratických poměrů ve státě. Vláda připravila i zákon o vysokých školách, který zavádí školné a umožňuje vznik soukromých vysokých škol. Za zmínku stojí i to, že vláda vážně uvažuje o zrušení ministerstva kultury, jehož kompetence by zčásti zanikly a zčásti byly převzaty jinými ministerstvy. Podobně jsou i čtyři ekonomická ministerstva předmětem restrikčních úvah. V blízké budoucnosti dojde zřejmě k jejich sloučení, jehož podoba není zatím jasná. Problém zdravotnictví Iniciativa nově jmenovaného ministra zdravotnictví J. Stráského neodvrátila ohlášenou stávku lékařů a zdravotního personálu, která proběhla 1. listopadu. Současně v Praze před ministerstvem demonstrovalo asi 7000 zdravotníků. Druhý den se stávka změnila v administrativní protest, který znamenal, že lékaři posílali neschopenky, úmrtní listy a některé další písemnosti ministerstvu zdravotnictví, aby je rozesílalo na správné adresáty samo. Na zásah prezidenta Havla byla 17. listopadu stávka přerušena a lékaři vyhlásili jen stávkovou pohotovost. POLYGON 8/1995 1 [pageend3]Ministr získal čas k důkladnější analýze a k vypracování nové koncepce trvalého řešení. Na tu čekají lékaři a chtějí čekat do ledna příštího roku. Již v těchto dnech je jasné, že reforma celého systému půjde především cestou reorganizace, resp. nového systému pojištění a zásadních změn v počtu a činnosti zdravotních pojišťoven. Nemůže být bezbolestná, nemůže se nedotknout celkového počtu zdravotních zařízení a nebude proto s nadšením vítána řadou postižených. Jejím konečným cílem bude podle ministra Stráské- ho úspornější soustava, která zajistí základní lékařskou službu pro všechny občany, a která bude žádat účast pacientů na lékařské péči, která bude přesahovat úroveň tohoto základního zdravotního systému. Poučení z protestní akce lékařů spočívá v poznání, že vláda, která má velké úspěchy v hospodářské oblasti a v celkové transformaci politického života v našem státě, což dnes uznává i zahraničí, zřejmě nedocenila některé dílčí problémy politického a sociálního charakteru. Jak kritická situace a hrozba stávkou na železnici, tak i stávková akce ve zdravotnictví jí toto její opomenutí důrazně připomenuly. Je třeba věřit, že druhou dílčí krizi, které musila Klausova vláda v krátkém čase po první „krizi železniční“ čelit, pochopí jako důrazné varování před zbytečným zostřováním vnitropolitického klimatu. Sociální otázky by zvláště před blížícími se volbanú neměly stát mimo zvýšenou pozornost vládních stran tím spíše, že dnes hospodářská obnova, která se stále zrychluje, a příznivý stav státních financí umožňují nacházet řešení všech otázek dříve, než se vyvinou do krizového stadia. Pokračuje politická krystalizace Souběžně s řešením dílčích krizí a problémů pokračuje příprava voleb. Pro domácí scénu je příznačný pokračující pohyb uvnitř některých politických stran i mezi nimi. Ukazuje se, že krystalizace českého politického života ještě zdaleka není ukončena. Příčinou a hybnou silou tohoto ruchu jsou jednak přibližující se parlamentní volby v příštím roce, jednak rozhodnutí o zřízení Senátu, resp. o způsobu voleb do této druhé komory. Dnes je také jablkem sváru termín voleb do Senátu. Spor probíhá napříč celým politickým spektrem, názory se liší jak uvnitř koalice, tak i opozice. Vládní strany se již dvakrát sešly, aby se dohodly, budou- li volby do Sněmovny i do Senátu současně na jaře, nebo odděleně, tedy do Senátu až na podzim. Obě schůzky byly neúspěšné. ODS a KDS chtějí volby v tomtéž termínu. KDU-ČSL a ODA žádají volby do Senátu až na podzim. Hlavním argumentem ODS a KDS je úspora času a peněz, KDU-ČSL a ODA vidí Senát jako druhou komoru, jejíž složení a funkce ve státní struktuře jsou zcela odlišné od Sněmovny. Finanční důvody neuznávají, protože by právě oddělené volby podle jejich názoru znamenaly úsporu. Ani opoziční a mimoparlamentní strany nemají stejná stanoviska. Mění se stranické složení v koalici i v opozici. V těchto dnech se uskutečňuje avizované sloučení ODS s KDS a LSNS se Svobodnými demokraty Jiřího Dienstbiera. Mnohé příznaky naznačují, že stranická krajina v České republice bude po parlamentních volbách - ať už proběhnou současně do obou komor nebo odděleně - značně odlišná od nynější. S velkou pravděpodobností bude méně politických stran a koalice i opozice budou mít novou tvář. V současné době prochází krizí Klub angažovaných nestraníků (KAN), jehož většina se chtěla spojit s ODS a KDS. Menšina však toto sloučení odmítla a vytváří nyní novou stranu, resp. klub. Také uvnitř slučující se KDS s ODS došlo k rozkolu. Většina se sice vyslovila pro sloučení s ODS, ale menšina vytvořila platformu „Za zachování KDS“ pod vedením R. Garguláka, který odmítá výrok V. Klause o názorové blízkosti KDS a ODS. Hlavní rozdíl mezi těnúto stranami, resp. jejich ideologienú, je podle R. Garguláka v jiném vnímání mravních hodnot. ODS a V. Klaus vyznává mravní relativismus a KDS proto nebude po svém začlenění do ODS schopna dodržet svůj program, jaký předložila ve volbách svým voličům. Zde je třeba uvést, že jak KAN, tak i zbývající KDS představují dnes sice ideově a programově pevně vyhraněné skupiny občanů, ale jejich počet je tak malý (několik stovek), že samostatně nemohou politický život v republice nijak ovlivňovat. Opoziční strany na rozdíl od koaličních zatím neuvažují o slučování. Výjimku představuje jen LSNS a Svob. demokraté. Jaký bude předvolební boj? Všechny koaliční strany a většina ostatních stran již jmenovala svoje vedoucí kandidáty do parlamentních voleb v jednotlivých volebních krajích. Vybrané osobnosti u všech stran dosvědčují, že jejich výběr prováděly strany tentokrát mimořádně pečlivě. Jsou to známá jména a často lidé, o jejichž. kvalitách se mohla veřejnost již přesvědčit. Tato skutečnost je potěšující, protože dává naději na předvolební boj v mezích jakés takés slušnosti. Nebude to snadné a určitě dojde i k výrokům, jaké nelze označit za slušné a kulturní. Už dnes, dlouho před oficiálním zahájením předvolební kampaně, čteme takové výroky v novinách, slyšíme je v televizi i na veřejných shromážděních. Například Sociální demokracie vystupňovala v poslední době svoje útoky na vládní koalici, jmenovitě na ODS. Přitom se její kritika zvrhává do personálních útoků. Na jednom ze svých vystoupení uzavřel M. Zeman svoji kritiku vládní politiky výrokem: „Za komunistů nám vládli idioti, nyní nám vládnou lumpové." V. Klaus a další představitelé ODS reagovali tak, že jejich strana nebude odpovídat na stejné úrovni. Jejich kritika na adresu ČSSD prý bude tvrdá, ale věcná a korektní, bez osobních urážek. Dodrží-li to, může ODS jen získat. Reálný předpoklad však je, že volební boj bude ostrý a jistě bezohledný. Ve volbách půjde o hodně a proto budou použity všechny dostupné prostředky. Důležité je, aby se alespoň koaliční strany zdržely takového způsobu boje, který by znemožnil nebo vážně ohrozil spolupráci po volbách. Všechny tři vládní strany, které po sloučení KDS s ODS zbývají, při různých příležitostech prohlašují, že by rády pokračovaly ve vzájemné spolupráci i po volbách přes všechny různosti v přístupech k četným důležitým otázkám. Současná přízeň voličů, zjištěná průzkumem, potvrzuje, že v České republice je i nadále obyvatelstvo rozhodnuto zabránit návratu k moci nejen komunistům, ale i jakýmkoli levicově orientovaným politickým silám. Listopadové volební preference vypadaly takto: ODS 31%, KDU-ČSL 9%, ODA 7%, ČSSD 20%, KSČM 8%, SPR-RSČ 5%, LB 3%, SD 2% a DEU 1%. Slovenská republika Krize trvá a získává další rozměr Politický život na Slovensku byl i v listopadu ve znamení hluboké vnitropolitické krize, která již během měsíce října zcela paralyzovala normální politické dění v zemi. Premiér Mečiar opět obvinil prezidenta Kováče. „Je dostatok indícií na to, abysme mohli preukázať, že prezident porušuje ústavu a rozkladá demokratické zriadenie“, řekl. Prezident naproti tomu vyslovil znepokojení nad postupem vládní koalice, která proti němu zapojila do kampaně i státní správu a vedení některých firem. Kováč v tom vidí chování, jaké si vynucoval bývalý komunistický režim. Vynucuje se servilnost a rozmáhá se strach z vyjádření vlastního názoru. Podle něho „Mečiar a jeho stoupenci podvědomě jednají podle komunistického hesla: Kdo nejde s námi, jde proti nám!“. Kováč dodal, že je vnitřně připraven na dočasnou porážku a dokonce i na to, že bude násilím odstraněn z funkce. Přesto však věří v konečné vítězství demokracie a svobody. Nový rozměr dostala slovenská vnitropolitická krize přijetím zákona o slovenském jazyku. Pro pozorovatele, kteří nemohou podrobně sledovat slovenský politický život, bylo snad překvapením, že pro tuto spornou právní normu hlasovali i zástupci opozičních stran - DÚ a SDĽ. Činili tak jeden po druhém při individuálním hlasování před televizními kamerami a za potlesku vládních poslanců. Tak došlo k přijetí tohoto zákona poměrně velkým počtem hlasů a Mečiarova vláda mohla být zcela spokojena. Kdo sleduje slovenskou politickou scénu dostatečně dlouho, ví, že postup opozičních poslanců není tak příliš překvapivý, protože celá slovenská společnost, až na individuální výjimky, prožívá stále velmi intenzivně fázi národní emancipace, k níž patří i obavy o vlastní jazyk a nedůvěru k početně silnějším sousedům. Dnes, po dosažení samostatnosti, je to především obava z Maďarů. Proto ani sebevětší odpor a odmítání Mečiaro- vy politiky nedokázaly překonat tento vztah ke slovenštině. Hlasující opoziční poslanci měli také nepochybně na mysli případnou 2 POLYGON 8/1995 [pageend4]reakci sledující veřejnosti, která všechny uvedené pocity a obavy prožívá ještě mnohem intenzivněji. Na Slovensku dnes nemá nejmenší naději na politický úspěch ten, kdo může být z jakéhokoli důvodu podezírán z laxnosti ve vztahu k národu a ke slovenskému jazyku. Jazykový zákon a slovensko-maďarská smlouva Tento národní prvek, který ovšem není ničím novým, způsobil svým ovlivněním hlasování opozičních poslanců ve prospěch jazykového zákona, že slovenská krize dostala v listopadu další dimenzi, dimenzi slo- vensko-maďarského vztahu. Skutečnost, že o 14 dnů později tento zákon podepsal i prezident Michal Kováč, jen potvrzuje předchozí řádky. V současné vypjaté krizi nedokázal ani prezident zůstat mimo slovenskou „národní frontu“. Nemohl mimo ni zůstat, nechtěl—li se v očích obrovské většiny svých spoluobčanů objevit jako skutečný odpadlík, ne-li zrádce slovenské věci. Svým podpisem zbavil své odpůrce jednoho z argumentů proti sobě, ale současně upevnil staronovou frontu Slovensko-maďarskou, postavil se bezvýhradně na slovenskou stranu a zbavil se tak možné podpory maďarské menšiny v boji proti koaličním stranám. Slovenský opoziční novinář, Petr Schutz z Košic, přímo říká, že prezidentův podpis byl mimo pochybnost od okamžiku, kdy zákon prošel v Národnej rade přičiněním opozičních poslanců DÚ a SDĽ. Kováč si podle něj zachoval obraz „vzorného Slováka“, který bude potřebovat v boji s Mečiarem. Schutz označuje Kováčovu víru, že sněmovna brzo přijme další zákon, který upraví používání menšinových jazyků, nikoli za naivitu, ale přímo za farizejství, protože je naprosto jasné, a předseda Národnej rady I. Gašparovič to potvrdil, že tento nový zákon dá na sebe dlouho čekat. Prezidentův podpis pod jazykovým zákonem vytváří novou situaci v souvislosti se slovensko-ma- ďarskou smlouvou. Maďarská menšina se rozhodla tuto smlouvu nepodpořit jako odvetu za schválení tohoto zákona. Mečiar, jak dnes situace vypadá, nebude schopen získat pro ratifikaci dostatečný počet hlasů, protože značná část koaličních poslanců z řad Slovenskej národnej strany je proti smlouvě. Nebezpečí, že smlouva ve slovenském parlamentu propadne, je dnes po přijetí jazykového zákona velice reálné. Je to podle Petra Schutze nepřímý důsledek prezidentova podpisu pod jazykovým zákonem. Nera- tifikování slovensko-maďarské smlouvy by však znamenalo mezinárodní ostudu a další zhoršení mezinárodního postavení Slovenska. Ve válečném stavu Slovensko dostalo v listopadu další, již čtvrté varování ze zahraničí. Parlament Evropské unie poslal ve druhé polovině listopadu slovenské vládě mimořádně ostrou rezoluci. Vyjadřuje v ní znepokojení nad Mečiarovou snahou vyloučit poslance Demokratické unie z parlamentu, znepokojení nad zásahy do vyšetřování únosu prezidentova syna a znepokojení nad absencí opozičních poslanců v řídících orgánech parlamentu. V další části vyzývá slovenskou vládu, aby umožnila policii dokončit vyšetřování únosu prezidentova syna, skončila úsilí o vyloučení poslanců Demokratické unie a zajistila svobodu slova. V závěru hovoří otevřeně o sankčních opatřeních v případě, že slovenská vláda bude pokračovat ve své dosavadní politice. Sankce by spočívala ve zvážení programu pomoci EU Slovensku, v uzavření bratislavského úřadu EU a dokonce i v pozastavení dohody o přidružení Slovenska k Evropské unii. Bezprecedenč- ně ostrý tón rezoluce překvapil nejen slovenskou vládu. Zvláštní shodou došlo několik dnů po zaslání této rezoluce k prvnímu zasedání společného parlamentního výboru Evropské unie a Národnej rady Slovenskej republiky v Bratislavě. Toto zasedání proběhlo už po prvních reakcích slovenské strany na uvedenou rezoluci. Celé zasedání společného výboru lze označit za vzplanutí diplomatické války. Na zasedání hovořili za slovenskou stranu I. Gašparovič, Marian Húska a Vl. Mečiar, Všichni tři se shodli v kategorickém odmítnutí rezoluce a přešli do ostrého protiútoku. Podle těchto vysokých ústavních činitelů Slovenska západní vlády odmítají komunikovat se slovenskou vládou, jejich diplomatické zákroky jsou výsledkem jednostranných informací a neopodstatněné. Slovenská vláda není vinna, chyba je u Evropské unie, která nechce dialog, v němž by se mnohé vysvětlilo a opravilo. Podle VI. Me- čiara se rezoluce Evropské unie mýlí ve všech bodech, až na jeden sporný. Podle I. Gašparoviče je možno diskutovat o věcných problémech, ale případ únosu prezidentova syna považuje za „fatální nedorozumění v řadě dezinformací“. Evropští poslanci ve svých interpelacích na premiéra Mečiara se neptali na okolnosti únosu Kováče ml., které jsou předmětem největších obav v západních zemích, protože již zřejmě považovali za zbytečné otázkami k tomuto případu dále zvyšovat napětí a zhoršovat vzájemné vztahy, když z úst I. Gašparoviče slyšeli, že tento zločin odsuzuje a je pro jeho důkladné vyšetření, ale vzápětí uvedl, že se slovenská strana samozřejmě musí zajímat i o vyšetření důvodného podezření ze spáchání trestného činu M. Kováče ml. Na konci listopadu je mladý slovenský stát ve velmi svízelné mezinárodní situaci, která úzce souvisí s jeho vnitropolitickým vývojem. V dnešní demokratické Evropě není možno chápat státní suverenitu tak, že vnitřní režim je výlučně věcí daného státu a že mu do toho nikdo nemá právo mluvit. Kdo chce patřit k demokratickému světu, musí tento zájem Evropy přijmout. Demokracie se musí bránit a demokratické státy nesmí a nemohou do svých řad přijímat státy, v nichž demokracie není bezpečná. Právě demokratické svobody vyžadují ochranu všude bez ohledu na státní hranice. To by už mohlo a mělo být v dnešním světě jasné všem a zvláště v Evropě, která má tak tragické zkušenosti se zanedbáním mezinárodní ochrany demokratických svobod. Brno, 3. prosince 1995 D DUŠAN NOVÁK Hospodářský přehled Česká ekonomika Ropovod do provozu Prvním lednem 1996 zahájí ropovod Ingolstadt zkušební provoz a od 2. čtvrtletí 1996 již provoz plný. Maximální přepravní kapacita činí 10 mil. tun ropy za rok. Tím se ČR zbaví jednostranné závislosti na dodávkách ropy z Ruska a domácí rafinerie budou mít možnost volit skladbu zpracovávané nafty podle požadavků trhu. Kromě toho vznikne konkurenční prostředí nejen pro dodavatele ruské ropy, ale i pro její přepravce. Neruská ropa bude dražší, pokud bude kvalitnější, ale vznikne větší množství hodnotnějších výstupů. První náplň ropy dosáhne hodnoty asi 600 mil. Kč. Očekávané náklady stavby dosahují 14 mid. Kč. Českou spotřebu plynu kryje téměř ze sta procent Rusko. V příštím roce by měly dodávky dosáhnout 8 mid. kub. metrů, do roku 1998 by měly vzrůst na devět. Smlouva na dodávky bude tříletá a na tranzit přes naše území desetiletá. V listopadu však zahájil provoz plynovod Netra, který spojuje naleziště plynu v Norsku s odběrateli v Německu. Na otevíraný úsek z Wilhelmshavenu do Salzwedelu bude možné v dohledné době napojit další země, především ČR a Polsko. Roční kapacita této trasy dosahuje 16 až 18 mid. kub. metrů. Příznivé i nepříznivé ukazatele Index spotřebitelských cen vzrostl za říjen překvapivě pouze o 0,6% a ve srovnání se stejným měsícem mr. se zvýšil jen o 8,1%, tj. nejlepší meziroční výsledek od začátku transformace. Podle optimistů se celoroční inflace přiblíží 9%. Premiér Klaus zdůrazňuje, že zákon ukládá valorizovat životní minimum v okamžiku, kdy inflace dosáhne 10%. Poněvadž je nižší, rozhodla vláda, že minimum sice od 1.1.96 zvýší, ale v průměru o 8%. Poněvadž stanovená částka slouží jako základ pro výpočet různých forem sociální pomoci, vzrostou tyto dávky o 3,2 mid. Kč. V říjnu proti září klesl počet uchazečů o práci na 146 tisíc a míra nezaměstnanosti na 2,8%. Rovněž se snížil počet volných míst na 78 tisíc, na jedno připadají téměř dva (1,9%) nezaměstnaní. Podle Českého statistického úřadu se v loňském roce narodilo pouze 106 tisíc dětí a letos tento počet pravděpodobně klesne poprvé pod sto tisíc. Přitom věkové složení POLYGON 8/1995 3 [pageend5]potenciálních matek se zlepšuje. Loňský počet narozených dětí je absolutně nejnižší od roku 1785, odkdy se tyto údaje sledují. Úbytek obyvatel ČR do roku 2020 nebude tak významný jako očekávané stárnutí populace. Za 25 let připadne na každé dva občany v produktivním věku jeden důchodce. Délka života se sice zvýšila u mužů na 69,5 a u žen na 76,6 let, ale je stále kratší než v západní Evropě (73 a 80). Lepší hodnocení ČR Ratingová agentura Standard & Poor’s zvýšila hodnocení úvěrové důvěryhodnosti ČR z dosavadního stupně BBB+ na A, stejné zhodnocení získalo také hlavní město Praha. Agentura zdůrazňuje úspěšnou transformaci k tržní ekonomice, sociální stabilitu a klesající inflaci. Problémem údajně zůstává modernizace průmyslu, lepší řízení společností a posilování bankovnictví. Druhá světová agentura Moody’s zvýšila české hodnocení z Baa2 na Baal. Americký odborný časopis Institutional Investor zařadil ČR do žebříčku bonity na 30. místo mezi 135 zeměmi (následuje 48 Maďarsko, 50 Slovinsko, 59 Slovensko). Toto hodnocení sníží úroky půjček ze zahraničí, ale přitahuje do ČR stále více zahraničního kapitálu. Přírůstek deviz dosáhl za 1. pololetí 3,1 mid. USD, za prvních 17 říjnových dnů při- plynulo do ČR půl miliardy USD. Zahraniční peníze se promění na koruny, které přispívají v růstu inflace. Vysoký úrokový rozdíl - více než 6% - je pro kapitálové vklady mimořádně přitažlivý. Zahraniční investor přemění dolary na koruny a po čase převede zisk opět na dolary. Při pevném kurzu je riziko ztráty téměř nulové. Podle názoru ekonomů ČNB by situaci mohl napravit plovoucí kurz koruny, který by představoval pro spekulační kapitál určité ohrožení. Fluktuační pásmo by podle předběžných návrhů zahrnovalo 5%, možná by stačilo i méně. Lékaři ukončili stávku Stávka ohlašovaná dlouho na 1.11. se uskutečnila a manifestace před Ministerstvem zdravotnictví se zúčastnilo asi 8000 lékařů. Mluvčí Lékařského odborového klubu David Rath prohlásil, že zatím krátkodobý program nového ministra zdravotnictví Stráského není dostatečně konkrétní, aby LOK stávku odvolal. V některých nemocnicích obsadili lékaři služby jen jako o víkendu, jinde byli přítomni, ale neošetřovali. Celkový počet stávkujících LOK nezjistil a stížnosti pacientů na nedostatek služeb tisk nezaznamenal. LOK vyhlásil, že lékaři budou pokračovat ve stávce administrativní formou. Denně odešlou doklady, např. neschopenky, úmrtní listy atd. ministerstvu zdravotnictví, které je teprve bude směrovat adresátům. Kromě toho lékaři nebudou provádět interrupce, které nejsou nutné ze zdravotních důvodů. K tomuto odmítnutí jsou oprávněni. Ministerstvo zdravotnictví dostalo v následujících dnech několik tisíc dokladů a všechny odeslalo na správné adresy. Právníci však varovali, že tato forma protestu není stávkou, neboť lékaři nepřestali pracovat, ale porušováním pracovních povinností, které mohou ředitelé nemocnic potrestat podle zákoníku práce. Tisk opět nezaznamenal stížnosti pacientů. Akce však neovlivnila ministerstvo, ani neměla žádný vliv na smýšlení pacientů či široké veřejnosti, po několika dnech bylo zřejmé, že k ničemu nevede. Proto dr. Rath při návštěvě prezidenta Havla 16.11. údajně na jeho žádost stávku odvolal. Ministr Stráský předložil zdravotnickému výboru parlamentu časový harmonogram 29 opatření, který obsahuje krátkodobý program jeho ministerstva. Některá již byla splněna, např. vláda dostala rozpočty pojišťoven i návrhy na uvalení nucené správy pro některé. Za klíčové body považuje ministr získání souhlasu zdravotních pojišťoven ke zvýšení hodnoty bodu a dokončení nového sazebníku výkonů, který by měl platit od 1.4.1996. Úspory docílené podle programu odhaduje Stráský ještě letos na 300 mil. Kč a věří, že v příštím roce získá několik set dalších. Dlužníci státu pod tlakem Fond národního majetku prodával podniky, aniž by si ověřil finanční zajištění a podnikatelské schopnosti kupce. Mnohý vlastník nezaplatil a FNM se snažil zjednat nápravu dohodou. Podle předsedy fondu Češky asi 80 neplatičů dluží přes šest miliard Kč. Jedním z dlužníků je uživatel Mrazíren Dýšina Karel Pech, který z kupní ceny 200 mil. Kč uhradil v roce 1993 pouze dražební jistinu 30 mil. Kč. FNM proto nezaplacený podnik násilně obsadil. Podobný zásah údajně hrozí také dalším velkým dlužníkům Fondu, např. ing. Ivo Exelovi, který dosud nezaplatil 252 mil. Kč a 112 mil. Kč penále za zbrojovku ve Slavičíně. Na největšího dlužníka, firmu Intercom žižkovského podnikatele a fotbalového mecenáše Čekana vyhlásil soud konkurs, ale nezaplacenou částku 300 mil. Kč se nepodaří získat, stát utrpí značnou ztrátu. Jiný dlužník FNM Komanický, který koupil Stavoservis Praha a Grafické tiskárny Velký Še- nov, dluží téměř 100 mil. Kč a od letošního dubna se nepřetržitě zdržuje v zahraničí. Grafické závody prodal a Stavoservisu použil jako záruku za úvěry. Jeho celkové závazky přesahují miliardu Kč, do konce roku soud vyhlásí konkurs. Již několik měsíců vyšetřuje policie a Nejvyšší kontrolní úřad privatizaci opavského obchodního domu Breda. Novým majitelem se stal sponzor ODA Kamil Kolek, který zaplatil 45 mil. Kč, o 35 mil. Kč méně, než činila částka uvedená v kupní smlouvě. Slevu povolil nově jmenovaný likvidátor a jako důvod uvedl pokles ceny zásob zboží obchodního domu. Kolek byl v loňském roce největším sponzorem ODA, které věnoval 2,7 mil. Kč. Policie obvinila likvidátora z porušování povinností při správě cizího majetku a jednoho úředníka ministerstva průmyslu z porušení pravomoci veřejného činitele. Trh kapitálu Index PX 50 zahájil začátkem měsíce na úrovni 440 bodů, ale během měsíce klesal stále rychlejším tempem a v závěru předposledního týdne se nebezpečně přiblížil hranici 400 bodů. Podle nesmělých komentářů příčinou poklesu mohou být výsledky prezidentských voleb v Polsku. Údajně nástup levicového kandidáta přináší určitou míru nejistoty, která se přenáší i na okolní státy. Druhá hypotéza tvrdí, že pokles mexického pesa snížil investice do akcií na vznikajících kapitálových trzích, mezi které patří také východní Evropa. Vysvětlení bude však asi jednodušší: V ČR stále chybí dostatek volného kapitálu pro nákupy cenných papírů na burze. FNM nabízí prostřednictvím inzerátů stále továrny, nemovitosti i zbytkové balíky akcií a tím také odčerpává finanční prostředky. Velkou pozornost vzbudila Plzeňská banka, která začala skupovat akcie velkých investičních fondů, spravovaných bankami. Poněvadž převažují drobní akcionáři, tj. dikové, stačí k ovládnutí fondů kolem 10% kapitálu. V pozadí těchto akcí stojí broker- ská firma Motoinvest, údajně vedená skupinou mladých lidí. Plzeňská banka rovněž rozeslala do všech domácností svazek letáků, ve kterých v podstatě žádá diky o prodej akcií a nabízí kromě peněz připojištění ve Vojenském penzijním fondu, který ovládá. Komentátoři hovoří o třetí vlně privatizace, při které by drobní akcionáři měli postupně prodat svoje cenné papíry velkým investorům. Akce Plzeňské banky skončila kompromisem se správci napadených fondů. Znepokojení mezi drobnými i velkými akcionáři vyvolaly zprávy o velkých podvodech s účty vedenými ve Středisku cenných papírů (SČP). Již dříve zatím nejmenovaní pachatelé okradli slovenské privatizační fondy o 360 mil. Kč. V Praze pracují podvodníci, kteří si pod záminkou kontroly nechávají předložit od občanů jejich výpisy z účtů. Následně pak zfalšují plnou moc a snaží se převést akcie na jiná konta. Rovněž Komerční banka se stala terčem pokusů o podvod a utrpěla škodu ve výši 15 mil. Kč. Napaden byl i Fond národního majetku, ale 19 příkazů k převodu majetku kontrola SCP včas odhalila jako podvodné. Podrobnější zprávy o pachatelích a ochranných opatřeních však SCP nevydalo. Česká republika trpí nedostatkem kapitálu a zároveň je věřitelem insolventních dlužníků, např. Ruské federace. Její ministr financí Jarov navštívil Prahu, aby jednal o penězích, které dluží: české vládě 3,2 mid. USD a českým podnikům za zboží asi 200 mil. USD. Výsledkem jednání s ministrem Kočárníkem bylo uznání dluhů vůči ČR a závazek, že ruská strana splatí v příštím roce podnikům 70 mil. USD dodávkami zboží. Jarov nabídl rovněž kapitalizaci pohledávek předáním akcií šesti ruských podniků, mezi které patří: Kombajnový závod v Tule, Kolomenskij závod v Moskevské oblasti, Uralský závod těžkého strojírenství (Uralmaš), závod na opravu turbin v Jekatě- rinburgu, petrohradský Giprocement a Vše- ruský institut pro výzkum hliníku a hořčíku sídlící v Petrohradu. 4 POLYGON 8/1995 [pageend6]Velké dluhy zemědělců Před sklizní odborníci předpovídali nad- úrodu obilí, ale poslední odhady stanoví výnosy mírně nižší než loni. Podle těchto předpovědí se pohybovaly také ceny. Státní fond tržní regulace nabídl zemědělcům za tunu potravinářské pšenice 2700 Kč. Současná cena však podle statistického úřadu dosahuje asi 3100 Kč, ale na plodinové burze v Brně žádají prodejci až 3400 Kč. Další zdražování by se mohlo promítnout do cen mouky a pečiva. SFTR však letos nakoupil od zemědělců 350.000 tun pšenice a touto zásobou by mohl zabránit přílišnému růstu cen. Příznivé situace ve světě na trhu obilí využili vývozci, kteří pro 4. čtvrtletí získali licence na export 80.000 tun obilí. Předseda Českomoravského svazu zemědělských družstev Fencl oznámil na tiskové konferenci, že letos očekává zvýšení tržeb za hlavní produkty o 8 mid. Kč, tj. asi o 12% ve srovnání s loňským rokem. Zvýšily se tržby za maso a z prodeje mléka, klesl podíl obilí. Přesto však účetní ztráta dosáhne asi tři miliardy Kč. Vnitřní zadluženost sektoru je vysoká, dosahuje asi 50 mid. Kč. Českomoravské sdružení zemědělců a vlastníků půdy svolalo shromáždění do budovy ministerstva zemědělství. Předseda Dušek žádal, aby ministerstvo plnilo zásadu: Co bylo ukradeno musí být vráceno. Účastníci tvrdili, že se nemohou dovolat svých práv, neboť rozhodují soudci, kteří spolupracovali s minulým režimem. V zemědělství se daří nejlépe bývalým družstevním funkcionářům, kteří převedli nejvýnosnější majetek na svoje soukromé firmy a pro restituenty nezůstalo nic. V Praze se konala konference ministrů zemědělství z 15 zemí střední a východní Evropy. Ministři členských zemí Středoevropské dohody o volném obchodu (CEFTA) se shodli na snížení cel ve vzájemném agrárním obchodu. Dohodu však musí schválit vlády zúčastněných zemí. U třetiny komodit (14% obchodu) se sníží sazby na nulu. Pro dalších sto položek (31%) se cla sníží průměrně na 14% (drůbež, vejce, chmel atd.). U třetí skupiny se ministři nedohodli, ale ČR uzavřela dvoustranné dohody s Maďarskem na snížení cla v průměru na 14% a s Polskem na 10%. Tyto dohody prospějí spotřebitelům, neboť klesnou ceny dováženého zboží i vývozcům při exportu. Slovenská ekonomika Příznivé výsledky Podle údajů statistického úřadu SR slovenský průmysl vykázal ke konci srpna o 10,6% vyšší produkci než ve stejném měsíci mr. Tempo růstu po zpomalení v červnu a červenci, způsobeném dovolenými, se opět zrychlilo. Za osm měsíců se v průmyslu na Slovensku vyrobilo zboží za 318 mid. Sk, tj. nárůst o 7,8%. Rovněž vývoj indexu spotřebitelských cen je příznivý, neboť v říjnu vzrostl proti minulému měsíci jen o 0,5% a meziročně o 7,9%. (Pro srovnání: ČR očekává letos objem produkce ve výši jednoho bilionu [1000 mid. ] Kč.) Z těchto ukazatelů odvozují také zahraniční odborníci příznivé hodnocení. Vídeňský ústav pro srovnávání světových ekonomik (WIIW) ve své zprávě uvádí, že přes nejistou politickou situaci se slovenská ekonomika vyvíjí velmi dobře. Tři roky po rozchodu s Čechy stojí slovenské hospodářství na vlastních nohou, pesimistické hlasy, že nebude moci samostatně existovat, se ukázaly jako nepravdivé. Hospodářský růst dosáhne letos 6,5% a Slovensko se tak vedle Polska řadí k nejdynamičtějším východoevropským zemím. Podle WIIW hlavní hybnou silou konjunktury je export (většinou polotovary a suroviny), investice a růst soukromé spotřeby. Míra inflace se letos sníží na 11%, ale nezaměstnanost zůstává stále na 13,5%. Privatizace se však v SR zcela zastavila. Místo akcií v druhé vlně dostanou občané státní dluhopisy splatné za 5 let. WIIW však uzavírá studii názorem, že konec privatizace nemá až tak negativní vliv na hospodářství, neboť důležitá průmyslová odvětví zůstávají většinou v rukou státu. Rozpočet na rok 1996 Slovenská vláda se usnesla, že rozpočtový deficit v příštím roce bude činit 27 mid. Sk proti plánovaným letošním 21 mid. Příjmy by se v příštím roce měly zvýšit na 160 mid. Sk a celkové výdaje na 187 mid. (Pro srovnání: v rozpočtu ČR se příjmy a výdaje rovnají při 497,6 mid. Kč.) Rozpočet předpokládá, že v roce 1996 hrubý domácí produkt vzroste nejméně o 5%, inflace dosáhne 6 až 8% a hranice nezaměstnanosti nepřevýší 13%. Premiér Mečiar při tiskové konferenci varoval odbory, že zvýšení mezd a sociálních dávek by mohlo vést k dalšímu propouštění z práce. Ministerský předseda přislíbil zvýšit minimální mzdu a podporu výstavby bytů částkou 6 mid. Sk. Financování investic do výstavby dálnic, železnic a bytů vyžaduje asi 19 mid. Sk z mimorozpočtových zdrojů- Spory o federální majetek Premiér Mečiar se v deníku Nový čas vrátil k dělení federálního majetku. Opět zpochybnil pohledávky ČR vůči Slovensku v hodnotě 25 mid. korun, které vyplývají z dělení bilance Státní banky československé v roce 1992. Hospodaření SBČS prověřil zahraniční auditor za účasti zástupců české a slovenské strany. Podle tiskového mluvčího České národní banky je pohledávka ve skutečnosti vyšší o 4 miliardy, které vznikly jako saldo z rozdělení federálního oběživa. Podle vyjádření premiéra Mečiara leží v Praze více než 4 tuny zlata z fondu federace a SR má nárok na třetinu, kterou ještě nevyčerpala. Kromě toho údajně existuje také zlato zabavené za Slovenského štátu židům. A ještě se také objevily dokumenty o briliantovém pokladu. Mluvčí ČNB tvrdí, že zlato deponované v zahraničí již banka rozdělila, zlato na území býv ČSR bylo převzato podle územního principu a tím ČR získala o 4 tuny více, než jí náleží. Převoz je však vázán na úhradu pohledávek z dělení federace. Mluvčí ministerstva financí prohlásila, že o briliantovém pokladu nikdy nic neslyšela a o něčem takovém se nikdy nejednalo. V prosinci by mohly obě vlády uzavřít dohodu o vyrovnání pohledávek z clearingového zúčtování. Česká strana po zavedení slovenské dovozní přirážky a certifikátů na dovážené zboží zůstávala vždy dlužníkem. Nyní ministerstvo financí ČR předalo návrh textu smlouvy, která by zůstatky na účtech vyrovnala. Česká strana nabízí, že zaplatí 1/4 ve zboží a zbytek v hotovosti. Slovenské MF již předalo českému MF seznam zboží, o které by měly podniky SR zájem. Názory na minulý režim Sociologický ústav akademie věd provedl průzkum o názorech občanů SR i ČR na současné přeměny společnosti. Na otázku „Žilo se vám lépe před rokem 1989?“ odpovědělo kladně téměř 50% českých občanů a 73% slovenských. Z dalších otázek vyplynulo, že Češi věří ve větší možnost uplatnění a dosažení vysoké životní úrovně v dnešní společnosti, kdežto Slováci se kloní k názoru opačnému. Hodnocení doby reálného socialismu je v obou republikách rozdílné, v SR je více hlasů kladných, v ČR záporných. Z dlouhodobých výzkumů vyplývá, že česká společnost v období normalizace prožívala stagnaci, na Slovensku se ekonomika rozvíjela, i když nevhodně strukturovaná, stále se ještě vylepšovalo vzdělání a zvyšovala sociální úroveň. Období růstu, které prožily české země mezi válkami, probíhalo na Slovensku v období socialistické výstavby. Proto jeho obyvatelstvo bylo spokojenější a hodnocení této doby se po listopadu vyvíjelo odlišně. V ČR projevovali občané počátkem devadesátých let více spokojenosti s novým režimem. Nyní se však jejich kladný přístup poněkud snižuje, především u nižší střední vrstvy. Jde převážně o pracovníky rozpočtové sféry, kteří zjistili, že vítězem transformace jsou podnikatelé a zaměstnanci soukromého sektoru. Proto u zaměstnanců státu a samosprávy převažuje pocit sociální nespravedlnosti. Nejnižším vrstvám však vládní sociální politika poskytuje ochranu, proto výraznější nespokojenost neprojevují. Brno, 25. listopadu 1995 H PRODÁM RODINNOU VILKU, 5 velkých místností, ústř. top., velká erasa, velká ovocná zahr. s krásným výhledem na Orlické hory, 20 min. od České Skalice. K domu patří i 4ha polí. Cena dle dohody. Pište na adr. Marie Nae- geli, 6 Dalvista Crt, Werribee, VIC 3030, Australia. Tf1. 039-7423312. POLYGON 8/1995 5 [pageend7]VLADIMIR VALENTA dračí sémě Už jsme viděli v Československu i v Kanadě, co to dělá, když jedna národní skupina obyvatel začne preferovat svoje nacionalistické zájmy před zájmy celého státu. Nejdříve začnou skutečným nebo fiktivním pocitem utlačení a nakonec zaměstnají státní agendu natolik, že na nic jiného není čas než na nekonečné tahanice, které nevedou nikam jinam než k definitivnímu rozpadu státu. Československo to má za sebou, Kanada tomu o vlásek ušla - zatím. Proto se mi zdá nepochopitelné, že se ještě někdo pokouší sesmolit další stát, který bude žít pod stejným prokletím. Bosna, jak ji v listopadu upekli v Daytonu (Ohio) na mírové konferenci, má být takovým státem bez perspektivy míru a rozvoje. Tento stát na pomezí dvou světů je v beznadějné situaci a svět, který se nyní pokouší zastavit nesmyslné čtyřleté prolévání krve, sehnal do Daytonu hlavy tří nových států vzniklých po rozpadu Jugoslávie, aby nalezli nějaký kompromis pro tři nekompromisní lidská společenství. Podařilo se dát dohromady tři podpisy, ale nikdo neví, jak dlouho bude trvat, než se z daytonské mírové smlouvy stane cár papíru. V tuto chvíli ani nevíme, jestli se dočká pařížské ratifikace v polovině prosince. Není sporu o tom, že alespoň dočasnou naději má tento mír jen proto, že jde o mír americký, mír aranžovaný americkými diplomaty a pod protektorátem amerického presidenta. Pokud se podaří mír udržet - jak je to naplánováno - s pomocí šedesáti tisíci vojáků NATO, z toho především je dvacet tisíc vojáků USA, „partnerů pro mír“, ale také i Ruska, budeme dlouho slyšet argumenty o tom, že se záměrně opomenulo pozvat do Daytonu zástupce dvou národů, kteří mají tvořit spolu s muslimy bosenské obyvatelstvo: bosenské Chorváty a bosenské Srby. Namísto nich se k míru zavázali presidenti Chorvatska a Srbska, sousedních států, kteří v hloubi srdce touží spíše po anexi oněch částí Bosny, kde žijí jejich národní soukmenovci. Je to nešťastná diplomatická volba a nevěřím, že představitelé bosenských Srbů jsou větší váleční zločinci, odpovědní za vy- vražďování civilního obyvatelstva, než především jejich šéf z Bělehradu, kterého uznali za hodného pozvání do Daytonu američtí diplomaté. Faktem je to, že mír podpisují vždy nepřátelé, kteří se k smrti nenávidí, a ne lidé, kteří se ctí - ti by spolu přece neválčili. A nakonec ani maršál Keitel, který podepsal v roce 1945 německou kapitulaci v Eisenhowerově stanu, neušel šibenici. Jde o to, že do věcí bosenské federace budou se cítit oprávněni mluvit presidenti dvou sousedních států. A nikomu nepřipadá divné, že podstatné části obyvatelstva bosenské federace mají poroučet presidenti sousedních států. A už se ukazuje, že radikální bosenští Srbové se necítí tímto mírem moc vázáni a podle toho se budou chovat ve vhodnou chvíli v budoucnu. Podle toho se tedy dá usuzovat, jakou cenu tento mír má. A nakolik to stojí za to se pro něj exponovat. Když se nyní v USA s povzdechem konstatuje, že to, co v tomto století před osmdesáti roky v Sarajevu začalo, zase v Sarajevu končí, pak se asi ani tolik nemyslí na mír v Bosně samotné, jako na jakousi strategickou rovnováhu, vytýčení hranic vlivů mezi Západem a asi kým? Přesto všechno, je-li jen procento naděje na mír, stojí za to se o něj pokusit. Ale president Clinton, zdá se, vstoupil do pasti. Osud dvaceti tisíc amerických vojáků, jejichž životy jsou o to více v nebezpečí, o co více se k jejich osudu upínají americký tisk a politici. Terorismus - nazývejme to třeba takto, i když to nemusí být přesný výraz - potřebuje publicitu. A především na amerických televizních obrazovkách. Američané jdou do Bosny jako zastánci slabých muslimů a není jim zapomenuta letecká bojová operace, která vlastně pomohla srazit Srby na kolena. Lze tedy čekat ne-li otevřený boj, kdy by se snadno ubránili, ale spíše boj zákeřný, ostřelování a kladení bomb. Přepady, na které neplatí sliby amerického presidenta, že budou pokusy o odpor tvrdě trestat. Protože pachatelé budou dávno pryč. Ztráty na životech amerických vojáků půjdou na presidentovo osobní konto. A účtování, které přijde za jedenáct měsíců v podobě presidentských voleb, bude nemilosrdné. Splní-li se jen část obav, které jsou dnes vyslovovány, „slick Billy“ - kluzký Billy, jak zlé jazyky v Arkansasu prý nazývají presidenta Clintona - z bosenské pasti nevyklouzne. A právě v tom směru vznikají nejvážnější obavy: jak dlouho bude trvat, než se z této kontroverzní mírové expedice stane nástroj americké volební agitace a manipulace. To může skončit velkou blamáží, přinášející nakonec mírovému procesu mnohem více škod než užitku bosenskému obyvatelstvu, o které by mělo jít především. Šedesát tisíc vojáků je totiž pro Bosnu příliš málo na trvalé prosazování daytonské dohody. Z evropského hlediska to asi tak zle nevypadá. Aspoň dočasně nikoli. Válčící strany jsou vyčerpány. Ruský protektor, který dovolil svému srbskému chráněnci Miloševi- čovi, aby jel do Daytonu, učinil tak především proto, že na tom se svými silami není lépe. I ty čtyři tisíce ruských vojáků budou nakonec chodit s ešusem k americké polní kuchyni. Ale do budoucna je tady zaseto dračí sé- mě. Bělehradský komunistický režim sice byl donucen přijmout mírové podmínky v důsledku vojenské porážky, kterou mu uštědřila chorvatsko-bosenská protiofensi- va. Ale zrušení embarga mu dává oddych na nabrání nových sil. A polovičatost Clintonovy americké diplomacie umožňuje jeho přežití. To skýtá perspektivu trvalého neklidu řízeného silami, které se zabývají mnohem širšími hledisky světové politiky než je evropský Balkán. I když president Clinton ujistil, že americká mise do roka skončí, nedokázal zatím ještě vytýčit její cíle. Říci, že jde o pokus o vytvoření jakési vnitřní bosenské ozbrojené rovnováhy, je málo na to, aby se to dalo definovat jako americký životní zájem-pojem, který jediný v očích americké veřejnosti ospravedlňuje americký vojenský zásah. Neodvratnost amerického pozemního ozbrojeného angažování v Bosně se zdůvodňuje jedině tím, že president dal své slovo, slíbil oněch dvacet tisíc vojáků. Kdyby slovo nedodržel, věrohodnost amerického presidenta a spolehlivost amerických záruk by byla natrvalo pochybná. To bude asi ten nejpádnější důvod, který smíří americkou veřejnost se skutečností, ale v případě nezdaru celé akce těžko omluví presidenta. Tak aspoň připadá skutečná situace pozorovateli známých skutečností. Jsou-li však pravdivé poslední informace o tajné americké domluvě s Moskvou, v níž výměnou za zamítnutí členství v NATO středoevropským státům si president Clinton vykupuje srbskou pasivitu vůči americkému expedičnímu sboru v Bosně, pak situace je dočasně docela jiná a z hlediska americké vnitřní politiky jde vlastně o součást presidentské volební kampaně. Lidové noviny 23.11.1995 informují: Ministr zahraničí Josef Zielenec včera vyjádřil uspokojení nad daytonskou dohodou a uvedl, že by do Bosny měla být vyslána jednotka, která nebude pouze symbolická. (Parlamentní rozpočtový) výbor vyslovil rovněž souhlas se zablokováním 800 milionů korun, aby mohly být použity v případě, že bude do Bosny a Hercegoviny vyslána naše jednotka. Lze očekávat, že do Bosny vyšle Česká republika vojenský kontingent asi v počtu více než tisíc vojáků. Snad to bude brzy odměněno členstvím v NATO, ve které už od samého listopadu 1989 doufáme jako na definitivní uzávěr naší středoevropské bolševické kapitoly. Nemohu si v této souvislosti nevzpomenout na známou vojenskou písničku, kterou jsme tak často zpívali: „Hercegovina, lautr rovina, tam musela mašírovat infantéria...“ - a neuvědomovali jsme si, jaké to asi bylo vojákování většinou pro mladší bratry našich předků, kteří po několik staletí v rakouských bílých kabátech krváceli a ztráce6 POLYGON 8/1995 [pageend8]li životy na tureckých frontách a nakonec se také zúčastnili před více než sto léty obsazení Bosny a Hercegoviny. Zpívali jsme: „Za koho?“ a salutovali: „Za císaře pána a jeho rodinu!“ ...jako bytu žádný komunismus nikdy nebyl... (aneb Grebeníček na Hrad!?) Tato naše vlastní, skutečně demokratická tradice se stala nemilosrdným zrcadlem období následujícímu, které se s ní nemohlo vyrovnat jinak než zamlčováním, zákazy a pronásledováním. To nepochybně významně přispělo i k předurčení našeho společenského vývoje po pádu komunismu směrem k obnovení pluralitní politické demokracie a tržní ekonomiky. O tři desetiletí později se stal 28. říjen symbolem něčeho úplně jiného. Byl spojen se dnem znárodnění, které představovalo klíčový moment procesu likvidace ekonomické svobody v naší zemi. Jeho důsledkem byla prohlubující se devastace hospodářství i veškerých společenských vztahů a neod- vratitelný úpadek naší země. Jeho překonání je nejkomplikovanějším prvkem dnes probíhající transformace naší společnosti. To, Že se nám unikátním způsobem a v rekordně krátké době podařilo zprivatizovat rozhodující část našeho hospodářství, je úspěch, jehož skutečný dopad si většina z nás možná stále ještě neuvědomuje. Václav Klaus: „28. říjen - pokaždé trochu jinak“. Lidové noviny, 27.10.1995 Naprosto jednomyslně byl rovněž přijat obecný politický program, který naznačuje kontury politiky ODS na dlouhá léta dopředu. Ústřední myšlenkou je koncept silného omezeného státu. Silného v oblastech bezpečnosti (armáda, policie) a v ochraně právních jistot občanů. V ostatních oblastech života naopak klade důraz na maximální volby každého jednotlivce. Otázka je, nakolik dokáží nedávno sestavené pracovní týmy tento koncept vtělit do konkrétního volebního programu. Už dnes se v mnoha oblastech praktická politika s konzervativním duchem politického programu často rozchází. Boh. Pečínka: POKLIDNÝ KONGRES, Lidové noviny, 20.11.1995 Copak jsme bojovali o něco jiného než o pluralitu? Velmi křivdí těm, kteří se angažovali v boji proti komunismu, komentátoři, kteří říkají, že chtěli společnost bez politických stran. To je nesmysl. Tím, že jsme chtěli demokracii, tím jsme chtěli pluralitu politických stran, politických subjektů, pluralitu myšlení, svobodu myšlení. To, o co tu běží, je zmíněná kultura politiky a nezestraničtě- ní politického života. Aby důležitější než věcné jádro problémů nebylo pouze to, které strany je kdo příslušníkem... Zmíním se o jedné tváři, která je mi velice sympatická a která pro mě ukazuje k lepší budoucnosti. To je samozřejmost, s níž mladí lidé berou svobodu a chovají se, jako by tu žádný komunismus nikdy nebyl, ostatněsi na něj ani moc nepamatují. Chovají se celkem normálně, jako každý belgický, holandský či jiný mladý člověk. Cestují po světě, studují chvíli tam, chvíli jinde. Mají samozřejmý bezprostřední suverénní vztah k životu, a to se mi jeví jako dobrý základ jejich suverénního občanského vědomí a sebevědomí. Z rozhovoru s prezidentem Václavem Havlem, vysílaného Českým rozhlasem. Lidové noviny, 20.11.1995 „Drahý soudruhu Kwasniewski, dovolte mi, abych vyjádřil svůj hluboký obdiv k formě a výsledkům vašeho volebního boje, který jste vedl ve vysokém stylu kompetence a důstojnosti. “ Miroslav Grebeníček, předseda Komunistické strany Čech a Moravy v blahopřejném dopise nově zvolenému polskému presidentovi, Lidové noviny, 22.11.1995 Datum 19. listopadu 1995 by si měli dát nejen v Polsku do černého rámečku. Nikoli kvůli volební porážce polského presidenta Lecha Walesy, ale kvůli volebnímu vítězství komunisty Alexandra Kwasniewského. Občané středoevropských států, které donedávna byly v sovětském područí, si dovolili a dovolují jeden nebezpečný přepych: domnívají se, že mohou bez následků udělovat zasloužené lekce pravicovým politikům a vyhánět je z jejich vládních křesel, do nichž, beze vší politické kvalifikace, teprve nedávno zasedli. Tito občané vidí nedostatky a v pozapomnění, jaké to byly ve skutečnosti časy za bolševiků, dávají novou šanci postkomunistické levici, jejíž lživé politické slogany říkají to, co chce volič slyšet bez ohledu na to, co je možné a co není. Mohli bychom nad tím mávnout rukou, že zkušenost oklamané voliče časem poučí. Jenže nejde jen o to, že nikde není garantováno, že minulostí poučená levice jen tak snadno nepustí moc ze svých rukou. Jde hlavně o to, že středoevropané stále dobře nechápou, že jejich problémy jsou denně stavěny do širších mezinárodních souvislostí. Ono poslední půlstoletí se vrylo do mysli světa mnohem výrazněji, než si představujeme. V chápání mnohých lidí na Západě si Sovětský svaz svoje právo nad střední Evropou „vydržel“ a jeho nástupce „matička“ Rus je považována za oprávněného dědice této středoevropské nemovitosti. Bez ohledu na to, že prosincové volby v Rusku a pravděpodobné vítězství bolševiků asi dovrší tragikomédii východoevropské demokracie. Západ bohužel není ani vševědoucí ani prozřetelný. Jeho politici jsou zkušenější, ale ne nějací geniové. Maximálně slušný průměr. Pro ně je - možná jen proto, že si to tak přejí - souboj s bolševickým Ruskem skončený. Vidí jeho slabost perspektivně na nějakých deset, dvacet let dopředu a to je uspokojuje. Se střední Evropou neměli žádné plány a dosud je nemají. Spíše je zlobí, že se musí učit nový zeměpis, učit nová jména států. Proto je nevzrušují výsledky voleb v Maďarsku, Polsku a na Slovensku. A nebudou je vzrušovat ani kdyby přišly špatné zprávy z Čech. Vědí dobře, že to nebude souviset s osudem západních investic v těchto státech a to v podstatě stačí, aby říkali, že nejsou ohroženy životní zájmy jejich zemí. Samozřejmě, že se nebudou takto cynicky vyjadřovat, ale jen bláhovec může věřit, že to, co se děje v Bosně v souvislosti s daytonským mírem, nemá široké mezinárodní souvislosti. Jeho podkladem je nové rozdělování sfér vlivu mezi Západem a jakýmkoliv novým Ruskem. Což je proces, který teprve začíná, nikoli končí. Proto i polské presidentské volby jsou vítanou příležitostí k tomu, aby západní politici, kteří nevidí, jaký velký užitek by mohly mít jejich země z tahaček o střední Evropu, která stále tíhne k socialismu, dali raději přednost naději, že opět nasytí ruské imperiálni aspirace. Tak se Západu zajistí bezpečnost bez nového vyzbrojování a handrkování s politickými diletanty, kteří stále otravují se svými komplikovanými problémy, jak spářit kapitalistické výhody se socialistickými bláboly o „pokrokovém“ lidstvu. Lze tedy říci, že voliči těchto zemí, aniž to tuší, sami vykreslují hranice sfér vlivu. Je to smutné, ale pravdu bude mít Peter Schutz, novinář z Košic, když napsal: „Ponuré věštby o nové ’železné oponě“ spouštějící se na řece Moravě začínají tři roky po rozdělení dostávat povážlivé reálné kontury. “ Jeho konstatování má pro nás však jeden háček: České uvelebení se na západní straně této opony není ani zajištěno ani - snad s výjimkou Německa - chápáno jako „životně důležitý zájem“. Budou to tedy české volby, které rozhodnou o budoucnosti samotné republiky. A bude záležet na každém voliči, jak bude chápat svou roli. Jestli pochopí, že především bude rozhodovat o tom, jestli republika půjde cestou západní demokracie. Bude na něm, jak bude číst volební programy stran a jestli pochopí, co je v nich podstatné. Nejhorší však bude, když jeho rozhodování bude probíhat v bezstarostném pocitu „jako by tu žádný komunismus nikdy nebyl...“. To je luxus, který si i ta nejmladší generace ještě po mnohá desetiletí nesmí dovolit. I já jsem šel jako ovce... A konečně za čtvrté: napsal-li bořitel pomníků národní malosti V. Cemý o E. Benešovi, že „dvakrát za sebou v průběhu deseti let v nás utratil ideu Masarykovu, zabydlil nás v návyku aktivní neúčasti na vlastním osudu a vyčkávání na štěstí spadlé nám odPOLYGON 8/1995 7 [pageend9]jinud do klína“, a ptal-li se vzápětí: „Kdy budou Čecháčkové ochotni za něco bojovat?“, pak Masarykův seriál je tou nejvý- mluvnější odpovědí. Přinesl doklady o časech a lidech, u nichž se ona ochota k oběti ve prospěch svobody ještě vyskytovala zcela přirozeně. A stejně přirozeně se na tyto lidi v dobrém dodnes vzpomíná: v Itálii, ve Francii (Terron). V Cechách po více než půlstoletém hrobovém mlčení se konečně rozpomínáme také. S odstupem sedmdesáti let je jasnější, že legionáři byli opakem ap- peasementu: v kritické situaci se nenechali odzbrojit. Byli z prvých, kdo v daleké Sibiři poznali krutosti bolševismu a vyvodili z toho dodnes platný závěr: demokratické ideály bez schopnosti je účinně bránit nevyhnutelně zdegenerují ve frázi. Vladimír Just: LÉČBA LEGIEMI, (recense k TV dokumentární tetralogii „Zač jsme bojovali“). Lidové noviny, 14.11.1995 Příznačná v tomto smyslu byla čtvrteční anketa magazínu MF DNES, kde v rubrice „Porota“ odpovídá dvanáct osobností veřejného života. Na otázku: Mají bratří Mašinové čisté ruce? odpověděli kladně jen tři dotázaní (kněz Tomáš Halík, cestovatel Miroslav Zikmund a rabín Karel Sidon). Zbylých devět odpovědělo ’ne'. Nicméně při přečtení jejich odpovědí zjistíme, že oba bratry nejenže nepovažují za vrahy (zpěvačka Hana Hegerová), ale také uznávají, že aktivní bojovníci proti totalitě museli podobné prostředky použít (spisovatel Ludvík Vaculík, režisérka Helena Třeštíková, ekonom Jan Švejnar). Označení ’jsou to chladnokrevní vrazi' použil jen před- a polistopadový ředitel Škody Lubomír Soudek. Co se v tomto miniprůzkumu promítlo? Hodnotové preference každého z respondentů, jejich vzpomínky, výchova, instinkty, vnímání historie - asi od každého něco. Tváří v tvář odlišným hodnocením si musíme uvědomit relativnost našich hledisek, která by nás měla včas vést k větší smířlivosti. Osvědčit tuto vlastnost budou moci odpůrci Mašínů až koncem listopadu, kdy se v Českém Brodě sejde veřejná schůze městského zastupitelstva, která bude jednat o udělení čestného občanství oběma bratrům, stejně jako dalším členům jejich protikomunistické skupiny. Dále pak jejich otci Josefu Mašinoví, jedné z vůdčích osobností protinacistického odboje, a matce, která byla nejdříve ve vykonstruovaném procesu bezdůvodně odsouzena a v polovině 50. let zemřela v komunistickém vězení. Bohumil Pečínka: MORÁLNÍ SPOR, Lidové noviny, 14.11.1995 Obával jsem se, že dnes, kdy každá zpráva z novin, rozhlasu a televize proletí veřejnosti jedním uchem dovnitř a druhým zase hned ven, věc bratří Mašínů nezanechá žádné stopy na veřejném mínění. Nic, jen trochu škrábanců na otřelém národním svědomí. Nestalo se však tak a tisk stále se k věci vrací, protože těch národních ostud je příliš mnoho. A politikové snad ze strachu, aby se nerozešli s veřejným míněním, snad proto, že sami patří k cynické sbírce charakterů, pomalu začnou poznávat, že se budou muset rozhodnout, na čí straně stojí. Je pobuřující čisti o názorech „osobností z veřejného života“, jak je uvedl list MF DNES. Odpověď dnešního majitele plzeňské Škodovky však nepřekvapuje. Naopak by bylo podivné, kdyby projevil opačný názor člověk, který se dal do propagace současného iránského režimu a kterému se téměř podařilo zatáhnout Škodovy závody do obchodů s Teheránem se zařízením, které mělo za konečný cíl vyrobit atomové zbraně pro tento odporný režim. Hodnoty a mravní kategorie pana post- soudruha Soudka nejsou sice stále ještě na vymření a zřejmě representují názory mocné estébácké mafie, která se usadila na klíčových místech české ekonomiky, ale navzdory všemu přece jen nejsou schopné prosadit se politicky. Co mne však více zneklidňuje, je skutečnost, kolik zmatku je v hlavách lidí, kteří se v tom či onom směru považují „za vlivné osobnosti“ a přitom nepochopili, že ne bratří Mašinové, ale oni sami - a my všichni - jsme na lavici obžalovaných a že na nás je zpytovat své svědomí a činy. I já jsem šel jako ovce, když mě estébáci zatýkali a nebránil jsem se. Třebaže jsem slyšel výstřely při studentské demonstraci v Nerudově ulici v únoru 1948, ve chvíli, kdy president Beneš podepisoval likvidaci československé demokracie, a nepochyboval jsem o tom, že tím bolševici zahájili svou plíživou permanentní občanskou válku. V bolševickém slovníku má synonymum „třídní boj“, ale se sociálními třídami to má málo společného - šlo o likvidaci nepohodlných a vyhubení jejich rodin. Bratří Mašinové kladou nám všem otázku, jak to, že zůstali v boji sami. A jak to, že nakonec se museli probíjet na Západ, protože porobený a komunisty obl- bovaný národ, jehož dnešní generace se už ohání svobodou a demokracií ve všech pádech, „jako by tu žádný komunismus nikdy nebyl“, tenkrát - ani jindy - nevzal do ruky zbraň, jak je k tomu vyzýval příklad nejen bratří Mašínů, ale i příklad jejich otce, legionáře plukovníka Mašina, v dobách prvního i druhého odboje. Čas, který přichází, naznačuje, že v této věci je nejvyšší čas si udělat jasno. Dříve, než nám jiný nesametový osud připraví nekompromisní mravokárci z průmyslové lobby lidí typu pana Lubomíra Soudka. 2. prosince 1995 Q MILAN HULÍK Kapitoly z dějin česko-německého soužití Ill Boj o vyrovnání s přítomností 1848 -1918 Celou minulou kapitolu jsme věnovali výkladu roku 1848. Bylo to nutné, protože tento rok předurčil další vývoj vztahu německé menšiny a české většiny v prostoru českých zemí v rámci Rakouska. Tato kapitola bude věnována výkladu mnohem delšího období, celé druhé poloviny 19. století a počátku století následujícího, až do roku 1918. Bachovský absolutismus, kterým nakonec revoluce v r. 1848 skončila, přivedl koncem 50. let Rakousko do svízelného postavení. Konstatujme ale, že tento režim, nazvaný po svém tvůrci, rakouském ministru vnitra Alexandru Bachovi, byl ale „nic“ proti komunistickému totalitnímu režimu. Obžalovaný disident Karel Havlíček, který psal a také tiskl své „protistátní“ články, byl soudem osvobozen a dva vysokoškolští profesoři, „vyhozeni'" ze školy, směli dále jako soukromí docenti vyučovat. Největší teroristický čin, zobrazovaný na vlasteneckých obrazech - Havlíčkovo zatčení a jeho konfinace v Brixenu - mu prodloužily život, protože Brixen dodnes slouží díky svému klimatu jako plieni sanatorium a Havlíčkovi byl přiznán plat na úrovni okresního hejtmana. Srovnáme-li s tímto „nelítostným barbarstvím“ osudy novinářů a intelektuálů pronásledovaných komunisty, např. Záviše Kalandry nebo Jana Zahradníčka, pak teprve zjistíme, že není totalita jako totalita. Zmiňujeme to proto, abychom si vytvořili proporce pro chápání útlaku českého národa rakouským (německým) režimem a pro jeho pozdější terorizování česko-sovět- ským komunistickým režimem. Mezi nimi byl ještě režim nacistický, který oproti rakouskému němectvíse projevil jako pravý furor teutonicus. Vojenské porážky Rakouska francouz- sko-sardinskými silami u Magenty a Sol- ferina v roce 1859 oslabily Rakousko tak, že absolutistický bachovský režim se nemohl dále udržet. V roce 1860 končí tedy i Alexander Bach a s ním i centralistický císařsko-policejníabsolutismus. Nová rakouská ústava, Říjnový diplom z roku 1860, proklamuje sice neslučitelné principy, např. zemský autonomismus a centralismus, ale umožňuje oživení české politiky. Dovoluje jí, aby se začala stavět proti centralismu vyznávanému Němci, protože posiloval jejich postavení. Jedním z prvních takových projevů je stanovisko české konzervativní šlechty, vedené Jind8 POLYGON 8/1995 [pageend10]řichem Clam Martinicem, Karlem Schwarzenbergern a Lvem Thunern, kteří se staví za české státoprávní stanovisko a za požadavek zavedení češtiny do škol a úřadů. Politicky to symbolizuje požadavek, aby se císař nechal korunovat za českého krále. Kromě této šlechty formulují své požadavky i představitelé českých politických stran, staročeské a mla- dočeské, a zápas o národnostní charakter českých zemí tak probíhá v několika rovinách. Jde především o vyřešení německé otázky v širším slova smyslu, tedy ve smyslu celorakouském - to reprezentuje Palackého program federalismu rakouské říše na základě historicky existujících územních celků. Slabinou českého státoprávního programu zůstávalo nevyřešené postavení Němců v českých zemích. Kulturní rozvoj, následující hospodářský vzestup v 60. letech, představovaný vznikem nejrůznějších spolků (Sokol, Hlahol, Umělecká beseda), rozmachem výtvarných umění, literatury, hudby atd., přinesl naléhavou potřebu vyřešení jazykové formy národnostní otázky. Velký vliv v tomto smyslu měla uherská koncepce řešení vzniklé otázky, podle které „každý obyvatel vlasti, at náleží k jakékoli národnosti, je rovnoprávným členem jednoho národa uherského“. Proto také mohl František Palacký v roce 1868 prohlásit: „Národ český, a tím, pánové, tajit se nesmíme ani nechceme, jest již drahně času národem dvojjazyčným." Takto řešená národnostní otázka, jež se pokoušela vytvářet český národ složením českého a německého živlu, nemohla obstát, protože byla jen umělou konstrukcí, neodpovídající skutečnému historickému vývoji obou národů, které přes tisícileté soužití nikdy nesplynuly. Stejně tak nereálná byla za první republiky Rádiová koncepce čtyřjazyčného československého národa, vytvořeného splynutím Čechů, Slováků, Němců a Maďarů. Jedním z výsledků revoluce roku 1848 byla nová rakouská správní organizace, především územní samospráva. Právě v ní se otvírala pro národnostní menšiny možnost, že se budou moci prosadit v jednotlivých obcích, okresech a snad i zemích a zajistit si tak určitou míru nezávislosti na Vídni. České politické kruhy chovaly navíc naději, že zemská samospráva by mohla ve formě sněmů a výborů navázat na historické ústrojí Čech, Moravy a Slezska. Čechům také tato samospráva skýtala dosud neexistující možnost, jak prosadit svoji převahu proti privilegovanému postavení německé menšiny. Samospráva se jevila i jako vhodný prostředek pro prosazení státoprávních snah v duchu historického státního práva. A skutečně, při volbách do městských zastupitelstev v českých městech ovládli zástupci české většiny radnice. Češi se stali purkmistry a čeština úřední řečí. Tento politický úspěch významně podpořil další hospodářský a kulturní rozmach českého národa v rakouské říši. Takové předpoklady nacionálního vzrůstu a další expanze národního života se však dostaly do rozporu s porážkou české politiky, kterou jí způsobilo rakous- ko-uherské vyrovnání v roce 1867. Protesty proti vyrovnání a rakousko-uherské- mu dualismu, které zazněly na mnoha veřejných shromážděních, se nesly i na vlnách vzdorného nacionalismu, který pochopitelně našel svoji reakci na německé straně. Rakousko-uherské vyrovnání se tak stalo poznovu příležitostí k projevení se napětí mezi Čechy a Němci, jež však bylo potencionálně stále obsaženo v tehdejším politickém životě českých zemí a které proráželo navenek při významnějších politických akcích, jako byla tato, či při blížícím se česko-rakouském vyrovnání. Toto napětí charakterizovaly na jedné straně jak projevy českého nacionálního radikalismu, ale i oprávněné kritiky dosud utrpěných nespravedlností z německé strany, tak ostrý nesouhlas německé žurnalistiky s českými požadavky. Proto se z české strany objevují ujištění, že naplněním českých státoprávních požadavků nebude poškozeno německé obyvatelstvo, jemuž bude zvláštním zákonem zajištěna úplná rovnoprávnost... „kterýž by zabránil všelikému zkracování jedné nebo druhé národnosti zemské, mocí pouhé většiny.“ (Zdeněk Tobolka: Politické dějiny čsl. národa od r. 1848 až do dnešní doby, díl II, str.167.) Napětí, jež se tak mezi oběma stranami vytvořilo v období zesílené české agitace za naplnění českého programu v letech 1867 - 1871, předznamenalo i konečný osud tohoto vyrovnání, k čemuž přispěly i rozdílné názory na národnostní otázku v českém táboře. Na rozdíl od Staroče- chů, zastánců smířlivějšího postoje, byli Mladočeši, reprezentující „lidovější“ složky národa, neústupnější v jazykové a národnostní otázce a svého „kontrapartne- ra“ našli v německých nacionalistických radikálech, sdružených kolem německého národního spolku (Deutscher Verein). Ten roku 1870, podnícen pruským vítězstvím nad Francií a nastávajícím konečným sjednocením Německa, vydal výzvu k mocenskému boji Němců v Rakousku proti ostatním národům. Naplněný ideál sjednoceného Německa a vzedmutá vlna pangermánského hnutí zapůsobily na české Němce tak, „že se nemohli odhod- lati k tomu, aby slevili něco ze svého privilegovaného postavení ve prospěch českého národa, aby se, jak se domnívali, vydali na pospas slovanské většině v Čechách a aby státoprávním vyrovnáním českým byli odtrženi od příslušníků svého národa v druhých zemích neuherských“. Takto hodnotí oficielní historiografie první republiky v osobě Zdeňka Tobolky největší, ale bohužel marný pokus o čes- ko-německé vyrovnání v 19. století. Zůstal marným přesto, že k základnímu zákonu, tzv. Fundamentálním článkům, obsahujícím základní předpoklady česko- německého vyrovnání (dodatečné přistoupení Království českého k rakousko- uherskému vyrovnání), byl připojen i návrh zákona na ochranu obou národností. Vycházel ze zásady rovnoprávnosti obou národností na základě reciprocity. Tato rovnoprávnost obou jazyků se měla uplatnit nejen ve vnějším úřadování, ale i ve vnitřním. Rovnoprávnosti mělo být dosaženo i pomocí nového volebního řádu, upravujícího volby do zemského sněmu (zvýšení počtu mandátů pro zástupce z českého venkova) a zřízením národnostních kurií s právem veta a s právem řídit národní školství). Jak již řečeno, „fundamentálky“ narazily na prudký odpor Němců, kteří začali v německých krajích Čech organizovat projevy proti vládě a proti vyrovnání. V severních Čechách se konaly mohutné turnérské slavnosti a německé spolky z pohraničí uspořádaly v červenci 1871 demonstrační sjezd v Brně. I tento jednotný odpor Němců měl však své trhliny. Mnozí sudetoněmečtí podnikatelé si totiž uvědomovali nebezpečí konkurence silného průmyslu sjednoceného Německa a z tohoto důvodu odmítali plány některých nacionalistických německých politiků a žurnalistů na spojení Rakouska a českých zemí s Německem. Protože však mezi nejzapřísáhlejší odpůrce česko-ně- meckého vyrovnání patřili nejen němečtí politikové z českých zemí, ale i Vídeň, dvůr a sám císař včetně vysoké byrokracie a armádních kruhů, nemohli čeští politici „fundamentálky“ prosadit. Tím také jejich politika utrpěla katastrofální nezdar, jež znamenal nejen konec jejího státoprávního programu odmítnutím trialistické koncepce uspořádání Rakouska a konečného vyřešení poměru českého historického státu a německo-rakouského státu v rakouském soustátí. Z dnešního pohledu lze konstatovat, že neúspěchem „fundamentálek“ v roce 1871 byla ztracena jedinečná příležitost k normalizaci vztahu mezi českou většinou a německou menšinou v českých zemích, jež - kdyby byla provedena - mohla výrazným způsobem ovlivnit, ne-li změnit osudy obou i ve století dvacátém. Konec „fundamentálek“ přinesl i dočasné upuštění od myšlenky odtržení a i poznání, že i tato idea se zdála být pro Němce záchranou vždy, kdykoliv se cítili „ohroženi“ rovnoprávností s českou většinou. I přes neúspěch a začátek pasivní re- sistence českých poslanců a politiků v Zemském sněmů a Říšské radě pokračovalo jejich úsilí o dosažení jazykové rovnoprávnosti. A právě na tomto poli, jak dále uvidíme, bylo nakonec dosaženo úspěchů, které však jen částečně vyvážily „neúspěch generální“, který představoval ono zmařené vyrovnání. Jazykový boj byl zahájen po ukončení pasivní resistence, když Klub českých poslanců na Říšské radě předložil 17. listopadu 1879 (sic!) císaři čtyři memoranda, požadující provedení národnostní rovnoprávnosti. Požadavky v nich obsažené se staly i jádrem celého pozdějšího snažení za jazykovou rovnoprávnost z české strany, a to prakticky až do vlastního konce Rakouska-Uherska. Dosavadní stav jazykové nadvlády němčiny přes formálně zaručenou rovnoprávnost obou zemských jazyků prosincovou ústavou z roku 1867 byl pro emancipovanou mladou českou buržoazii neúnosný, a proto se čeští poslanci v prvém memorandu dožadovali zaručení faktické rovnoprávnosti obou jazyků u úřadů a soudů. To mělo být zajištěno ustanovováním úředníků a soudců znalých obou jazyků. Druhé memorandum se týkalo rovného postavení češtiny na Karlo-Ferdinandově universitě, tj. rozšíření počtu přednášek v českém jazyce POLYGON 8/1995 9 [pageend11]a možnost konání rigorosních a státních zkoušek v češtině. Ve třetím memorandu se autoři dožadovali spravedlivějšího počtu obecných a středních škol s českou vyučovací řečí na základě rozdělení nákladů určených na školství v poměru k početní síle a výši daní placených tím kterým národem. Stejné požadavky, týkající se odborného školství (živnostenského), byly obsahem posledního - čtvrtého - memoranda. Pro žárlivost, s jakou němečtí poslanci střežili své výsadní postavení, bylo typické, že podali svá kontramemoranda, kterými odmítli české nároky. Pochopitelně s poukazem na „vyšší - celorakouský státní zájem“. Využili ale i slabiny českého návrhu, absence menšinové problematiky a nedostatečného zpracování použití jazyka ve smíšených územích. Tak mohli Němci argumentovat tvrzením, že přijetí požadavků v memorandech by stejně nemohlo vyřešit jazykový problém, a upozorněním na tzv. čistě německé území byla indikována i teorie uzavřeného samosprávného německého území. Avšak německé varování před rozkladem a rozvratem státu, jež by podle jejich názoru způsobilo přijetí memorand, bylo jen staronovým argumentem jejich centralistického pojetí státu - tentokráte již jen Předlitavského. Vláda však už nemohla odolat sílícímu českému tlaku, protože situace se od roku 1871 přece jen změnila. Proto byla dne 19.4.1889 vydána tzv. Stremayerova nařízení, jimiž byly čeština a němčina zrovnoprávněny ve vnějším úřadování. To v praxi znamenalo, že správní úřady a soudy v Čechách a na Moravě (netýkalo se to Slezska) musely vyřizovat došlá podání v tom jazyce, ve kterém byla sepsána. Rovněž úřední vyhlášky musely být (s výjimkou území s převahou jednojazyčného obyvatelstva) nadále dvojjazyčné. Rozhodující vliv to mělo pro další agendu u soudů, kde se celá řízení včetně konečných nálezů musela vést v jazyce obžalovaného, svědka či strany. To se týkalo i zápisů do veřejných knih, pozemkových knih a obchodních rejstříků. Stremayerova nařízení se však nedotkla výhradního používání němčiny jako vnitřní úřední řeči a v tomto smyslu pokračoval boj dále. Největším nepřítelem dosažení této rovnoprávnosti nebyli ale němečtí politici, nýbrž němec- ko-centralistická byrokracie, která dominantně ovládala úřady a soudy. Rozsah naší úvahy nám nedovoluje vylíčit německý odpor vůči „Sprachenzwangsverordnung“. Znamenalo by to donutit německé úředníky učit se českému jazyku. Byla to ostatně pro Němce námitka typická, alergie na učení se českému jazyku je orovázela až do konce jejich soužití s Čechy. Zde můžeme konstatovat, že právě znalost obou jazyků, pro české úředníky a vzdělance typická, nikdy nedošla své analogie na německé straně. Dodejme i to, že právě ti, kteří z německé strany ovládali oba jazyky, měli také většinou pochopení pro české požadavky a pro úsilí o česko-německé vyrovnání. O specielním významu znalosti českého jazyka, a tím i české kultury, bude ještě řeč v pozdějším výkladu o první republice, kde hlavně spisovatelé a básníci německo-židovské provenience dosáhli prostřednictvím symbiosy kultury německé, české a židovské světové proslulosti, která přetrvává až do dnešních dnů. Zatímco v českých krajích se podařilo Stremayerova nařízení prosadit, v pohraničním území zůstala nařízení na papíře. Česká podání odmítali němečtí soudci i ve smíšených územích. Další úsilí o „vyrovnání se s přítomností“ pokračovalo v několika rovinách. Především o všeobecnou platnost těchto nařízení, dále o naplnění obsahu dalších memorand, jako byl spor o rozdělení Karlo-Ferdinandovy university a jejího majetku pro českou a německou stranu a nakonec i o další, zatím nekodifikovaný stupeň tohoto vyrovnání - již zmíněnou vnitřní úřední řeč. Nejméně byly v této době uspokojeny české školské požadavky, kdy po počátečních úspěších utrakvizace ve středním a odborném školství musely kapitulovat před odporem resortních ministrů a samého císaře, kteří nepřáli růstu vzdělanosti českých vrstev. Tyto pokračující spory české majority a německé minority byly i hlavním obsahem politiky českých stran, což však není obsahem této úvahy. Z celé kampaně proti Stre- mayerovým jazykovým nařízením nás však opět zaujme staronový požadavek odtržení pohraničí, tentokráte však modifikovaný plánem na vytvoření uzavřeného německého území. Příčinou tohoto sepa- račního plánu - „stažení se do ulity“ pohraničních území - bylo poznání představitelů německé politiky, že nadvláda německé menšiny nad českou většinou v prostoru českých zemí, zajišťovaná doposud z pozice síly vlády a císařského dvora, bude pro sílící odpor a vzrůstající emancipaci české většiny nadále problematická. Vliv na modifikaci této oživené teorie měl i nacionálni vývoj samosprávy v 80. létech v českých zemích. Proto je nutno tento návrat k separatistickým tendencím hodnotit jako ztrátu politické iniciativy německé menšiny a ústup k nové -tentokráte obranné politice. Toto období se tedy stává mezníkem německé politiky, politiky představitelů německé minority, kteří, i když se ještě později vícekráte vrátí k expansivní politice nadvlády německého živlu a v období okupace 1939 - 1945 dokonce k plánu úplného vyčištění prostoru historických zemí od českého obyvatelstva, poprvé vyvozují faktické důsledky z reálného pohledu na poměr sil, který již německé menšině nedovoluje vystupovat z pozice síly založené na ochraně a podpoře mocenského aparátu. Od této doby je tedy alfou i omegou německé politiky snaha o přetvoření samosprávy zavedením krajů jako mezičlánků mezi okresy a zemskými orgány tak, aby se hranice krajů ztotožnila s hranicí národnostního rozlišení, což by vedlo ke vzniku uzavřených německých krajů s vlastní politickou a soudní správou. Takto ohraničené území by pak bylo státem ve státě a k úplnému osamostatnění by potom stačila jen vhodná příležitost. Tato tendence se také projevila o deset let později při punktacích, aby přes iredentistický puč v pohraničí roku 1918 došla svého tragického naplnění v roce 1938. Stremayerova nařízení se tak stala počátkem česko-německého jazykového sporu, který trval až do konce habsburské monarchie a v obrácené podobě sporu německo-českého až do konce ČSR. Jazykově administrativní spor byl jen výrazem sporu o politickou moc v zemi, který v prohlubujících se nacionálních rozporech těchto let nechával vznikat politicko- ideologickým platformám, na jejichž základě se vedl další boj. Jeho nejpodstatnější složkou byl nacionalismus, jehož základní koncepce byla formulována v tzv. „Lineckém programu“ z roku 1882, stojícím na bázi Velkého Německa, jehož nejznámějším hlasatelem byl vůdce Vše- němců G. Schönerer. Oporou této ideologie byl sílící vliv sjednocené německé říše, který přiváděl německé obyvatelstvo pohraničí k názoru, že jsou odnoží říšsko- německého národa, nacházející se na českém území, jehož německý charakter (ohrožený českou většinou) je nutno zachovat. Takto traktovaná sounáležitost českých zemí s Německem byla pouze mírnější modalitou téze o tisíciletém spojení českých zemí s Německem. A právě pokusem o její realizaci předáky su- detských Němců ve spojitosti s druhou světovou válkou skončilo němec- ko-české soužití vůbec. Na protest proti neochotě Čechů ustoupit od Stremayerových nařízení a uznat německé uzavřené území opouštějí němečtí poslanci roku 1866 Zemský sněm a zahajují - tentokráte svoji rezistenci. Přes diferenciaci kontradiktorní česko-německé politiky v obou táborech dokáží se umírnění i radikálové na obou stranách vždy sjednotit, jde-li o základní otázky existence „němectví a češstvi“. Úspěchy české strany, zejména v kulturní oblasti, jsou „vyváženy“ restriktivními opatřeními proti českému školství (omezení rozvoje českých gymnasií) a zesílenou germanizací českých rodin v pohraničí. Obě strany zakládají oponentní spolky, proti německému „Deutscher Schulverein“ vzniká „Ústřední matice školská“. Tyto a další spolky nevyvíjejí jen činnost při zakládání škol, ale snaží se ovlivnit i národnostní klíč a vyvíjet nátlak při sčítání lidu při přihlašování se k té které národnosti. Počátkem roku 1850 dochází k česko- německému „summitu“ ve Vídni, majícímu vyřešit všechny sporné národnostní otázky. Na něm je dosaženo dohody, známé pod názvem „Punktace“. Výsledkem kompromisu „mělo být rozdělení Čech na dvě území: na čistě německé pohraničí a vnitřní Čechy, kde sice bylo uznáno vedoucí postavení Čechů, avšak i tam měla být zachována zásada německého úřadování při vnitřním jednání ve státních úřadech“. Touto dohodou, jejíž součástí bylo i rozdělení některých zemských institucí, bylo dosaženo hlavního německého požadavku - oddělení pohraničí vytvořením německých, jazykově uzavřených okresů a okresů smíšených. Na tomto německém vítězství nemohla nic změnit ani ta skutečnost, že ohraničení se mělo provádět nejen dle kriteria národnostního, ale i teritoriálního, dopravního a obchodního. I když „punktace“, alespoň z hledis10 POLYGON'8/1995 [pageend12]ka kontextu vývoje česko-německého poměru v 19. století, lze považovat i za německou kapitulaci (opuštění pozic držených do roku 1880), byly spontánně odmítnuty nejen Mladočechy, ale celou českou veřejností. Znamenaly i konec vůdčí role vyjednavačů - Staročechů - v české politice. Výměna protagonistů české politiky a nástup Mladočechů vystupňoval úsilí o historickou restituci „in integrum“, o znovuzavedení češtiny jako vnitřní úřední řeči. Tak se aspoň částečně stalo „Badeniho jazykovými nařízeními“ z 5.4.1897. Částečnost spočívala v tom, že se češtiny jako vnitřní úřední řeči smělo používat aspoň u nižších úředních instancí civilní a soudní správy. Nadále ovšem zůstala povinnost užívat němčiny jako výhradního úředního jazyka ve stycích s vyššími úřady a s úřady v druhých zemích monarchie. A opět, jako vždy, následovaly protestní akce německých nacionálů. Akce dosáhly téměř rázu pogromů na příslušníky českých menšin v pohraničí, avšak toto „čištěnf“ pohraničí bylo jen důkazem, že ani v pohraničních regionech včetně pohraničních výběžků nešlo o ryze německá území. V důsledku prudkého odporu bylo znemožněno provedení těchto nařízení a jako kompromis byla vydána tzv. „Gautschova jazyková nařízení“. Jimi byla Badeniho nařízení revidována tak, že jazyk vnitřního úřadování se měl řídit jazykem většiny obyvatel příslušného území, což v praxi znamenalo, že Badeniho nařízení byla uplatněna pouze v českém vnitrozemí, zatímco ve smíšeném pohraničí byl obnoven stav jako před jejich vydáním. Radikální nacionalisté na německé straně však požadovali zrušení jazykových nařízení vůbec a úpravu jazykové otázky připouštěli jen zákonem Říšské rady, což za tehdejší situace znamenalo neupravení této otázky vůbec. Pokud někoho nesmiřitelnost těchto bojů překvapí, pak nechť se nezajímá o politiku současnou. Stejný patový způsob provádění politiky si oblíbily naše pravicové vládní strany a přitom je nedělí ani národnostní fenomen a dokonce ani zásadní politická polarita. „Jenom odlišný názor na vytvoření senátu a zákona o vyšších územních celcích“ - zmiňujeme-li to nejdůležitější. Nesmiřitelnost je v politice vždy zhoubná věc a německé politice v 19. století přivodila bezvýchodnost a nakonec i nemožnost konečného vyrovnání s českou většinou, což spolu s jinými důvody nakonec vedlo k rozpadu Rakouska-Uherska. Ti, kteří toho při dnešní nové vizi sjednocování Evropy dodnes želí (a po právu), si však většinou neuvědomují, že Rakous- ko-Uhersko nerozbil TGM s Benešem a Štefánikem, ale nešťastná německá jazyková politika. Přiznání tohoto faktu je zadostiučiněním tomu historikovi, který se obával svého přílišného subjektivně českého pohledu. Proto je nutno citovat nejen Ernsta von Plenera, tehdejší vůdčí postavu německé nacionalistické politiky, který ve svých vzpomínkách krátce po první světové válce konstatoval, že Němci byli příliš „intrasigentnľ vůči českým požadavkům, ale i německého politika a historika Willy Lorenze [1 ]. Zde však naše historická analogie musí pokračovat. Kdyby naši nynější politici lépe znali historii, pak by si také uvědomili, co svojí neústupností a nerozumem (a také samolibostí a ješitností) rozbíjejí nyní. Možná je o tom poučí již příští volby. Pro trvající nadvládu německého prvku v rakousko-uherské monarchii - v její ra- kousko-německé části (Předlitavsku) - je charakteristické, že i Gautschova nařízení jsou za vlády Glary-Aldringena zrušena a situace se, pokud jde o „vnitřní úřadování“, vrací do doby před vydáním Badeniho nařízení. Na počátku 20. století se habsburská říše nachází v nezáviděníhodném dilematu. Hospodářská a politická převaha německého živlu, jakož i celý německý charakter říše je uměle udržován, zejména působením velkých symbolů dynastie a císařství, politikou vídeňské vlády a pomocí vilémovského Německa, čemuž však odporují odstředivé tendence neně- meckých národů. Situace ne nepodobná té, ve které se o 80 let později ocitne jiná říše - SSSR. Ve Vídni se však neumírá a rakouský Gorbačov - František Ferdinand ďEste čeká marně až do své smrti. Zbývající léta do první světové války přinášejí ještě několik pokusů o česko-ně- mecké jazykové vyrovnání. Jsou samozřejmě neúspěšné, protože poměr sil dosáhl rovnováhy, tuto patovou situaci může zrušit jen mimořádná událost, jež neobyčejně oslabí jednu či druhou stranu. Vypuknutí první světové války motivuje německé nacionalisty ke konečnému vyúčtování s neněmeckými národy monarchie. Vítězná válka má pomoci konsolidovat vnitropolitické poměry a konečně zabezpečit neomezenou německou nadvládu v rakouské říši. Germanizované české země mají tedy získat šanci stát se nedílnou součástí německého vojenského, politického a hospodářského prostoru. Tomu korespondují i koncepce o spojení Rakouska a Německa, vycházející z tehdy nejvíce fascinující knihy - Neumannovy „Mitteleuropa“. Ta je i zdrojem tzv. „Velikonočního programu“ z roku 1916, ve kterém vídeňští nacionalisté rozpracovali svá dávná přání o zabezpečení svého mocenského vlivu v Předlitavsku. Vybudováním jednotného uzavřeného německého území, které vylučovalo jakékoliv fe- derativní či autonomní ambice a státoprávní požadavky české politiky. Na místo dřívější tripartizace českých zemí na část německou a smíšenou měly být tyto země jen dualizovány na německou část a část smíšenou, ve které by Němci měli stejná, ne-li větší práva než Češi. Němčina měla být samozřejmě výhradní řečí, a to jak ve vnějším, tak i ve vnitřním úřadování. Nešlo však jen o teorii, Němci pod vidinou svého válečného vítězství ji začali také uskutečňovat. Prudká vlna germanizace zasáhla především školství a situace se začala podobat té, kterou rovněž v opojení nad svým konečným vítězstvím začalo o několik desetiletí později praktikovat nacistické Německo. Požadavky německé nadvlády, formulované např. ve .spise „Förderungen der Deutschen Österreichs zur Neuordnung nach dem Kriege“ (Basilej 1914) byly však závislé nejen na výsledku války, ale i na poměru radikálních nacionalistických složek německé menšiny k vládě Habsburků a jejich monarchii. S válečnými aspiracemi Německa totiž sílily i tendence k vytvoření Velkého Německa, ke spojení Rakouska (jeho předlitavské části) s Německem a samozřejmě pod taktovkou Hohenzollernů. V té době však do hry vstupuje i zcela nová karta. Kromě té části německé menšiny, která své hospodářské a politické cíle spatřovala přece jen pod záštitou Rakouska, někteří nejprozíravější čeští politici se již orientují na vznik samostatného československého státu. Požadavek sebeurčení národů charakterizuje tzv. „Tříkrálovou deklaraci“, přijatou na shromáždění českých říšských a zemských poslanců v Praze 6.1.1918. Kontrarezoluce německých poslanců z 21.1.1918 odmítá český nárok na pohraniční území a žádá jeho odtržení od ostatní části české země a vytvoření samostatné provincie Deutschböhmen. Tato provincie je skutečně proklamována nařízením vlády z května 1918, podle kterého má být od 1.1.1919 zavedeno v Čechách krajské zřízení vytvořením čtyř německých a sedmi českých krajů. Rozdělení Čech na dvě části mělo být stvrzeno i samostatnou německou a českou vládou s podřízením vládě ve Vídni. Tento plán byl realistický potud, že resignoval na ovládnutí celých českých zemí a nerealistický proto, že na jeho uskutečnění už nebyl čas. Posledního, byť marného posvěcení se rozdělení Čech dostalo manifestem císaře Karla z 18J0.1918, jímž byla slíbena federalizace. České země měly být rozděleny na český a německý národní stát. Toto pozdní zadostiučinění spojené s nereálným roztržením českých historických zemí jen znovu ukázalo, jak i dohasínající převaha moci a falešné sebevědomí z ní plynoucí může zaslepovat. Vzpomeňme německých komunistických politiků, kteří v říjnu 1989 darovali dělníkům a rolníkům DDR svobodu cestování nebo jejich československých kolegů, kteří zrovna na konec roku 1989 připravovali novou ústavu, z níž chtěli odstranit vedoucí úlohu strany. Ach, stereotypy moci jsou věčnéa nevyhneme se jim ani v současné České republice. K ní máme však ještě daleko, vždyť nás čeká výklad o jejím právním a historickém předchůdci - ČSR a postavení německé menšiny v ní. [1] Monolog über Böhmen, str. 50: „Ein sehr mildes Urteil über eine Politik, die in ihrer Auswirkung den Untergang der Habsburgermonarchie mitverschuldet hatte. Denn die sudetendeutsche Politik hatte es immer wieder verhindert, dass die Tschechen die Gleichberechtigung erhielten, sie hatte es zuwege gebracht, dass die Tschechen mit dem Odium einer zweiklassigen Nation in der Monarchie behaftet waren, sie hatte es verschuldet, dass sie lange vor 1914 als Antiösterreicher galten. " □□□ POLYGON 8/1995 1 1 [pageend13]"Nejsme žádné béčko" VLASTIMIL RADKO VICKÝ Tohle úsloví je v Čechách značně rozšířeno už z dob totality, dnes je frekvence jeho používání snad ještě o něco vyšší. Význam je jednoznačný: nepatříme do kategorie podřadných a neschopných, nýbrž do kategorie „A“! Pokud se úsloví používalo a používá s nadsázkou a humorem, je všechno v pořádku, situační komika je kořením života. Poněkud v jiné poloze je, když se toto úsloví nejen vyslovuje či píše s plnou vážností, ale stává se trvalým atributem sebehodnocení. Sebedůvěra je motivující a potřebná pro nás všechny bez rozdílu, váže se na odvahu i cílevědomou snahu. Význam a smysl má však pouze tehdy, když je podložena konkrétními výsledky a ověřenými schopnostmi v příslušném oboru či oblasti, nebo aspoň plnou jistotou o naší svědomité přípravě, vytrvalosti, schopnosti rozeznávat, co je a co není dobré, čili schopností posoudit i správnost směru a účelu, ke kterým sebedůvěru používáme. Pokud je utvořena uměle, lhostejno zda samotným nositelem či působením vlivů okolního světa, stává se škodlivým opiem. V lidové mluvě je falešné sebevědomí nazýváno vtipně honi- mírstvím. Velmi častým případem je i záměna nebo nepochopení obsahu pojmů schopnost, úspěšnost, chytrost, předvídavost, talent. Pěkné objasnění nabízí jedna anekdota. Když se ptali výherce první ceny ve Sportce, čím byla motivována jeho volba čísel, po chvilce rozmýšlení podal „vyčerpávající“ a pyšnou odpověď: „Víte, já hodně přemýšlím a na sázení mám originální systém. Číslo 4 jsem vsadil proto, že mám dvě holky a jednoho kluka, devítku jsem zvolil proto, že jsem se narodil šestnáctého - a devítka je hned vedle, 34 jsem jen opsal podle pátečního data v kalendáři, číslo 36 se často vyskytuje ve významných letopočtech našich dějin, číslo 40 mně napadlo proto, že jsem na vánoce koupil půlmetrového kapra. A číslo 46? No přece moje děti jsou staré 5, 7 a 12 let, tak jsem tato čísla jednoduše sečetl a vyšlo mi 46! Protože mám vymakaný systém a nejsem žádné béčko, vyhrál jsem - a od zítřka už do účtárny ani nevkročím, natož abych tam dále pracoval!“ Anekdotická nadsázka vyvolá úsměv, ale poznání obdobného nekritického sebehodnocení v reálném životě každý úsměv zmrazí. Česká republika si vede dobře, o jejích relativně dobrých ekonomických úspěších nelze pochybovat. Jsou však i další oblasti života společnosti, které na ekonomiku - a hlavně na život každého občana - navazují a působí, čímž vytvářejí celistvý blok životních podmínek: zákonodárství, soudnictví, školství, umění, zdravotnictví, bezpečnost, doprava, obchod, pojišťovnictví, veřejná a státní správa atd. Mozaika je to přepest- rá a určitě nikdo neočekává, že každý její kamínek bude ideálně vždy posazen na správné a předurčené místo, či nějaký bude chybět. Diskutovat lze i o velikostech nebo barvě kamínků, milovník zelené barvy se může pohoršovat nad převládajícím odstínem fialové, zatímco ctitel fialové bude barevnou kompozicí nadšen. Podstatné přitom je, jakou podobu má výsledný obraz - a jak odpovídá potřebám jednotlivců, rodin, společnosti. Neméně podstatné je i to, kam a za jakých podmínek jsou jednotlivci, rodiny a společnost vedeni! Čím je chybějící nebo poškozený díl mozaiky větší, tím víc je zkreslen výsledný obraz - a úměrně tomu i znecitelněn směr společného pochodu. Obraz může být ale i záměrně „vylepšen“ retušováním, zakrytím jeho nehezkých částí, nebo může být pohled na něj ovlivňován vnucováním odlišné normy jeho tvůrců. Většina z nás poznala tuto šalebnou hru v době totality - a dostatečně. Stovky různých forem značného předstírání těch tehdy nahoře, ale i těch dole, trvaly více jak čtyři desítky let, což bylo vystiženo např. i rčením, že v Československu zaměstnavatel (=stát) předstírá mzdu - a zaměstnanec práci. Předstírání se však netýkalo pouze pracovního procesu a odměny za něj, nýbrž zasahovalo všechny oblasti života, tedy i právo, výchovu a školství, vědní obory, informační systémy atd. - i osobní život. Ne nepravdivě se říkalo, že řadový občan žije pouze od pátečního odpoledne do pondělního rána. „Žil“ jen v době víkendového volna, na své chatě nebo chalupě, kde byl relativně (částečně) izolován od mocenského tlaku i od nutnosti předstírat uvědomění a nadšení. (V této souvislosti je zajímavé poznání, že v západním světě většina občanů neměla potřebu na víkendové volno utíkat do izolace, proto je tam núzivé procento chat a chalup v podobách a funkcích, jak je známe u nás. Samozřejmě na to měla vliv i zcela jiná možnost a dostupnost, čímž vznikl i rozdíl mezi občanem, který věnuje svůj volný čas kutilství - a občanem, který v té době poznává svět.) Náš občan desítky let od problematiky totalitního režimu utíkal - a nebo se mu přizpůsoboval. Často v té kombinaci, že doma a o víkendu to byl „on“, a na pracovišti se měnil na více či méně servilního budovatele socialismu. Nebylo ale málo těch, kterým touha po kariéře a výjimečnosti, tedy touha po privilégiích, vyšším životním standardu a moci, překryla všechny morální zábrany - a stali se „schopnými a oddanými soudruhy“, schopnými všeho! Ti odborně zdatnější zaujali většinou „šéfovské pozice“, ti s méně vyvinutými mozkovými závity budovali svoji kariéru jako kádrováci, placení funkcionáři, policisté, političtí pracovníci v armádě (viz poručíka Troníka ze Švandrlíkových „Černých baronů“!) apod. Byl to hlavní způsob a možnost, jak se z druhořadého „béčka“ ocitnout na vysněném výsluní kategorie „A“. Tato „novodobá šlechta“ se v příslušných stupních hierarchie sdružovala ne z důvodů ideologických, nýbrž z důvodů mocensko-morálních, protože často pocítila opovržení spoluobčanů za bezcharakterní kariérismus. Skutečný boj proti totalitě však byl zcela ojedinělý, občané ve své přizpůsobivosti - až na výjimky - přijali také názor na exulanty jako na dobrodruhy a vlastizrádce. V tomto pohodlně převzatém hodnocení exulantů byli i po roce 1989 utvrzováni výroky typu „Nikdo nebyl k odchodu do exilu nucen!“ Tím se jim paradoxně dostalo oficiálního uznání za jejich přizpůsobivost totalitě: jen oni to byli, kdo se zachovali správně! A už zbyl jen krůček k přijetí názoru, aby ti exulantští zbohatlíci (už ne dobrodruzi) zůstali tam, kde žili padesát let (!), opustili nás a nerozumějí nám. Vyvrcholení představoval - až do loňského roku platný! - „názor většiny“ („vůle lidu“), začleněný do zákona: Spravedlivé a správné je exulantům nevracet nic z toho, co jim bylo ukradeno. Z totalitní doby mám ilustrační poznatek. Jedna moje spolupracovnice, mladá a pohledná žena, tzv. šťastně vdaná, žila bez větších potíží s hmotným zabezpečením, protože její manžel kromě slušného výdělku jezdil pravidelně do zahraničí, takže diety i devizové přebytky dovolovaly nezanedbatelné nákupy v Tuzexu. Tato žena však brzy a značně přilnula k manželovu kamarádovi, nikoli však proto, že by ten byl hezčí, mladší, urostlejší, vtipnější, chytřejší či jinak hodnotnější nežli její manžel, nýbrž proto, že kamarád, příslušník StB, si mohl dovolit věci, které byly nad rámec možností jejího manžela. Příslušník ji totiž střídavě vozil v několika typech zahraničních aut (služebních), přičemž mohl libovolně nedodržovat dopravní předpisy a ještě - a to prý bylo krásné! - vždycky nějakého esenbáčka při event, kontrole „utřel“ služebním průkazem. Samozřejmě u sebe nosil trvale pistoli, což mladou ženu také fascinovalo, zvláště když si z pistole mohla i ona několikrát vystřelit pro zábavu, jednou prý dokonce u Národního divadla. („ To jsem se nasmála, jak se lidé lekli a vyjeveně koukali!“) Okouzlení bylo tak velké, že se mladá žena v okruhu spolupracovníků vyjádřila: „Kdyby ten můj byl k něčemu, tak se k nim dá také, to je docela jiný život!" Nelze se divit, že dcerka mé někdejší spolupracovnice má obličejové rysy velice podobné onomu příslušníkovi. Proč ta rekapitulace „dob dávných“? Protože nejméně dvě třetiny současných obyvatel ČR v aktivním věku byly v oné době formovány a jsou jí silně poznamenány! To je také důvodem, proč u nás máme - aniž si to vždy uvědomujeme - tak odlišné pojetí významů hodnot jako jsou čest, morálka, spravedlnost, právo, moc, schopnost, odměna - ovšem i podnikání a politika. Zafixovaná schopnost aplikace bezcharakterní přizpůsobivosti se neztratila a ani ztratit nemohla, podobně jako příklon ke kariérismu a moci za každou cenu, proto jsme tak vý12 POLYGON 8/1995 [pageend14]razně „zviditelněni“ aférami a skandály, kriminalitou, politickou nekultúrností, sobectvím, lhostejností k bližnímu, neúctou k hodnotám společným i druhých, tedy nejen ekonomickými úspěchy. Občané tuto disharmonii, zvláště při porovnávání s demokraticky vyspělými státy, vnímají stále silněji, ovšem nedostatečné občanské uvědomění a jejich vlastní desorientace v hodnotách jim ztěžují i správnou volbu vlastních činů. Není bez zajímavosti, že se v českých sdělovacích prostředcích začíná objevovat termín „uvažující občané“, k odlišení pochybného (a často přímo škodlivého) termínu „většina“. K šestému výročí listopadových změn, ne zvlášť okázale slaveného, se v projevech nejvyšších státních představitelů ozývala slova o tom, že už šest let užíváme svobody. Svoboda byla zdůrazněna, vzniklý paskvil demokracie pochopitelně ne. Důsledky svobody pro každého, i pro ty, kteří se desítky let podíleli na jejím potlačování, se podepisují pod nemravnosti, páchané dnes a denně ve sféře podnikání i politiky. Opěvovaná privatizace zajistila majetek, bohatství i moc především těm z totality „schopným všeho“, jejichž miliardové dluhy státu jsou velkoryse a nepochopitelně přehlíženy. Právní základ státu, např. zákony, jimiž by bylo možné postihnout nečestnost kteréhokoliv občana, vznikají nejen pomalu a nedokonale, nýbrž i se zjevným od- po'rem zákonodárců! „Střety zájmů“ odsouváme do pozadí a zapomnění, jejich důsledným řešením bychom totiž mohli narušit rovnováhu už zafixovaných občanských kategorií. Pozice privilegovaného, který řádně využil děravých zákonů a předpisů, se u nás přece nemůže ocitnout v „béčku“. To by podle našich norem odporovalo demokracii a spravedlnosti. Mimochodem, milenec mé bývalé spolupracovnice, jehož mimořádnými estébáckými možnostmi byla kdysi tak okouzlena, je dnes majitelem firmy s několika sty zaměstnanců a také vlastníkem auta značky BMW a přepychové vily. Firmu údajně koupil za 180 milionů, při převodu zaplatil v hotovosti 14 milionů korun. Však se na ty miliony pořádně nadřel a pro naši drahou vlast vykonal bezpochyby obrovskou práci. Chtěl by o tom snad někdo pochybovat? „Neznám pojem >špinavé peníze <...“ Kdy, kde a od koho jsem to jen slyšel? Namístě je připomenutí faktu, že výsledný pohled nemůže být směrodatný, pokud jej tvoří jen jedna skupina hodnot. V případě existence hodnot kladných i záporných jde vždy o vzájemný poměr, přičemž není rozhodující jen „číselný rozdíl“, nýbrž i význam (důležitost) porovnávaných hodnot. To je také důvodem, proč nelze situaci v České republice hodnotit pouze z pohledu ekonomických ukazatelů a kurzovních přepočtů, podle dosaženého členství v mezinárodních organizacích. Je tu „cosi“ víc, co utváří podmínky života lidí, možnost harmonického života, co určuje blízkou i vzdálenější perspektivu jednotlivců i národů. Hmotný dostatek je žádoucí jen jako prostředek, nejako smysl a cíl. Kjeho dosažení vede více cest, ovšem ne každá je čestná a mravná, ne každá je smysluplná. Přijetí té překotné, násilně a nesmyslně (prestižně) rychlé, za každou cenu, tedy i s nerespektováním práva a morálky, je vždy provázeno paradoxemanulace hodnot: najedná straně hodnoty vznikají, na straně druhé však určitý a nezanedbatelný podíl těchto hodnot mizí nedůsledností, ctižádostivostí spojenou s nezkušeností, ignorací světově ověřených poznatků, vytvořeným prostorem pro podvod, korupci, zlodějnu a násilí. Důsledky anulace hodnot, tedy značné národní škody, ne vždy vyčíslitelné v korunách, nám nejsou předkládány ve formě přímých statistických údajů, lze je však z mnohého zcela bezpečně odvodit. Při poslední návštěvě ČR jsem neodolal a pro vzácné chvíle volna jsem si koupil ke čtení i poněkud „lehčí“ titul: Doktore, vražda, jedeme! Autorem je pplk. Vomáčka, lékař, jehož nezáviděníhodným úkolem po desítky let bylo ohledávání zemřelých osob za mimořádných a neobvyklých okolností. Kníhaje psána formou občasných a chronologicky řazených záznamů o jednotlivých kriminálních případech až do r. 1994. Popis případů není příliš povzbudivým čtením, i forma je trochu stereotypní. V závěru knihy je však autorova úvaha - a také zajímavá statistika, kterou považuji za velmi poučnou. Statistika uvádí počty vražd jen v Praze v následujícím sledu: r. 1988 - 13 vražd, r. 1989 - 20 vražd, r. 1990 - 45, r. 1991 - 39, r. 1992 - 46, r. 1993 - 59 a rok 1994 58 vražd. Dr. Vomáčka se značnou starostlivostí a znepokojením konstatuje, že do roku 1989 vyjížděl k případu vraždy jednou za měsíc, zatímco v posledních létech to bylo v průměru jednou za týden - a počet se nadále zvyšuje. Přibývá i případů, kdy vraždí děti - dokonce i své rodiče, přibývají i vícenásobné vraždy. Bezesporu se na této neradostné statistice podílí i mnoho cizinců, zvláště „z východního světa“. Problém pobytu cizinců na území ČR ale objasňuje zpráva českého rozhlasu. K udělení souhlasu k pobytu na území republiky musí žadatel předložit platný cestovní doklad a výpis z trestního rejstříku o tom, že dosud nebyl trestán. Většina cizinců z Východu je v ČR poprvé a jejich krátký pobyt na úženu ČR proto vykazuje rejstřík čistý. Chytrý úřad však vymyslel na nepoctivé „past“: cizinec musí místopřísežně prohlásit, že v zemi dřívějšího pobytu, tedy nejčastěji ve své vlasti, nebyl dosud trestán, nepravdivost informace bude mít za následek okamžité vyhoštění z ČR! Vloudila se chybička, ve většině východních zemí neexistuje úřední evidence trestů, takže zcela chybí jakákoliv možnost ověření. Každý žadatel bez váhání podepíše prohlášení o své bezúhonnosti - a povolení k pobytu dostane, i když se jedná o vícekrát trestaného podvodníka či dokonce vraha. Pokud si poté cizinec jen otevře prodejní Stánek u silnice v blízkosti hraničního přechodu (povolení získá lehce, jsme v zemi s příkladným tržním hospodářstvím!), nemusí být jeho pobyt zvlášť problematický, ovšem pokud neprodává převážně pašované zboží. Závažnější je to v případech, kdy úspěšný žadatel o pobyt ihned zahájí činnost na úrovni mafiánského podnikání s drogami, radioaktivními látkami, obchoduje se ženami i dětmi, opatřuje padělané doklady a peníze apod. Při těchto „podnikatelských aktivitách“ má však takový problematický cizinec vždy mnohé a úzké vazby na mafii domácí, která se už stala, bohužel, nikoliv jen neodmyslitelnou součástí našeho ne vždy uvážlivě vytvářeného tržního systému, nýbrž jeho značnou a zvětšující se částí. Logickým důsledkem jsou střety zájmů (i tady, nejen v aktivitách pánů poslanců), mafiánské metody však zahrnují také vraždy mezi běžné zúčtovací metody. Zdánlivě uzavřený kruh problému má však svůj začátek, tedy důsledky mají své příčiny, za které by měl někdo zodpovídat. To by však plná zodpovědnost za všechny činy musela nekompromisně příslušet i nadobčanům v kategorii „A“. To ovšem není v našich krajích Žádoucí, ani zvykem. My jsme si totiž vybudovali „svoji demokracii“. Nejsou to jen kriminální činy, které zvýrazňuj! naše anulované hodnoty. Do této kategorie ztrát patří např. i silně upadající znalost dějin vlastního národa. Ve víru tržního a hospodářského dění (zázraku!) sejaksi nehodí přikládat velký význam tomu, že téměř třetina vysokoškolsky vzdělaných lidí není schopna určit nejen dobu vlády Karla IV., nýbrž ani přibližně století, kdy vládl. Stejně tak nejsou tito vysokoškoláci schopni vyjmenovat všechny presidenty našeho samostatného státu a určit dobu, kdy stáli v čele státu, o protektorátním presidentovi dr. Emilu Háchovi „něco“ slyšelo pouze 8% vzdělanců (starší ročníky). Za alespoň průměrné znalosti dějin vlastního národa ovšem téměř žádný zaměstnavatel neposkytuje příplatky, nelze s nimi obchodovat, nelze je zpeněžit. Upadá i úcta k vlastnímu jazyku, mateřštině, ledabylost při výběru slov a tím i věcná nepřesnost vyjadřování je často zarážející. Nejen v denním tisku, kde lze určité nedostatky vysvětlit i omluvit spěchem, nýbrž i v knihách, při jejichž vzniku má autor možnost i povinnost korektur. A ještě k poměru hodnot z jiného zdroje. K problematice zdravotních pojišťoven (další produkt neuvážlivě vytvářeného tržního systému) říká dr. Runt: „Nadále dostává nemocnice od pojišťovny například 800 korun za operaci páteře (anebo nic v případě, že pojišťovna není schopna zaplatit). A i nadále musí chirurg dvě až tři hodiny operovat, aby si mohl koupit jednu hodinu práce zedníka u oficiální firmy.“ Ani naše systémy, tedy ani tržní mechanismy, nejsou žádná béčka. Už je vám to alespoň trochu jasné? Mně stále ne. Bude to tím, že jsem jen béčko. 29. listopadu 1995 Q POLYGON 8/1995 13 [pageend15]Mezi čtyřikrát osvobozenými stále nejasno JÁRA MEČŮ K demokratickým sloupům české žurnalistiky patřil jeden z nejlepších mistrů pera a jiskřivých myšlenek v tehdejším dramatickém zlomu času - Ferdinand Peroutka. Patří k těmto oporám svobodného demokratického novi- nářství i dnes. Velikáni neumírají. Redaktor pražských >Lidovek< Bohumil Pečínka v nedávném článku uvedl z Pe- routkových myšlenek následující aktu- álku: „První věc, které je národu třeba, je duchovní pořádek a uznání, že zlo je zlem. Neodhalené, neobjasněné, omlouvané zlo je schopno plodit další zla. Ještě více než o potrestání viníků jde o to, aby národ měl jasné představy o tom, co je hanebné... je to boj o duši národa.“ Gottwaldův pobočník kráčí k piedestálu Než se dostanu k bývalým obráncům, šiřitelům a udržovatelům Zla, jaké měl na mysli Ferdinand Peroutka, a než si dovolím pojmenovat dnes tak diskutabilní zásluhy armádního generála a bývalého prezidenta republiky Ludvíka Svobody, rád bych předeslal několik slov. V tomto století příliš mnoho vojáků, aniž by o tom vědělo, bojovalo za cizí zájmy. Pozůstalí oplakávali padlé, propaganda totalitarismu je s militarismem stavěly na piedestál a diktátoři živé i mrtvé vojáky ověšovali medajlemi za „zásluhu“. Ve skutečnosti byli pro ně tito vojáci pouhým kanonenfutrem, bez něhož žádný diktátor nemůže točit globusem a vítězně počítat územní zisky. Takovým údobím vojenské služby diktátorům prošli ve dvacátém století vojáci německého nacismu, italského fašismu a českého komunismu. Po porážce a demobilizaci těchto armád zůstaly odzbrojeným vojákům vzpomínky a různá sdružení válečných veteránů. Dodnes o nich slyšíme v Německu, v Itálii i v České republice. Ve všech třech zmíněných zemích se scházejí ve vší důstojnosti a se všemi metály, které dostali za statečnost od vladařů totality. Na jejich vyznamenání nelze sahat a před jejich statečností, byť v bitvách dávno minulých, se sluší smeknout. Jedno je však třeba říci zcela otevřeně: jejich odvahy, jejich obětavosti a vojenských strastí bylo zneužito ve prospěch tyranů. Bylo-li řečeno, že mnozí sloužili zlu z nevědomosti, je nutné dodat, že jiní tak činili vědomě a jen v zájmu osobní kariéry. U nás, jak víme, jsou vzpomínky válečných veteránů stejně jako vojáků sloužících jen v „mírových“ dobách studené války více než protichůdné. Vzpomínky vojáků bojujících pod prapory rudého expansionalismu a totalitarismu jsou zcela jiné, než vzpomínky těch, nad jejichž hlavami vlály prapory svobody! Jejich osudy známe. Ti, co bojovali ve službách totality, byli na výsluní. Přišli z východní fronty a po komunistickém protičes- koslovenském puči měli dveře ke kariéře otevřené. Pro ty druhé, tzv. „zápaďáky“, byly pro změnu koncentrační tábory made in Čzechoslovakia nebo české komunistické šibenice. (Velká část našich kariéristů se ledasčemu od nacistů přiučila a v zájmu kariéry se neštítila ničeho.) Dlužno říci, že bojovníci z Východu, tzv. svobodovci, se svých kamarádů ve zbrani ze západní fronty a ve vlasti pronásledovaných, nezastali. Po šestiletém údobí sametového třídního smíru jsou tyto věci zajisté dostatečně známé. To, co nebylo - k naší veliké škodě - vůbec pojmenováno, plně odhaleno a objasněno, je Zlo, na které v poválečném roku upozorňoval Ferdinand Peroutka. Nejsme schopni rozeznat ani bývalé nositele a šiřitele onoho zla a sám Bendův úřad na vyšetřování komunistických zločinů se stává směšnou a zcela zbytečnou institucí. Proč se pídit po zločinech komunismu, když nemáme jasno ani v tom, v čem byl prosovětský systém zločinný? (Hlavně, že máme jasno o zločinech nacismu a zradě sudetských Němců, spáchaných před více jak půl stoletím!) Je neuvěřitelné, s jakou spokojenou lehkostí ignorujeme i ta nej základnější fakta o režimu pohřbeném před šesti lety. Například fakt, že čeští marxisté-leninisté si dovolili u člověka potírat i právo na vlastní myšlení, právo na svobodu vyjádřeného slova a že tak činili masově na veškerém obyvatelstvu. Je otřesné, když k této genocidě ducha se ještě i dnes beze studu, ba často s neuvěřitelným cynismem, hlásí statisíce lidí! Systém zločinný od základu a do morku kostí, jehož budovatelé se rozplynuli v polistopadové demokracii, má v České republice nadále své skalní obhájce. Zlo zůstalo neobjasněné a v důsledku toho se z mnoha jeho obránců, nositelů a šiřitelů staly dokonce populární osobnosti nového demokratického řádu, nebo osvícení bojovníci za občanská práva bývalých Čechoslováků ! Jako příklad lze uvést politický cirkus spojený s dohadováním o zásluhách proso- větského a zřetelně prokomunistického armádního generála Ludvíka Svobody. Trapas, jemuž předcházelo mnoho jiných trapasů vskutku kocourkovských. Dohadovat se o „zásluhách“ lidí, kteří se v osudových dnech a hodinách roku 1948 prokazatelně postavili po bok prosovět- ských pučistů, je výsměchem všem, kdož za demokracii a svobodu nasazovali životy. O „zásluhách“ gen. L. Svobody by se dalo popsat mnoho stránek. Pro Moskvu se stal spolehlivým už za války. Stalin a Gottwald se pak na Svobodu mohli plně spolehnout při únorovém puči a také Brežněvovi v roce 1968 se tento prosovětský lokaj ve všem podřizoval. Bývalý národně socialistický poslanec Ota Hora ve své knize „Svědectví o puči“, vydané v exilu (1978) o Svobodovi píše: „... 23. února byl přijat gen. L. Svoboda prezidentem republiky a dal mu slib, že provede rozkazy prezidentovy, kdyby se komunisté pokusili o násilný převrat.“ Gen. Svoboda v tentýž den své slovo nedodržel a prezidenta dvakrát zradil. Po prvé na oslavě 30. výročí vzniku Rudé armády, kde byl přečten jeho rozkaz, v němž nebyla ani zmínka o prezidentu republiky dr. Benešovi, poté na Vysoké škole válečné, kde se konalo slavnostní shromáždění velitelů sborů čs. armády. Týž den večer věrolomný gen. Svoboda zradil prezidenta Beneše znovu svým projevem na schůzi Ústředního akčního výboru, kde jménem armády mj. prohlásil, že ’armáda bude vždy stát na straně lidu..., že je nutno odstranit každého, kdo vnáší rozkol a nechce kooperovat s druhými*. Jména prezidentova v tomto prohlášení nebylo vzpomenuto. Odsuzujeme-li Gottwalda, pak nehledejme zásluhy u tehdejšího armádního generála, který mu v čase puče stál pevně po boku. Zrada i vlastizrada mají jen jeden význam. „Jít s lidem“ znamenalo v překladu jít s prosovětskýnú pučisty a - jak další vývoj ukázal - proti lidu a proti republice. Jít s oklamanou, podvedenou masou do let strachu a bídy! V MF DNES jsme si mohli přečíst následující debilitky: „Svoboda rozporuplnou osobností... jeho poválečná kariéra v lecčems připomíná osud Charlese de Gaulla, který po začátku okupace své země rovněž odešel do zahraničí, vytvořil vojenskou jednotku, podílel se významně na osvobození země a vstoupil do vysoké politiky.“ Byl prý „oddaným stoupencem presidenta Beneše“, ale hned kousek dál se dočteme, ,jak osudové bylo jeho spojení s komunisty“. Historici se prý „dodnes přou, zda se Svoboda stal za války tajným členem KSČ, nebo ne. Na plénu politbyra strany v roce 1969 se sice Svoboda k tajnému členství přiznal, ale historik Karel Richter, který se Svobodou spolupracoval na jeho pamětech, tvrdí, že to není pravda“. Kocourkovští historici si zřejmě myslí, že píší pro kocourkovské čtenáře. Obávám se, že mají pravdu. Čtenář neustále osvobozovaný (od roku 1945 čtyřikrát) už věří všemu! Posttotalitní učitelé demokracie Máme politiky s tendencí přistupovat k Evropské unii jako rádci, poučovatelé, ka- ratelé nebo kritici. Mají už celých šest let „demokratické“ praxe, a tak zřejmě pociťují oprávněnost školit demokracie s praxí staletou. Pokud by šlo jen o politické záhumen- 14 POLYGON 8/1995 [pageend16]káře, byli by inspirací pro kabaretníky. Horší je, když tito vysoce postavení ze sebe ty politické záhumenkáře a příštipkáře dělají. Euroskepticismus, který ze svých výšek rozprašují, nahrává a posiluje myšlení proti- evropské, jež nám ve svých plátcích servírují komunisté se svými různě zabarvenými přicmrdy. 17. října na Pražském hradě na Konferenci o přeshraniční spolupráci místopředseda vlády a předseda ODA Jan Kalvoda k tomuto tématu mj. uvedl: „Naše kritika úzké evropské integrace však šance na členství v EU snižuje. Když budeme halasně vystupovat proti jednotné měně, ideji federalizované Evropy a dalšímu integračnímu úsilí, ztratíme tím podporu té části západoevropských politiků, kteří tyto myšlenky prosazují. Tito politikové přece nebudou chtít oslabovat svou vlastní roli a posilovat pozice oponentů tím, že se jejich řady rozmnoží o Českou republiku.“ Takové přímé srozumitelné řeči se naší veřejnosti dostává jako šafránu. Připomíná- li Jan Kalvoda, že „mentalita západního světa, která je motorem integrace civilizovaných zemí, naráží a zjevně ještě dlouho bude narážet na mentalitu Východu, která bolestně prožívá konfrontaci s prosperujícími demokraciemi“, pak také nám sundává růžové brýle mámení. Brýle ukazující nám naši jedinečnost, naše údajné fantastické úspěchy, spojené s nadšalamounskou moudrostí, před kterou musí svět i naši sousedé padat na zadek! ’My vám ukážeme, jak se dělá demokracie*, volá takový majitel růžových brýlí. V blouznivém zápalu pak chce reformovat OSN i Evropskou unii. V domnění, že se ocitnul na pupku světa, chce být učitelem všech národů. Doporučuje, jak by se mělo reformovat NATO, kolik vstřícných kroků má udělat Bonn k udobření a přátelskému porozumění směrem ku Praze a dlouze vysvětluje, že tlustá čára za zločiny komunistické minulosti není tlustou čárou pro sudetské Němce. Řeční o cestě do Evropy, ale dává na vědomí, že odpuštěno bylo jen těm, co dvaačtyřicet let hajlovali diktatuře bolševiků. Zásluhou růžového vidění jsou ještě čerstvé zrady a zločiny minulosti anulovány, zatímco víc jak půl století staré činy pronacistů jsou neustále pranýřovány a nemilosrdně tepány. Takhle se na cestě do Evropy nedostaneme ani k prvnímu milníku. Vyhnání je nazýváno odsunem a kolektivní trest právním aktem. Za pádné argumenty se jako posvátné relikvie vytahují a oprašují Benešovy dekrety. Ani premiér, jak vysvítá z jeho namyšleného řečnění, si žádné faux pas nepřipouští. Třeba dodat, že posedlost sebeopěvování, tak často viděná za sklíčky růžových brýlí u některých našich politiků, je horečkou přechodnou, jež pochází z nechvályhodné minulosti. Za totality nebylo politika, který by nechválil „nejlepší společenské zřízení na světě“, který by nepoučoval a nepředkládal podmínky těm, kteří onen „nejlepší společenský systém“ neměli. Domněnky, že si mladičká, vnitropoliticky nedozralá a stále ještě se formující Česká republika může klást podmínky a může prosazovat uvolnění evropské integrace do pouhé zóny volného obchodu, jsou dětinskostí, kterou druhá strana, profesionálně o hodně starší diplomacie, zatím zdvořile přehlíží. Její náklonnost však už dnes, a to zcela zřetelně, směřuje k Polsku, jehož zahraniční politika vychází z evropské reality a není zatížena předpotopní záští ani zpráchnivělými presi- dentskými dekrety, patřícími do zcela jiných časů. Náš vztah k tak zvaným Sudeťá- kům například těsně souvisí s našimi vztahy k Evropské unii i k Atlantickému paktu. Kutálíme před sebou zbytečné balvany a ještě jsme na to hrdí. Jsme hrdí, že umíme kritizovat jiné a nevidět vlastní problémy a nedostatky. V čase, kdy německý kancléř podporuje evropskou integraci jako nikdo jiný, kdy Spolková republika Německo je velmi stabilní demokracií bez imperiálních ambicí, my, totality zbavení zcela nedávno, k ní znovu a znovu vyslovujeme nedůvěru. (Nemělo by to být obráceně?) Neměli by se oni obávat nás, bývalého a úlisné věrného spojence sovětů? Při pohledu z druhé strany musí být náš euroskepticismus a stále vyslovovaná nedůvěra hlavně k Německu jistě téměř komickou podívanou. O to víc potřebujeme otevřených slov do našich řad o našem dnešku. Slov, jaká zařadil do svého projevu místopředseda vlády ČR Jan Kalvoda. Politika „růžových brýlí“, tolik podobných brýlím našeho premiéra, může vést do slepé uličky. Jan Kalvoda české euroskepti- ky varuje slovy: „Nechť si vyznavači tohoto názoru uvědomí nebezpečí, které by vyvstalo v případě zastavení integrace či renacio- nalizace Evropy. Hovořím o riziku, které by se mohlo dotknout právě a především České republiky.“ Ne každý je stoupencem Jana Kalvody. Ale je-li řečníkem bez růžových brýlí, pak zasluhuje co nejširšího potlesku. Stojíme na rozhraní věků. K prahu třetího tisíciletí nám schází pouhých pět let. Na počátku století jsme z jednoho velkého svazku evropských národů utíkali do „samostatnosti“, ukončené druhou celoevropskou a celosvětovou nejkrvavější válkou lidských dějin. Dnes, na konci onoho století, po „přejití vichřic hněvu“, se vracíme k novému, zcela jinému mohutnému svazku evropských národů, poučených minulostí, jejichž idea je v rovnosti, demokracii a svobodě. Tyto národy bez našeho přispění už dávno dokázaly přetvořit ozbrojené hranice nacionálních vášní na hranice evropského bratrství a nejužší hospodářské, kulturní a politické spolupráce. Cožpak to čeští euroskeptici nevidí? Nejsou ty jejich růžové brýle ve skutečnosti rudé? Nebude na škodu, když se k západním Evropanům budeme vracet s úctou a s kloboukem v ruce. Ten návrat bude znamenat, že už nikdy nebudeme sami. Naší vlastí bude Evropa. Teprve potom můžeme, a vlastně budeme mít povinnost, spolupodílet se na formulaci její budoucí podoby! Česká republika, 28. listopadu 1995 Q Konfederace politických vězňů ČR, pobočka č. 55, Semily-Turnov obrací se s prosbou na všechny krajany žijící kdekoliv na světě, aby učinili vše, co je v jejich silách, a to ve věci ÚPLNÉ REHABILITACE BRATŘÍ MAŠÍNŮ a jejich spravedlivého boje s komunistickou totalitní mocí. Na zasedání RADY KPV ČR dne 13. září 1995 byli bratří Mašinové navrženi na vyznamenání a oběma bylo nabídnuto čestné členství v Konfederaci politických vězňů ČR. Tímto způsobem chce KPV ČR projevit úctu těmto hrdinům třetího odboje. Jsme si vědomi, že k tomuto kroku mělo dojít již před mnoha lety. Nyní se však stává jejich případ opět veřejnou záležitostí, a to díky snahám jak skrytých, tak i zjevných komunistů, kriminalizovat celou záležitost ve stejném duchu, jak tomu bylo v čase minulém, tj. v době zločinného komunistického režimu. Obracejte se proto s protesty, peticemi i žádostmi na naše zastupitelské orgány, na členy vlády, parlamentu i na prezidenta, stejně tak i na vlády a parlamenty zemí, v nichž žijete. Věříme, že toto naše společné vystoupení bude demonstrovat touhu po spravedlnosti, kterou všichni pociťujeme, stejně jako oprávněnost boje proti jakékoliv totalitě, ať již hnědé, nebo rudé. Za pobočku KPV ČR č. 55: Sergěj Solovjev, předseda V Turnově, dne 15. září 1995 POLYGON 8/1995 1 5 [pageend17]MILAN HULÍK Sorry, pane Peroutko! F. Peroutka: „První věc, které je národu třeba, je duchovní pořádek a uznání, že zlo je zlem... Jde o to, aby národ měl jasné představy o tom, co je hanebné. Je to boj o duši národa.“ Jednou z největších vlastností duchovních velikánů je schopnost pojmenovat věci pravými jmény tak, aby to, co řeknou, bylo platné jednou provždy. Tím se liší od ma- chiavellisticky založených pragmatiků, jejichž pravdy vydrží nanejvýš několik volebních sezón. Slova F. Peroutky, napsaná před 40 lety, zní dnes, jako by je napsal včera. Přesto, že jsme tomuto odkazu naslouchali, ostatně na vlnách Svobodné Evropy zněla takováto slova denně, pak ti, v jejichž rukou byla faktická možnost obnovit duchovní pořádek, tak neuskutečnili. Zůstává tedy otázkou, zda český národ (je-li homogenním jevem) po dalších 6 letech deziluzí, zapříčiněných nejen nepotrestáním zla, ale dokonce i jeho triumfem a následnou glorifikací, má vůbec aspoň představu, že boj o jeho duši je téměř ztracen. Pokusíme-li se analyzovat, proč se tak stalo a proč všechny dosavadní snahy o vyrovnání se s minulostí skončily neúspěchem a jeho zastánci v rolích Don Quichotů nebo jako směšní fundamentalisté, jimž vysmívat se patří k dobrému tónu některých již opět oficiálních žurnalistů, pak se musíme především zabývat způsobem, jakým došlo k vystřídání komunistických režimů režimy demokratickými. Perestrojka a lovec komunistů Když studená válka komunismus neporazila a sovětské tanky v srpnu 1968 přesvědčily i komunistické idealisty, že komunismus nelze reformovat zevnitř - zbyla jediná naděje, totiž že se komunismus zhroutí hospodářsky. Dosavadní šedesátiletá existence SSSR a komunistický obyčej ponechat strádající obyvatelstvo svému osudu, však tuto naději činilo minimální. Avšak sedmdesátá léta přes svou beznaděj nebyla léty padesátými. Ukázalo se, že celosvětový vývoj, vývoj techniky a elektroniky, sdělovací zvláště, vzájemná informovanost, síla TV médií a příchod videa, nutné kontakty hospodářské a politické, vedou, byť s nevůlí komunistických vůdců, ale přece jen ke sbližování, nikoliv systémů, ale národů a jejich občanů. Zdi komunistického Jericha se počaly drolit, tou zvukovou troubou, která to způsobila, bylo také explozivní šíření informací. Ukázal to např. osud těch pár odpůrců režimu v ČSSR. Přesto, že jich bylo mnohem méně než v padesátých letech a byli proto lehce zlikvidovatelní, komunistické režimy již nebyly schopny používat proti opozici takové brutální násilí, jako v padesátých letech. Jejich osud západní svět povětšinou znal a tato informovanost již nedovolila jejich likvidaci fyzickou nebo pacifikaci desetiletými tresty odnětí svobody. Komunistický režim se musel poněkud liberalizovat, i když ani ne tak v důsledku svého vnitřního boje, jako spíše z důvodu změny svých obranných mimikrů, jimiž se snažil čelit zmenšení světa v důsledku informační exploze. Jeho podstata zůstala ale stejně nelidská, jeho neschopnost ekonomická se však stala největší zbraní jeho odpůrců. V osmdesátých letech se začalo ukazovat, že sovětské vedení ve svých představitelích stárne ještě rychleji než sovětské hospodářství a komunistické technologie. SSSR sice stále „vítězně" pronikal do vesmíru, ale při veškerém propagandistickém halasu bylo jasné, že je už jenom číslem dvě. Sovětská ekonomie byla u konce s dechem. Stále však fungovalo jeho „mírové charisma“ a díky statisícům užitečných idiotů na Západě také popularita socialismu a později i perestrojkového receptu na obrodu socialismu. SSSR a jeho vedení také této své poslední zbraně účinně využívaly. Nebylo mezinárodní konference, aby se SSSR nepovažoval za morálního vítěze a přes skutečnost, že jeho představitelé klidně podepisovali všechno, co notoricky nedodržovali, mírové hnutí na Západě nepřestávalo hrát úlohu mouřenína. A protože komunismu mělo hrou historie odzvonit v osmdesátých létech, bylo mimořádně významné, že presidentem USA se stal „commie hunter“ - ostře pravicový republikán, kalifornský guvernér Ronald Reagan, komunistickými pisálky také označovaný jako hollywoodský kašpar. Nikdo jiný z amerických politiků nebyl vhodnější, aby zatáhl oponu nad demiérou komunismu. Nejen komunistický, ale i část západního liberálního tisku se mu posmívala, když označil SSSR za říši zla (přesto, že kniha „Souostroví Gulag“ ležela dávno na regálech západních knihoven). Nebezpečný maniak, psychopat a válečný štváč, to byla označení pro toho, kdo vstoupil do dějin jako jeden z největších amerických presidentů. Dokonce i přední osobnosti našeho disentu označili jeho pravicovost za přehnanou. Ronald Reagan však dostal protihráče. Je pouze zdánlivým dějinným paradoxem, že na správných místech se ve správném čase ocitají právě ti lidé, jejichž politický rozměr je předurčuje k sehrání klíčové dějinné role. Serie kremelských úmrtí a návštěva korunního prince sovětského generálního tajem- nictví v Anglii v roce 1984 ukázaly, že přinejmenším končí jedna éra komunismu. Pamětníci Chruščovovy éry vědí, že úsměvy na západní stranu a propouštění politických vězňů nestačí - to už SSSR a komunismus zažil -, vždyť komunismus za tak dlouhou dobu své existence dokázal své propagační triky opakovat. Ani perestrojka nemohla přesvědčit - i to bylo z arsenálu komunistické propagandy již použito, vždyť všechny ty „soubory opatření“ a „nové ekonomické nástroje“ komunismus pravidelně používal, aby se pokusil oživit upadající hospodářství. Kdo musí z kola ven? Ale glasnost, slovo, které nešlo přeložit a vyložit jinak než jako svobodu slova, byla argumentem, který vyděsil nejen komunistické vedení v ČSSR, ale i západní sympatizanty a věrozvěsty mírové role SSSR. Není to něco proti něčemu - přinejmenším proti socialismu a nevyužijí toho jeho nepřátelé? Vždyť budou moci mluvit i proti tomuto „nejposvátnějšímu učení“ na světě - budou jej moci špinit a pomlouvat. A vydrží to socialismus vůbec? Jestliže návštěva M. Gorbačova v roce 1987 byla pro českou veřejnost zklamáním, vždyť GORBI neodvolal srpnovou okupaci, tak vedení StB dostalo jasnou a nedvojsmyslnou informaci. Dal ji na podzim tohoto roku Gorbačovův poradce a člen jeho perestrojkového managementu soudruh Jakovlev. Šokovaným novinářům z RP a vedení StB sdělil, že perestrojka není „jako“, ale doopravdy. A kdo to nepochopí, musí z kola ven. A vedení StB pochopilo a začalo konšpiroval. Pro svoji záchranu a pro udržení systému, který by se za socialistický mohl aspoň považovat, když už ne jmenovat. Odtud se začaly vinout nitky, které skončily u Drahomíry Dražské a studentů na Národní třídě. Co pochopilo vedení StB, nepochopilo vedení KSČ - sovětskými tanky instalovaní komunističtí brontosauři se totiž nemohli vyrovnat s tím, že po desetiletí řitní družby s velkým bratrem je tento bratr může kopnout tam, kam se celá léta plazili... Doba, kdy se sovětský tisk stal stejně podezřelým jako imperialistické časopisy a kdy v projevech čs. „státníků“ zaznívala varování, že ne všechno ze SSSR můžeme napodobovat, patřily k nejkrásnějším letům v totalitě. Opět se potvrdila pravdivost přísloví „kdo s čím zachází, s tím také schází“. A bylo příjemné pozorovat, jak KSČ dojíždí na svoji servilitu a patolízalství. Nejasno až polojasno Jinak panovalo nejasno, které se teprve po listopadu 1989 změnilo v „polojasno“. Reformní komunismus se připravoval k návratu a spolek znovu ožívajících nepoučitel16 POLYGON 8/1995 [pageend18]ných komunistických idealistů OBRODA signalizoval, co nás zase čeká. Ale kdo by nevyměnil Husákovu a Jakešovu normalizaci za Dubčekův socialismus s lidskou tváří? Čekat na známou změnu bylo příjemné. Jako na prázdniny, které se také vracejí. Kdyby - promiňme dějinám toto slovo, nám tehdy Gorbi slíbil opravdovou demokratickou pluralitu s Listinou lidských práv a k tomu ještě tržní ekonomiku výměnou za nepotrestání komunistické nomenklatury a její ponechání v klidu, pak bychom to brali jistě všemi deseti. Vždyť by to byl sen, kterému bychom ani přes potlesk Západu Gorbimu nebyli schopni uvěřit. A kdyby tato nabídka přišla v létech tuhé normalizace, tak bychom ji odmítli - byla by to jasná provokace. Proč o tom mluvíme? Protože neustále sílí přesvědčení, že nás v listopadu zase prodali, že celá „sametová“ byla podvod a že „oni“ se zase s „nimi“ dohodli. Proto - nová Jalta! Tam nás přece v únoru 1945 prodal Západ Stalinovi! S malým národem si jednoduše každá velmoc dělá co chce - byla naše zkušenost z Mnichova. Konec Samostatnosti Československa Bylo tomu však jinak. V Jaltě nebyla uzavřena tajná smlouva o obětování ČSR. Dohodly se „jen“ hranice, kam při svém postupu dojde Rudá armáda a armády Spojenců. Nic více, nic méně. Západní státníci nedělili Evropu - uzavřeli jen „prozatímní gentlemans agreement“ s hodným a žoviálním strýčkem Joe, který „chtěl přece SSSR liberalizovat a přivést jej do Evropy“. A demokratičtí západní státníci věřili, že zásadu „pacta sunt servanda“ dodrží i politický protivník. Takže jim nevyčítejme tajné dělení Evropy, ale jen naivitu, se kterou z největšího masového vraha dějin udělali svého politického, přítele. Je ovšem pravda, že ho tehdy potřebovali. Vždyť v únoru 1945 stálo ještě Japonsko, zejména jeho pozemní armáda, v plné síle. Výčitky však může vznést jen pár prozíravých, větší část českého národa fandila slovanskému Rusku, Rudé armádě osvoboditelce a velikému Stalinovi ještě více, než president Roosevelt věřil politickému gentlemantství. V roce 1946 také tato velká část národa své sympatie proměnila ve voličskou hřivnu. Ve volbách přesvědčivě zvítězila sovětská expozitura v ČSR - KSČ. Že písmena KSČ vlastně znamenají Konec Samostatnosti Československa, pomýlení voliči a levicově orientovaní čeští intelektuálové netušili - vždyť být protisovět- ský znamenalo být i reakční. Nikoliv adieu, ale na shledanou později A analogie sametového listopadu a únorové Jalty? I ta existuje! Nevěřím, že Václav Havel podepsal nebo že za jeho zády byla podepsána tajná ujednání o setrvávajícím vlivu komunistů v této zemi. Věřím něčemu pochopitelnějšímu. Že totiž V. Havel a jiní, zejména bývalí komunisté ve vedení OF, se chovali k politickému protivníkovi slušně, a ten slíbil, že také slušně a bez použití násilí odejde. (Protože mu nic jiného nezbývalo.) Ostatně záznam jednání u kulatého stolu to dokazuje. Zájem komunistů o konzervaci ministerstva vnitra a armády to prokazuje také. Historici budou muset jednou posoudit, nakolik slušnost dominovala nad hloupostí či zda to bylo naopak. Přesvědčení komunisté nepadli v boji za záchranu socialismu, jak nám léta slibovali - jejich bojůvky LM si ani nevystřelily - komunismus se jen slušně odporoučel. Neřekl sbohem ani nashledanou, spíše „see you later“. Vždyť mu zůstal Marián Čalfa, komunistický nomen- klaturník, který na nejvyšší příčky své kariéry vystoupal právě po listopadu 1989. A vyrovnání se s minulostí? S touto otázkou se musíme nyní vyrovnat sami, když víme, v jakých politických stranách se dnes angažují tehdejší státní žalobci, kteří měli potrestat pachatele komunistických zločinů, JUDři Gašparovič, Rychetský, Brunner a Kříženecký. A také víme, za kterou stranu hřímá na táborových shromážděních polistopadový a počervnový (volby 1990) neo- demokratický ministr národní obrany M. Vacek. A dějiny? Ty se rády opakují, snad aby nám dokázaly, jak nepoučitelní jsou někteří politici. Které že to strany byl tajným členem generál Ludvík Svoboda ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 v únoru 1948? A které rozvědce sloužil první poválečný ministerský předseda a „přesvědčený“ sociální demokrat Z. Fierlinger? Naše minulé národní tragedie byly ale přece jen k něčemu dobré, zanechaly nám bohatý studijní materiál, zejména o „slavných“ kapitulacích v létech 1938, 1948 a 1968. Obávám se však, že některým politikům tento slabikář nestačí. Nelze si totiž stále plést písmena, Západ demokratickým zůstane a Východ se jím hned tak nestane! Továrny se vracet nebudou Za způsob, jak Gorbačov elegantně rozpouštěl komunistické režimy ve východní Evropě, se mu slušelo poděkovat. Vždyťponechání představitelů těchto režimů bez pomoci SSSR byla pro nás sladká pomsta. A jestliže Gorbačov slíbil nebo to dal najevo, že se komunismus z východní Evropy stáhne, pak nebylo jednoduché mu zase neslíbit, že komunisty bez komunismu nečeká Bartolomějská noc. Svědectví o tom přinášejí Gorbačovovy paměti. Na straně 887 německého vydání „Erinnerungen“ (Siedler Verlag 1995) líčí Gorbačov své první setkání s Václavem Havlem v únoru 1990 v Moskvě. „Havel mě podrobně informoval o svých politických plánech, mezi jiným i o tom, že by bylo falešné si představovat, že by se v Československu měl vrátit kapitalismus nebo mělo štvát proti komunistům. Nic takového, vrátíme se k normálnímu demokratickému pluralismu, nemáme v úmyslu vracet továrny bývalým majitelům, budeme mít všechny formy vlastnictví, smíšené hospodářství a normální trh. “ V tomto případě, odpovídá Gorbačov, naše představy souhlasí. Slušnost doplatila na neslušnost Proto komunismus od kulatých stolů neodcházel jen tak, bylo by to i nelogické, vždyť se vzdával moci, sice proto, že musel, ale také v plné síle a s nedotčenými represivními sbory a bojechtivými generály. Jen jedno mu chybělo - pomoc SSSR. Prokázal tím sice svoji zbabělost, ale i smysl pro plánovaný strategický ústup. A je docela možné, že byl promyšlen nejen ústup, ale i transformace moci. A to bez vědomí protistrany - vedení OF, proč by komunisté měli myslet jinak než Stalin v Jaltě? Vždyť per- fidnost - či dialektika, jak ji oni nazývali - jim byla vždy vlastní. Proměnili šanci poskytnutého slušného odchodu k přeměně tohoto odchodu v ekonomický návrat. To je přece komunistickému myšlení vlastní, vždyť heslo „účel světí prostředky“ vyznávali od počátku své existence, tak jako klajn, lež, přetvářku, podvod a konspiraci. Slavný Leninův výrok o hloupých kapitalistech, dodávajících i provaz na vlastní popravu, došel svého opětného naplnění. Ovšem s tím rozdílem, že kapitalisty se stali komunisté, většinou nikoliv řadoví, ale nomenklaturní. I to je vysvětlení, jak se to mohlo stát. Myslím, že přijatelnější než tajná konšpiratívni dohoda o podmíněném předání POLYGON 8/1995 17 [pageend19]moci, ať již podepsaná kýmkoliv, prostě slušnost doplatila na komunistickou neslušnost, jako ostatně již tolikrát dříve. Listopad 1989 tedy v našich podmínkách mohl být experimentem. Jak zachovat moc komunistů bez komunismu. A stačilo k tomu málo. Být slušný k momentálně a účelově také „slušným“ a nechat je vyznávat demokracii, aby mohli později této již vícekrá- te vyzkoušené taktiky využít ke zničení demokracie. Komunismus prokázal svoji neživotnost nejen hospodářským úpadkem a všestrannou zaostalostí, ale i neschopností změnit myšlení člověka. Kapitalismus, tržní mechanismy a majetkové životní hodnoty si bleskově osvojili ti, kteří se ještě před několika lety před těmito pojmy křižovali a nechávali za jejich, byť domnělé vyznávání, křižovat jiné. Právě tento komunistický ari- vismus, kořistnictví a nestoudnost, s jakou se vrátil v transformované podobě na scénu, vyvolal onen zoufalý radikální antikomu- nismus, který však nezískal podporu občanů a voličů nepostižených tvrdě komunismem jako generace let padesátých a šedesátých nebo jen v nejobecnější míře. Jestliže nedošlo po převratu k rozhodnému zúčtování s minulostí, zákazu komunistické strany a jejího tisku formou mimořádných aktů, a to v době, která k tomu byla mimořádně příznivá (nejen pro strach prominentních komunistů a těch odpovědných za zločiny minulosti), pak po vytvoření pluralitního politického systému to již nebylo možné. Bylo by to totiž nedemokratické! Strana lhostejných Radikální vypořádání se s minulostí a odmítnutí tlusté čáry za ní bylo možné v prvních dvou létech po převratu provést, již na základě obrovské morální autority V. Havla. Akceptovala by to i ta část veřejnosti, která jinak nepodpořila politicky (tj. jako voliči) později ty strany, které si toto vyrovnání daly do svého programu, jako byl třeba KAN. Proč - je nasnadě. Vždyť v průběhu posledních dvaceti let totalitního režimu vyrostla nová generace, nepostižená již komunismem tak, jako to bylo u generací dřívějších, ale hlavně generace, která si „zadala“ více než jiná. Normalizace, která dusila svobodný a duchovní život a byla intelektuální Biafrou, poskytla ale také příležitost k „plnohodnotnému“ přežití správně orientovaným a přizpůsobeným. A k této orientaci patřila i ona správná dávka loyality, ochoty ke kompromisu a kolaborace. Pojem kolaborace se v této souvislosti dostává ovšem do trochu jiných dimenzí, než tomu bylo např. za nacistické okupace. Normalizační „kolaboranti“ nikoho na smrt neposílali. Oni pouze našli svůj způsob života v systému, o kterém předpokládali, že zde bude přinejmenším do konce jejich životů. A těm, kteří ke svému životu ani duchovní svobodu nepotřebovali, nevadilo, že nevycházejí knihy zakázaných spisovatelů, protože by je nejspíš nečetli, ani kdyby vycházely. Vždyť levné pivo a bůček, fušky a kradený materiál, pracovní nemorálka a zvelebování chat - byly dostatečným stimulem pro heslo „žít a nechat žít“. A disidenti, radio SE, politické procesy a VONS atd. - to bylo jen příjemné dráždidlo, jehož vůně pronikala i pod duchnu, kde se tak krásně organizovaly odbojové sny. A z této pomalu narůstající většiny národa, doplněné o mnohé již zcela pacifikované odbojáře let padesátých při bezvýchodnosti let sedmdesátých, vznikla „strana lhostejných“, kterou sice probudil listopad 1989, ale zůstala jí všestranně propojená solidarita lidí spojených metafyzickou či morální vinou. Tito lidé v lecčems dosud vzpomínají na „zlatou totalitu“ a za své politické vůdce nechtějí mít bývalé disidenty, kterým se smáli, když šli hlavou proti zdi. Chtějí své protějšky, stejné „loyalisty“ a „socialistické legalisty“, jako byli oni sami. Příchod svobody nakonec uvítali s psychologickou zátěží. Tito lidé mají problém vyrovnat se sami se sebou, natož s minulostí. Demokratismus je především soustava mravní Toto psychologické dědictví minulosti zatím vítězí. Známý Clausewitzův výrok, že „politika je pokračování války jinými prostředky“ lze parafrázovat na tvrzení, že nechuť k vyrovnání se s minulostí je pokračování loyality „šedé zóny“ jinými prostředky. Příchylnost občanů k tomuto dědictví se spojila s příchylností některých dnešních politiků k nim. Úkolem politiků je ovšem nejen povinnost občanům sloužit, ale také je kultivovat a být jim etickým příkladem. Měli jsme již takového politika, byl to TGM. „Demokratismus není jen soustava politická, ale také mravní a především mravní." Opačná tvrzení některých dnešních politiků „o morálce jako o módním výstřelku“ obhajují neobhajitelné - ponechání statu quo morálky z doby totality a její metastázu v dnešní quasimorálku, které jsme denně svědky všude. V občanském životě, v hospodářství, v politice a i v parlamentu. Pan premiér V. Klaus dokonce říká, aspoň tak jsem to pochopil, že morálka je taková, jací jsou lidé (což je pravda), ale také to, že ji musíme ponechat vývoji. Každý má šanci na ni působit, tak jako každý má možnost stát se silným a bohatým. Tento společen- sko-sociálně-mravní darwinismus by možná byl namístě po 40 letech netotalitního vývo-’ je - jeho vyznávání dnes je však nebezpečný anachronismus. Co zbude z duše a morálky národa, to nevíme, ten nebezpečný experiment s nimi neděláme my, obáváme se však jeho výsledků. Cítíme však svoji povinnost říci, Sorry, pane Peroutko! 10. listopadu 1995 □□□ Morbidně v duchu pokroku Nedostává se v České republice mrtvol. V boji o nebožtíky uchylují se pohřební ústavy v zájmu své prosperity k metodám málem gangsterským. Strašnické krematorium si proti sabotážím ze strany konkurence najalo ochranku. Starosta Mostu hořekuje, že místní velkokrematorium neplní plán spálu - je málo nebožtíků. Výjimku snad tvoří spalovny ostatků na Ostravsku, kam podloudně převážejí své zemřelé Poláci, v jejichž katolicistní zemi průmyslu žehu pšenka nekvete. Ale i za hranicemi jest fu- nerálně veselo. V holandských krematoriích jsou například v boji o zákazníka o překot zřizovány cremation jewelleries, kremační klenotnictví. Pohřbíte-li tam babičku, na místě vám za 195 guldenů zhotoví dutý náramek, naplněný ještě horkým popelem oplakané a pod sklíčkem zdobený jejím posmrtným polaroidovým portrétem. Pan Fok de Wit, ředitel CVN, přední sítě nizozemských krematorií, odpovídá na námitku, že je to morbidní kšeft: Naopak, je to moderní, mnohem úspornější alternativa neskladných uren! Mohl bych cítit autorské zadostiučinění. Když jsem tohle všechno před dvěma roky ve svém románu Pražské hyeny předvídal, dostalo se mi od jisté části české literární kritiky obvinění z morbidity, dryjáčnictví a cynismu. Zlatý voči, pánové, bude ještě veseleji. Invence majitelů přibývajících pohřebních ústavů se vytříbí a časem dospěje k dokonalosti. Snad se dočkáme i průhledných kremačních pecí pro fajnšmekry, co budou si přát vidět dědečka kroutícího se v plamenech... nechrne toho! Viníkem toho nechutného stavu není oživený raný kapitalismus v Čechách. Spíš neblahý jev moderního světa zvaný detabuiza- ce. Každé desetiletí mizí hlavně v euroame- rickém prostoru nějaké to letité, tisícileté tabu. Úcta ke starším, úcta k rodičům, svátost manželská - a teď i úcta k mrtvým. Mizí tabu, jejichž smyslem bylo udržovat jakous takous míru naší kultivovanosti. Co bude následovat: ztráta úcty k životu? Protagonisté ekologické filosofie tvrdí, že se tak již děje. Upozorňují, že lidská kultura ve své destrukční neúctě k ostatní biosféře dospěje zakrátko k pohrdání sama sebou, ke ztrátě společenského pudu sebezáchovy, v lepším případě k ekologickému bodu obratu coby očekávané spáse civilizace. Inu nevím, jak bude se dařit vnukům. Vím jen, že nemůže se dobře dařit nám současným při vědomí, že poslední akt naší existence odehrává se v režii hyen, pohříchu nejen pražských. PAVEL VERNER 1 8 POLYGON 8/1995 [pageend20]Země česká, domov můj... JINDŘICH STIKAROVSKÝ Je opět prosinec a co nevidět tu budou vánoce, takže už za osm roků dostanu telefon. Mám radost, jak se to pěkně krátí a čas bystře plyne. Když mi ve dvaadevadesátém poštovní zřízenci v Liberci sdělili, že to může vzít i dvanáct let, propadnul jsem chvilkové beznaději. Teď už jsem zase optimistou, neboť osm let je nic, stačí jen vzpomenout strýce Oskara, jenž říkal: „Osm let je prd, pánové, ty vodsedím i vestoje.“ Měl z toho pojem. Byl přece starý kriminálník. Dostal původně desítku, ale pak mu to snížili o dva roky, jelikož byl ve straně. Ano, volil v šestačtyřicátém komunisty, neboť v nich viděl nejenom zítřka lidský rod, ale taky ty dvě krávy, co mu přiklepl pan ministr Ďuriš, český červenobílý. Stračenu a Manču, a ty ho utvrdily v přesvědčení, že jsou to takoví malí ječmínkové, co bohatým berou a chudým dávají. Tedy ti komunisti, ne ty krávy. Co se mu tenkrát dědeček Václav nado- mlouval: „Oskare,“ říkal vždycky, „tys nikdy nebyl moc chytrej, ale snad nějseš doopravdy úplně blbej. Vždyť se podívej, jsou to lumpové, ty krávy jsou kradený, sebrali je starýmu Rosenbaumovi, kterýho vyhnali, a uvidíš, tebe jednou Pán Bůh potrestá za tu všivárnu, a stejně tě strčej i s kravama do kolchozu.“ „Do žádnýho kolchozu! Kdo šíří tyhle propagandy, je nepřítel lidu; to řek samotnej Gottwald, ty flanďáku jeden,“ mával dědečkovi brněnskou Rovností před nosem a pak odešel opít se na Humpolku. Pravdu měl dědeček. Strýc Oskar skončil na Mírově, neboť když ho pár let poté přišli rozkulačit, vrhl se na soudruhy s podávka- mi. -& ik- sk Ale já tady vykládám o Oskarovi a zatím koukám, jak naši páni myslivci právě skončili hon. Vidím je krásně z podkroví, kde sedím v teple a píšu si, táhnou se od lesa >Na kukačce<, jak se tomu od nepaměti říká. flinty vybitý a zmrzlí jak drozdi, a za nimi traktor s maringotkou, tam asi vezou úlovek. Normálně bych měl jít s nimi, ještě do nedávna jsem k nim patřil, ale teď už nepatřím, protože jsem raději sám odešel. Když jsem si totiž udělal myslivecké zkoušky, dal jsem se do toho jejich spolku a říkal jsem si - tak konečně budeš mezi zelenými pány bratry, mezi mysliveckou chasou, rozšafnou a veselou, do lesa budeš chodit a srdce pookřeje. Pochopitelně taková věc není zadarmo, musí se pětistovka složit, to jako členský podíl, a samozřejmě nějaká ta flaška, to patří k věci. Jenže když jsem to všechno popla- til, usnesli se na výborové schůzi, že jako nováček musím opravit dvě >kazatelny<, což jsou ty budlíky v lese, kam se chodí na čekanou. Měl to se mnou dělat nějaký Hakl z Nového Města, a tak jsem si za ním zašel, abychom se domluvili, kdy se na to půjde. „Neboj, já ti dám vědět, teď stejně prší, ani zajet se tam nedá, šak vono se to nezblázní,“ byla Haklova odpověď, a tak jsem čekal. Jenomže přišla další schůze a já byl prohlášen za neplniče. „To máš těžký, brácho, tadyhle jsou úkoly a ty se musej plnit,“ kladl mi před věcmi rozvážně na srdce pan předseda, který mimo honitby vede už přes dvacet let Státní statek, takže to má všechno kolem docela pěkně pod palcem. Myslivost, statek - dnes už zprivatizovaný, a především lidi, protože kde jinde seženeš v Jindřichovicích práci? Zkrátka správný člověk na správném místě, na kterého nikdo nemá. Proto každý raději drží hubu a je rád že je rád. Což je zajisté moudré, protože kam bychom jinak přišli? Jelikož Hakl zrovna na schůzi nebyl, požádal jsem „bráchu“ předsedu, aby mi ukázal na mapě honitby, kde vlastně ty dotyčné kazatelny jsou, že si sjednám dva chlapy, aby mi s tím pomohli, neb mám angínu pectoris a nedokážu složit ani vlastní uhlí, když ho přivezou. „Ale brácho, co bys sháněl nějaký cizí chlapy, pár pětek to spraví a naši kluci ze JASMIN v il l a mo t el Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: (+1-305) 941-7930 Fax: (+1-305) 941-9717 Pro USA a Kanadu: 1-800-941-9939 statku si rádi vydělaj,“ rozřešil mé dilema vlídný óbrnimrod a shrábl další pětistovku, kterou hbitě šoupnul do psacího stolu. Byl jsem rád, i když penězi neoplývám, protože co je pětistovka proti srdečnímu záchvatu na pasece v lese? O měsíc později jsem se schůze nezúčastnil, protože to nějak nevyšlo. Nemohl jsem. O to více jsem však dbal, aby povinné jeřabiny byly dodány včas, a taky kaštany a nějaké to seno. Jak napadne snili, vysoká se stáhne z hor a krmelce musí být připraveny. Pak přišla další schůze a s ní dost nepříjemné překvapení. Byl jsem opětovně vyhlášen jako neplnič. A opět ta zatracená „kazatelna“. Vyletěl jsem jako uštknutý a- dosti už namíchnut - připomněl jsem zaplacenou částku. „Jakejch pět set korun? O čem to mluvíš, brácho?“, ozvalo se od předsednického stolu a já zvolna kopměl. „A jestli si myslíš, že nějakejch pět stovek stačí na novou kazatelnu, to seš na omylu! Jen dřevo bude stát patnáct set. A kde jsou hřebíky? Pak taky ta práce, že, na to musej jít minimálně tři chlapi...“ Začal jsem pomalu chápat. Nešlo již o nějakou opravu či půl metráku kaštanů. Šlo o vybudování nové a kompletní konstrukce mysliveckého posedu, pevné sroubené boudy, chráněné proti větru a dešti, postavené na solidních základových břevnech, ve výšce minimálně tří metrů. I v tomto případě si „kluci ze statku“ byli ochotni přivydělat, a že jsem to byl já, spravilo by to „jen“ čtyři a půl tisíce korun. Termín, tentokrát poslední, byl stanoven do příští schůze. Tedy třicet dní. V opačném případě vyloučení. Tertium non datur, neboť tak se kamarádi myslivci jednoznačně usnesli. Šel jsem ze schůze jako opařený a cítil jsem v zádech jízlivý výsměch sehraných brachů. Kteří, když si vzpomenou, klidně odhlasují, že mám postavit lovecký zámeček. Dříve to řešili jinak. Po bolševicku. Neboť směrnice byla jasná: „ONV a myslivecký svaz mají povinnost zabezpečit, aby se lovecké zbraně nedostaly do rukou lidí, kteří by jich mohli zneužít... Členové mysliveckého svazu spolupracují při všestranné výchově a ideovém formování mladého člověka a usilují o jeho získání pro socialismus a politiku KSČ....'“ (Myslivost, Forst a kolektiv, str. 7 a 8, příručka, která je dodnes užívána pro zkoušky z myslivosti...) Dnes se nevítaný privandrovalec, emigrant a cizák, zlikviduje ekonomicky. Chtěl se vetřít mezi nás? Staré a zasloužilé kádry? Kterým Strana bezmezné věřila a proto nám povolila flinty? Byli jsme elitou a tou hodláme zůstat! Zamítnout jeho členství nemůžeme, na to žádný paragraf není. Ale můžeme mu to znechutit. A kouknout se mu na POLYGON 8/1995 1 9 [pageend21]zoubek, jak hluboko sáhne do měšce. Stejně si parchant venku nahrabal, tak ať něco pustí... Tu noc jsem mnoho nenaspal. Skoro do rána jsem přemýšlel, co dál, protože sám kazatelnu nepostavím a požadovanou sumu neseženu. Vánoce jsou přede dveřmi a má přijet nejmladší dcerka. Už skoro čtyři roky jsem ji neviděl. Před týdnem jsem s ní od sousedů mluvil po telefonu a zeptal sejí, co jí má Libuše uvařit, které jídlo její nejmilejší. „Svíčkovou,“ zasmála se do toho telefonu a já hned dostal nápad. Kolikrát jsem byl už v lese, kolikrát jsem už měl zaměřeno. Stačilo stisknout. Ale vždycky jsem pušku odložil a raději se díval na tu rozkošatěnou krásu mocného paroží a plavnou eleganci každého pohybu. Teď však musí sentiment stranou. Mám na to necelý měsíc a ne každý den má lovecké štěstí zelenou. Tu svíčkovou, holka, budeš mít! Druhý den odpoledne, s dosucha vypuco- vanou flintou a s krabičkou nitroglycerínu v kapse, zamířil jsem na Srbskou. Je to taková opuštěná osada přímo u hranic, Barensdorf se kdysi jmenovala, a kousek za ní je odbočka k pasece. Malého dolíku obklopeného divokým lesem, u jehož úpatí stojí stařičký posed. Tam bylo moje místo, kde jsem tolikrát sedával a tiše se usmíval na nic netušícího srnce či láskou roztoužené zajíce, kterým v milostném reji mohla snad zabránit jen náhodně protahující kmotřička. Vždycky jsem s autem dojel skoro až k posedu. Dnes to však nešlo. Celá krajina kolem se bělala čerstvě napadalým sněhem a zůstat trčet autem uprostřed bílé pustiny nebylo zrovna nej lepší zakončení myslivecké kariéry. Zamčel jsem auto, strčil půlku nitroglycerínu pod jazyk a pomalu, pomaloučku se vydal k posedu. Promrzlý sníh křupal pod nohama, panensky bílá pláň, posetá stopami zvěře, vyprávěla o tajemném lesním životě, a já jen šlapal a snažil se popadnout dech. Konečně jsem se dohrabal ke spodní špricli zasněženého žebříku, jehož zčernalá břevna nedodávala příliš kuráže. Opět však vydržel mých devadesát kilo a já se uvelebil na vrzající lavičku. Mrzlo až praštělo, mně však bylo vedro a cítil jsem, jak mi pot teče po zádech. Třesoucí se rukou hrabal jsem se v kapse vatovaného kabátu a skřehlými prsty vsunul náboj do komory. Vše bylo připraveno a nezbývalo nic, jen čekat. Nevím jak pro koho, ale tohle lesní čekání je nejkrásnější zážitek, který Pán Bůh pro člověka vynalezl. Sedíš, ani nedutáš, vítr si hraje s větvemi stromů a les ti šeptá staleté historky dávno zapomenutých časů, kdy nebylo ani lip ani hůř, bylo jen tak, jak si lidé zasloužili. A jak se se svým lip a hůř dovedli vyrovnat. Možná to měli jednodušší, než my dneska, protože víc věřili a víc se taky báli... Ale pozor! Co je to za šustot v mlází zleva? Zaostřuji dalekohled do praskajících větví a nevidím nic. Asi divoké prase, lon- čák, snad vyleze, říkám si, ale cítím zklamání. Z prasete pořádnou svíčkovou neuděláš. Roští opět utichlo a já cítím, že dnes už z toho nic nebude. Blíží se pátá hodina a první závoje soumraku se snášejí nad krajinou. A k tomu všemu lehoučké vločky sněhu se začínají rojit do znatelně stydnoucího povětří. Mám, nemám? - Zapálím si. Stejně je po všem, za chvíli budu muset vypadnout, protože nebude vidět vůbec nic. S požitkem vtahuji kouř cigarety a je mi nesmírně krásně. Vítr utichl a kolem mne se rozprostřela pravá vánoční idyla, kolem dokola bílo a ticho, tichoučko... A pak se stal zázrak. Takový specificky myslivecký zázrak. Znovu to v mlází zapraskalo - a jako duch, lehce a elegantně vyběhl na palouk jelínek. V zimním už kožiše s běloučkou hřívou a slibným parožím na vysoko zdvižené hlavě. Mladíček ještě, osmeráček, ale silný a sebevědomý. Snad trošku neopatrný, asi to mládí, říkal jsem si a s dechem zatajeným zaostřoval optiku. Bože, běž, utíkej, copak nevidíš, že tě mám přesně ve kříží, co se tu motáš, neslyšíš, jak cvakla pojistka? Poslední korekce, mám ho přesně, flinta podepřená, napínáček natažen. Teď už jen stačí dotknout se spouště, ani dotknutí není třeba, malý, maličký stisk, jako dýchnutí lehký - a on zase nic! Necelých třicet metrů ode mne, hrabe si ve sněhu, a jen občas, tak nějak z rutiny, zvedne palici, aby šlompácky jistil. Popadl mě vztek a vy ládoval jsem. Cvaknutí závěru ho konečně probudilo. Zvedl své nádherné paroží a strnul. Ale pořád se nehýbal. Tak ty budeš takhle provokovat - naštval jsem se už doopravdy a hodil po něm patronou, co jsem mohl. Padla tři metry od něho a pak začal úprk. Lekl se asi, mladíček bláhový, a netušil, čemu ušel. Veselé vánoce, přál jsem mu v duchu, a nahlas sakroval, jak se mi řemen od pušky zaháknul do vyčnívajícího hřebíku. ík- ík ik ik ik Dva dny nato přišel opět všední, pondělní den. Odučil jsem si svých pět hodin a hned po škole běžel na poštu. A tam, pečlivě sepsanou, odeslal jsem pánům jindřichovic- kým myslivcům svou resignaci. Spolu s ho- nebním lístkem. Protože jsem pochopil, že správný myslivec musí mít taky čest. O tom však oni nic nevědí, protože o tom v té socialistické příručce nic není. Dcerka bude mít svíčkovou z hovězího a já jí dám k Ježíšku dárek, jaký ještě nikdy nedostala. Živého jelena, osmeráka. Dá-li Pán Bůh zdraví, jak jemu, tak mně. - Veselé vánoce! vvv ...jeho písnička ne JOSEF KOLÁČEK V druhé půli října jsem vedl duchovní cvičení pro 165 bohoslovců olomouckého semináře. První týden jsem jich měl 81 z prvních ročníků a druhý týden 84 z posledních ročníků, i jáhny a kandidáty kněžského svěcení. Rektor semináře P. Kouba zvolil pro tyhle exer- cicie premonstrátský klášter Želiv. Mně se tam vybavovaly vzpomínky na padesátá léta, kdy z něho komunistický režim udělal koncentrák s přísným režimem „pro zvlášť nebezpečné nepřátele lidu“, tj. biskupy, horlivé a oblíbené kněze a řeholní představené. Jejich utrpení je nesmazatelně vepsáno ve starobylých zdech a klenbách. Sálá z nich dosud. V celé síle na mne dýchlo, když jsem v sákristii viděl monstranci, kterou si tehdejší vězňové vyrobili z plechovek od kompotů. V neděli 22. října, mezi dvěma týdenními kurzy, jsem si zajel k přátelům do nedaleké Jihlavy. Tamní pan děkan využil mé přítomnosti a přenechal mi hlavní mši svátou u sv. Ignáce, na kterou chodí hlavně mladé rodiny s dětmi. Zase jednou jsem stál před nabitým kostelem, či jak to rád vyjadřoval můj předchůdce ve vatikánském rozhlasu P. Pelikán - „hlava na hlavě“. V homilii jsem vycházel ze slov apoštola Pavla k Timotejovi, ve druhém čtení té neděle. Mířila totiž do černého: „ Zapřísahám tě před Bohem a před Kristem Ježíšem, který jednou bude soudit živé i mrtvé, který slavně přijde a bude kralovat: Hlásej slovo! Přicházej s tím, ať je to vhod či nevhod, usvědčuj, zakazuj, povzbuzuj s všestrannou trpělivostí a znalostí nauky.“ Po chvíli exegetického prohloubení jsem cítil, že je třeba vše prokrvit konkrétními událostmi. Krátce před mým odjezdem z Říma skončila cesta Jana Pavla II. do sídla OSN a návštěva čtyř amerických diecézí Newark, Brooklyn, New York a Baltimor. Byl jsem ještě plný překvapivých hlášení, komentářů, televizních relací i záběrů, dojmů a postřehů, které nám kolegové z „americké výpravy“ vyprávěli jako očití svědkové. V kostele jsem o tom začínal s obavou, že opakuji známá fakta. Avšak napjatá pozornost přítomných a neuvěřitelné ztichnutí, bez pokašlávání, posmrkování, vrzání lavic či šoupání bot, mi signalizovalo pravý opak. Celou čtvrthodinu jsem tedy jen vyprávěl. Dýchlo však na mne cosi nepříjemného z cenzurované atmosféry let normalizace. Drtivá většina mých posluchačů v kostele se z českých televizních novin, rozhlasových programů, ani z takového množství našich novin nedověděla, co se dělo v těch dnech v Americe. Neslyšeli ani se nedočetli, že v Newarku na „Giant Stadium“ bylo 20 POLYGON 8/1995 [pageend22]za velkého deště a větru na 90.000 lidí, kteří navzdory nepřízni počasí vytvořili společenství modlitby, plné hřejivé radosti a zpěvů. Další den, ač byl pátek, se shromáždilo v Brooklynu na .Aqueduct Racecourse“ přes 120.000 věřících, tentokrát už za pěkného počasí, ale s toutéž posilující atmosférou živé víry, modlitby a ochoty naslouchat. A v sobotu na „Great Lawn“ v Central parku v New Yorku přes 250.000 Američanů. Komentátoři, ti ne příliš příznivě naklonění, se uchylovali k berličkám „polských, mexických či filipínských syndromů“. Charakteristický byl údiv newyorské policie. Hudební příprava na mši svátou začínala v 7 hodin koncerty rockových hvězd. Avšak většina mladých se začínala scházet už krátce po půlnoci. Nikoho nemuseli zatýkat ani legitimovat, nic nebylo rozbito, ani žádné auto ukradeno. Dokázali nejen soustředěně naslouchat, co jim „farář světa“ kladl na srdce, ale dokázali na jeho ilustraci jedné myšlenky, když jim zazpíval polskou koledu, odpovědět sborovým, spontánním zpěvem rakouské koledy „Tichá noc, svátá noc“. Jak naši dopisovatelé tak i členové doprovodu nevycházeli z údivu, jak mnoho vysílací doby v televizi a rozhlase je věnováno této návštěvě. Přímé přenosy všech hlavních „akcí“ (čtyři papežské mše, řeč v OSN, růženec v newyorské katedrále sv. Patrika, setkání s presidentem Clintonem a rozloučení s vicepresidentem Gorem) pokryly celé Spojené státy. Takový zájem nevzbudila ani první návštěva Jana Pavla II. v roce 1979. Tehdy mladí Američané s brutální otevřeností říkali Zpěvák je fajn, ale jeho písnička ne“. A zde se nyní probouzel údiv. Písnička se totiž nezměnila, ba dokonce se stala ještě náročnějším a naléhavějším poselstvím. Američané hlasováním nohou i těmi miliony před obrazovkami potvrzovali, že přijímají nejen zpěváka, ale i jeho písničku. 5. října Svatý Otec mluvil k nebývalé zaplněné síni valného shromáždění OSN. Arcibiskup Martin jen poznamenal, že téměř ode všech delegací přišly žádosti o 20 až 30 vstupenek navíc a že při projevu neviděl nikoho, kdo by neměl nasazená sluchátka, kromě těch, kdo znají anglicky. Čím je tak zaujal? Aspoň úryvek ze 40minutové řeči: „Svoboda je měřítkem důstojnosti a velikosti člověka. Žít ve svobodě, kterou hledají jednotlivci i národy, je velká výzva pro duchovní růst člověka a pro mravní vitalitu národů. Základní otázkou, které dnes musíme čelit, je odpovědné užívání svobody, jak v osobním tak ve společenském rozměru. Je tedy třeba, aby se naše úvaha přenesla na otázku mravní struktury svobody, která je vnitřní skladbou kultury svobody. Svoboda není prostě jen nepřítomnost tyranie nebo útlaku, ani možnost, aby si člověk dělal co chce. Svoboda vlastní vnitřní logiku, která ji kvalifikuje a zušlechťujeme zaměřena na pravdu a realizuje se při hledání pravdy. Je-li oddělena od pravdy o lidské osobě, upadá v životě jednotlivce do nevázanosti a v politickém životě ve zvůli silnějších a v aroganci moci. Proto vztah k pravdě o člověku je na hony vzdálen nějakému omezování nebo ohrožení svobody - totiž k pravdě všeobecně poznatelné prostřednictvím mravního zákona vepsaného do srdce každého člověka - a tento vztah je ve skutečnosti zárukou budoucnosti svobody. V tomto světle se chápe, jak Utilitarismus (učení, které nedefinuje mravnost na základě toho, co je dobré, nýbrž na základě toho, co přináší prospěch) je hrozbou pro svobodu jednotlivců i národů a zabraňuje budování pravé kultury svobody.“ Tohle a ještě mnohem víc jsem vyprávěl jihlavským věřícím. Po skončení mše svaté jsem pak před kostelem sv. Ignáce měl téměř tiskovou konferenci s řadou přátel „z mladých let“. Sypaly se na mne otázky. Měl jsem však při nich podivný dojem. Jako bych se vrátil do vlasti, kde je cenzura či tiskový dozor všemocný jako za dob normalizace. V době téměř neomezených informačních možností vůbec neslyšeli o tom, co jsemjim vyprávěl. Došlo mi to až po návratu do Říma, když jsem četl tři týdny staré noviny MF DNES (tak rychle funguje pošta!), kde redaktor tvrdošíjně opakoval 16 let starý slogan: „Zpěvák byl dobrý, ale jeho písnička ne“. A to vše podezděno údaji jakési statistiky. U českého novináře je těžké předpokládat, že by znal moudrý výrok britského ministerského předsedy Benjamina Disraeliho lorda Beaconsfielda (1804 - 1881): „Existují tři stupně lži: Lež, hnusná lež a statistika“, jinak by se nesnažil svou mnohokrát ohřívanou polívčičku ochutit „nejvyšším stupněm lži“ (ovšemže podle Disraeliho!). Svoboda, tolik proklamovaná a prosazovaná, má svou vnitřní logiku, která ji vyhraňuje a zušlechťuje. Je zaměřena na pravdu a stává se skutečností při hledání a uplatňování pravdy o lidské osobě. Daniel Anýž (MF DNES, 11.11.) s obdivem cituje fenomenologické moudro Václava Bělehradského: .Zjistili jsme, že slovy není nic, žádná pravda, prostě nic“, aniž by si položil otázky, jakou to má cenu mluvit o ničem. Nebo je to chlebíček filozofů a novinářů? Francouzský psychoanalytik právě vydal v pařížském nakladatelství Flammarion knihu „Láska a prezervativ“, v níž neúprosně rozebírá klíma, které se vytvořilo kolem moru 20. století, nevyléčitelné nemoci AIDS (= získané selhání obranných systémů organismu) a kolemproblémů, jak jí předcházet. Anatrella ukazuje, jak církví navrhované bylo diskvalifikováno a zesměšňováno, zatímco jako jediné umožňovalo postoj odpovídající lidské lásce. Autor dále zdůrazňuje, že režisér Cyrille Čollard, z něhož udělali mluvčího údobí AIDS pro jeho film „Les nuits fauces“, nebyl žádným opěvovatelem permisivní společnosti. Naopak! Naléhavě uváděl v pochybnost, čím trpěl. Kladl zásadní otázky: Jak člověk pochopí, že opravdu miluje? Jak prověří pravost svých citů? Jak získá svou sexuální totožnost? Tony Anatrella neváhá jít proti proudu - a to už je co říci v pařížském konformistickém klimatu, a dokazuje, že vysvětlení tohoto problému, jak je předkládají Jan Pavel II. i biskupové, dovoluje dát odpověď na tyto otázky a umožňuje mladým uniknout narcismu, do něhož jich tolik upadá. Umožňuje jim totiž mnohem pravdivěji dojít k poznání, jací by měli být, jak lze žít plně lidsky v pravdě. „Moderní totalitarismus byl především útokem na důstojnost lidské osoby, útokem, který zašel až k popření nedotknutelné hodnoty jejího života. “ J. P. II. v OSN) Jak autor onoho stereotypního článku v MF DNES o cestě Svatého Otce do USA, tak i většina jeho televizních a rozhlasových kolegů se úzkostlivě vyhýbá citátům z jeho řečí, jako by neměli odvahu pustit se do diskuse s pravdami, které „vhod i nevhod“ hlásá, či spíše projevují nechuť vůbec si připouštět, o čem mluví, aby jim to nerušilo trávení? V posledním apoštolském listě „Je blízko den“ k 400. výročí Brestské unie klade světu a zvláště Evropě burcující otázku: „ Uvědomili si současní lidé ve svém svědomí, jaké úrovně barbarství dokázala dosáhnout naše kultura v některých svých projevech? Jak bylo možné, že ideologie Východu i Západu si vyžádaly tolik obětí, postižených násilím, které bylo - z nenávisti k víře - spácháno proti důstojnosti lidské osoby, stvořené k Božímu obrazu a podobě. Jestliže temnoty nezvítězily, je to zásluhou těchto mučedníků, kteří přispěli k udržení důstojnosti světa, téměř zaplavenou barbarstvím. Jejich slabý hlas nakonec přemohl temnoty, protože to bylo Boží světlo, světlo člověka poníženého, zdeptaného, ale ne přemoženého. “ A kdo jen trochu zná historii komunistických praktik a pověstných gulagů, tomu táhnou myslí tisíce a miliony obětí, nevinných obětí. Jistě, není to nijak příjemné na to myslit. Ale že by to bylo moudré vytěsňovat to z naší přítomnosti stereotypním sloganem „Zvěvák je fajn, ale jeho písnička ne“, to bych neřekl. Řím, 21. listopadu 1995 dQQ BYT V PRAZE 5 - STODŮLKÁCH (2 pokoje 21m2a16m2, kk 5m2, lodžie) pronajmu solidním lidem, hledajícím čistý a účelný menší byt. Kuch. kout vybaven novou linkou, myčkou nádobí a skříní. Novostavba z 9/95, 6. p., tel., výtah, stan, metra před domem. Cena: 8000 Kč/měs. Možnost nájmu samost. garáže od souseda v témže domě za 2000 Kč/měs. Informace: tel. +42-2-581 42 88 nebo +42-2-827 563. POLYGON 8/1995 21 [pageend23]Úvaha bez růžových brýlí "MINIBILANCE1995" JAROSLAV LAMBERT S příchodem našeho věku, vyznačujícího se létáním lidmi sestrojených satelitů nebeských těles či kosmických lodí, nabýváme i my dojem, že se moderní době přizpůsobil i čas, který si usmyslel, že bude také utíkat kosmickou rychlostí. Nevím, zda je to pocit mající všeobecnou platnost - nebo zda se tu jedná o můj čistě subjektivní reflex podmíněný vědomím, že jsem už dávno překročil věkovou hranici s naléhavou nutností mně upomínající, že nejenom podle počtu pravděpodobnosti už na tomto světě nebudu tak dlouho, jako tady až dosud jsem. Ovšem pokud jde o tu všeobecnou platnost zmíněného pocitu, pak si myslím, že by na tom mohlo být něco pravdy, zvláště uvědomím- li si, že vzhledem k různým krátce či déle trvajícím politickým érám a konjunkturám, které jsme už prožili a přežili, musím dojít objektivním bilancováním minulých let k výsledku, jímž je poznání, že jsme vlastně po celý náš život vegetovali v různých provizoriích, jimiž nás provázela touha, aby čas strašně rychle utíkal, tak, abychom už co nejdříve dosáhli ten někde v budoucnosti na nás čekající cíl, jímž zcela určitě musí být solidní a trvalý společenský řád, který nám poskytne potřebný klid a zaručené jistoty pro důstojný život ve svobodě se všemi našemi nezadatelnými lidskými právy. Ovšem, léta plná zklamaných nadějí přicházela a odcházela a co nám zbylo, to je jenom ta neukojená touha po klidu a míru a s ní i vroucí, dávné přání, aby čas i nadále utíkal tou „kosmickou rychlostí“ a zastavil se až někde na hranici, za níž na nás čeká splnění našich zbožných přání a tužeb. - A tak si, snad docela právem, myslím, že jsou to právě ony shora zmíněné okolnosti, které můj subjektivní pocit ve věci míjejíc - nosti času se mnou sdílí docela nezaslouženě i příslušníci generací, spatřivších světlo světa s podstatně větším časovým zpožděním. Připadá mi, jako by to bylo asi před týdnem, co jsem psal do Polygonu č. 1/95 svou úvahu „Příliš odvážná kalkulace 1995?“, která vyvolala docela zaslouženě kritický ohlas skupiny čtenářů. A než jsem se nadál, už je zase rok „v čudu“ a nadešel čas k rekapitulaci, resp. ke konfrontaci mého tehdejšího pohledu s událostmi, které se od té doby sběhly. Jak už tomu ve všech podobných případech bývá, ozvaly se hlasy, jejichž spektrum sahá od kritiky skutečně věcné přes méně věcnou, ale upřímně míněnou, až po pustou partajně-egoistickou demagogii. Leč, jak říkal major Haluška „černým baronům“, „čo bolo, to bolo, terazky...“ - není vhodná doba, abychom mařili čas neplodnými „outsiderskými“ polemikami. Vyčkejme trpělivě, až nám „hostinský předloží účet“ - ta doba nezdá se být příliš daleká. Zatím můžeme v naší specifické situaci jenom „pozorovat cvrlikot“ a s otevřenýma očima a bedlivě nastaveným sluchem sledovat, co se odehrává na světové politické scéně - a podle toho zcela skromně a bez stranického zaujetí usuzovat, co se asi odehrává v jejím zákulisí. Z toho, co jsem napsal v 1. čísle Polygonu 95 o možnosti blízkého politického vývoje v Německu (za což jsem byl svými oponenty nemilosrdně kritizován), se už jasně potvrzuje „skluz“ německé sociálně demokratické strany (SPD) směrem doleva, tedy k marxistickému fundamentalismu z dob konce minulého století, jak byl zakotven v „Erfurtském programu" z roku 1891. To jasně a jednoznačně potvrzuje výsledek jednání a usnesení přijatých na listopadovém sjezdu této strany, jejichž výsledkem bylo nahražení dosavadního předsedy Scharpinga radikálním levičákem pochybného morálního profilu Lafontainem, jemuž se podařilo prosadit svůj politický kurs, spočívající v co nejtěsnější spolupráci se staronovou bolševickou PDS, což odůvodňoval tvrzením, že prý je třeba tuto následnou partaj býv. SED, neblahé dědictví po nebožtíkovi Honneckerovi, „zavázat ke spoluzodpovědnosti za řízení státu“. Jak takové „zavázání ke spoluzodpovědnosti“ ze strany sil majících ve svém programu nastolení totalitního politického řádu může (či musí) nakonec dopadnout, to už nám bylo názorně předvedeno r. 1933 v Německu - a 1948 v naší býv. CSR. Tato skutečnost je jenom dalším přesvědčivým důkazem, že to SPD- soudruzi na sjezdu v Godesbergu v r. 1959 se svým ujišťováním o odvrácení se od „skalního marxismu“ vůbec nemysleli vážně - a že to byl jenom věrolomný taktický manévr k oklamání důvěřivých a slušných voličů (viz též Polygon č.3/95, str. 13). Ovšem hlavní body usnesení z letošního jarního sjezdu PDS jenom neklamně potvrzují, že toto spiknutí sesterských marxistických stran SPD+PDS za účelem svrhnutí současné demokratické koaliční vlády bylo už v zákulisí předem dlouhodobě připravováno. Komentáře seriosních politických expertů k listopadovému sjezdu SPD už nepostrádají aktuální úvahy o tom, že sjednocující se levice připravuje pro rok 1996 strategický plán na vyvolání parlamentní krize, jejímž cílem má být vyslovení nedůvěry o velice slabou parlamentní většinu se opírající Kohlově vládě, která má být vystřídána „rudo-ultrarudo-ultrarudězelenou“ koalicí. Jak tyto německé události budou zapadat do rámce nově se rodícího postpostupim- ského řádu v Evropě (a nejenom zde), o tom lze mít tušení „ne zrovna blahé“. Odhlédneme-li od údajných „Kozyrevo- vých svědectví“ (jak jsem psal v Polygonu 1/95), z nichž už část se splnila, a věnuje- me-li pozornost Žirinovského představám o budoucím uspořádání mocenských sfér v Evropě, které v hrubých rysech nápadně souhlasí se „svědectvím Kozyreva“, jak byly uveřejněny v pařížském listě „Le monde“ (viz můj článek v předešlém Polygonu, str.25), pak nám nebude zrovna do smíchu. Tím méně pak při pomyšlení, že všechno současné politické dění v nukleární mocnosti Rusku dává naléhavě tušit, že autor tak šíleného plánu, jdoucího v mnohém směru nad záměry zločince Hitlera, stále získává další stoupence. Lze tedy očekávat, že v nastávajících parlamentních volbách v Rusku, které už „stojí přede dveřmi“, se vysloví pro politiku Žirinovského podstatně více než oněch 25% voličů, kteří mu dali hlasy ve volbách minulých. Zde je přímo alarmující skutečnost, že oba politické extrémy, jak pravicový tak i levicový, prohlašují za svůj cíl odstranění korupčního chaosu opětným sjednocením ruského imperia. Konkrétní rozdíl v jejich představách spočívá v tom, že zatímco bolševici mají za svůj cíl znovuvzkříšení stalinské velmoci v hranicích z roku 1941, jdou Žirinovského představy ještě dále do minulosti: žádá stav hranic z doby starého carského Ruska z roku 1914. Ať už to zní jakkoli ironicky, ale přesto, že oba vnitropolitičtí soupeři se stejnou intenzitou vyhrožují v krajním případě použitím nukleárních zbraní, pak ti levicoví extremisté jsou skromnější aspoň ve svých teritoriálních požadavcích. To je ovšem pro zachování či záchranu naší evropské civilizace pramalou útěchou. Žirinovskému však nestačí jenom část Polska, baltské republiky a - jak nedávno v TV-pořadu rakouské televize (zaznamenal jsem si celý průběh na videokasetu; je to něco otřesného) zdůraznil - i celé Finsko a ještě Slovensko, které k Rusku nikdy nepatřilo. V tomto plánu na reetablování starého Ruska jako velmoci hrají od listopadu tr. jednu z nejdůležitějších rolí aktuální politické události v Polsku, kde poměr protichůdných politických sil byl až dosud do značné míry vyrovnáván tím, že komunisty řízená vláda byla kontrolována antikomu- nistickým presidentem. Po letošních listopadových presidentských volbách však proti očekávání byl Lech Walesa nucen předat presidentský úřad komunistovi Kwasniew- skému, což nade vší pochybnost musí mít za následek další posun směrem k bolševizaci Polska ústavní cestou. Ovšem Walesa není ochoten tomuto dramatickému spádu událostí, za nichž už ministr národní obrany a ministr zahraničí jako výraz protestu podali demisi, nečinně přihlížet a prohlásil, že tohoto výsledku presidentských voleb bylo dosaženo podvodnými manipulacemi. Vezme me-li v úvahu polskou národní mentalitu, pak lze současný poměrný klid v této zemi považovat za „klid před bouří“. A právě tato mentalita, vyznačující se především 22 POLYGON 8/1995 [pageend24]„chronickým rebelantstvím“ je v současné politické rovnici spíše „velkou známou“ než „neznámou“, a to „známou“, před kterou měli respekt i tak velicí opovrhovatelé vším slovanským, jako byli Marx a Engels. TGM o nich píše: „Marx a Engels sdílejí proti nám, Čechům a Slovanům, vyjímaje Poláky, antipatie liberálně-německé ... o Polácích mluví Marx hned od počátku se sympatií ... jako revolucionář je pro Poláky ...“ atd (viz TGM „Otázka sociální“, díl II, čl. 119). Sotva kdo by mohl vůbec Polákům vystavit kompetentnější revolucionářský atest než právě Marx. Je velice těžké si představit, že by vůbec mohlo být pochybností o tom, že generace těch Poláků, kteří dosud nezapomněli na Katyn a Smolensk, kde podle paktu „Stalin- Hitler“ z roku 1939 měla být vyvražděna celá polská inteligence, z nově vzniklé politické situace vyvodí patřičné důsledky odpovídající jejich národní mentalitě a revolučním tradicím. Otázka je jenom: kdy se tak stane - a zda to bude v příhodném okamžiku. V šachové partii rozehrané o uchvácení mocenských pozic v postpostupimské Evropě lze počítat s tím, že v letošních předvánočních parlamentních volbách v Rusku získají podle reálných obav, s nimiž se netají ani francouzský president J. Chirac, extrémistické politické strany docela demokratickou ústavní cestou absolutní většinu a tím i absolutní moc nad nukleárně vyzbrojenou armádou, jejíž velitelský sbor pozůstává (podle vyjádření jednoho vysokého ruského důstojníka, jež bylo vysíláno minulý týden švýcarskou televizí) z 80% z oddaných stoupenců „nacisticko-bolševického chráněnce KGB “ Žirinovského. - Na západní straně Evropy, v Německu, se rýsuje po letošním jarním sjezdu komunistické PDS a po listopadovém sjezdu k extrémní levici „sklouznuté“ SPD reálná možnost - rovněž docela demokratickou ústavní cestou - za asistence ultrarudých „zelených“, kteří právě minulý týden na svém stranickém sjezdu znovu potvrdili své pseudopacifistické krédo (podle role, která jim při jejich vzniku byla uložena z Moskvy), uchopit absolutní vládní moc, v níž klíčové pozice mohou v rámci event, „všerudé“ koalice připadnout právě oněm živlům z PDS, které, stejně jako Žirinovský, byly už za éry DDR a jsou až dodnes řízeny orgány KGB. Není zrovna radostnou perspektivou pomyšlení, že mezi oběma uvedenými a du- biosními silami řízenými bloky by mělo stát Polsko, zmítané vnitřními nepokoji - ne-li snad přímo občanskou válkou. - Pak už by byla jenom otázka, zda a kdy se němečtí soudruzi dohodnou s ruskými soudruhy, že společnou „mírovou akcí“ poskytnou polskému lidu „bratrskou pomoc“. Tedy jasně řečeno: kdy se dohodnou o tom, že znovu vstoupí v platnost dohoda „Hitler-Stalin“ z 26. srpna 1939 o rozdělení Polska. Že by se s podobnou „mírovou ozbrojenou misí“ mohlo „svézt“ i Slovensko a další státy, jejichž hranice jsou předmětem společného zájmu velmocí „pro zachování trvalého míru“, o tom, myslím, není třeba pochybovat. (Aktualita této hodiny: právě ve chvíli, kdy dopisuji tuto úvahu, hlásí televizní zprávy, že už byla zahájena jednání mezi SPD a PDS o politické spolupráci, při nichž si PDS klade jako výlučnou podmínku, že smyslem této spolupráce musí být svržení Kohlovy vlády! - Ponechávám bez komentáře.) V tomto, pro nadcházející rok 1996 ne zrovna povzbuzujícím výhledu na plížící se soumrak evropských politických perspektiv nám může být slabou jiskřičkou nadějí otázka: budou odvěké svobodné státy - na východě UKRAJINA, na západě BAVORSKO - ochotny v této hře „Evropa - vabank“ hrát pouze roli „osudem vláčených“? Zürich, 5. prosince 1995 O Šest let po cinkání klíči TOMÁŠ KRYSTLÍK Motto: Přestože komunistický režim v padesátých letech v Československu popravil, umučil, ubil a pozavíral nejvíce lidí za celou dobu své poválečné existence, nebyl po 17. listopadu 1989 soudně uzavřen ani jediný případ komunistické zvůle této doby. Jediné tresty, které soudy po roce 1989 vynesly nad vykonavateli komunistického útlaku, se týkají jen okrajových záležitostí těsně před převzetím moci. Ve vězení skončili pražský tajemník KSČ Štěpán, provokatér StB z Národní třídy Zifčák, za nezákonné skartování materiálů StB byli odsouzeni tehdejší ministr vnitra Kind, náčelník druhé správy StB Vykypěl a náměstek ministra vnitra Lorenc. Na druhé straně obětem komunistického útlaku udělovaly rehabilitační senáty tzv. zbytkové tresty. Na činy, které nebyly vyjmenovány v zákoně o soudní rehabilitaci, mohly soudní senáty pohlížet podle úvahy jako na spáchané v přímé příčinné souvislosti s trestným činem rehabilitovaným či nikoli. Podle toho to také vypadalo. Ze zbytkových trestů vyplývala i újma restituční. Pokud rehabilitovanému se zbytkovým trestem měl být vrácen majetek zabavený tehdejším rozsudkem, vracel se mu necelý v poměru výše původního a zbytkového trestu. Výklad zbytkových trestů je jednoznačný: podle mínění české justice byli rehabilitovaní se zbytkovým trestem ve vězení oprávněně! Nedokonalý lustrační zákon umožnil ministrům vnitra udělovat výjimky. Důsledkem je, že v některých pražských vyšetřovacích útvarech pracuje na 30% bývalých příslušníků StB a bývalých jejích agentů. Kromě toho vydalo ministerstvo vnitra řadu negativních lustračních osvědčení i prokazatelným agentům StB. Již přes rok připravuje české ministerstvo vnitra návrh zákona o zpřístupnění svazků osobám, na které StB svazky založila. Jeden z prvních návrhů zákona obsahoval klausuli o začerňování všech jmen kromě nasazených agentů StB a dotyčné sledované osoby. Čili výrazný krok zpět od praxe německé. Nyní chce MV ČR do zákona zabudovat pasus, že nahlédnutí do vlastního svazku může být odepřeno, je-li to ve státním zájmu. O tom, co ve státním zájmu je či nikoli, bude rozhodovat ministerstvo vnitra samo. Nelze se ubránit dojmu, že místo o zákon o přístupu ke svazkům StB půjde spíše o pokus zablokování těchto materiálů. Postoj bývalé federální vlády, současné vládní koalice a parlamentu k restitucím je v praxi náhony vzdálen stěžejnímu principu svobodné společnosti, ke kterému se však všichni verbálně hlásí - nedotknutelnosti soukromého majetku. To, co rehabilitovaní na základě zákona o soudních rehabilitacích měli obdržet zpět, zhusta na základě zákona o mimosoudních rehabilitacích nedostali, protože jim chybělo buď občanství a trvalé bydliště v Československu, nebo kvůli nadměrné ochraně nabyvatelů jejich majetku. Nemravnost státu tím však zdaleka nebyla vyčerpána. Na popud poslanců Poslanecké sněmovny Parlamentu ČR zrušil loni Ústavní soud ČR v zákoně o mimosoudních rehabilitacích podmínku trvalého bydliště a na dvou místech zákona vyškrtl větu „ode dne účinnosti tohoto zákona“, i když bylo potřeba tuto větu v zákoně vyškrtnout na více než deseti místech. Tím je i nadále znemožněno exulantům dosíci paušální finanční náhrady za zabavený movitý majetek, nechat si započítat dodatečná léta do důchodu a podobně, neboť lhůty již proběhly v roce 1991. Zrušení podmínky trvalého bydliště v zákoně o restituci půdy a zemědělského majetku skupina poslanců ani nenavrhla. Jde asi o záměr, protože v dotyčné poslanecké skupině bylo i nemálo právníků a je velmi nepravděpodobné, že by tyto zásadní skutečnosti přehlédli. Další novelizací númosoudních rehabilitací oklestily vládní strany znění poválečných dekretů o neplatnosti jakýchkoli majetkových přesunů pod tlakem nacistické okupace, protože zcela nesmyslně zvýhodnily pouze osoby perzekvované z rasových POLYGON 8/1995 23 [pageend25]důvodů. Osoby, které kladly odpor okupantům a byl jim za to, kromě jiného, zabaven majetek, jej zpět nedostanou a nemají nárok ani na finanční náhradu za něj. Jasné zvýhodnění těch, kteří za války ohnuli hřbet a byli zticha. Obrana tzv. Benešových dekretů je oblíbenou disciplínou všech parlamentních stran i Ústavního soudu ČR. „Tvoří platnou součást našeho právního řádu a vyjmeme-li jeden, zbortí se nám celý řád na hlavu,“ je slyšet ze všech stran. Několik z nich bylo v posledních šesti letech de facto popřeno - novým statutem České filharmonie a Filmového studia Barrandov nebo privatizací (Benešův dekret o znárodnění velkého průmyslu z října 1948). Letos Ústavní soud ČR odmítl ve svém nálezu jasnou presumpci viny v Benešově dekretu o konfiskaci nepřátelského majetku u „osob fysické národnosti německé nebo maďarské“ a nahradil ji termínem „presumpce odpovědnosti za zřízení a udržování nacistického německého a fašistického maďarského režimu“. Celý svět tak zvěděl, že v českém právním řádu je zakotven princip kolektivní viny a že s tím ústavní soud země souhlasí. Bohužel ani jediný soudce ÚS ČR nevyužil svého práva na připojení odlišného stanoviska. O restituci církevního majetku se politické strany nedokázaly dosud dohodnout. Koaliční strany se vzájemně obviňují, kdo vlastně problém církevních restitucí brzdí. Jde-li o restituci majetku české šlechty, notují si politici ODS s komunisty, a co je horší - neváhají útočit na nízké pudy obyvatelstva tím, že při tvorbě restitučních zákonů „měli všichni na mysli spíše malého a středního rolníka než velkostatkáře“. Vláda s půlparlamentem vyrábějí nekvalitní zákony. Posledními zmetky je zákon o volbách a zákon o střetu zájmů, které neobsahují sankce za jejich porušování. K čemu jsou zákony bez sankcí? Jsou i případy, kdy jeden jediný konkrétní zákon stačil půl- parlament během šesti měsíců několikrát novelizovat a ještě schválit jeho úplně nové znění. Musel se tedy nezbytně tolikrát novelizovat? Evidentně chybí vůle převzít vyzkoušené zákony ze zahraničí. Když Turecko a Jižní Korea svého času mohly integrovat do svého právního systému občanský zákoník švýcarský a Spolkové republiky Německo, proč by to nemohla analogicky učinit i Česká republika? Zato se ze zahraničí přebírají pochybné systémy z jiných oborů. Bude zavedeno (asi podle amerického vzoru) nezanedbatelné školné na všech vysokých školách. Zdravotnictví převzalo místo původně navrhovaného německého systému systém kanadský, který má být v budoucnosti ještě zkřížen se systémem singapurským, aby to pojišťovny tolik nestálo. Německý systém zákonného zdravotnického pojištění nebyl převzat proto, že za výkon připadá lékaři či zdravotnickému zřízení v podstatě 70% částky, kdežto za materiál jen 30%, což podle mínění vlády by mohlo vést ke zbohatnutí lékařů a nemocnic. A tak byla dána přednost kanadskému bodovému systému s přesně opačným rozdělením. K tomu všemu se stát dopustil i další fatální chyby - nevymezil zákonným pojišťovnám, co smějí hradit a co ne. Zdravotní pojišťovny pak lákaly zákaznictvo nadstandardními výkony a výsledek na sebe nenechal dlouho čekat - pěkná řádka z nich se octla na mizině. Na druhé straně nemají nemocnice dostatečný provozní kapitál a jsou v mnoha případech těžce zadluženy. Lékaři zase pracují, kvůli cenově velmi nízko nasazeného bodu, alespoň na papíře tak, že vlastně jim na spánek nezbývá čas. Ostatně v systému musí být něco shnilého, když gynekolog dostává za stejnou operaci o mnoho méně bodů než chirurg. Nemocnice, aby se uživily, musejí tedy výkazy operací falšovat. Platy lékařů v nemocnicích bez příplatků za přesčasy dosahují jen celostátního platového průměru. A to je ostuda. Citlivým ukazatelem hospodářství je bankovnictví. Nejdříve se do neřešitelných potíží dostala Kreditní a průmyslová banka (KPB) a v září 1993 nad ní vyhlásila Česká národní banka (ČNB) nucenou správu. Přílišné publicity se tomuto případu nedostalo, protože banka nepřijímala vklady od veřejnosti. Ředitel Moravec je ve vazbě, obviněn ze zkreslování údajů obchodní a hospodářské evidence, obviněni jsou i další pracovníci KPB. Z čeho jsou obviněni, policie dosud tají. Na jaře 1994 vydala sedmá největší česká banka Bohemia nekryté cenné papíry v hodnotě přes 1,2 mid. amerických dolarů. Za to byl shledán odpovědným viceguvernér banky a bývalý důstojník StB Čadek, u kterého policie otálela se zatčením, až znúzel neznámo kam. Bylo vzneseno obvinění ještě proti třem bývalým vysokým úředníkům oné banky, leč ani po dvou letech nebyla dosud vypracována žaloba! Měsíc po Bohemii zkrachovala i AB Banka. Tentokrát bylo příčinou české kou- POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny Informujte se u: raeaara für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 - 932 32 22 FAX 01 - 932 52 03 máctví. Mezi největší klienty banky a také největší dlužníky patřily firmy akcionářů banky či vysokých pracovníků banky. Prostě se rozpůjčovala. I tak lze přijít k penězům. Stačí si založit banku. Letos v říjnu se dostala do potíží Česká banka, známá tím, že se v ní angažoval kapitál ze zemí bývalého Sovětského svazu. Scénář se opakoval - banka byla rozkradena. Miliardové úvěry dostávali zakladatelé banky, akcionáři a firmy vysoce postavených úředníků banky. Trestně stíhán je již po několik měsíců pouze její ředitel Fišer, vypracování žaloby v nedohlednu. ČNB ohlásila odnětí licence České bance poté, co Česká banka odmítla pomoc ostatních obchodních bank k převzetí závazků vůči klientům. Zde asi bude poprvé použit zákon o pojištění vkladů, který zaručuje majitelům vkladového účtu vedeného v korunách na jméno 80% částky, nejvýše však 100 000 Kč. Majitelé depozitních certifikátů budou muset počkat až na likvidaci ústavu a přijdou pravděpodobně zkrátka. Obrázek o českých bankách dokresluje tvrzení, že pro získání úvěru je třeba příslušného bankovního úředníka zkorumpovat jednou desetinou půjčované částky. Kdy se situace kolem českých bank uklidní, není známo. Podle tisku nemají dostatečné finanční rezervy COOP banka, Ekoagro- banka, Interbanka, Kreditní banka, Podnikatelská banka. Bankovní dům Skala a Velkomoravská banka. Zatím poslední bankovní aférou je akce Plzeňské banky, která začala skupovat akcie velkých privatizačních fondů od drobných akcionářů z kupónové privatizace. Velké finanční ústavy se probudily tehdy, až zjistily, že privatizační fondy již nemají pod kontrolou, což nesvědčí o potřebné profesionalitě vedoucích pracovníků českého bankovnictví. □ 24 POLYGON 8/1995 [pageend26]Kolik tváří má premiér Klaus ? ZDENĚK F. LEINER Průzkumy popularity významných českých politiků poskytují stále téměř stejný obraz. Vede president Havel, na druhém místě je neochvějně V. Dlouhý a předseda vlády je až v polovině žebříčku. Dle posledního průzkumu z podzimu obsazuje šesté místo. Sedmý Stráský a ex aequo M. Zeman mu šlapou na nohy. Oba mají 55%, zatímco Klaus je předbíhá s 56% kladných odpovědí. Soudě dle článků zahraničního českého tisku a dle mých rozhovorů s Čechy žijícími v zahraničí, zejména bývalými politickými vězni, kdyby se jim položila shodná otázka, jakou položilo obyvatelům vlasti Středisko empirických výzkumů, kladných odpovědí by bylo tak kolem deseti procent. Ostatně i Lidové noviny byly nuceny po Klausově vystoupení před Cechy v Chicagu svého času nadepsat svůj referát: „Emigrantům se Klaus nelíbil“. (Mimochodem: čeští novináři by si již měli zvyknout nenazývat nás jménem, které v uších prostého českého občana odkojeného „Stranou“ zní pejorativně. Je pravda, že již nejsme „exulanty“. Jsme prostě Čechy v zahraničí, tak jako je zvykem ve Francii označovat expatriované krajany „Francouzi v zahraničí“ nebo „zahraniční Francouzi“. Vyjadřují tím cit spolunáležitosti, který, bohužel, mnohým ve vlasti vůči nám schází, ač my, přes všechna zklamání nadále milujeme „starou vlast“, jezdíme tam, utrácíme tam své poctivě vydělané marky, dolary a franky a zajímáme se o politické, hospodářské i kulturní dění často více než „domácí“.) Když srovnávám jejich dosti chabé mínění a to odmítavé zahraničních Čechů s chválami, které na českého premiéra pěl francouzský tisk během jeho návštěvy ve Francii v polovině listopadu, musel bych se divit, kdybych nevěděl, že nikdo z významných francouzských novinářů neovládá češtinu a své informace čerpá zejména v kruzích premiérovi příznivých nebo přímo z jeho úst prostřednictvím tlumočníka. Známý zahraničně politický komentátor Xavier Gautier 14. listopadu nadepsal svůj rozhovor s českým premiérem: „Václav Klaus, obléhaný liberál“ a charakterizoval jej takto: „V Maďarsku a na Slovensku se vrátili k moci neo-komunisté. V Polsku šlapou na paty Lechovi Walesovi. (Pozn. autora: a doběhli ho.) Václav Klaus se však drží svého liberálního a evropského kréda.“ Po těchto úvodních řádcích se celý rozhovor nese v duchu těchto dvou premis. Klaus potvrdil, že „státi se členem NATO zůstává naším prvořadým cílem“. Na otázku, zda případné zpomalení evropské integrace v důsledku neshod ve věci jednotné měny nezdrží vstup České republiky do Evropské unie, ve své odpovědi Klaus rovněž vyjádřil své pro-evropanství: „Sjednocování Evropy jednoduše pokračuje svým tempem... Tudíž se vyhnu použití takových poplašných akcentů...“ Na otázku, zda po návratu ex-ko- munistů k moci v ostatních státech bývalého sovětského bloku není na řadě Česká republika, Klaus odpověděl: „To si nepřeji. Česká republika je po mnoha stránkách výjimkou. Ale je to pravda, když se ohlédnu kolem sebe, konstatuji, že jsem nyní jediný liberální předseda vlády... Zdá se sice, že sociální demokraté (pozn. autora: které Gautier ve své otázce nazývá “ex-komunis- té„) získávají terén. Je to však proto, že nyní obsazují celý prostor na levici. Je to staromódní hnutí. Pokud jde o mne, nečinil jsem nikdy rozdíl mezi socialismem a komunismem. V roce 1996 zvítězíme.“ Positivní obraz liberála a Evropana, který ve Francii zanechal Václav Klaus, byl v tyto dny ještě posílen přijetím České republiky do Organizace pro ekonomickou spolupráci a rozvoj (OCDE) 28. listopadu. Deník „Le Figaro Economic“ den poté vítá podepsání příslušného dokumentu v Paříži českým ministrem zahraničí Zeliencem a generálním tajemníkem OCDE J. C. Payem článkem s titulkem: „Praha vstupuje do klubu bohatých“. Když si vzpomeneme, že od nedávna je česká koruna konvertibilní, že obchody v ČR jsou plné zboží, které za komunistů bylo nedostatkové, že Češi houfně cestují do zahraničí bez víz, že v republice vládne opravdová svoboda projevu, tisku a shromažďování, musíme si logicky položit otázku: Proč tedy ta poměrně nízká popularita muže, který na tom všem má nespornou zásluhu? Odpověď je pro znalce českých poměrů snadná: Proto, že Klaus není opravdový liberál a demokrat, že v jeho povaze i názorech je několik rysů typických pro bolševické aparátčíky a že jeho Janusova tvář je příjemná vůči mocnostem, na kterých mu záleží, a tvrdá, někdy i arogantní vůči jiným. Jeho výroky o zpětném zrcátku, tlusté čáře, pohrdavý skepticismus vůči evropské integraci, přesvědčení, že peníze nesmrdí a že nezáleží na barvě kočky a že hlavní je, když umí chytat myši (v duchu Mao Tse Donga) vysvětlují, proč je dnes české národní hospodářství z velké části v rukách „starých struktur“ a podnikatelských dobrodruhů, proč je ČR jediná z postkomunistických států, kde je legální nejen jedna, nýbrž dvě strany s Jirdým“ slovem „komunistická“ na štítě, proč je ČR jediná, jejíž občané ani příštího roku nebudou moci volit na českých vyslanectvích a konsulátech, jako nedávno Poláci a před nimi Rumuni, Bulhaři, Chorvaté aj. A to i když mimo ODS všechny politické strany koalice a demokratické strany opozice se k této otázce vyjádřily kladně k článkům politologů a návrhům některých poslanců parlamentu. Veto k této otázce (i k jiným otázkám) vyslovil Václav Klaus a - jako za komunismu - „Strana“ poslechla nadšeně a jednoznačně vožda. Část národa, která se nikdy nesmířila s totalitním režimem a touží po opravdovém právním a demokratickém státu, která též ví, kdo je žábou na prameni ve věci „naplnění“ senátu, nezbytného v opravdové demokracii a ve věci územní samosprávy, samozřejmě při průzkumech popularity politiků nedává odpověď příznivou premiérovi. Paradoxně se k nim připojují největší odpůrci práva a demokracie. Ovšem z diametrálně odlišných důvodů. A pak je tu ještě jedna, asi nepříliš početná skupina, která nad politiku a ekonomii klade morálku a nesnáší Klausovu další tvář: pokryteckou. Spokojme se s posledním typickým případem: V týž den, 14. listopadu, když v listě Le Figaro vyšel rozhovor, v němž Klaus pravil, že vstup do NATO je pro Českou republiku prvořadým cílem, MF DNES uveřejnila předchozí rozhovor Luboše Palaty s premiérem ČR na celé 4. stránce s velkým nadpisem: „Vstup do Evropské unie ještě v tomto století nemůže vláda slíbit“. Dotazovaný v něm na jedné straně klade vinu za průtahy „Bruselu“, ale na druhé straně připouští implicitně, že je na straně odpůrců evropské integrace, jako jsou např. angličtí konservatives a část francouzské pravice, kteří - tak jako Klaus - chtějí (cituji Klause), aby „výchozí jednotkou evropské integrace nebyl a neměl by být občan... Výchozím kamenem má být stát... Primární suverenita musí navždy (zdůrazněno autorem) zůstat jednotlivým státům.“ Jinými slovy cíl, který sledovali zakladatelé někdejšího „Společenství“, přeměněné Maastrichtskou smlouvou na „Unii“ (tj. Evropská federace a posléze Spojené státy Evropy), je pro Klause nesplnitelný a nežádoucí. A v rozporu se svými slovy pronesenými v Paříži Klaus připouští, že nepatří mezi ty, kteří vstup do NATO „nastolují jako otázku dne“. St. Raphael, I. prosince 1995 Q Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 11503 PRAH A 1 Telefon / telefax: +42-2-24 21 04 49 POLYGON 8/1995 25 [pageend27]SLOUPCE JANA BENŠE My konvertisté Novinu o tom, že jsme postoupili mezi národy, kde vlády svrchovaného lidu podivně nečarují s výsledky práce ovládaných, totiž penězi, jsem se dozvěděl v půvabné španělské vísce La Almunia de Dňa Godina, v hotelu El Palio, umístěném na třídě Generalissima číslo 6. Volal jsem domů, co je nového, například zda jsme nevyhořeli, jak se má pes a sedm koček, či zda náhodou mezitím neprohlásil samostatnost Benešov nad Ploučnicí - a návdavkem se dozvěděl, že Česká republika už má volně směnitelnou měnu a že v hospodě zabili u nás ve vsi velice ztepilého řezníka, co ještě tuhle pomáhal při zabijačce našim sousedům. Ten Generalissimus, dodejme, byl jediný (za časů, kdy jsme ještě měli generalissimy), který nebyl v Československu oslavován, případně tamtéž neobdržel Bílého lva. Jmenoval se Franco. Generalissima Čankaj- ška to potkalo docela určitě a Stalina, myslím, také. Francův portrét ostatně dodnes nese španělská pětistovka. Což zase není moc. Bílého lva taktéž ostatně dostal perský šah (přezdívaný Rezaté Pohlaví) a paní Zdena Škvorecká. Druhý den ráno jsme pokusili štěstí se dvěma českými tisícovkami v měnírně hotelu. Zřetelně se jim ulevilo, když jsme, odmítnuti, sáhli po obyčejné kreditní kartě VISA. Dokonce po nás nechtěli ani pas, na rozdíl třeba od české Komerční banky. S Korunou českou a její směnitelností je to ostatně podivné. Když jsme v roce 1968 prchali, dával německý autoklub za Kčs 100 celých 7 DM. Dnes prý dává čtyři. Na Mariahilferstrasse ve Vídni jsem si už v roce 1981 všiml ve výkladech českého nápisu BEREME KORUNY V roce 1986 tam navíc bylo také: MÁME RUBIKOVY KOSTKY ZA KČS Takže koruna zřejmě jaksi směnitelná byla i bez úředního požehnání stranovlády, a později stranovlády tak řečeno svobodně zvolené. V roce 1987 mi vedoucí jednoho pražského bistra nabízel v Jugoslávii docela slušná procenta, když mu zajedu do Rakouska vyměnit doslova kufr „Smetanů“. Tedy tisícovek. Viděl jsem je tehdy poprvé. Když jsem prchal, byla největší bankovka stovka. Ne- boťjsem si „neupravil vztahy“, aniž jsem si přál mít jakékoli drobné s okupační i nelegální vládou, do země jsem nezajížděl. La Almunia de Dňa Godina je víska, sladká, čistá a fungující, avšak světa osamělá, a to zejména světa finančního. Vědom si směnitelností české měny, zamířil jsem tedy o dva dny později v Ženevě (ta se prý na samostatnost od Švýcar, na rozdíl, doufejme, od Benešova nad Ploučnicí, chystá velice) do vrat důstojné instituce zvané CREDIT SUISSE, byť na tabulce směnných kursů za výlohou nebyla česká vlajka (ta, co nám za ni státník Mečiar účtuje 40 miliard). >Asi to dosud nestihli,< řekl jsem si. Mladík za přepážkou byl úslužný novic, ale pokud se české měny týče, nic nedal na má tvrzení a poslal mne za jakýmsi náčelníkem. Náčelník si přál vědět, kolik že si přeji vyměnit. Když zaslechl o dvou tisícovkách, s úsměvem zavrtěl hlavou. To prý ne. Prý by to vzali, ale muselo by se jednat o větší částku. Nakolik větší neupřesnil. Podobně jsem dopadl i u bankovního závodu Barclay & Lloyld a dokonce i v cesto vce Thomase Cooka. Kde všude jsem ovšem nepadl na pilné a snaživé bankovní elévy a odmítli mne hned. V Ženevě. Takže tonu v nejistotě. Nevyvedlo mě z ní ani to, když jsem si zašel po té štrapáci oddechnout na restaurační parník, kotvící kousek od ženevského symbolu - vodotrysku zvícího svých 135 metrů. Číšníci měli plné ruce práce s roznášením proklatě čpícího ginu pro značnou skupinu ruských hostů, kteří navíc platili americkými dolary, ačkoliv ten si vůči švýcarskému franku stojí právě hanebně nízko. 1 : 1,2 v bance, ale číšník je bral, protože Rusové platili jedna k jedné. I já jsem se učil jazyku pokroku a míru a tudíž se příležitostně optal, co že v Ženevě slovanští bratři činí. „Oddycháju,“ odpověděl mi tázaný bratr. Taky jsem si oddechl. © O O O O Tak jak je to? Pouštím si ranní zprávy a jak NOVA tak ČTI mi poslouží slovy ministra Zielence o našich úspěších v transformaci. Čelný funkcionář ODS a ministr zahraničí není prost pýchy na dosažené úspěchy a potažmo tedy i my můžeme a máme být nač pyšní. Hleďme, hleďme! Česká republika je (díky svému moudrému vedení, zajisté) nej, nej, nej - a cizina se jen diví, obdivuje a závidí. Ó, my se máme. Máma má mísu masa. Ouha! V osm třicet cvaknu mašinkou na americkou CNN a je mi poslouženo informací, že pokud jde o transformaci směrem k civilisa- ci, ve které by se i nám líbilo žít, za transformačně nejpokročilejší ze všech bývalých satelitních států je nutno v každém směru považovat Maďarsko. Nezbývá mi než myslet si, že pan ministr afér zahraničních čte spíše Jiráska a jsou mu vlastní myšlenky spíše sapéra Vodičky, než sledování cvrkotu v cizích luzích. Zjištění CNN bylo totiž souhrnem celé škály zahraničních pramenů, včetně nejprestižnější londýnské School of Economic. Není-li toto sázení na vědomou nepravdu svých představ neblahé dědictví komunismu, pak věru nevím, co to je? Vzpomínám, že mezi úspěchy socialismu bylo druhdy zaznamenáno i vydláždění náměstí v Trebišově, případně usnesení ÚV KSČ o čistotě železničních vagonů. Představa o tom, že ve světě se s námi bude počítat, neboť tak se usnesl jakýsi sjezd v Hradci Králové, není z nejradostnějších. © © © Ö © Jak učinit zločin nenápadným Visela na náměstí v Českých Budějovicích bronzová deska hlásající, že zde dne 20. prosince 1918 poprvé na české půdě promluvil president T. G. Masaryk. Nacisté, kteří, stejně jako komunisté, české státnosti jaksi příliš nepřáli (nezapomeňme, že Budějovice měly značnou a značně militantní německou menšinu), počátkem německé okupace desku zničili. Roku 1946 byla včetně sdělení o ničitelích obnovena. Později ji pochopitelně odstranili komunisté, ale zničena kupodivu nebyla. Nějaké dobré duše budějovické ji dokázaly uchovat. Dnes je zpátky na svém místě. Vláda věcí k nám se navrátila. Leč působí dojmem, že tam vlastně visí od roku 1946 nepřetržitě. Slovíčko díků těm, kdož ji zachránili, tam není. Slovíčko o zločincích komunistických, těch, kdož se nacistům snažili ze všech sil vyrovnat, chybí rovněž. Starosta Českých Budějovic pan Ing. Beneš (ODS) soudí, že takového slovíčka dodat nelze, neb by to znamenalo desku přelít. Neznamenalo! Stačí pod ní umístit docela nenápadné sdělení o celé pravdě. Neúplnost informace totiž poskytuje obraz falešný a nepravdivý. Je tohle snad to, oč vedení města, s ohledem na militantní menšinu komunistickou v jeho zdech i jeho zastupitelstvu, usiluje? A jsme přesně u toho, co se nám snažil druhdy, hlupákům exulantským, otlouci o hlavu momentální pražský konšel Dienstbier, když nám, zkopměncům, v losangeles- kém Hiltonu prohlašoval roku 1990, že komunisty nelze z veřejného života vyloučit, neb jich prý bylo v Československu 7 milionů... Anebo u pana kancléře Dobrovského, který Mašiny musí mít za zločince, protože v opačném případě by musil plivnout na svou vlastní komunistickou minulost a své přítomné postavení i pocty uznat za nezasloužené. Dvojnásobný držitel odznaku 26 POLYGON 8/1995 [pageend28]vzorný voják Dobrovský je jen kabinetní ukázkou mnoha dalších. Že se zaslouženého nedostane nikomu z těch, kdož by zasluhovali, pilně přesvědčuje i naše drahé malé české státní zastupitelstvo, které zamítlo žalobu pro velezradu, podanou na Zdeňka Mlynáře za jeho účast při okupaci roku 1968. Nuže, pokud ony podpisy na Moskevských protokolech a jeho poradenská služba okupační moci nebyla velezrada, co je vlastně velezrada? Zřejmě bude nutno in memoriam obžalovat doktora Kriegla, který to, syčák jeden židovská, podepsat odmítl. To se hned pozná, kdo není správný Čech. Jenže situace není na sarkasmy, třebaže kromě těch nám toho už moc nezbývá. Jakou naději setrvat jako stát může mít země s takto neujasněným pořádkem hodnot, na jejichž destrukci se pilně dále pracuje? Nezrušili nám ostatně jacísi úředníci stejně svižně a hladce zemi opět v roce 1992? Co na závěr? Jen potvrzení o tom, jací blbci jsme byli, my exulanté, kteří jsme do Špalíčku, na Hrad a kdejakému vynořovavšímu se potentátovi penízky i všelijaké mašinky vozili a vůbec se snažili pomoci vytáhnout tu československou káru z bolševického bláta. KSČM, nástupnická to organizace KSČ, právě předložila vyúčtování za Koordinační centrum Občanského fóra. KC/OF dluží ÚV KSČ 260,000.000 Kčs. Z čehož vyplývá, že tuto „revoluci“ a tyto revolucionáře si platil ÚV KSČ a cinkot klíčů na Václaváku i Letné byla jen kulisa pro idioty našeho typu. Proto se zřejmě v Budějovicích nedočkáme oné poznámky o rovné zločinnosti nacistů a komunistů. Komunističtí funkcionáři dnes chodí klást květiny do Lán, komunistický representant v zastupitelstvu Prostějova zase vyvíjí neobyčejnou pilnost ve snaze najít pomník TGM, který KSČ nechala roku 1950 za noci odstranit. A lidovecký ministr obrany mu k tomu, dokonce zdarma, tj. za peníze poplatníkovy, zapůjčil i potřebnou technologii. Není to ostatně jedno? Vždyť jen na zásobování vojsk proviantem, převedené podle návrhu ministrova zástupce Kalouska na „centrální způsob“, se podle TV letos rozkradlo asi 60 až 80 milionů Kč. Nu, a hádejte, kdo onu soutěž na poctu být centrálním zásobovatelem v poctivé veřejné soutěži vyhrál? Tohle televize neoznámila, ale špitá se o tom, že firma, v jejímž předsednictvu sedí nějaká Kalousková. ■ Člověk žasne VLADIMÍR CÍCHA Některá období se vyznačovala čímsi typickým. Období římské říše vzdělaností, kulturou a na sklonku slávy rozmařilostí. Časy viktoriánské puritanismem. Odhalení ženského lýtka bylo striptýzem. Pozdně prostřední léta našeho století směřovala k sexuální svobodě a nevázanosti, representované beatniky v Americe a hippies v ostatním západním světě. Protest proti konformitě kon- sumní společnosti, poněkud nezdařilý návrat k přírodě, který užívání drog poznamenalo rozpačitostí. Naše současnost let devadesátých začíná se vyznačovat stále výraznějšími protiklady. Mohl bych k tomu uvést několik různých příkladů, chci se však zmínit o jevech spíše specifických. I když vrchol osvobozující sexuální revoluce je snad za námi, alespoň v heterose- xuálním smyslu, zůstává tato oblast závažnou tématikou. Ve školách, v televizi, u soudů. Zřejmě proto, že sex je nedílnou součástí větší části našeho života. Rychlý vývoj společnosti proměnil důkladná políbení třináctileté mládeže v úsměvnou legrácku, nemající s láskou mnoho společného. Něžné školačky jsou na pilulkách, jejich mladí princové nosí po kapsách místo motouzu kondomy. Vyznavači homopohlavních požitků tvoří stále sílící skupinu, dožadující se nových práv, výhod, uznání. Pořádají přehlídky v ulicích, na nichž bizarnost je stavěna na odiv. Nevím, proč podobné hit-parády nepořádají třeba filatelisté nebo akvaristé. Přitom toto rostoucí hnutí není bez souvislosti PRODÁM velice pěknou HORSKOU CHATU v Beskydech. 11 pokojů, ústř. topení, pozemek 7000m2. Hodí se i pro privátní užívání. Cena dohodou. Telefony: ČR 066/7310021, SRN 06134/51969 s hrozbou blízké budoucnosti, nemocí, která mění potěšení v neklid a obavy. Nad postelemi milenců se začíná objevovat Damoklův meč záhuby. Odlišně od dovršení sexuální revoluce není daleko k Sodomě. Dalo by se i vyvodit, že toto universální uvolnění mravů nabízí bohaté možnosti mužům, kterým se z nějakých důvodů líbí hezké a slušné dámy, kteří jsou rádi v jejich společnosti. Docházejí však k poznání, že se mýlí! Neboť dnešní situace v této oblasti se stává poněkud schizofrenickou. K homosexualitě a čilé pro- miskuitě mládeže, k sexu, který prolíná vším, kinematografií, literaturou, televizí - druží se poněkud bizarní jev, zcela již dosáhnuvší oficiálního statusu. Mezi dvě poloviny lidstva, jež jsou přitahovány silami lásky, zalíbení a milostných požitků, naše moderní doba vsouvá stále masivnější klín nebezpečného poklesku - sexuální obtěžování. Mužům jsou zvědavé oči, občas se zalíbením spočinuvší na divu přírody - na hezké ženě, často jen pro pláč. A nedlouho po vyslovení vtipnosti, opojeni pokušenímjak- koli nezávazného flirtu, shledávají, že si místo řeči raději měli jazyk překousnout. Co bylo kdysi příjemné, začíná být nebezpečné. K úhoně lze přijít okamžitě, ale také s mnohaletým zpožděním. Dospělé ženy (a někdy i muži) rozpomínají se na dětská a pubertální léta, a hle, co nevidí: Zvrhlý pečovatel, kněz, lékař, zneužívající svého postavení! V živné půdě dnešních směrnic, trendů a zneužívaných „lidských práv“ daří se skvěle nejbujnější fantazii. Ocitáme se v době, vyznačující se poklesem míry zdravého úsudku v posuzování společenských ajinýchjevů. Horlivost radikálních feministek otravuje erotickou náklonnost nedůvěrou, nejednoho muže vhání do náruče homopohlavních druhů. Široká škála oněch lidských práv připomíná nasáklý polštářek k razítkování a cejchování nevinných. Důkazy se už najdou. Přibývá lékařů, kteří beze svědka nevyšetrí ženu. A co se stane, když stěžující si dáma sdělí, že se mýlila, protože právě byla v postmenstruální depresi? Nic, kromě toho, že lékař je šarlatovým znamením označen nadlouho, ne-li navždy. Kde jsou prameny, důvody, které přivodily tento vyšinutý stav kdysi normálních věcí? „Jo, to jsou paradoxy!“, stěžuje si v Havlově hře >Audience< sládek, zmítající se ve víru neblahých časů totality. Podobně v jiné hře a na jiném místě světa konstatuji a nevěřím svým smyslům: Ano, jsou to dneska paradoxy! A nejsou snad? Ill Obsahem knihy F. X. Havlíčka (občanským jménem F. X. Hešík) se táhne jako zelená nadějná nit nenápadná postava redaktůrka Fandy. Táhne svou káru od doby císaře pána dodnes. Tento dlouhý pohnutý čas prožít a přežít - k tomu byla mnohdy zapotřebí „koňská nátura“. Knihu vydal Papyrus ve Vimperku, stojí 199 Kč. Adresa autora: F. X. Havlíček, Postbox 1213, D- 93075 Bad Abbach POLYGON 8/1995 27 [pageend29]MARCELA ČECHOVÁ Výlety do světa (pokračování) (4) Velikonoční ostrov Easter Island Rapa Nul Pokud jste ve škole při zeměpisu dávali pozor, víte, že Rapa Nui je nejizolovanější ostrov na světě. Nejbližší pevnina směrem na západ je 1900km daleko a je to mrňavý ostrůvek Pitcaim. Nejblíž na východ ke břehům Jižní Ameriky je to 3700km, tedy přibližně stejně jako z Prahy do Vladivostoku a ještě možná kousek zpátky. Mocnosti se o Rapa Nui nikdy moc nepraly, pro každého byl moc daleko a moc maličký. Vsedni do auta a objedeš ho za hodinu, pěšky to trvá déle, ale za dva dny by se to pohodlně dalo stihnout. Roku 1722 přistál na ostrově a zase odejel Holanďan Roggeveen, v roce 1770 Špa- nělé a v roce 1774 všudybyl kapitán Cook, který si zřejmě myslel, že britské královně takový kapesník země nemůže prezentovat a odejel, aniž by ostrov prohlásil za britskou državu. Ani Francouze El Perouse v roce 1786 nezajímaly moai, obrovské kamenné postavy zírající nikoliv do moře, ale do nitra ostrova. Turistika tehdy ještě nebyla v módě a nepřinášela státům milionové zisky. Až v roce 1888 napadlo Chile, že by na ostrově mohla být námořní základna, umožňující expanzi na jih do Asie. Základna zde sice do dneška existuje, ale expanze se nekoná. Zato se díky spisovateli a cestovateli Thoru Heyerdalovi koná příliv turistických dolarů, neboť Rapa Nui je legenda, která nikdy nebude vysvětlena. Dnes se ví, že staří obyvatelé Rapa Nui těžili materiál na výrobu soch v otevřeném kráteru vyhaslé sopky. Ví se, že pod podstavci, na nichž sochy stojí, pohřbívali své mrtvé. Ještě dnes můžete skulinou mezi kvádry nakouknout pod podstavec a uvidíte lidské lebky. Ví se, že moai bylo několik typů, jeden s krátkýma ušima, druhý s dlouhýma. Jen jediná socha je vytesána v sedící poloze. Neví se - a už se nikdy nebude najisto vědět - kdo byli ti umělci, kteří sochy tesali, proč je tesali a hlavně jak je dostali z kráteru mnoho kilometrů daleko na opačnou stranu ostrova. V době naší návštěvy na ostrově natáčeli film Japonci. Polovina mužské populace jim přitom dělala kompars, navlečená jako Flinstones do útržků kůží a barevných hadříků. Dost se přitom klepali, protože, ačkoliv je Velikonoční ostrov v tropech, je tam studený vítr a dost chladno. Sochu zvedali podkládáním dřevěnými kolíky tak, jak to podle teorie dělali neznámí tvůrci. Šlo to výborně, hlavně asi proto, že socha pro filmovací účely byla udělaná z papírmaše. Teorií o záhadných stavitelích soch a o tom, odkud přišli, je díky Thoru Heyerdalovi a jeho Ton Kiki víc, ale teorie zůstává stále teorií, byť byla podložena pokusem. Dnešní turista to má jednoduché: žádná dlouhá plavba po rozbouřených oceánech, na Velikonoční ostrovy se létá. Jste-li neinformovaní, poletíte ze Santiaga a zaplatíte za ten výlet US$825 za osobu. To už se Chilani přiučili od jiných národů (i od České republiky, zdá se) bažících po rychlém zbohatnutí a turistovi napaří dvojnásobek cestovného. Chilané platí jen 400 dolarů. Turista ovšem klopí, nemá na vybranou, protože na leteckou dopravu z Čhile na Rapa Nui má monopol Lan Chile. Jste-li informovaní, zakoupíte si už doma letenku kolem světa tak, aby vaše cesta vedla přes Tahiti. Na Tahiti přestoupíte do Lan Chile - směrem Santiago - a máte zastávku na Velikonočním ostrově zadarmo. Úplně zadarmo není ovšem pro turistu dnes nic. Ještě musíte na ostrůvku někde bydlet a nějak se na těch 117 čtverečních kilometrech pohybovat. Letadlo vás vyplivne u mrňavé vesničky Hanga Roa (jediné sídliště na ostrově) a pokud jste si už předem zaplatili dost předražený hotel, zjistíte, že je značně odříznut od centra dění. Mnohem lepší je dát se získat „do rodiny“ některého domorodce, který vás nechá vyspat v celkem čistém pokojíčku, použít rodinnou sprchu i toaletu a dá za poplatek i najíst, zatímco okaté čokoládové dětičky vám polezou po klíně. To vše od US$27 výše. Pokud máte žaludek na stereotypní rýži a nepřivezli jste si nic s sebou, na místním marketu jsou k dostání banány a papaye a v obchůdku pár konzerv. Ačkoliv by na Rapa Nui mohlo růst cokoliv, neroste, neboť domorodci se plně věnují turistickému ruchu a pěstování salátu či okurek pro ně není zajímavé. Prohlídky ostrova jsou ale fajn, protože domorodci ještě nepřišli na to, že turistovi lze zakázat soukromý pohyb, naložit ho do připraveného autobusu a pořádně mu pohled na sochy osolit. Větší hotely to sice už praktikují, ale naštěstí jsou zde jen dva a většina návštěvníků stále má možnost vidět moai svobodně bez průvodce. Pouze na jednom místě se vybírá. Je umístěno strategicky poblíž kráteru Orongo, protože většina turistů, kteří přilétli dopoledne, se na Orongo vypraví hned po obědě. Kráter můžete vidět zdarma a vynecháte-li to, co je za ním, ušetříte deset dolarů na osobu a o moc nepřijdete. Nejsou tam žádné moai, pouze pár kamenných přístřešků velikosti psí boudy a pár petroglyfů. K sochám se vypravte buď ve vypůjčené maličké Suzuki 4WD (v hotelu je k mání za US$70, ve vesnici za $40 na den) a nenapravitelní romantikové mají možnost si vypůjčit živého koně za neslýchané nízkou cenu 20 dolarů na celý den. Hajtřičky jsou mírně pohublé, sedlo rozervané, uzda a třmeny umně svázány špagátem, ale pokud vaše váha nepřesahuje metrák a věk osmdesát, vřele doporučuji. Koně jdou sami, znají terén, žádný průvodce vám nebude vykládat „nalevo vidíte, napravo vidíte“, vlny modrého moře se s úžasnou silou budou rozbíjet o pevninu, obrové z lávy na vás budou hledět nepřítomnýma očima a vám bude najednou jasné, že Rapa 28 POLYGON 8/1995 [pageend30]Nui je úžasný, neopakovatelný zážitek, že tady je jeden z posledních rájů na světě. A až vás moudré zvíře rozumným krokem donese zpět, vypravte se, mírně oboleni, do místního kostelíčka. Ručně místním umělcem vyřezávaní svati mají ve tváři nepřítomný výraz Moai soch, ale na hlavě místo čepice nebo tradiční svatozáře vyřezávaného orla. Proč, nevím. Vzdejte dík za krásný den na Rapa Nui Panně Marii s dlouhým koňským obličejem a Jezulátku na její ruce, které vypadá, jako by mu bylo nejmíň šedesát. Před kostelem na náměstíčku budou možná sedět domorodci s ručně vyrobenými plakáty a stávkovat za „práva na půdu“ a za osamostatnění se od Chile, což není logické, ale co je dnes na světě logické? Stávkovat za nějaká práva, to se nosí. Půdu domorodcům nikdo nebere (kterýpak taky ouředník ze Santiaga by si chtěl na Rapa Nui pěstovat cibuli), Chile poskytuje učitele, lékaře, zásobuje stavebním materiálem a ostatními vymoženostmi civilizace a hlavně posílá turisty k podojení. I přes toto využívání turistů - na světě je málo míst, která si podnes zachovávají své kouzlo a šarm, takže vycucávaný nelituje. Myslím, že Rapa Nui patří mezi tato vzácná místa. Sjě sj? (5) Bolivie V Argentině, Brazílii, v Chile, v Ecuadoru a dokonce i v nepatrné Uruguayi můžete v hlavních městech koupit více či méně podrobnou automapu. V Bolivii nikoliv. Ne, že by tu neexistovaly silnice - a i veřejná místní doprava pracuje - jsou to kromě autobusů hlavně otevřené náklaďáky a cestuj í- cí drkotají nahoře na korbě vystaveni nepřízni počasí. Bolivie je chudá, donedávna s turistikou vůbec nepočítala. Až teď se v některých indiánských vesnicích zařizují na cestovní ruch a za pár šupů vám nabídnou nocleh se slamníkem, vycpaným voňavou trávou altiplána a někde dokonce i moderní porcelánové umyvadlo a záchodovou mísu bez prkýnka. Bolivie je jedna ze zemí, kde se zastavil čas. Indiáni tvoří 60% populace a jsou přátelští, cestování je bezpečné, pokud si člověk v hlavní metropoli dá pozor na kapsu a na zavazadla. Přímí potomci Inků ještě stále chodí v domorodých krojích a bydlí v domech původně Inky postavených a jen málo pozměněných. Stále ještě obdělávají taktéž Inky ohrazená políčka zvící kapesníku, stále ještě udržují tance, zpěvy, náboženství a zvyky ze starých dob. Bolivie vyrazí návštěvníkovi ze Západu dech, a to doslova: v nadmořských výškách 3500 - 6000m se nedýchá nejlépe. Bolivie sestává z andských velehor a náhorních planin a na zdolání většiny bolivijských cest je potřeba vozidlo s náhonem na 4 kola. Vzhledem k tomu, že takové auto vypůjčit nelze a bolivijské silnice stejně nahánějí evropskému řidiči hrůzu, dává většina návštěvníků přednost buď předem organizované túře nebo létání. Ke své škodě, protože cestovat po bolivijských silnicích je ohromný zážitek. Řidič si tu zvykne i na další specialitu rozvojových zemí Jižní Ameriky - na vojenské kontroly. Přes silnici závora, u závory bouda, v níž odpočívá několik unudě- ných samopalníků. Důležitě hačají na židli, nezvednou se a nevyjdou vstříc přijíždějícímu vozidlu. Řidič musí zastavit, vystoupit a sám naklusat k ouřadovi. V uctivém předklonu vašnostovi předloží řidičský průkaz a další dokumenty. Pokud jde o cizince, cestující ve skupině, žádá se přehledný seznam cestujících osob a čísla jejich pasů, i když je jasné, že autokar projel za ten den už několika podobnými kontrolami. Usmívejte se, neboť vašnosta má moc nechat vás u závory tvrdnout třeba celý den, o nic mu nejde. V blízkosti hranic je ceremoniál ještě složitější. Přes hranici k Chile do Bolivie nás sice po důkladném prostudování dokumentů pustili, ale po deseti kilometrech cesta končí u vojenského ležení. Maskované bunkry, obestavěné hladovou zdí, v každém zubu voják se samopalem. Samopal je namířen do nitra vlastní země. Je to legrační, ale smích vás přejde, když pohlédnete na malovánky na zdech kasárenských budov. Realisticky vyvedené zaťaté pěsti na nich drtí sousední Chile. Bolivijci nenávidí Chi- lany tradičně a zvlášťpak od roku 1879, kdy jim Chile odřízlo přístup k moři. Ačkoliv Chile v náhradu vybudovalo železnici z An- tofagasty do bolivijského Orura a nezdaňuje bolivijské zboží, nenávist trvá. I když se říká, že chudoba je metlou lidstva, pro některé země je - zdá se - ekologickou záchranou. Je-li obyvatelstvo chudé, nemá na to, aby se kupovalo zboží civilizovaného světa a zasvinilo si nenapravitelně krajinu, neboť s chudobou jdou ruku v ruce nepořádnost a primitivismus. V těch zemích Jižní Ameriky, kde je civilizace na postupu, ale lidé zůstali primitivy, je dokonale zničená. Klasickou takovou zemí je Mexiko. Starý papír, rozbité sklo, kusy plechu, láhve od Coca coly, odpadky z tržiště, chcíplí psi i kočky, plastikové pytlíky, všechno se vozí ke kraji silnice nebo k vodnímu toku a vyklopí tam, kde se to řidičovi hodí. Něco shnije, něco se rozjezdí a rozpráší, něco odnese voda a něco se spálí. Cesta takovou krajinou je spojena s čichovým vjemem, proti němuž vzduch Ústecká či Mostecka je rajská zahrada. První den začnete kašlat, druhý den dostanete zánět spojivek, třetí den začne krvácet nosní sliznice. V Bolivii je zatím krajina zaneřáděná jen v okolí měst, tak 10 - 2Ókm diametr. Podle hustoty a složení svinstva můžete přesně určit, jak veliké je město, k němuž se blížíte a zdaje převážně industriálni či zemědělské. Upřímně doufám, že Bolivie ještě dlouho zůstane chudobná. Každý turista v Bolivii navštíví hlavní město La Paz a také Potosí. Obě místa jsou fascinující a ani na jednom se nedá dýchat, protože leží v nadmořské výšce přes 3500 metrů. Potosí patří mezi nejvýš položená města na světě. Dokážete-li ve výšce 4070 metrů nad mořem dojít z hotelu do muzea Moneda, proběhnout všechny sály s obrazy, mincemi a nábytkem (průvodkyně v minisukních vás přitom budou pohánět do klusu), vrátíte se večer do hotelu utahaní jak koťata. Máte-li den a energii navíc, seberte síly a vypravte se z Potosí autobusem do jediného opravdu krásného a čistého města v Bolivii, do Sucre. Zvolte autobus lidový, nikoliv turistický, užijete pravý bolivijský kolorit. Autobus je na místenky, ale cestující, většinou praví Indiáni, přepravují nejen sebe, ale i nejrůznější zboží. V zavazadlové síťce nad mou hlavou cestovala mrtvá puma, ještě nestažená. Cesta do Sucre trvá čtyři hodiny, někdy víc, protože na silnici nejsou značky a cesta vede částečně řečištěm a za- prší-li, autobus se musí dlouhé kilometry vracet. V polovině cestování je zastávka, samozřejmě bez záchodku. Pánové popojdou směrem k příkopu, Indiánky jen přičapnou, sukně roztažené. Každý cestující dostane sandwich zabalený pěkně v papírovém ubrousku a do plastického kelímku limonádu. Po občerstvení letí 38 ubrousků a 38 kelímků do přírody. Vložili jsme použité kelímky do krabice k řidičovi. Řidič POLYGON 8/1995 29 [pageend31]přišel, nahlédl, vzal krabici a obsah vytřepal ven z vozu. La Paz je úžasný kráter, obydlený několika miliony lidí, z nichž každý usiluje o to, aby žil nikoliv nahoře na obvodu kráteru a měl překrásný výhled, ale naopak aby žil co nejvíce dole. President bydlí až úplně v díře a čtvrť bohatých lidí je také na dně kráteru. Čím níž, tím víc vzduchu, krása jde stranou, nemůžeme-li popadnout dech. Zato chudina nahoře kouká na úchvatnou Illimani, 6400m, sníh celý rok. Díky příteli, který má terénní auto a ví, že čaj z listů koky podřív než opustíte Bolivii - Coroico. Bolivij- ci říkají, že Coroico má nejlepší klima z celé Bolivie a asi mají pravdu. V La Pazu sněží, ale v Coroicu v téže době kvetou ibišky a je 26°C. Také se říká, že silnice do Coroi- ca je ta nejobtížnější na světě a to je pravda zcela určitě. I ostřílené povahy jímá děs, když autobus balancuje na okraji třistamet- rového srázu a snaží se couváním vyhnout jinému autobusu na silnici široké stěží pro pár oslů. Abychom si ušetřili hrůzy cesty velkým autobusem, zvolili jsme minibusek značky Mazda pro 7 osob a radovali se, jak máhá tělu překonat stres z nadmořských výšek, dostali jsme se do Chacoltaye, nejvýše položeného lyžařského střediska na světě - 5300 m.n.m. Aklimatizovaní místňáci dokáží sjet po sjezdovce a nechat se vytáhnout lanovkou vzhůru i několikrát za den. Ne- aklimatizovaný turista udělá deset kroků a musí si sednout, protože se mu podlamují nohy a má blízko k omdlení. Ještě další výlet byste měli absolvovat jsme vyzráli. Svatá prostoto! Do mazdičky se s námi našlapalo dalších 14 cestujících plus řidič a do Coroica jsme dorazili s košilemi přilepenými na tělo smrtelným potem. Stálo to ale za to, Coroico je ráj, kde není nic, jen malé náměstíčko s kostelem a s palmami a pár rozpadávajících se hotýlků. Zvolili jsme si Residential Kory, kde je z terasy možno pozorovat úchvatný a přitom smutný zánik toho, čemu se říká tropická džungle, správněji dešťový prales. Svahy kolem Coroica, kdysi hustě porostlé tropickou vegetací, jsou dnes skoro holé. Všude kolem hoří ohně a polykají poslední zbytky krásy. Holé svahy jsou tak příkré, že se na nich nedá pěstovat žádná zemědělská plodina ani pást dobytek. Déšť odplavuje obnaženou zeminu do údolí. Kdo to ničí, kdo to bezcitně a naprosto neúčelné vypaluje? Indiáni, bylo nám řečeno. Nedá se jim v tom zabránit?, chtěli jsme vědět. Nedá. Tvrdí, že je to součást jejich tradice a kultury a ne- chcete-li být označeni za rasisty, raději mlčte. Je mnoho dalších věcí mezi bolivijským nebem a zemí, které se zdají jiné než ve skutečnosti jsou. Než jsme jeli do Bolivie, předhodil mi kdosi výstřižek z místních novin, kde se psalo o tom, že dostane-li se Indián do rozporu se zákonem, zavřou ho obvykle společně s celou jeho rodinou. „Hrozné“, rozčilovali se naši, většinou mírně narůžovělí angličtí a němečtí spoluturis- té. Jak může vláda dovolit, aby nevinné děti žily ve vězení? Jak může přikazovat, aby vězňové pracovali? Jak může zavřít za katr živitele početné rodiny? Teprve při pohledu na bolivijskou skutečnost začalo milým Anglánům docházet, že být ve vězení na státní útraty je pro většinu bolivijských Indiánů výhra. Jeho deset dětí má střechu nad hlavou, najedí se a tatík se přiučí řemeslu, k němuž by se jinak nedostal, například výrobě nábytku. To, co vyrobí, smí prodat a výdělek vstrčí do kapsy. Není divu, že na pobyt pod zámkem se domorodci dívají podstatně jinak než anglický gentleman a že bolivijská vláda má starosti, neboť na věznici se málem stojí fronta. Bílý turisto, jed’ do Bolivie. Uvidíš ráj světa zmírající na neskonalou pitomost lidskou. Bolivie je jako dívka, která se právě vrhla ze skály do hlubiny. Už ji nemůžeš zachytit a zachránit, ale ještě můžeš zahlédnout krásu jejího padajícího těla. Pospěš si, turisto, pád je rychlý. □□□ FOTOGRAFIE M. ČECHOVÉ: Obrovitost moai vynikne ve srovnáni s nepatrnosti člověka. - Bolivie. Alti- plano - náhorní rovina ve výšce 3000m n.m. s typickou lamou. - Sucre, jedno z nejstarších a nejkrásnějších měst v Bolivii. 30 POLYGON 8/1995 [pageend32]DOPISY NA PLES ČSŠZS V CURYCHU JSEM LETOS NEŠEL Letos už po šesté pořádala Česko-slo- vensko-švýcarská zdravotnická společnost (ČSŠZS) ples v curyšském Kongresshausu s ušlechtilým cílem získat také tímto způsobem finanční prostředky na pomoc československému zdravotnictví. Několikrát jsem se toho plesu již zúčastnil. Byl jsem už na tom zcela prvním, hned po naší proslulé tzv. „sametové revoluci“ a velmi jsem oceňoval snahu svých švýcarských krajanů a kolegů- lékařů, nezištně pomoci zdravotnictví v jejich staré vlasti. Při rozhovorech s některými z nich jsem pozoroval, že nejsou podrobně informováni o dění u nás doma, a to zejména ve zdravotnictví. Dosti obtížně jsem vysvětloval nesnáze, s nimiž se musíme, kromě běžných medicínských starostí, denně potýkat. Domníval jsem se, že příčinou ne zcela úplného vzájemného pochopení je moje neschopnost naše problémy přesněji vysvětlit. Zcela jasným a řekl bych otřesným důkazem tohoto nepochopení zásadních problémů našeho zdravotnictví a našich současných snah o jejich řešení se však stala nabídka prezidenta Česko-slovensko-švý- carské zdravotnické společnosti pana doktora Tůmy, „vypomoci“ českým zdravotnickým zařízením v případě plánované stávky lékařů vysláním téměř padesáti švýcarských kolegů do jejich původní vlasti, aby tam v této době zastupovali své české kolegy na jejich pracovištích. Musel jsem konstatovat, že díky prohlášení svého předsedy tato společnost, českému zdravotnickému personálu dosud málo známá a už vůbec ne doceňovaná, se stala náhle velice populární. Bohužel však jen v negativním smyslu slova. Mezi zdravotníky a zejména lékaři tato nabídka pana dr. Tůmy vzbudila směs pobouření a posměchu. Pobouření vyvolala neslýchaná nekole- gialita lékaře - pana prezidenta ČSŠZS. Posměch si pak vysloužila reálná bezvýznamnost oběti těch údajných >téměř padesáti švýcarsko-českých lékařů< v případě stávky nahradit tisíce jejich českých kolegů ve stávkách nemocnic. Nedovedu si představit, jak chtěl pan doktor Tůma svoji nabídku uskutečnit. To by opravdu on a jeho kolegové ve Švýcarsku na měsíc či déle zavřeli své ordinace a jeli pracovat do České republiky??? České lékaře by velice zajímala jména a adresy jejich švýcarských kolegů, kteří projevili ochotu je v případě stávky nahradit. Mnozí z nich by jim třeba rádi poděkovali a přivítali by, kdyby pan prezident Tůma v nejbližší době uveřejnil tyto údaje v „Mladé frontě DNES“, kde byla otištěna jeho „ušlechtilá nabídka“. Na tu mu odpověděli lékaři fakultní nemocnice v Praze (kopii přikládám). Stávka proběhla (zatím byla na přání prezidenta republiky přerušena), a pokud je mi známo, nepřijel pomoci ani pan doktor Tůma coby prezident společnosti, natož někdo z jeho téměř padesáti kolegů. Snad se jich přece dočkáme: nedojde-li do konce listopadu k přijatelnému řešení, budeme bohužel nuceni 1. prosince tr. ve stávce pokračovat. Nebylo by pak vyloučeno, že naši obětaví kolegové ze Švýcar budou moci u nás prožít ve službě pravé české vánoce a případně na našich pracovištích s námi přivítat i nový rok, ovšem jen za předpokladu, že opravdu přijedou a vytrvají. To bude pro ně určitě velice lákavá vyhlídka. Pro jejich informaci musím důrazně uvést, že stávka byla a bude organizována tak, aby nebylo ohroženo zdraví našich pacientů. Ve dnech stávky vykonávají lékaři v nemocnicích stejnou službu jako každou sobotu, neděli a o svátcích. To znamená, že na všech odděleních slouží, a to i v noci, nejen lékaři, ale často i primáři, jak je to tu obvyklé. (Srovnejte prosím se švýcarskou praxí!) Protože naše možnosti projevu nesouhlasu s postojem vlády k neutěšeným poměrům, které v našem zdravotnictví panují, jsou s ohledem na naše pacienty značně omezené, byla zvolena jako forma protestu ještě tzv. administrativní obstrukce. Toho slavného plesu jsem se tentokráte nemohl zúčastnit. Musel jsem v těch dnech „sloužit“ v nemocnici na pohotovosti - od soboty ráno do pondělí odpoledne. Na závěr bych chtěl zdůraznit, že není mým úmyslem snižovat skutečnou a nezištnou pomoc, kterou členové Česko-slovens- ko-švýcarské zdravotnické společnosti našemu zdravotnictví v uplynulých šesti létech poskytli. Jsem o tom informován a přál bych si, aby naše veřejnost a zejména moji kolegové-lékaři se o nesporně záslužné činnosti této organizace dozvěděli tolik skutečností, aby jim to umožnilo zapomenout velmi nepříznivý dojem, který získali díky nabídce stávkové „pomoci“ jejího prezidenta. MUDr. Jiří Wicherek, Plzeň DOPIS Dr. TŮMOVI, prezidentu Čes- ko-slovens ko-švýcarské zdravotn ic- ké společnosti. Vážený pane prezidente, s nesmírným zájmem jsme přijali zprávu, že v případě stávky českých lékařů vyšle Vaše společnost na pomoc našemu zdravotnictví téměř 50 švýcarských kolegů z univerzitních klinik v Ziirichu a Bernu. Byli bychom jen velmi neradi, kdyby tento Váš čin oslabil švýcarské zdravotnictví a odrazil se na kvalitě lékařské péče švýcarským pacientům. Protože však ještě nemáme na dny případné stávky pevný program, rádi bychom nastoupili na uvolněná místa švýcarských kolegů. Vzhledem k tomu, že jsme též lékaři fakultní nemocnice, věříme, že se podaří tuto reciproční výměnu realizovat a že vyřízení potřebných formalit Vám nebude činit žádné potíže. Srdečně zdravíme a těšíme se na setkání s Vámi. Lékaři VFN, Fakultní poliklinika, Karlovo náměstí 32, Praha 2. MUDr. J. Hnízdil, MUDr. M. Suchý, dr. J. Martinec, dr. R. Branaid, MUDr. P. Kory nta a MUDr. B. Krause Kt* «Jk KJÝ Kj# Kf» >RYTÍŘ S KAMEROU< (Polygon 6/95) ... velice si vážím vaší práce a čtu každé vydání „cover to cover“. Stejně tak i číslo 6/95. Na poslední stránce jsem se dozvěděl, že mnohé příspěvky z nedostatku místa chybí. Jak mi tedy vysvětlíte pět, podle mého mínění promrhaných stránek výše zmíněného článku. Ne, že bych nesouhlasil s premisou pisatelky, ale cítím v jejím uvažování až hysterickou snahu o vyvolání pocitu viny ve všech „masožravých“ čtenářích. I ,její“ styl není prost zastírání oněch, či zveličování jiných aspektů předložené kauzy k dosažení žádaného a „ospravedlněného“ účinku á la bulvární plátky - zvýšení cirkulace, nebo politická propaganda na vymývání mozků tupých mas podle názoru levicových „osvícených“ elit (the Self anointed). Mám zvířata rád a jsem proti jejich týrání, aniž bych byl vegetariánem nebo gargan- tuovským polykačem steaků. Dokud však na této planetě budou rukou svých „bližních“ nevinně trpět lidské bytosti, včetně milionů dětí a obzvláště odpravovaných plodů v devátém měsíci, kterým jsou při částečném porodu urvány údy či vyssán mozek, aby se „legálně“ narodily mrtvé - moc by mne zajímal postoj a soucit pisatelky právě v posledním bodě -, je týrání zvířat nevyhnutelné. Ergo nedosahuje priority v mém pořadu. Je velmi zvláštní, že právě v organizacích na ochranu zvířat i prostředí sedí morálně koruptní salonní levičáci - viz Green Peace, jehož vedení samo o sobě vyplácí nezdaňované šestimístné dolarové platy vyžebrané u dravého „Big Biz“, proti kterému údajně bojují. Výsledky této zvrácené „lásky“ vůči „němým tvářím“ na úkor lidí jsou patrné obzvláště v USA. Předpokládám, že kauza kropenatý sýček versus dřevorubci je redakci i pisatelce známa. Přidávám dvě lahůdky z hluboké nůše byrokratické levicové zvůle. V Idahu bylo mnoha farmářům zakázáno farmaření kvůli mikroskopickému plži (dart snail) v mokřinách - údajně ohrožená species! V Kalifornii farmář omylem traktorem přejel chráněnou klokaní krysu a díky imbe- cilním „ochranářům“ mu hrozilo vězení a pokuta 100 tisíc dolarů. Soudce naštěstí žalobu vyhodil. No comment. To, že jsem na stránkách Polygonu musel „jedním dechem“ číst o skutečných hrdinech protikomunistického odboje a pofidér- ních hrdinech a zélotech typu green peace, považuji za faux pas. Robert Santholzer, Salt Lake City Kt* »í* *$* VÍCE ANDĚLŮ, MÉNĚ ZVÍŘAT! ... přirozeně a nepochybně je konečným prerogativem redakce rozhodovat o rozsahu POLYGON 8/1995 31 [pageend33]a vhodnosti zaslaných příspěvků. Je ale stejně nepochybné, že čtenář má právo se ohradit v případě, že rozhodování redakce v tom směru se ukáže stěží pochopitelným. Konkrétně mám na mysli Polygon č. 6/95, ve kterém byl příspěvek JUDr. Anděla ve věci rehabilitace Rudolfa Berana a gen. Jana Syrového osekán až k inkohe- renci, zatímco zbylo přemnoho místa na přeobsáhlý příspěvek M. Wahlenové i na znovuvynoření se p. Alexeje Žáka. I když úplně pomineme zásluhy JUDr. Anděla o obranu práv české emigrace vůči poněkud macešské vlasti v posledních letech, předmět surové historické křivdy bolševiků vůči některým protektorátním politikům jistě stojí za více pozornosti, než další pokračování vendety bývalého důstojníka StB proti politické representaci ČR, ať už jsou jejich politické poklesky jakékoliv. Alespoň minimální lustrační hlediska by snad měla platit i v Polygonu, prokristapána! K rozsáhlému exposé Mileny Wahlenové musím vznést podstatné připomínky. Pochopitelně je těžko nesouhlasit s jejím morálním pathosem ve věci zbytečného trápení zvířat, jenže Wahlenová - v nejlepších tradicích absolutistického způsobu myšlení, nám tak dobře známého - vylévá s vaničkou vše, co sejí nachomýtlo pod rukou. Mám na mysli její exhortaci ve věci medikálních pokusů na zvířatech a musím se hned předem přiznat, že po 12 letech práce v oboru bio- medikálního inženýrství se tedy musím považovat za jednoho z těch, kdož podle ní „rok co rok umučí při nesmyslných pokusech okolo 300 milionů nevinných bytostí“. Přes vlastní zavrženíhodnost bych se dovolil ohradit v několika bodech: Za prvé: ze zcela obecného hlediska je M. Wahlenové nutno připomenout, že ani z její výše morální nadřazenosti vegetariánství by neměla přehlížet, že i vyznavači její víry nejsou žádnou výjimkou z krutého, ale dosud platného fundamentálního zákona přírody, že přežít (bohužel) znamená zabít a sežrat. On totiž i karfiol je konec konců taky živý, může si o tom dost přečíst v Mae- terlinckovi, ze Švýcar to má kousek. Za druhé: za svých tucet let v oboru jsem poznal desítky techniků a laborantů pracujících se zvířaty. Znal jsem jednoho, který o weekendech dojížděl zadarmo 30km na universitu kontrolovat, jak se daří pokusné psici s umělým hrtanem. Znal jsem jiného, který se rozplakal, když právě toto zvíře nedobře zahynulo selháním zařízení. Zato jsem nepoznal ani jednoho či jednu, co by, jak píše M. Wahlenová, „umučili i vlastní babičku“ a nebo byli „sadisty, kteří se hlasitě chechtají, když vytékají oči králíkům“. Z hlediska mých zkušeností nemůžu než považovat takové tvrzení, převzaté odkudsi autorkou, za horentní a krutou nepravdu. Za třetí: k onomu hroznému obrazu „vytékajících očí“ ubohých králíků je třeba podotknout, že přestože sdílím autorčin názor o nepřípustnosti Draizeho testu k účelům tak frivolním jako kosmetika, musím podezírat, že ji trochu doběhl problém s angličtinou. „Running eyes“, z čehož ony „vytékající oči“ nejspíš vznikly, znamená totiž oči slzící nebo extretující podrážděním spojivky, jakým trpíme všichni třeba při rýmě. Za čtvrté: ona „nejstrašnější aféra Conter- ganu“, citovaná tu jako příklad neaplikova- telnosti pokusů se zvířaty na člověka, vznikla právě nedostatečným rozsahem oněch pokusů, jak správně tehdy rozeznala americká FDA a zabránila tak rozšíření tragedie přes Atlantik. Za páté: „... i malé dítě ví, že se nerovná kryse, králíkovi...“ píše autorka a vskutku, každé malé dítě ví zcela najisto i hromadu jiných pitomostí, jako že třeba Santa Claus létá komínem. Naproti tomu každý, kdo jen čichnul k biologii, nemohl nezpozorovat, že od buněčné struktury až po geometrii tělesného ustrojení jsou si savci nápadně podobni. A pokud u vědy setrval, tak také ví, že zatím a bohužel (a zdůrazňuji oboje) nemáme žádný jiný (absolutně nutný) mezistupeň mezi experimentem >in vitro< a uplatněním poznatků na člověka. Ona totiž se i nejkrásnější buněčná kultura chová dosti jinak, než celý organismus, a tvrzení, že „je celá řada metod a simulací, které živé modely dokonale nahradí“, nezjevuje než hlubokou igno- ranci, která se odjakživa vyznačuje autoritativními odsudky. Za šesté: nakonec ovšem každý z nás - oněch mučitelských sadistů dle M. Wahlenové - si nejednou musel položit otázku morálního oprávnění a zodpovědnosti. Na- padávala mě často, přes všechnu dnes ve všech ústavech na Západě absolutně povinnou a drakonicky kontrolovanou anesthesii a péči (o které M. Wahlenová toho zřejmě ví pramálo) při pohledu na zvíře, kterému třeba trčí z lebky vešroubovaný konektor, nebo z břicha sondy, a který mi vlastně nikdy nedělal dobře. Nevím dodnes, zda na tu otázku existuje objektivní odpověď. Co ale můžu předpokládat, je, že snad normálnímu člověku musí být ještě víc nedobře při pomyšlení na ty nešťastníky druhu Homo, kteří musí předčasně umřít nebo trpět slepotou, hluchotou, rakovinou, cukrovkou a jinými odvěkými krutostmi, plynoucími z nevšímavosti matky Přírody (anebo Pánaboha kdoví jestli Všemohoucího, jak kdo chce) k osudu a utrpení individua. V tom případě snad spočívá racionální odpověď v naději, že vskutku existuje reálná možnost, že díky onomu M. Wahlenovou tak zatracovanému snažení hluší uslyší (už jen krůček je k tomu), slepí prohlédnou, chromí povstanou, s rakem sžírajícím oběť zaživa bude skoncováno a infarkt myokardu už nebude rozsudkem smrti. To vše může být, ale nebude hnedtak anebo vůbec, pokud by absolutisté z „Animals Liberation Front“ a jejich souputníci dosáhli zcela svého. Můžeme se totiž také ptát, a to jich, jaké že a odkud je jejich morální oprávnění překážet a mařit jedinou naději - kterou je věda - pro ony nešťastníky, postižené chorobou zatím neléčitelnou, či hrozbou předčasné smrti? Jejich morální oprávnění by ovšem mohlo nabýt hodnoty vyšší než nulové, kdyby se nabídli, že namísto zvířátek tedy oni sami budou voluntýrovat a sloužit pokusům vlastními těly. Už jednou jsme u nás předestřeli takový návrh trupě těchto bojovníků, hrozící demolovat chovné zařízení naší me- dikální fakulty. Sklidili jsme veliký kravál (na který jsou nespornými přeborníky), ale nezdvihla se ani jedna dobrovolná ruka. Ant. Jareš, Mississauga, Ont. *i* *1* íp »I* <p *p OPRAVA A UPŘESNĚNÍ Ve stati Tomáše Krystlíka >Posbíráno v českých zemích< (Pol. 7/95) je uváděna jako příčina odmítnutí podpisu prezidenta Havla pod novelou lustračního zákona lustrační osvědčení prezidenta z r. 1992, jehož text je v Polygonu přetištěn. Z něho vyplývá, že V. Havel byl evidován ve svazcích StB jako osoba uvedená v §2 odst. 1 písm. c) lustračního zákona. Považuji za nekorektní, že autor ve své stati nedodal, že zmíněný §2-l-c byl zrušen nálezem Ústavního soudu ČSFR z 26.11.92 (soudce zpravodaj JUDr. Z. Kessler). V tomto nálezu se mj. říká, že evidence osob spadajících pod toto ustanovení mohla být založena i bez písemného závazku a bez vědomí těchto osob. Na vědomou spolupráci s příslušníky StB u těchto osob nelze spolehlivě a bez pochybností usoudit. Ze svědeckých výpovědí dr. Šetiny, dr. Novotného a J. Bašty jednoznačně vyplynulo, že zápisy v této kategorii byly prováděny nejen bez vědomí zapsaných osob, ale často i s úmyslem pracovníků StB předstírat svoji služební horlivost a aktivitu. Oproti tomu ÚS ČSFR zjistil, že spolupráce tajných spolupracovníků uvedených v §2 odst. 1 písm. b) lustračního zákona (rezident, agent, držitel propůjčeného bytu, držitel konspiračního bytu, informátor nebo ideový spolupracovník StB) s StB byla ve všech směrech podrobně upravena. Tvrzení některých zveřejněných spolupracovníků, že se sice ke spolupráci formálně zavázali, ale pak nikdy žádnou aktivitu nevyvíjeli, je v rozporu se systémem evidence a kontroly, který pro řízení agenturní sítě byl jednoznačně stanoven a potvrzen svědeckými výpověďmi, uvádí se v citovaném nálezu ÚS ČSFR. Dále tento nález říká, že možnost individuálního prokázání spolupráce tajných spolupracovníků a jejího rozsahu byl v podstatě záměrně zmařen příkazy a postupem vedoucích orgánů StB, totiž záměrnou skartací téměř 90% svazků. Agenturní síť tvořila neoddělitelnou součást StB a byla hlavním prostředkem při plnění operativních úkolů. Z tohoto důvodu se snažily bezpečnostní orgány totalitního režimu o to, aby důkazy o činnosti tajných spolupracovníků zůstaly i do budoucna utajeny. Osvědčení typu uvedeného v Polygonu dnes již není možné vydat. Krystlíkovu argumentaci uvádím tímto vysvětlením na pravou míru. Eliška Wagnerová, ÚS ČR, Brno 32 POLYGON 8/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GOTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA ČESKÝCH Krutl PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafyl ❖ Jak vysoký bude Váš důchod? ❖ Jak dlouho budete pobírat Vaši výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody 'třetího sloupce jistoty"? ❖ Chtěli byste vědět, co Je nezbytné a co více čl méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich, Schweiz. © 01 - 932 32 22, Fax 01 - 932 52 03 [pageend35]KLADNO THE FIRST PRIVATISED STEEL - MAKING COMPANY IN THE CZECH REPUBLIC MANUFACTURER OF HIGH - GRADE STEELS IN LONG PRODUCTS WITH 100 YEARS' TRADITION CARBON AND ALLOY ENGINEERING STEELS STAINLESS, TOOL AND HIGH - SPEED STEELS AS ROLLED AND AS FORGED POLDI STEEL Ltd., Průmyslová 1343, 272 62 Kladno Tel.: ++42/312/4868, 4112, 3187, *803 Fax.: ++42/312/76853, 5269, 4823, 3253 POLDI STEEL Ltd. [pageend36]