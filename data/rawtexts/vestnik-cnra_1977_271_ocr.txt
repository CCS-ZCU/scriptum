VĚSTNÍK ČESKOSLOVENSKÉ NÁRODNÍ RADY AMERICKÉ Čís. 271 Prosinec 1977 Dr. M. Ferjenčík K Novému roku Jan Papánek Obavy z Détente Dovoľte mi, aby som Vám za predsedníctvo ČSNRA aj za seba poprial hodne zdravia štastných a spokojných dní v nastávajúcom novom roku a úprimne sa Vám poďakoval za Vašu spoluprácu. Pokiaľ ide o činnosť ČSNRA v roku 1977, táto sa líšila od rokov predchádzajúcich hlavne v tom, že sme venovali hodne času a práce prípravám na konferenciu v Belehrade. Boli sme, vlastne až dodnes sme v priamom styku s “Kongresným výborom o európskej bezpečnosti a spolupráci” (Commission on Security and Cooperation in Europe) a s našimi americkými delegátmi, ktorým sme dosiaľ dodali sedem zväzkov dokumentov o porušovaní helsinskej dohody komunistickou vládou Československa. Naša spolupráca bola niekoľkoráz vrele ocenená. Na tejto práci majú hlavnú zásluhu naše styčné orgány vo Washington, D.C. pi. Anna Faltusová a Dr. J. Hašek, ktorým patrí naše uznanie. Doterajšie výsledky konferencie v Belehrade môžeme označiť za uspokojivé. Svetová verejnosť mala a má možnosť nazrieť do neľudských životných podmienok ujarmených národov, včetne našich, v celej ich tragickej šírke a hĺbke. Snáď toto verejné odsúdenie a žaloba bude slúžit ako výstraha komunistickým otrokárom, že ich počínanie je sledované a bude súdené. Otvorený a nekompromisný postoj našich amerických zástupcov na tejto konferencii si zaslúži úprimné uznanie, hlavne keď je nám známe zdržanlivé stanovisko zástupcov našich európských spojencov. V našej československej vlasti je situácia nezmenene smutná. Neohrožený postoj našich intelektuálov, dovolávajúcich sa ľudskosti a dodržovania úmluv, ktorými sa československá komunistická vláda zaviazala v Helsinkách, vzbudil obdiv celého civilizovaného sveta. Sú za toto prenasledovaní a súdení. Trpia za pravdu a za vec utláčanej vlasti. Človek im skoro závidí. Náladu doma mi opísal výstižne jeden americký profesor z Providence R. L, ktorý asi pred 2 mesiacmi navštívil skoro všetky európske satelitné štáty. Povedal me toto: “Praha je jedno z najkrajších miest, aké som kedy videl, celá vaša zem je krásna, ale ľud v nej je najsmutnejší, aký som kedy poznal. Žijú bez úsmevov, bez radosti. Možno preto, že v minulosti im osud doprial žiť a poznať pravú demokraciu a slobodu. Spomnite si sestry a bratia, na tieto slová vždycky, keď sa nám nechce do práce, ktorá má slúžit a pomáhať nešťastnej našej vlasti. Možno sa Vám to zdá nepatrným čo robíme a môžeme robiť. Možno máte pravdu, keď si myslíte, že osud malých národov je v rukách tých veľkých a mocných a že náš výhľad do budúcnosti je zakalený a časové vzdialený. Náš národ doma však žije a chce žiť. Len národ zabudnutý je navždy stratený. V posledných týždňoch nastáva velká zmena vo vývoji událostí na Blízkom východe. Národy, Arabovia a Izrael, ktoré už vyše 29 rokov vedú vojnu, si začínajú uvedomovať, že musia hladať cestu mierového riešenia svojich sporov. Preto, aspoň Egypt a Izrael začali medzi sebou hovoriť, priamo bez zásahu veľmocí, v nádeji, že zahrania ďalšiemu krvi-prelievaniu svojich národov. Krajiny, ktorým tento nečakaný vývoj nevyhovuje, sa snažia ho aspoň oddialiť, ak sa im nepodarí ho zhatiť. Zvlášť Sovietom a niektorým Arabom pod ich vlivom zálaží na tom, aby sa pomery na Blízkom východe nekonsolidovali. Vo chvíli tohoto prekvapujúceho mierového vývoja na Blízkom východe sa kladie otázka, či nastáva opravdu zmiernenie napätia aj medzi Východom a Západom, respektove zblíženie v spolunažívaní a urovnávaní rozporov medzi totalitami a demokraciami, medzi spojenými štáty a Sovietmi. Je sice pravda, že sa dnes viac hovorí a mene vyhrožuje, miesto konfrontácie sa vyjednáva, ale znamená to tiež zmenu v plánoch sovietského výboja? Nastala opravdu zmena v tom, čo Brežnev dôverne povedal len v 1973? Vtedy svojich priateľov uisťoval, že politikou Détente Sovietský zväz v krátkej dobe docielil viac, ako v dlhých rokoch konfrontácie. A sľuboval im, že v dôsledku Détente Sovietský zväz do roku 1985 uskutoční velkú väčšinu svojich plánov, ktoré má v Západnej Európe a že medzitým nastane rozhodujúca zmena v pomeru síl voči Západu, takže v 1985 Sovietský zväz bude môcť uplatniť svoju volu, kdekoľvek to bude potrebovať. Vládni činitelia demokratických mocností vedia o tomto sovietském programu výboja, ale podnikajú niečo proti tomu či to berú za lahkú váhu ako brali Hitlera? Spojené štáty napríklad vedeli, že Sovieti porušili smlúvu z 1972 o čiastočnom zastavení nukleárneho zbrojení a preca sa vláda a nepochybne i mnoho Američanov hlási k politike Détente v stejnej miere ako predchádzajúce dve administratívy, i keď s tým rozdielom, že sa kladie doraz na riešenie problémov ľudských práv a slobod vôbec v totalitárnych štátoch. Výsledky v týchto oboroch ľudského spolunažívania sú zatiaľ velmi nepatrné, i keď si slobodný svet nahovára, že sa preca len objavujú. Pre nás, ktorí pochádzame zo zemí Sovietmi obsadených a ktorým záleží na tom, aby nielen ľudské práva, ale i občianské slobody boly v týchto krajinách nastolené v plnej miere, sa kladie zásadná otázka, či máme mlčky prihliadať k tomu alebo súhlasiť s tým, ako Západ tlakom na komunistické režimy docieluje malé uvolnenie, tým tieto režimy upevňuje a nastolenie demokratických občianských slobod oddaluje, prípadne znemožňuje. [pageend1]VĚSTNÍK December 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Prosinec 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Jan Masaryk koncom druhej svetovej vojny raz na dotaz, či sa teší na návrat domov, to dobre vyjádřil, keď odpovedal, že nezáleží toľko na tom, či pojde domov a kedy príde domov, ale dôležité je vedomie, že môže isť domov, že prípadne môže zasa slobodne odísť, že môže vyjadriť čo si myslí a že môže slobodne spolurozhodovať o budúcnosti svojho národa. Je niečo iné, keď ľudia či vlády slobodného sveta pri jednaniach so Sovietmi docielujú určitých, i keď malých ústupkov, prípadne i akési zľudštenie postupu komunistických režimov voči svojim príslušníkom, napr. uväznenie nevinných ľudí na dva miesto na desať rokov alebo zjednotenie niektorých rodín, ako snaha komunistami utlačených národov docieliť možnosť plného rozhodovania o vlastnom osude a nastolenie občianských slobod. Takejto zmeny politika Détente nedocielila a nedocieli a mnohí činitelia pochybujú ojej užitočnosti. Preto naše úsilie a snahy musia byť dôslednejšie, nemôžu sa uspokojovať len malými zmenami. Détente, ako je prevádzané, i keď sem tam docieluje malých marginálnych výsledkov, neuspokojuje tiež preto, že komunistické režimy len upevňuje, dáva im podklad legálneho jestvovania. Je nielen v záujmu podmanených národov, ale aj v záujmu celého slobodného sveta odmietnutie komunistického Détente, má-li sa včas odvrátit Brežnevov plán o nadvláde Sovietov v Západnej Európe. Détente privodí ujarmenie miesto uvolnenia. Západ opustil politiku oslobodenia Strednej Európy, je treba dúfať, že len dočasne, ale Sovieti pokračujú v politike tak zvaného oslobodzovanie mimo Európu každého, kto je proti demokraciám. Režim, ktorý mieni pokojne spolunažívať so svojmi súsedmi, s ktorými dokonca vyjednáva o odzbrojení a o priatelskom riešení vzájomného pomeru, súčasne zachytáva medzinárodné telefóny tohoto partnera alebo vysiela zvláštne paprsky a ohrožuje zdravie zamestnancov, ako to robia Sovieti v Moskve proti americkému velvyslanectvu, nemieni úprimne vyjednávať. Je to vidno aj z viedenského jednania o znížení vojenských počtov v Strednej Európe. Toto aj po dvoch rokoch ostávajú na mŕtvom bode, ačkoľvek západné mocnosti sa pokúšajú novými návrhmi celým problémom pohnúť. Sovieti, majúc silnú vojenskú prevahu v Európe, si nechcú svoju pozíciu oslabiť voči Západu a hlavne voči svojím podmaneným národom. Jedná sa im o strategické nukleárne zníženie zbraní, aby v zmysle názoru a plánov Brežneva mohli svoju vôľu uskutočňovať podľa toho, ako to ich snahy po ovládaní sveta budú vyžadovať. Détente umožňuje Sovietom a ostatným komunistom záchranu vždy, keď sú v núdzi. Západ im dáva obilie, technologické vymoženosti a úvery, bez ktorých by sa len ťažko podržali pri moci. Potvrdzuje to aj sovietský zástupca na Konferencii o spolupráci a bezpečnosti v Belehrade, ktorý tam len nedávno povedal, že terajšie jednania sú chúlostivá vec, která však posiluje Détente a činí ju pevnejšiu, uľahčuje styky medzi štáty. Nikde medzi bloky sa Détente nemôže diskutovať tak, ako v Belehrade a to je čo Sovieti chcú. Nechcú návrat k studenej vojne alebo niečemu podobnému a preto aj útoky vo veci ľudských práv znášajú. Súčasne však na americkej strane sú vyslovované pochybnosti o užitočnosti jednaní so Sovietmi. Tak napr. bývalý sekretár národnej obrany Malvin R. Laird píše: “Ako národ, musíme Sovietov presvedčiť, že nepripustíme, aby sme boli vojensky slabší a politicky servilní. Preto by sme nemali ani uvažovať o novej smlúve, ktorá by nás uvalila do menocenosti. Nesmieme chceť dohodu len kvôli dohode.” Priepast medzi demokraciami a komunistami ostáva veľmi hlboká, i keď si niekto myslí, že nastáva zblíženie v nádeji, že v Sovietoch a ostatných komunistami ovládaných krajinách nastáva uvolnenie voči tým, ktorí sú proti totalitnému režimu. Z Bělehradu V listopadu byly vytvořeny pracovní výbory, které měly za úkol projednat pět hlavních bodů Závěrečného aktu: Basket I: Zásady a vojenské zabezpečení. Basket II. Spolupráce v ekonomii, vědě, technologii a prostředí. Basket III. Spolupráce v humanitních otázkách a problémy Středomoří. Spojené státy vyslaly štáb odborníků a vědců ve všech oborech. Zúčastnili se též členové výboru Congressional Commission on Security and Cooperation in Europe. Sestavení americké delegace se vyznačovalo velkým rozsahem a pojetím, což se projevovalo denně v pracovních výborech. Vyslanec Goldberg sám zasáhl šestkráte svými projevy. Dále se zúčastnil prof. Joyce Hughesová, senátor Claiborne Pell (D) a senátor Robert Dole (R). Debatovalo se o rozdělených rodinách, těžkostech etnických skupin při domáhání se svých práv dle Závěrečného aktu, pronásledování disidentů, porušování práva sebeurčení národů, rušení rozhlasu, etc. Některé země východního bloku se ohradily proti “vměšování se do vnitřních záležitostí státu”, ale tento názor byl potřen všemi nekomunisty. Sověti se nemohli vyhnout debatám a byli donuceni vyslechnout ostrou kritiku. Ve svém proslovu o lidských právech prohlásil vysl. Goldberg, že lidská práva se týkají práv každého člověka, jako hospodářských a sociálních práv, právě tak jako jeho občanských, politických a náboženských práv a svobod. Předložil americký návrh, který byl spolupodepsán 15 účastníky ze Západu. Má být součástí závěrečné bělehradské deklarace, novým potvrzením ustanovení Helsinské dohody o lidských právech z r. 1975. Americký návrh usiluje o to, aby zmíněná práva byla zabezpečena a skutečně dodržována. Patnáct západních zemí, společně doporučujících uvedený návrh, se zavázalo, že budou uskutečňovat a dodržovat ustanovení Helsinské konference o lidských právech a usilovat o to, aby tato práva byla mezinárodně přijata a uznána. 2 - Věstník [pageend2]V Moskvě Zatím co se v Bělehradě jednalo o lidských právech, volném cestování, navazování styků, výměně názorů atd., pokusil se jeden neznámý sovětský občan s rodinou vstoupit do budovy amerického velvyslanectví v Moskvě. Neví se, v jaké záležitosti tam chtěl. Než k tomu mohlo dojít, byl zbit a odvlečen sovětskou stráží, neví se kam. Americké velvyslanectví podalo sovětskému ministerstvu zahraničí ostrý protest. Sovětská stráž nemá právo zabránit vstupu návštěvníků do budovy amerického velvyslanectví. Ve Washingtonu, americká stráž hlídá budovu sovětského velvyslanectví, ale nikdy nezabraňuje nikomu vstup. Je tu řada svědků, kteří vypovídali, ale nepodařilo se zjistit, kdo byl onen neznámý muž a proč chtěl navštívit americké velvyslanectví. V tomto ohledu tedy se poměry nijak nezlepšily a bolševické barbarství trvá. Za daných poměrů tím větší je odvaha disidentů, kteří se nedají ničím zastrašit. Skupina sovětských obhájců lidských práv, včetně Andreje Sacharova, nositele Nobelovy ceny míru, doručila západním novinářům v Moskvě dne 28. listopadu šestistránkový přehled situace. Kritizují Velkou Británii, Francii a Západní Německo, že nejsou dost důslední v Bělehradě v obhajobě lidských práv. Představitelé těchto tří zemí prý doma vyjádřili svou podporu, ale v Bělehradě delegace mlčí. Disidenti však oceňují snahu Spojených států, Belgie, Holandska, Dánska, Norska a Švédska, jejich důslednost v obhajobě lidských práv v Bělehradě. V Římě Dne 28. listopadu měla svoje poslední zasedání Mezinárodní konference nazvána po Andreji Sacharovovi. Na programu byly případy porušování lidských práv, svědci podávali obžalobu. Za sovětské disidenty podávali doklady též právní zástupci nepřítomných sovětských občanů. V prvých dvou dnech se mluvilo o politické a ideologické diskriminaci a sociálním a hospodářském útisku. O náboženském pronásledování podal svědectví ukrajinský kardinál, Josef Slipyj, žijící v exilu, který nařkl Sověty ze smrti patnácti set ukrajinských kněží a z uvěznění statisíců věřících. Na konferenci podali zprávy obhájci ze Sovětského svazu, z vých. Německa, Polska a Československa. Československé případy uvedl exulant, spisovatel Ivan Binar. Na přání Andreje Sacharovova má být výsledek Mezinárodní konference předložen účastníkům bělehradské konference o plnění helsinských závazků. V boji za lidská práva se pokračuje Amnesty International, o které bylo často psáno, vyvíjí stále větší a úspěšnější činnost v obhajobě politických vězňů celého světa. Nedávno tato organizace, založená v Londýně anglickými právníky, byla vyznamenána Nobelovou cenou míru. Má odbočky na západě, též ve Spojených státech. Americká odbočka konala dne 20. listopadu v New Yorku představení pod názvem “Večer prázdné židle” (The Night of the Empty Chair). Na scénu přicházeli, jeden po druhém, známí američtí herci a autoři, aby usedli na prázdnou židli, osvětlenou jediným reflektorem, a za nepřítomnosti autora přednesli z jeho zakázaného díla, které nesmí být vydáno v jeho vlasti. Večer zahájil americký herec Joel Gray, známý z filmu “Kabaret”, který vystoupil v roli politického vězně z povídky “Židle” od východoněmeckého spisovatele Jurgena Fuchse. Fuchs byl zatčen ve Východním Německu, když protestoval proti vyhoštění básníka a zpěváka Wolfa Biermanna. Na “židli” se vystřídala řada významných osobností. Humorista Art Buchwald, kterého občas otiskuje v Praze “Dikobraz”, když si dělá legraci z amerických poměrů, byl konferenciérem večera. Herec Richard Widmark, který hrál žalobce ve filmu “Norimberský proces”, přečetl dopis kubánského novináře Huberta Matose, vězněného v Havaně. Známý americký zpěvák Paul Simon zazpíval píseň “Slunéčko” od neznámého vězně ze sovětského koncentračního tábora. Nás zajímá nejvíce to, že americký dramatik Arthur Miller, z nej lepších tohoto století, přečetl dopis dramatika Václava Havla, adresovaný před dvěma lety čs. úřadům a psaný ještě před tím než byl vydán manifest Charta 77. Havel si v dopise stěžoval, že mu nebyla povolena jeho divadelní adaptace známé hry “Beggars Opera” britského autora Johna Gaye. Vystoupení Arthura Millera je tím zajímavější, že před lety míval levičácké sklony a že nebyl zaměřen proti Sovětům až do svého procitnutí. Po své návštěvě Prahy změnil svoje názory. V Praze se setkal se “zakázanými” spisovateli, mj. s Havlem, poznal pravdu a od té doby, již jako předseda mezinárodní společnosti spisovatelů PEN, hájil práva autorů za železnou oponou. Je tu případ slavného amerického skladatele a dirigenta Leonarda Bernsteina, který hájí jen oběti fašismu. Na newyorském představení upozornil na případ řeckého hudebního skladatele Nikose Theodorakise, a zahrál na klavír jednu z jeho písní. Byli tu jiní: Janis Tan za východoněmeckého exulanta Wolfa Biermanna; Muriel Rukoyserová za disidenta jihokorejského básníka; Paul Morre za biskupa Lamonta z Rhodézie. Zúčastnila se Natalie Gorbaněvskaja, která je nám blízká a drahá za to, že za invaze Československa demonstrovala proti obsazení na Rudém náměstí v Moskvě. Byla za to uvězněna a prohlášena za duševně chorou. Když se dostala na svobodu, napsala v Paříži o tom knihu “Rudé náměstí v poledne”. Na newyorském večeru se hrála též skladba “Sto bodů” čs. skupiny oddané americké jazzové hudbě. Hudebníci si dali jméno “Umělí lidé vesmíru” (The Plastic People of the Universe). Po invazi bylo jim zakázáno vystupovat, pak byli pronásledováni a dokonce loni bylo jich několik odsouzeno do vězení. Večer Amnesty International, organizace která bere v ochranu pronásledované oběti, měl prý velký finanční úspěch. Doufejme, že bude promítán na televizi film natočený o představení, jak si toho zasluhuje jeho význam. Ač se zúčastnili nejznámější herci a autoři, americký tisk se o tom nerozepsal. IN MEMORIAM: K uctění památky zesnulého manžela, p. Antonína Rohela, věnuje Emilie Rohelová, IL $20.00 Mirka a Steve Romanovi, Wash., D.C. $15.00 K uctění památky zesnulé pí. Boženy Němečkové, věnují Růžena a Miroslav Mejzrovi, IL $10.00 Manž.Karel a Anna Halaškovi, IL $10.00 K uctění památky svého zesnulého manžela, p. Leopolda Svrčka, věnuje Laďa Svrčková, IL $10.00 American Bulletin ročně $2.00 Věstník - 3 [pageend3]František Schwarzenberg Důvod k naději. . . či jak bylo dřív a jak je dnes. Po dlouhou dobu se celý Západ díval ustrašeně na moskevský blok, který stále vojensky a mocensky sílil. A Západ nevěděl, kudy kam. Doba amerického atomického monopolu již dávno (a bez využití) pominula, takže již nestávala sebemenší pravděpodobnost, že by Západ mohl Moskvě v čemkoliv poroučet. Západ nemohl Moskvě diktovat, aby vojensky vyklidila protiprávně obsazené území. Západ nemohl nakázat, aby Moskva respektovala i jen nejzákladnější lidská práva, či aby přestala kalit vody na celém světě. Občas se ozývaly ojedinělé hlasy, volající po pevnějším postoji, po nějakém zákroku, vedoucím k nápravě. Leč kdykoli někdo co takového v minulosti doporučoval, bývalo ihned poukazováno na to, že by takový postup Moskvu popudil a že by to ve svých důsledcích mohlo nakonec vyvolat konflikt - atomickou válku, jejíž hrůzu si nikdo nemůže domyslit. Proto Západ stále ustupoval. Ze strachu, že by se Moskva cítila “uraženou"; ze strachu, že by dohody obchodní, dohody o taktických zbraních i jiné dohody mohly být ohroženy; ze strachu, že by Sovieti opustili tu či onu konferenci; ze strachu ze třetí světové války se Západ nechal zatlačit do defensivy a stále jen ustupoval. Byl to stálý sled jednostranných ústupků beze sebemenší reciprocity. Říkalo se tomu “détente”. Předpoklady úvah, které vedly k tomuto defensivnímu, povolnému postoji však byly od začátku pomýlené, i když to lidé nechtěli vidět. Pojem cti je u Sovětů jiný, než jsme na něj zvyklí my a proto je těžko Sověty něčím “urazit”. I když tím Sověti často vyhrožují, neodejdou Sověti tak hned ze žádné konference, i když se jim říká pravda do očí (to dnes vidíme v Bělehradu, to vidíme při jednáních “Salt”). Sovětský svaz se bojí atomické války stejnou měrou, jakou se jí bojí Západ, i když o svém strachu tolik nemluví, jako my. Proto se Sověti chtějí atomické válce stejně vyhnout jako Západ. Přesně dle Leninova plánu doufá Sovětský svaz, že za vydatné, stále poskytované hospodářské, technologické a dokonce i vojenské pomoci Západu Sovětský svaz zesílí tou měrou, že bude moci Západu diktovat. Doufá, že Západu pak nezbyde nic jiného, než bez boje kapitulovat: že to prostě s celým .Západem nakonec dopadne stejně, jako to dopadlo s Československem roku 1948. Moskva předpokládá, že dosáhne všech svých cílů bez atomické války a to vysvětluje její postup. Do té doby, než dosáhnou naprosté vojenské převahy, bude moskevským vladařům záležet na všech smiřovačkách (jakými jsou např. dohody “Salt”) stejnou měrou, jako nám sovětská delegace neodejde z bělehradské (či kterékoli jiné) konference, i když jim budeme připomínat jednotlivé, prověřené případy porušování helsinských dohod či jiných dřívějších úmluv. A světovou atomickou válku Sověti jen tak hned taky nevyvolají. Je tedy jedině správné, mluvit s Moskvou zcela otevřeně. To si konečně Amerika začíná uvědomovat a jedná podle toho. Proto říkám, že se leccos změnilo, a změnilo k lepšímu. Dopomohla k tomu značnou měrou Helsinská dohoda, kterou si Sověti tolik přáli uzavřít, aby si zajistili výboje druhé světové války a která se nyní obrátila proti nim samým. Přislíbili totiž (aniž kdy chtěli dodržet) zvýšenou úctu k lidským právům a to je nyní přivedlo do úzkých. Změna je především v tom, že dříve byl v defensivě Západ a nyní je v defensivě Moskva. Pohleďte na Bělehrad. Donedávna, kdykoli někdo vynesl otázku lidských práv, schovávaly se komunistické vlády za starý strašák “domácí pravomoci” a nikdo jim neodpověděl, že všelidské otázky mravní - jakými jsou lidská práva - nemohou být umlčeny takovýmihle výmluvami. Dnes si komunistické vlády již nemohou takhle hrát na schovávanou. Komunistické vlády se totiž v Helsinkách slavně zavázaly uznávat lidská práva. Krom toho byla úcta k lidským právům vtělena do pravoplatných mezinárodních smluv - a nic na světě nemůže ospravedlnit nedodržování mezinárodních smluv, i kdyby se jednalo o méně důležité otázky, než jsou otázky, týkající se svědomí celého světa. Z toho se nemůže vykroutit ani Moskva, ani Praha, ani která jiná vláda. Proto se v Bělehradě dostal celý moskevský blok do defensivy; především arci samotný Sovětský svaz a Československo. Dalším důvodem vítané změny je skutečnost, že se po dlouhé době zas americká vláda ujala vůdčího postavení a nedala se odradit ani obvyklými bubáky, ani bojácností či liknavostí některých jiných západních vlád. Amerika, spolu s Kanadou, Velkou Britanií a Francií dnes stojí opět v čele hnutí za lidská práva, jak tomu mělo vždycky být, ale bohužel vždycky nebylo. Snad by se nějaký škarohlíd ptal, k čemu to všechno má být co platné, když prý tím nezměníme ani zásadní postoj Moskvy vůči vlastním občanům či porobeným národům, ani snahu Moskvy, vyvolávat a udržovat neklid v celém světě. Omyl. Dnes stojí Moskva před soudem světa a to ani Moskva nemůže přehlížet. Sama skutečnost, že “Charta 77” a persekuce chartistů jsou dnes známy po celém světě; skutečnost, že nedodržování Helsinských dohod je jasným svědectvím nedobré vůle komunistických vlád nutí tyto vlády - dnes již v defensivě - ku větší obezřetnosti. Z úřadovny ČSNRA Koncem listopadu úřadovna vyslala nálepky svým členům a čtenářům Věstníku a American Bulletinu se žádostí o finanční podporu. Námět nálepek “Czechoslovakia still occupied” je stále nejpřiléhavější. Prosíme, abyste používali nálepek na dopisech a připomínali veřejnosti, že Československo je stále v zajetí. Váš příspěvek bude nám vítaný a pro naši činnost velmi potřebný. Náklady s vydáváním časopisů a velké dokumentární bibliografie “The Czechs and Slovaks in America”, tak jako výlohy při všem podnikání se stále zvyšují, což všichni pochopíte při dnešní drahotě. Váš členský příspěvek nebyl však po léta zvýšen, ač některé výlohy se během let skoro zdvojnásobily a proto se obracíme na Vás s prosbou o příspěvek za nálepky. Chicagská oblast a některé odbočky Rady si vydělávají peníze různými podniky a přispívají na činnost; jiné odbočky však nemají nazbyt po zaplacení místních potřeb a odevzdání členských poplatků. Je proto naléhavě nutné hledat zdroje jinde, máme-li pokračovat a dokonce rozvíjet svou činnost proti komunismu a za osvobození Československa zvláště v této době velkých událostí, kdy nám rostou možnosti a povinnosti na všech stranách, ale ne příjmy. Prosíme, nezapomínejte na naše úkoly! Oznamte včas změnu adresy 4 - Věstník [pageend4]Z událostí v Československu Koncem listopadu Lubomír Strougal poprvé navštívil Vídeň. Panují různé dohody nad touto neočekávanou cestou a přičítá se tomu určitá důležitost. Zdá se, že pražské vládě už nevadí, že kancléř Bruno Kreiský nabídl politický asyl chartistům. Nedávno vyjednávala rakouská vláda s maďarskou, aby byl uvolněn styk a povoleno cestování přes hranice bez víza. Doufá se, že je to náznak budoucích událostí a že Československo, donuceno hospodářskými poměry, hledá východisko nejen mezi sousedy, ale i se Západem. Strougal se totiž přiznal ve Vídni, že československý průmysl je zastaralý a musí být zmodernizován, aby získal západní trhy. Dodal dokonce, že Československo hledá odbyt pro třetinu svého vývozu a doznal, že záležitost s chartisty uškodila jednání a oddálila jeho návštěvu Vídně. O odsouzení chartistů se stále píše na Západě. Zdůrazňuje se fakt, že v obžalobě chartistů scházela zmínka o Chartě 77, ač to byl hlavní důvod jejich zatčení a odsouzení. To má právní příčinu. Prokuratúra a soud nesměl připustit, aby se Charta stala předmětem soudního jednání. Kdyby k tomu bylo došlo, bylo by se muselo jednat o tom, zdaje Charta trestným činem. Charta ale se výslovně odvolává na platné československé právo a na mezinárodní dohody o lidských právech a na Helsinskou dohodu. Chartisté museli tedy být odsouzeni z jiných důvodů: pašování článků do ciziny, styk s CIA, atd. Návštěvníci Prahy vypravují o zhoršeném zásobování. Někdy nejsou brambory k dostání a na maso se stojí dlouhé fronty. (Ale ještě horší je zásobování v Polsku, kde není masa vůbec. Při tom se dováží polská šunka ve velkém množství do Spojených států. V Rumunsku stávkovali horníci, poněvadž zásobování je tak špatné). Všude za železnou oponou je hlad po americkém zboží. “Džínsky” jsou toužebným přáním mladých lidí, prádlo, košile, cokoli má americkou značku. Derek Parr, Reutrův dopisovatel, nedávno popsal “černý trh” čs. mládeže v Praze. Pražské ulice jsou prý v neděli tiché, až na mládež, která pospíchá kamsi podél Vltavy. Každý si nese balík desek na určité lesní stanoviště, kde se prodávají fonografické desky ze Spojených států za neuvěřitelné peníze. Dopisovatel udává cenu za desky populárních jazzových zpěváků: byť sebevíc poškrabaná a obehraná deska Beatles “U.W.S. Concert Album” se prodává za 500 kčs. a “The Best of Rod Stewart” album za 400 kčs. Voják v uniformě, ale bez kabátu, nabízí album Janis Joplinové za 300 kčs. Jsou tam mladí manželé s děckem v kočárku. To jim nijak nezabraňuje, aby živě obchodovali, vyměňovali, nabízeli. Jak je možné, že mají mladí lidé tolik peněz k nákupu? Jeden mladík prý odpověděl anglickému dopisovateli: “Když se to chce, musí se to zaplatit, kdyby i na jídlo nebylo”. Tento český trh s deskami existuje od r. 1968. Začalo to původně na Václavském nám. před hotelem Yalta. Po zákroku policie se stěhoval jinam. Ač se prodává opatrně, přece jenom nemůže být policii utajeno hemžení se pětiset lidí. Policie, zdá se, přehlíží pokud možno, co se děje na lesním shromáždění. Desky ze Západu se málokdy objeví v obchodech a proto ta sháňka. Někdy některé desky jsou vydány v Praze, ale zřídka a málo které. Mládež je většinou zásobena dary přátel a příbuzných na Západě. Jeden bulharský student v Praze dostává desky z Jugoslávie a dělá výborné obchody, dokud policie nezakročí. Odbočky ČSNRA “Dr. Milada Horáková” a “Západní předměstí” v Chicagu, lil. konaly ve čtvrtek 8. prosince 1977 večer v budově Mid-America Federal Savings na Čermákově třídě v Ciceru, Ill. své výroční schůze. Schůzím předsedali bratr Dr. Antonín Hřebík, předseda odbočky “Dr. Milada Horáková” a sestra Vlasta Vrázová, předsedkyně odbočky “Západní předměstí”. Předseda br. Dr. Antonín Hřebík po zahájení schůze uvítal přítomné, zvláště předsedu Oblastního výboru ČSNRA v Chicagu bratra Františka Kalkuse. Vzpomněl pak dlouholeté věrné členky sestry Boženy Němečkové, která zemřela 8. listopadu 1977, přesně v den 57. výročí svého šťastného manželství se svým manželem bratrem Josefem Němečkem, a se kterou se v Maříkově kapli i v krematoriu rozloučil a její celoživotní národní práci ocenil předseda odbočky ČSNRA “Dr. Milada Horáková” bratr Dr. Antonín Hřebík. Její památka byla uctěna povstáním všech přítomných a minutou ticha. Bratr předseda pak poděkoval sestře Jiřině Cajthamlové, která k uctění památky svého zesnulého manžela Vojtěcha Cajthamla, dlouholetého národního pracovníka, který zemřel 28. května 1976, věnovala odbočce částku $10. s přáním šťastných a spokojených Vánoc 1977 a Nového roku 1978 a úspěchu v další činnosti. Předseda br. Dr. Antonín Hřebík se pak za všechno členstvo rozloučil s dlouholetými milými spolupracovníky - manželi Mirkem a Růženkou Mejzrovými, kteří po Novém roce odjedou do svého nového domova v Cape Coral na Floridě a kterým srdečně poděkoval za všechnu jejich dlouholetou práci s tím, že je budeme velmi postrádat. Bratr Mejzr poděkoval za toto uznání a prohlásil, že i jim se bude po všech milých spolupracovnících stýskat. Zápisy minulých schůzích nebyly čteny, ježto byly uveřejněny v denním tisku a ve Věstníku Čs. národní rady americké. Zprávy o činnosti za rok 1977 podal za odbočku “Dr. Milada Horáková” její předseda, který současně přečetl finanční zprávu sestry pokladní Anny Hřebíkové, která byla omluvena nemocí, a za odbočku “Západní předměstí” podala zprávu tajemnice sestra Marie Langová a finanční zprávu sestra Emilie Rohelová. Obě odbočky konaly pravidelně čtvrtletní schůze, které byly vždy spojeny s kulturními programy anebo s promítáním poučných filmů. Po podání a schválení zpráv byly provedeny volby na rok 1978, při nichž byli jednomyslně zvoleni bratři a sestry: Odbočka “Dr. Milada Horáková”: předseda Dr. Antonín Hřebík, místopředseda Jaromír Netík, druhá místopředsedkyně Anna Vlasáková, tajemnice Ludmila Kosová, pokladní Anna Hřebíková, revisor účtů Václav Ženíšek a delegáti do Oblastního výboru Dr. Antonín Hřebík, Ludmila Kosová, Anna Hřebíková a Václav Ženíšek a náhradnice Rozina Nehasilová. Odbočka “Západní předměstí”: předsedkyně Vlasta Vrázová, místopředsedkyně Láďa Svrčková, tajemnice Marie Langová, pokladní Emilie Rohelová, revisoři účtů Vojtěch Svoboda a Ladd Vosáhlík a delegáti do Oblastního výboru Vlasta Vrázová, Marie Langová, Emilie Rohelová a náhradník br. Svoboda. Odbočka “Dr. Milada Horáková” má koncem roku 1977 celkem 67 členů a odbočka “Západní předměstí” celkem 54 členů. Po ukončení schůze br. Mejzr promítal krásné barevné filmy ze své cesty po Řecku a Egyptě. Měl mimořádně zajímavé záběry z dávných i moderních částí obou zemí. Hřk. Věstník - 5 [pageend5]Sdružení “Věrni zůstaneme” v Chicagu, III. ukončilo svoji činnost Výbor Sdružení “Věrni zůstaneme“ v Chicagu, Ill., které bylo založeno v červnu 1949 a které má tudiž za sebou 28 let svého trvání a práce, konal svou závěrečnou schůzi ve čtvrtek 8. prosince 1977 v budově Mid-America Federal Savings na Čermákově třídě v Ciceru, Ill., a jednomyslně rozhodl činnost tohoto Sdružení ukončit. Důvodem byl stále se snižující počet členů, a to odchodem bratří a sester na jiná působiště, stářím a úmrtím, a v důsledku toho nedostatek činovníků. Pokladní hotovost Sdružení ke dni jeho zrušení činila $477.04 a bylo rozhodnuto věnovat polovinu této částky, t.j. $238.52, Československé národní radě americké a druhou polovinu, t.j. $238.52 Čs. Sokolu v zahraničí. Za Sdružení “Věrni zůstaneme” v Chicagu, 111.: Josef Jakl, předseda, Miroslav Mejzr, tajemník. Odbočka ČSNRA San Francisco Ze zprávy v tamním Věstníku pro S.F. a okolí: Odbočka ČSNRA spolupracuje se Sokolem San Francisco na národních oslavách a historických vzpomínkách. Její úředníci neustále sledují události politického významu a společně s organizací “Porobených národů” reagují a protestují u amerických politiků. ČSNRA posílá svým členům velmi informativní měsíčník, Věstník ČSNRA nebo anglicky psaný Bulletin. Kdo je členem odbočky ČSNRA dostává tyto časopisy po zaplacení členského příspěvku. Předsednictvo ČSNRA v Chicagu je neustále ve spojení s politickými representanty, informuje je a bojuje proti komunistickým intrikám. A přesto se najdou krajané, kteří neustále kritizují, že ČSNRA nedělá a nepřijdou ani na národní podniky, které odbočka pořádá společně se Sokolem. Jsou dokonce i takoví, kteří vystupují z krajanských organizací, aby měli “dobrý kádrový posudek” u čs. komunistických úřadů. V armádě jsme jim říkali desertéři. Vzpomínka na 28. říjen z New Yorku Br. Frank Havlík se vrací ve vzpomínkách na první 28. říjen, který zažil v Praze, popisuje vděčnost národa a zásluhy legionářů, které ve své řeči zhodnotil prof. Vratislav Bušek. Tato armáda dobrovolníků, armáda bez vlasti, ukázněná, byla silou, která nutila našeho člověka k činům tak neuvěřitelným, že nad nimi žasl svět. Oni to byli, kteří znemožnili návrat Němců zajatců z Ruska na západní frontu, což znamenalo nesmírně mnoho pro západní spojence. “Ještě bych chtěl ukončit osobní zprávou. Byla to moje žena, moje Anči, která po desítiletí vždy vítala účastníky na slavnosti 28. října Československé národní rady americké v New Yorku. Letos poprvé scházela. Pochovali jsme ji právě v pátek, 28. října. A tak ironií osudu se stal náš největší národní svátek zároveň nejsmutnějším dnem mého života”. Frank Havlík DARY NA ČINNOST ČSNRA: Dr. Josef Piskora, IL $20.00 Frank Desensky, IL $20.00 Mr. - Mrs. B. Lejcar, IL $21.00 Mr. - Mrs. Frank Minarik, IL $11.00 Dr. V. L. Fischmeister, M.D., GA $30.00 Namísto rozeslání vánočních blahopřání, věnuje pí. Bláža J. Čiháková, IL $20.00 CHICAGSKÁ OBLAST Debutantský ples v jubilejním roce 60letého trvání ČSNRA V roce 1978 uplyne 60 let od založení ČSNRA. Hned na počátku tohoto svého jubilejního roku pořádá ČSNRA svůj representační ples, který se bude tentokrát lišit of plesů předešlých, na které jsme kdysi chodili do budovy Sokola Havlíček v Chicagu a později do Sokola Tábor v Berwynu. Letošní 27. ples ČSNRA se totiž bude 11. února 1978 pořádat ve velkém sále Drake Hotelu v Oak Brooku. Již tímto přemístěním se mění i ráz tohoto naší veřejnosti dobře známého a vždy početně navštíveného plesu zimní sezóny. Plesový výbor doufá, že tento representační ples, na kterém budou naší krajanské i americké společnosti představeny mladé dívky československého původu, navštíví nejen všichni milí hosté z let minulých, ale že jejich počet bude rozšířen i o další návštěvníky - hlavně kteří v nynějším životě veřejném zaujímají důležitá postavení a jejichž zájem o dění v našem krajanském životě a o naši nesvobodnou vlast je nutno vzbudit a získat. Předsedou plesového výboru je František Kalkus, předseda oblastního výboru ČSNRA. Místopředsedkyní této významné společenské události, na kterou se již všichni těšíme a na kterou jsou již nyní přípravy v plném proudu, je Vlasta Vrázová, čestná předsedkyně ČSNRA a Milada Feijenčíková, místopředsedkyně chicagského oblastního výboru ČSNRA. Ostatní členové plesového výboru jsou: Marie Langová, tajemnice; Judy Baar Topinka a Františka Uhlířová, tiskový odbor; ing. Štefan Papánek, Amálie Schwarzenbergová, MUDr. Jiří Podzámský a Hermína Ondrušová, společenský odbor; Mojmír Viktorin, odbor taneční; Stanislav Brym a Rozina Neha- silová, prodej lístků; Eduard a Marie Dellinovi, Marie Kalkusová, Josef Jakl, Emanuel a Bohumila Látovi, ing. Vladimír Richter, Lada Svrčková, Blažena Tesařová, Evža Žížalová, Lillian Baarová, Ernest Melichar, Tomáš Kuchválek a George Laadt. Koktaily se budou podávat v Colonial Room od 6:00 P.M. do 7:00 P.M., večeře od 7:00 P.M. do 8:30 P.M. - V 8:30 P.M. bude předtančení a představení debutantek, po němž bude k tanci hrát orchestr Phila Varchetty. V 10:30 hod. společné taneční vystoupení folkloristické skupiny Beseda, Klubu Domov a Moravské kulturní společnosti za vedení Mojmíra Viktorina. Ve čtvrtek dne 15. prosince se konal seznamovací večer s debutantkami v Lincoln Federal, v Berwynu, kam přišly některé i s rodiči, aby vyslechly od členů Přípravného výboru zprávy o přípravách plesu. Debutantek bude devět z Chicaga a okolí a jedna z Washingtonu, D.C. Byly uvítány předsedou Chicagské oblasti br. Kalkusem a co-chairman ses. Vrázovou, která s činnou členkou plesového výboru pí. Judy Topinkovou a ses. tajemnicí Marii Langovou vysvětlila jaké jsou naše plány, aby ples byl mimořádnou událostí. Br. Mojmír Viktorin nacvičí nástup a tance a je ochoten věnovat tomu velkou péči a mnoho času, aby ráz byl slavnostní. Judy Topinková zajistila fotografa a účast redakce amerického tisku západních předměstí a podala zajímavé podrobnosti o přípravách. Dalším členem Přípravného výboru, který se schůze zúčastnil byl Dr. Juraj Podzámský. Ses. Vrázová mj. upozornila na programovou knížku a žádala přítomné o spolupráci k získání sponsorů plesu. O pohoštění se staraly ses. Maruška Kalkusová a ses. Emilie Rohelová. O lístky je již dnes zájem. Doporučuje se zajistit si včas místa u ses. tajemnice ČSNRA, Marii Langové - Tel. 656-1117 v úřadovně Rady. 6 - Věstník [pageend6]Nový adresář SVU. V červnu 1966 se objevil poprvé tištěný adresář členů Společnosti pro vědy a umění, připravený pí. Evou Rechcíglovou a obsahující osobní data a adresy asi 1,000 členů. Po dvou letech byla provedena revize tohoto vydání (doplnění novými členy a změny adres) a tak v r. 1969 měla veřejnost v rukou biografie 1,100 členů SVU. Třetí vydání adresáře v r. 1972 zachytilo data asi 1,500 členů. V přípravě je čtvrté vydání s titulem Biographical Directory, 1978, chystané stejnou editorkou. Vyjde před IX. sjezdem SVU v Clevelandu (říjen 1978). Snad nebude na škodu, zmíníme-li se zde o významu takových adresářů a zejména o důvodech, proč je vydává právě SVU. Vydávání adresářů většími organizacemi vědeckými a uměleckými je celkem obecně zavedenou záležitostí. Členstvo chce být informováno o tom, kdo tvoří jeho organizaci a požaduje tudíž nejen zprávy o vzdělání jednotlivých členů a o jejich profesionálním uplatnění, ale také jejich adresy, aby mohlo případně navázat styk s těmi, kdož pracují v jeho oborech. Pro vydání adresáře SVU, která je svým vznikem i zaměřením organizací sui generis, jsou však ještě jiné důvody. SVU sdružuje jednak české a slovenské vědce a umělce a jednak ty osoby jakékoli národnosti, které mají zájem o studium Československa, jeho historie a kultury. Tak mezi členstvem najdeme Američany, Angličany, Němce, Israelce, Francouze a pod. Adresář SVU je sice také vydáván s ohledem na přání a potřeby členstva, ale jeho hlavním úkolem je představovat SVU mezinárodním vědeckým a uměleckým kruhům, universitám a výzkumným ústavům svobodného světa. Proto je jeho text anglický. Jím se ukazuje, jak naše inteligence v zahraničí participuje v tvoření vědeckých a uměleckých hodnot svobodného světa. Československá zahraniční veřejnost dostává adresářem částečný přehled našich vědců a umělců, kteří žijí mimo Československa. Částečný hlavně proto, že ne každý vědec či umělec československého původu je členem SVU. Ne každý totiž zná a pochopil poslání SVU - mluvit objektivními studiemi ke světu o Československu a jeho kultuře, o demokratičnosti našeho lidu a jeho touze po svobodě. Nový adresář SVU je visitkou této organizace ve svobodném světě; bude upozorňovat na práci čs. inteligence v zahraničí; jako byl v minulosti, tak bude i nadále oporou a zdrojem sebevědomí pronásledovaných v komunistickém režimu doma; pro naše vědce a umělce v zahraničí bude nepostradatelnou pomůckou v hledání spolupracovníků; universitám a kolejím svobodného světa poskytne potřebné informace při výběru profesorů; výzkumným ústavům naznačí o koho by se měly zajímat; všem, kdo milují Československo ukáže, že naši lidé v zahraničí participují na tvoření nového světa svobody; je historickým dokumentem - zaznamenává, kdo nesl pochodeň svobody v době největšího ponížení našeho lidu. Biographical Directory, 1978, má být přehlídkou naší síly. Budeme proto každému vděčni za upozornění na osoby, které by, AMERICAN PŘEDPLATNÉ — BULLETIN* $2.00 ROČNĚ jako vědci a umělci, či milovníci československé kultury, do tohoto adresáře patřily. Pište laskavě na adresu editorky: Mrs. Eva Rechcigl, 1703 Mark Lane, Rockville, MD 20852, USA. Čestní a zakládající členové SVU Valné shromáždění SVU přijalo - jak známo - na konferenci v Ottawě jednomyslně návrhy na udělení čestného a zakládajícího členství Společnosti. Čestné členství bylo uděleno nositeli Nobelovy ceny, dru. Carltonu Gajdůškovi, profesoru veterinární medicíny, dru. Františku Královi, a novináři Ferdinandu Peroutkovi. Zakládající členství bylo uděleno in memoriam bývalému generálnímu tajemníkovi SVU, dru. Hanuši Lexovi, a bývalému předsedovi švýcarské skupiny SVU, Rev. Přemyslu Pitterovi. Přinášíme jejich stručné životopisy: Dr. Carlton Gajdůšek Předchůdci doktora Gajdůška pocházejí z oblasti Smrdak na Slovensku a jeho příbuzní žijí v okolí Bratislavy. Gajdůšek je mezinárodně uznávaný vědec - mikrobiológ a antropolog. Od začátku své odborné kariéry se věnoval studiu zdravotních a společenských podmínek lidí, žijících v prehistorickém období. V roce 1957 objevil dr. Gajdůšek mezi domorodci na Nové Guineji v Pacifiku chorobu, kterou pojmenoval “kuru”. Během několika let se Gajdůškovi podařilo objevit novou kategorii chorob, jíž nazval “subacute spongiform encephalopathies”. Dr. Gajdůšek získal za svůj objev roku 1976 Nobelovu cenu v oblasti medicíny. Prof. Dr. František Král Prof. Král se narodil roku 1892 v Albrechticích. Stal se vynikajícím profesorem veterinární fakulty a současně lektorem lékařské fakulty Masarykovy univerzity v Brně. Roku 1932 byl zvolen rektorem veterinární fakulty Masarykovy univerzity. V roce 1948 opustil Československo a ve své činnosti pokračoval jako profesor veterinární fakulty pennsylvánské univerzity ve Philadelphii. Stal se prvním prezidentem “Academy of Veterinary Medicine”, jež byla ve Spojených státech založena roku 1964. Obdržel čestné doktoráty univerzit v Sofii a v Mnichově. Napsal několik učebnic z oboru klinické propedeutiky, dermatologie a interní medicíny. Publikoval 68 vědeckých prací a přednášel na řadě kongresů veterinárních organizací ve třiceti státech. Především v oblasti veterinární dermatologie patří k vědcům světové úrovně. Ferdinand Peroutka Ferdinand Peroutka se narodil roku 1895 v Praze. V Masarykově naučném slovníku se o něm m.j. píše: “Průkopník výtvarného expresionismu u nás. Roku 1919 jeden ze zakladatelů deníku Tribuna. Od r. 1924 redaktor Přítomnosti, časopisu nového typu, politicky nezávislého, liberalistického, kriticky a zábavnou formou referujícího o časových otázkách, zejména politických a literárních. Spoluzakladatel Národní strany práce. Liberál, anglofil, stoupenec politiky středu. 1922: Z deníku žurnalistova (povídkové fejetony), 1924: Jací jsme (polemika s Masarykovým pojetím české národní povahy), 1925: Boje o dnešek, 1927: Kdo nás osvobodil?” - Potud výňatek z Masarykova naučného slovníku. Dodejme, že za druhé světové války byl redaktor Peroutka vězněn v koncentračních táborech Dachau a Buchenwald. Po válce se na krátkou dobu ujal vedení Lidových novin (jejichž hlavním autorem úvodníků byl už od roku 1924) a obnovené Přítomnosti, která se už ovšem jmenovala Dnešek. Po únoru 1948 odešel do emigrace a stál u zrodu rozhlasové stanice Svobodná Evropa. Roku 1959 vydal ve Spojených státech Demokratický manifest, jímž bojoval za záchranu humanity a demokracie. Roku 1976 vydal v Kanadě knihu “Oblak a valčík”, jejíž původní formou byla divadelní hra. Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]