VÁNOCE 1978 PF. 1979 SONDY 5 [pageend1]Dopis otce synovi - Překlad O.F. Babler OBSAH [pageend2]Milý Jene, Blíží se pozvolna čas, kdy budu musit jíti cestou, z které není návratu. Nemohu Tě vzíti s sebou a zanechávám Tě na světě, na kterém dobrá rada není zbytečná. Viděl jsem svět déle než Ty, a viděl jsem mnohou hvězdu s nebe padat a mnohou hůl, na kterou se člověk spoléhal, se zlomit. Proto Ti dám některé rady a povím Ti, co jsem tu shledal a čemu mě naučil čas. Není nic veliké, co není také dobré, a není nic pravdivé, co netrvá. Člověk tu není doma a^ne- chodí tu ve svém špatném kabátci jen tak. Nebot hle, všechny ostatní věci s ním a kolem něho jsou i zanikající, aniž o tom vědí, člověk však je si svého života vědom a podobá se vysoké a stálé stěně po níž míjí hra stínů. Všechny věci s ním a kolem něho jsou pomíjivé, jsou podrobeny cizí libovůli a moci, on však je svěřen sám sobě a má svůj život v rukou. Není tedy pro něho lhostejno, jde-li vpravo či vlevo. Nedej si namluvit, že si může poradit, a že sám zná svou cestu. Tento svět je pro něho příliš málo, ale světa neviditelného nevidí ani nezná. Ušetři si proto zbytečnou námahu, nepůsob si zbytečných útrap a a buď si vědom sebe sama. Měj se za příliš dobrého, než abys činil zlo. Nepřipoutávej svého srdce к věci pomíjivé. Pravda se neřídí podle nás, milý synu, ale my se musíme řídit podle ni. Co můžeš vidět, to viz a používej svých očí, pokud se však týče věcí neviditelných a věčných, přidržuj se slova Božího. Zůstaň věren náboženství svých otců a měj v nenávisti teologické tlučhuby. Neobávej se nikoho tak jako sebe sama. Uvnitř v nás je soudce, který nezklame a na jeho hlasu nám muší záležeti více než na potlesku celého světa a na moudrosti Řeků a Egyptanů. Umiň si,synu, že nepodnikneš nic proti jeho hlasu, [pageend3]a at máš jakékoli záměry a úmysly, nejdříve se tukni do čela a taž se ho o radu. Mluví zpočátku jen tiše a blábolí jako nevinné dítě, ale máš-li jeho nevinnost v úctě, rozpoutá zvolna jazyk a promluví к tobě zřetelněji. Uč se rád od jiných, a kdekoli se hovoří o moudrosti, lidském štěstí, světle, svobodě, ctnosti atd., tam pilně naslouchej. Never však příliš rychle a ochotně, nebot nepřinášejí všechna mračna vodu a způsobů je také mnoho. Někteří si totiž myslí, že mají věc, dovedou-li o ní mluvit a mluví-li o ní. Slova jsou jen slova, a kdekoli plynou příliš lehce a pohotově, tam se měj na pozoru, яв nebot koně, které za sebou táhnou naložený povoz, chodívají pomalejším krokem. Neslibuj si nic od honby a honců, a kdekoli je na ulici hluk, raději se vzdal. Chce-li Tě někdo učiti moudrosti, pohlédni mu do očí. Je-li domýšlivý, a byt byl sebeučenější a sebeslavnější, nech ho báti a zřekni se jeho poselství. Co kdo nemá,nemůže ani dávat. A svoboden není ten, který si myslí, že může dělat, co chce, ale svoboden je, kdo dovede chtít to, co dělat má. A moudrý není ten, který si myslí, že všechno ví, ale moudrý je, kdo ví o své nevědomosti a tím se zbavil domýšlivosti. Co je v mozku to je v mozku. A bytí je první ze všech vlastností. Jde-li Ti o moudrost, hledej ji a nedbej věcí svých, nýbrž zlom svou vůli a čekej trpělivě, co přijde. Uvažuj často o posvátných věcech a bu3 si jist, že Ti to bude к užitku, a že to v Tobě bude po celý den působit jako kvásek. Nepohrdej žádným náboženstvím, nebot všechna jsou určena duchu, a nikdy nemůžeš věděti, co se skrývá za nevzhlednými obrazy. Pohrdat! je snadné, synu můj, ale mnohem lepší je chá- pati. Nepoučuj druhých, dokud sám nejsi vyučen. Zastávej se pravdy, kdykoli můžeš, a dej se pro ni třeba nenávidět. Ale věz, že Tvoje věc není věcí pravdy, a dbej, aby nesplývaly, nebo pozbudeš všech zásluh, čiň dobro jen jakoby maně a nestarej se co z toho bude. Žádej si jen jednoho, ale toho si žádej z plna srdce. Pečuj o své tělo, ale ne tak, jako by bylo Tvou duší. [pageend4]Buď čestný vůči každému, ale nesvěřuj se kdekomu. Nevměšuj se do^cizích záležitosti, ale svých si hle3 pilně. Nelichot nikomu a nedej si lichotit. Cti každého podle jeho stavu, ale zahanbi ho, nezaslu- huje-li si toho. Nedluž nikomu nic, ale jednej s každým uctivě, jakoby byl Tvým věřitelem.^Nechtěj býti^vždy velkomyslným, ale spravedlivým bu8 vždy. Nečiň nikomu šedivých vlasů, ale jednáš-li vždy správně, nemusíš míti starost, že Ti vlasy předčasně zešediví. Nedůvěřuj gestikulaci, a chovej se, jak Ti od přírody dáno. Pomáhej a dávej rád, máš-li z čeho, ale nedomýšlej si proto, že bys byl něco^ vyššího. Nemáš-li však z čeho, m^xaspaň měj aspoň doušek čerstvé vody po ruce a nedomýšlej si proto, že by s byl něco nižšího. Nezpůsob žádné dívce žalu a pomni, že také tvoje matka bývala dívkou. Neříkej všechno, co víš, ale vždy věz, co říkáš. Nepřivěšuj se к velikým. Nesedáve^ s posměváčky, nebot to jsou nejbldnější ze všech tvorů. Ne pobožnůstkářů, ale lidi zbožných si važ a drž se jich. Člověk mající pravou bázeň Boží v srdci, je jako slunce, které svítí i hřeje, ač nemluví. Konej co je hodno odplaty, ale nežádej si jí. Máš-li nouzi, postěžuj si sám sobě, ale nikomu jinému. Měj vždy něco dobrého na mysli. Až zemru, zatlač mi oči a neoplákávej mne. Stůj při své matce a cti ji, dokud bude živa, a pochovej ji po mém boku. Rozjímej denně o smrtila životě a o tom, jak dojdeš života věčného, a bu3 vesel Neodejdi pak ze světa, aniž něčím veřejně prokážeš svou lásku a úctu к zakladateli křestanství. Tvůj věrný otec Matthias Claudius [pageend5][pageend6]