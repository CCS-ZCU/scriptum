VĚSTNÍK ČESKOSLOVENSKÉ NÁRODNÍ RADY AMERICKÉ Čís. 254 Květen 1976 Mikuláš Feijenčík: Jak vlastně jsme na tom? Tuto otázku si dnes nejeden z nás dává, slyší-li všechny ty protichůdné názory o naší vojenské pohotovosti a síle. Pan Reagan a s ním někteří politikové, ba dokonce i generálové tvrdí, že naše obrana je nedostatečná (inadequate) čili, že jsme pokud jde o vojenskou moc sklouzli na místo druhé. Naproti tomu president Ford, někdy přímo vehementně obhajuje svůj názor a tvrzení o našem prvenství (second to none). Kde je pravda? My nezasvěcení cítíme, že cosi smrdí ve státě Dánském. Kdybychom opravdu byli na výši se svou vojenskou pohotovostí, tak by se o tom pravděpodobně nedebatovalo a nebylo by nutné dělat mnohé věci, které děláme, jako např. všude a ve všem ustupovat a opouštět strategické posice jednu za druhou a nechávat spřátelené nám národy bez podpory a napospas. Naše politická nemohoucnost spočívá ne jen v naší vojenské slabosti a nepřipravenosti, hlavně však v naší nejednotnosti pokud jde o vedení státu jak v politice zahraniční tak i v politice vnitřní. Mezi vládou a kongresem to neklape. Častá presidentská veta jsou toho svědectvím. Naše armáda je nyní stavěna na službě dobrovolné. Není na tom nic špatného, kdyby ta dobrovolnost se mohla opírat a spočívat na naprosté loyalitě k vlastnímu státu a vlastní armádě. Služba vojenská je dnes spíše vhodným a pohodlným zaměstnáním než občanskou, hrdou povinností. Za takových okolností můžeme vyrábět ty nejlepší zbraně, které nebudou mnoho platné, jestli se nedostanou do rukou naprosto spolehlivých. Jestli je toto všechno pravdou, pak se opravdu nemůžeme divit, že naše zahraniční politika nezískává ani úctu ani přízeň. S úsměvem kvitujeme každý políček, kterého se nám od pana Brežněva dostává. Těžko by nám bylo opravdu něco proti tomu namítat, kdybychom mohli věřit, že se naše vedení snaží ze všech sil tuto porušenou rovnováhu napravit a vyrovnat. Sovětsko-čínský poměr respektive nepoměr se nám přímo nabízí, abychom jej využili ve svůj prospěch a nahradili svou současnou nepřipravenost jakýmsi spojenectvím s Čínou, která je i při nynější vojenské nepřipravenosti obávaným nepřítelem Moskvy. Peking nám něco podobného nepřímo nabízí. Okázalé přivítání R. Nixona a jeho pozvání do Číny, jako iniciátora sblížení USA a Číny ještě za jeho presidentství není náhodné a má co dělat více s jeho plánem na spolupráci s Čínou než s jeho osobou. Mluví se též o tom, že Nixona, před jeho odletem do Číny navštívilo několik průmyslníků. Zlatá horečka, která svého času zachvátila naše výrobce po Sibiři a po Rusku, jednou také vyprchá a bylo by jen přirozené, kdyby se začali obraceti k Číně. Sověti nechtějí trvalé dodávky hotového zboží. Chtějí prototypy a své továrny. Hotové stroje nenechávají vyrábět ani svým satelitům, jen součástky strojů (traktorů, aut, tanků atd.). Výjimku tvoří snad jen Východní Německo s výrobou hotových Computern. A co Sovětský svaz? Nechá tuto, pro jeho záměry tak výhodnou situaci nevyužitou? Těch 16 tisíc vycvičených agentů v Západním Německu pro sabotáže nemá jistě jen tak pro nic. Celá západní Evropa se silnou pátou kolonou komunistů v Itálii a Francii se může některý den lehce stát snadnou kořistí Sovětů. Nebude to potom i pro naše Spojené státy trochu pozdě? Z WASHINGTONU V úterý dne 4. května 1976 byla v podvýboru pro mezinárodní politické a vojenské záležitosti zahraničního výboru posl. sněmovny amerického kongresu, vedena jednání ve věci ustavení, v americkém kongresu, komise, která by monitorovala provádění ujednání helsinské dohody, a to na základě osnovy zákona č. H.R. 9466, vypracované poslankyní Millicent Fenwick. Svědectví ve prospěch ustavení komise podali: poslanci Millicent Fenwick, Edward Derwinski, Joshua Eilberg a Larry P. McDonald; dále Mr. Jerry Goodman jménem National Conference on Soviet Jewry; Dr. Z. Michael Szaz za American Hungarian Federation; plk. J. J. Šustar jménem National Confederation of American Ethnic Groups; Dr. Jeremy Stone za Federation of American Scientists; Mr. Edward J. Sumanas jménem Joint Baltic American Committee. Dodatečné svědectví podali také ještě senátor James L. Buckley a Dr. Charles Baroch za American Bar Association. Československá národní rada americká byla požádána, aby podala písemné prohlášení, které bylo přiloženo k oficiálním záznamům o vedení jednám, která budou vydána tiskem. Předtím byl Československou národní radou americkou zmíněnému podvýboru posl. sněmovny doručen dokumentární materiál ve věci porušování ujednání helsinské dohody čs. vládou. Další svazek dokumentů byl doručen také zahr. výboru senátu, Bílému domu, Státnímu Departmentu, dále Evropské Radě (Council of Europe) ve Štrasburku a North Atlantic Assembly v Bruselu. Osnova zákona vypracovaná posl. Fenwick navrhuje, aby se komise skládala z 11 členů, z nichž 4 by byli členové posl. sněmovny, 4 senátoři a po jednom zástupci ministerstev zahraničí, obchodu a národní obrany, které by jmenoval president. Poslancům a zástupcům výše zmíněných organizací, kteří podávali ústní svědectví, byly kladeny otázky ve věci ustavení komise, její funkce, struktury, nákladů spojených s její činností, atp. Mezitím senát amerického kongresu, kde se o ustavení takové komise jednalo na základě osnovy zákona č. S 2679 (podobného znění jako osnova zák. č. H.R. 9466), vypracované senátorem Clifford P. Case, již odhlasoval její ustavení. Na dodatek, podaný senátorem James L. Buckleym, senát odhlasoval také jako začáteční kapitál částku $250,000.00 na její činnost. Československou národní radu americkou při jednání v podvýboru zmíněné komise poslanecké sněmovny zastupovala ses. A. Faltusová. [pageend1]VĚSTNÍK May 1976 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Květen 1976 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Z Bílého domu Dne 5. května se konala porada v Bílém domě, svolaná presidentskou kanceláří, na kterou byl pozván za' československou etnickou skupinu předseda Československé národní rady americké Dr. Mikuláš Feijencík. Jednalo se o poměrech ve městech, kde nastávají veliké změny přesunem obyvatelstva. Porady se zúčastnili především odborníci, v prvé řadě ministr Elliott L. Richardson, Constance Newman, Department of Housing and Urban Development, Samuel Martinez, ředitel Community Services Administration, Alex Armendaris, ředitel Minority Business Enterprise, Warren H. Butler z úřadu Community Planning and Development, dále Msgr. Geno Baroni, Michael Novek, starosta města Clevelandu p. Ralph Perk, starosta města Providence p. Vincent Cianci, a další odborníci a zástupci vlády. Jednalo se o tom, jak zarazit zhoubný vliv, který ničí staré čtvrti, jak zachránit před úpadkem etnické části města, jejich kostely, kulturní střediska, jak podpořit soukromé vlastnictví malých podniků a obchodů, atd. Sám president Ford zahájil poradu, v které se má pokračovat v krátké době. Přítomní byli vyzváni, aby se zúčastnili debaty. Snad každý měl na mysli, že marné je rokování dokud nebude zvrácen dosavadní postup nežádoucích do starých čtvrtí, násilné “busing” dětí za všech okolností atd. Zdá se, že odstrašující příklad v Bostonu donutí úřady, aby znovu zvážily všechny okolnosti a řešily problémy dle místních poměrů s rozumem a nikoli dle paragrafu. Doufejme, že tato porada svolaná panem presidentem ukazuje cestu k nápravě. Helsinská dohoda a lidská práva v Československu Pražský režim by rád dokázal západnímu světu, že dodržuje helsinskou úmluvu, zvlášť část třetí (tzv. Basket Three) o lidských právech. Československá národní rada podala dokumentaci, řadu případů, jak ve skutečnosti Československo nejen nedodržuje úmluvu, ale dokonce úmyslně hatí snahy ze západu o sblížení s lidem za železnou oponou. Jsou to případy rozdělených rodin, zamítnutí visa k návštěvám atd. Některé případy jsou zvláště významné, např. p. Břetislava Bednáře, který odletěl dne 29. ledna z New Yorku do Prahy, aby navštívil svého otce a hrob své matky. Dle zprávy Rady svobodného Československa, p. Bednář opustil Československo v roce 1969 s turistickou výpravou a zůstal na západě. Žije ve Spojených státech a stal se americkým občanem. Vše si správně vyřídil, dostal čs. visum do amerického pasu (které obdržel s podmínkou, že použije čs. letadlo) zaplatil $210. ($7. za každý den pobytu). Po příletu na ruzyňské letiště v Praze byl zadržen policií, vyslýchán tři hodiny a propuštěn s tím, že se musí ihned hlásit na policii až dojede do Ústí, což také učinil. Tam mu však bylo sděleno, že je odsouzen na rok do vězení pro nezákonný pobyt v cizině a že bude okamžitě uvězněn. Americký konsul mu však vymohl, že byl propuštěn, ale musel do 24 hodin opustit zem. To znamenalo, že si musel zakoupit novou letenku, a sice u Pan-American Airlines; obnos $210. mu vrácen nebyl, ani cena letenky na ěs. letadle. Když byl vyslýchán na policii vyšlo najevo, že byl prý v Československu odsouzen do vězení, jenomže nikdy nebyl o tom vyrozuměn a jeho rodiče to také nevěděli. Nikdy nebyl politicky činný, ani doma, ani v cizině. Bezpečnostní orgány snažily se mu dokázat, že podepsal jakýsi formulář, když žádal o visum, jenomže p. Bednář žádný formulář nedostal k podpisu. Byl přesvědčen, že řádný americký pas a řádné čs. visum mu zaručuje bezpečnost. V tom se ovšem mýlil, poněvadž komunisté neuznávají úmluvy a smlouvy. Jeho případ není ojedinělý. Sověty a americké obilí Spojené státy prodaly Sovětům 17.5 milionů tun obilí z 1975 úrody a 2.5 mil. tun obilí z úrody 1976. Podle dohody Sověty se zavázaly koupit 5 až 8 mil. tun každý rok a sice bez dalšího souhlasu vlády Spojených států, aby byla zaručena stabilita. V roce špatné úrody Sověty způsobovaly rozvrat na světovém obilním trhu velkými objednávkami. Před několika lety, za doby presidenta Nixona dožili jsme se “grain robbery”, tak velkého nákupu našeho obilí, za cen tak výhodných pro Sověty, že prodej zvýšil cenu doma americkým občanům. Byla zjednána náprava do určité míry, ale ne zcela. Dle sovětské roční zprávy za rok 1974, uveřejněné v odborném časopise zahraničního obchodu, Moskva opět vydělala na svých mezinárodních obchodech s obilím. Citujeme anglický překlad sovětské zprávy, z měsíčníku Soviet World Outlook, ze dne 15. května 1976: V roce 1974 importovala sovětská vláda 7.1 mil. tun obilí za 535,376,000 rublů, zaplatila tedy 75.4 rublů za tunu. Sovětský vývoz obilí se téměř rovnal dovozu, 7 mil. tun za 622,755,000 rublů, SSSR dostal 88.6 rublů za tunu, vydělal při tom 87,379,999 rublů, čili $125 milionů. Dle těchto sovětských statistik, průměrná cena v r. 1974 za americkou pšenici byla 77.4 rublů za tunu dodanou námi Sovětskému svazu. Oproti tomu, prodal Sovětský svaz pšenici jiným zemím 5,263,600 tun, přibližně za 93.2 rublů za tunu. SSSR importoval 2,659,000 tun kukuřice ze Spojených států za 55.2 rublů za tunu a exportoval 782,100 tun za 70.1 rublů za tunu. V minulých letech Sovětský svaz vydělával také obrovské sumy za třtinový cukr, převážně z Kuby a též z Brazilie a Peru, avšak teď ustalo výnosné obchodování s cukrem. Komu prodává obilí Sovětský svaz s takovým výdělkem? Snad i Československo je obětí. Víme, že československé zemědělství, kdysi na výši, značně upadlo za komunistického hospodaření. České Slovo v Mnichově uvádí komunistické prameny. V úředních ěs. statistikách, týkajících se zahraničního obchodu, se zaznamenává, že Československo vydá ročně za nákup zemědělských výrobků v zahraničí téměř 13 miliard devizových 2 - Věstník [pageend2]korun. Největší položku v dovozu představovaly do nedávna obiloviny, protože se jich dováželo rok co rok přes 2 miliony tun. Nesrovnává se to s dalšími údaji: prý loni se urodilo přes 9 milionů tun obilovin, což prý je o jednu třetinu větší množství než byla sklizeň za první republiky. Rolnické noviny z 15. prosince to vysvětlují takto: “Skoro jedna třetina obilí se ztrácí do neznáma při sklizni, přepravě, posklizňové úpravě a skladování”. Hektarové výnosy se všude na západě značně zvýšily od světové války, i v Československu, ale jsou stále daleko nižší, než jakých se dosahuje v sousední Německé republice, která má přibližně stejné klimatické, i jiné podmínky, jaké jsou v Československu. I v jiných odvětvích zůstává Československo pozadu za vyspělými evropskými zeměmi, zejména v řepařství (v čemž Československo kdysi vedlo), v bramborářství, ovocnářství atd. Československo je na tom tak, že bylo donuceno z politických (komunistických důvodů) si kupovat cukr z Kuby. V článku “Československo dováží potraviny za 13 miliard” v Českém Slově se dočítáme, že v letech 1934-38 byla sklizeň brambor bezmála 10 milionů tun. Dnešní hektarový výnos brambor je o 50 procent nižší než v sousedním Německu a Československo je dováží z Polska, Egypta a z dalších zemí a to proto, že sklízí jich jen okolo 4 milionů tun ročně. “Před válkou jsme nevěděli, co dělat s jejich přebytky; velké množství se jich tehdy zpracovalo na líh, který se míchal do benzínu . . . Dovoz zeleniny a ovoce stojí dnes Československo ročně 2.5 miliardy devizových korun”. Důvod hledejme jinde, v Sovětském svazu a v otrockém vztahu Československa k Moskvě. Nezdary sovětského systému popisuje odborně místopředseda ČSNRA br. Ing. Štefán Papánek. Ing. Štefan Papánek: MOSKVA OBHAJUJE KOLCHOZY Súčasná svetová zásobovacia kríza dala podnet odborníkom na západe analyzovať podmienky, úroveň a organizačné systémy poľnohospodárskej produkcie vo svetovom meradle, kriticky zhodnotiť využívanie základných poľnohospodáskych zdrojov, poukázať na ich využívanie v jednotlivých výrobných systémoch. Samozrejme, toto hodnotenie týka sa v prvom rade takzvaných socialistických organizácií výroby - kolchozov a sovchozov v Sovietskom zväze. Skutočnosť je, že Sovieti nemajú dosť obilia prevlastné zásobovanie. Na základe tohoto faktu odborníci prišli k úsudku, že jedna z podstatných chýb je organizačná nedokonalosť poľnohospodárskej výroby - kolchozy - sovchozy. Moskva veľmi podráždene reaguje, ak odborníci napádajú ich systém. Navonok všetko váľajú na prírodné podmienky. Je síce pravda, že geografická poloha sovietmi kultivovanej zeme je viac na sever ako v USA; je to zem s nepriepustnou spodinou, hlinastá, ťažká a nie dosť melioróvaná, s nepravidelnými zrážkami a častými, často dlhými periódami sucha. Zato však obrábajú ďaleko väčšie plochy ako my v Spojených štátoch. Tieto okolnosti sú však Rusom známe lepšie ako nám. Na poslednom kongrese KS, tj. 25. februára tr. však zbavili členstva v politbyre ministra poľnohospodárstva Polyanského nie pre uvedené prírodné podmienky, ale nedostatky ktoré zavinil systém a on. Komunistický kongres vytýkal hlavne nedostatok mechanizácie, nedostatok súčiastok, výskum, ktorý nesleduje vysoko výnosné druhy obilnín a mnoho iných administratívnych nedostatkov. Je, pravda, charakteristické pre sovietov, že ešte stále v poľnohospodárskej výrobe tvrdia, že kolchozy a sovchozy, i celá idea na ktorej sú postavené, sú správne, ale vraj prevádzka je špatná - preto musel minister poľnohospodárstva Polyansky padnúť. Už začiatkom šesťdesiatych rokov Moskva vyhlásila, ba vypověděla preteky Amerike v poľnohospodárskej produkcii. Keby však boli realisticky uvážili všetky podmienky, ktoré rozhodujú o úspechu v agrikultúre, boli by uvažovali nielen o položení geografickom, ale v nemalej miere i o systéme svojom, ale i americkom, lebo ten je z každej stránky, technickej i vedeckej veľmi výkonný a využíva posledných vedeckých metód. Akékoľvek vyhlásenia z Moskvy v tomto ohľade nič nezmenia na okolnosti, že Sovieti majú veľmi mnoho doháňať v poľnohospodárstve. I keď vezmeme do úvahy všetky geografické a povetrnostné podmienky, dĺžku vegetačnej doby a nerovnoměrnost’ zrážok v Sovietskon zväze, zostáva tam však jeden a to rozhodujúci faktor v poľnohospodárskej výrobe a to je osobná iniciatíva - to, čoho v kolchozoch a v sovchozov niet - čo sovietsky režim potlačil. - Preto výsledky dokazujú nedostatok systému. Keď porovnáme výsledky sovietskeho poľnohospodárstva s výsledkami v Kanade, kde podmienky pre poľnohospodárstvo sú približne rovnaké vidíme, že kanadské poľnohospodárstvo vykazuje ďaleko lepšie výsledky, vykazuje stabilitu a zvýšené výnosy. - Aj tam je vegetačná doba krátka, jarné i jesenne mrazy sú vecou normálnou. Okrem toho kanadské poľnohospodárstvo za podobných podmienok ako obrovské teritória v Rusku, pracujú s ďaleko menším počtom pracovných síl s úspechom. A tak poukazom na takzvané príčiny (prírodné podmienky hospodárenia), o ktorých sa do nedávna v Sovietskom zväze nesmelo ani hovoriť, nemožno zaostávanie kolchoznej produkcie ospravedlniť alebo vysvetliť. Musí tu byť iná alebo iné podstatné chyby a nedostatky. Ani porovnanie všetkých okolností, pokrok technologický, vybavenie strojné, dostatok hnojiva, vedecký pokrok v šľachtení, je tu jeden podstatný rozdiel - je to človek, jeho záujem a výkon - to, čo v kolchoznej výrobe neni. Kolchozný systém zabil iniciatívu - vynaliezavosť, hospodárnosť človeka. Výroba v poľnohospodárstve je proces živý, ktorý sa stále vyvíja. Nepodarilo sa dosiaľ kolchozným systémom zabezpečiť výživu obyvateľstva v Rusku a ťažšie by to šlo ich systémom na celom svete. (Naše Snahy) Z událostí v Československu Československé úřady velmi omezují cesty svým občanům do Spojených států a některé návštěvy povolují jen ve výjimečných případech, když zamítnutí návštěvy by upozornilo západ na poměry za komunismu a vzbudilo nepříznivou kritiku. Takový případ nastal, když filmový režiser Miloš Forman měl naději, že se mu dostane Oskara za film One Flew Over the Cuckoo’s Nest (Let nad hnízdem bláznů). Dalo se předpokládat, že miliony diváků bude sledovat na televisi přehlídku nejslavnějších hollywoodských hvězd a že další miliony se dočtou o udílení cen. Aby předešly nepříznivé kritice své politiky rozhodly se pražské úřady povolit desetidenní návštěvu dvěma llletým synkům, dvojčatům Miloše Formana, kteří přijeli za otcem, aby byli přítomni slavnostnímu předávání filmových odměn. Miloš Forman se proslavil již před deseti lety svými filmy, které mu bylo dovoleno tvořit v pražském předjaří. Byl vyznamenán za Lásky plavovlásky za tehdejší nejlepší film neamerické produkce. Tím Hollywood ocenil nejen výborně udělaný film, ale vzdal poctu československé kinematografii, která tehdy vydobyla si uznání v celém svobodném světě. Filmy - a totéž platí i o divadelních hrách a literární tvorbě - se těšily velké pozornosti na západě. Tomu všemu byl učiněn konec když vtrhla do země sovětská armáda. Od té doby je mrtvo; pokud neutekli, z autorů, filmařů, divadelníků se stali “vyvrhelové”, kterým již není dovoleno svobodně tvořit. Ve svém proslovu na sjezdu komunistické strany a opět po sjezdu Dr. Husák naznaěuje, že by posuzoval shovívavě tyto provinilce, kdyby konečně se umoudřili, uznali svou vinu a přizpůsobili se sovětské okupaci. Prozatím se nezdá, že by se vyřazení dali takto pokořit. V květnu je již zřejmé, že pražské úřady letos povolují mnohem méně víz svým občanům k cestám na západ a že ani Věstník - 3 [pageend3]naturalizovaným americkým občanům se nepovolují návštěvy Československa. Mezi pražskou a washingtonskou vládou nastala doba vyčkávání a vyjednávání ustrnulo na neurčito. Denní výměr za pobyt v Československu byl zvýšen ze $7. na $10., takže krajan, kteiý si zažádá o pobyt je povinen zaplatit $210. za 21 dní atd. Přirozeně, že krajané počítají s tím, že koupí si navíc Tuzexové bony, takže návštěva Američanů dává komunistům pěkný výdělek. Na hranicích se dává bedlivý pozor, aby se nepřevážely tiskoviny ze západu. Československo sice podepsalo helsinskou dohodu o volné výměně, o svobodě “myšlenek”, atd., ale největší obavy jsou právě z časopisů a knížek ze západu. Nový Svět upozornil na zkušenost anglických jeptišek, které poslaly darem spolusestrám v klášteře Marie Magdaleny u Strakonic zásilku 20 modlitebních knížek. Řidič, který zásilku převzal k expedici byl na německo-československých hranicích držen 12 hodin celníky, knihy byly jako “zakázané spisy” zabaveny a zasílatelské firmě zakázány další cesty do Československa. Projev ke sjezdu Čs. národní rady americké Dr. Vlastimil Chalupa - 10. dubna 1976 Tuto zprávu lze podrobit kritice ze dvou protichůdných hledisek - a to jsou otázky, které si všichni jako jednotlivci i jako organisace klademe. Předně: má to cenu pokračovat v činnosti, která po tolika úsilí nedosáhla cíle a ani se mu viditelně nepřiblížila? Za druhé: proč místo udržování činnosti nebyla naše činnost vystupňována? Odpověď na tyto otázky lze dát jen s širší perspektivy, a 200. výročí vzniku Spojených států je dobrým mezníkem, z kterého lze se dívat i na naši práci. Vznik Spojených států byl jedním z činů vysoce tvořivého údobí evropských dějin - Spojené státy nevznikly z myšlenek specificky amerických, ale z myšlení evropského. Toto myšlení tehdy jako dnes odpovídalo na věčnou otázku člověka: co mám dělat? Tehdy vládlo přesvědčení, že správné použití rozumu dá na tuto otázku správnou odpověď. Jeho závěrem bylo, že všechno dění dává smysl, a proto je dílem rozumem a vůlí nadaného tvůrce, jehož plán člověk poznává rozumem a zjevením a jehož zákony nelze přestupovat. Odtud pochází koncept nezadatelných lidských práv - nezadatelných proto, že člověku jsou přiznána ne jiným člověkem, ne kolektivem, ne státem, ale jeho Tvůrcem, a proto žádný člověk, žádný stát mu je nesmí vzít - ani se jich člověk nesmí vzdát. Rozum pak dovede rozpoznat objektivní pravdu, dát tak správnou odpověď na praktické otázky lidského společenského soužití a uschopnit lidi, aby diskusí a hlasováním inteligentně rozhodovali v rámci nezadatelných lidských práv o použití veřejné moci. Ústava a celý politický systém Spojených států byl vybudován na těchto základech. Srovnáme-li je s tím, jaké odpovědi dává dnešní intelektuální elita dnešnímu člověku na stejnou otázku “co mám dělat?”, vidíme obrovský rozdíl, ne-li přímo kontrast. Rozumová činnost, kterou evropský člověk během celých svých dějin považoval za nejvyšší projev bytí, ztratila svou dominující a integrující posici mezi aktivitami člověka. Psychologické a psychoanalytické chápání myšlenkových pochodů nahradilo přesvědčení o objektivitě rozumu a postavilo myšlení v nejlepším případě na roveň ostatním funkcím lidského těla. Pro dnes převládající filosofii neexistuje objektivní pravda - není žádné pravdy mimo to, co existuje v hlavách dnes žijících lidí, a proto co je pravda pro jednoho, nemá závaznosti pro druhého, co je pravda dnes, není pravdou pro zítřek, a co bylo pravdou včera, neplatí dnes. Názor, že veškeré dění dává smysl, a je tudíž dílem inteligentního tvůrce, byl nahražen obrazem dění jako mechanického sledu pravděpodobných událostí, podmíněných vlastnostmi hmoty a energie. Na otázku “co mám dělat?” odpovídá dnešnímu člověku intelektuální elita: dělej, co chceš; dělej si, co se ti zachce; vyžij se plně, “do your own thing”. Tyto zdánlivě abstraktní úvahy mají eminentně praktické důsledky. Komentátoři novin a televise podle nich vysvětlují domácí a zahraniční události: už nejsou pevná hodnotící měřítka toho, co je dobré a co je zlé; ve srovnání s komunismem není demokracie lepší, nýbrž jenom jiná; ozbrojená obrana svobody je postavena na stejnou úroveň jako ozbrojené šíření nesvobody. Profesoři na universitách a učitelé na školách podle těchto idejí učí mládež - už nejsou určité druhy jednání a chování správné, jiné špatné - jsou jen “alternative life styles”. Politikové podle nich rozhodují: role Ameriky jako ochránce spravedlnosti a svobody všude na světě byla zesměšněna a překroucena v roli “světového policajta”. Jurisprudence učinila z těchto idejí základ soudních rozhodnutí ve prospěch menšiny proti zájmům a vůli většiny. V důsledku toho upadl dramaticky význam zákonodárné moci: o budoucnosti americké společnosti nerozhodují volby a hlasování, nýbrž rozhodnutí soudů vynášená z hlediska moderní právní theorie, která obráží myšlení našich intelektuálních vůdců o relativnosti veškerých norem a o právu člověka dělat, co chce, i proti vůli většiny a zájmu celku. Ale zásada “do your own thing” je velmi vratkým základem pro společnost. Činí celek jen prostředkem sebeuspokojení jeho členů, a tudíž hodnotou druhořadou, odvozenou. Když se zájmy celku střetnou s osobními zájmy jednotlivců, jak je tomu na příklad vždycky, když je třeba celek hájit a bránit proti vnějšímu nebezpečí, stává se celek v očích svých na sebe zaměřených členů předmětem nepřátelství a nenávisti. Jsme v současnosti svědky tohoto postoje se strany důležitých složek americké společnosti. Je-li pravdou, co říkal Masaryk, že národ a státy se udržují těmi ideami, z kterých se zrodily, jsou Spojené státy ve vážném nebezpečí. Ale pokud věříme, že ideály, z kterých se zrodily, jsou v podstatě správné - a velká minulost Ameriky jistě nasvědčuje tomu, že jsou blíže pravdě než postoje propagované dnes - musíme je bránit. Směr, kterým se společnost ubírá, je výslednicí tlaků a protitlaků. Proti ideám, z kterých vznikly Spojené státy, je dnes vyvíjen agresivní tlak; nepotká-li se s protitlakem, převládne bez odporu, a ukončí jeden z nejkrásnějších pokusů o důstojné a rozumné uspořádání lidského společenství. To je odpověď na otázku, má-li to cenu pokračovat v naší činnosti. Druhá otázka, kterou si klademe, je: proč nebyla moje a naše činnost vystupňována nebo znásobena? V podstatě proto, že naše osobní i materiální zdroje jsou omezeny a jsou celkem plně využity. I když by leccos šlo nepochybně dělat jinak nebo i lépe, počet našich hlav, rukou, hodin i dolarů je daný, a pokud se znatelně nezvýší, nezvýší se znatelně ani naše činnost. A s tím souvisí další poznání - že naše síly nestačí na to, abychom vývoj věcí v zemi změnili, abychom vyvolali vlnu obětavosti, zanícení pro zásady, bojovnost pro ideály, kterým Amerika ve svých krátkých dějinách tolik přinesla. Můžeme a musíme však být připraveni připojit se, posílit se, posílit každé hnutí, které tyto ideály vezme za své. Nebudeme v tom sami - budou s námi jiné národní skupiny a bude s námi většina všech Američanů. Nesmíme být nerealističtí v očekávání, že sami zvrátíme směr, kterým se Spojené státy daly v rámci všeobecné myšlenkové a mravní krise západního světa, jejímž je komunismus důležitým příznakem; ale nesmíme podceňovat význam toho, že - spolu s mnoha jinými stejně smýšlejícími skupinami - hájíme a udržujeme na živu ideály ukázněné svobody, objektivní spravedlnosti, vítězící pravdy a zodpovědné demokracie, jak plynou z naší vlastní československé tradice. Oznamte včas změnu adresy 4 - Věstník [pageend4]Bývalý guvernér státu Illinois Otto Kerner zemřel Československá národní rada americká želí odchodu významného amerického občana, syna zesnulého soudce Otty Kernera st. a matky Rose Kemerové, která mezi námi dosud žije. Otto Kerner ml. se narodil v Chicagu r. 1908 a zemřel ve věku 68 let dne 9. května v nemocnici Masonic Medical Center na rakovinu plic. Zesnulý byl z třetí generace, ale hlásil se k českému původu. Jeho dědeček s babičkou byli přistěhovalci a žili ve staré krajanské čtvrti v Chicagu. Na jeho otce Ottu Kernera st., soudce U.S. apelačního soudu, který po válce byl předsedou American Relief for Czechoslovakia, tak i na syna, význačného soudce, brigádního generála a výborného guvernéra bude vždy vděčně vzpomínáno. Tisíce krajanů a amerických přátel se přišlo rozloučit do kaple Švec a synové v Berwynu a do presbyteriánského kostela v Chicagu. Jeho pozůstatky byly zpopelněny na Českém národním hřbitově a odvezeny na Arlington National Cemetery, kde byly uloženy se vší vojenskou poctou. V dějinách státu budou trvale zaznamenány jeho úspěchy v úřadě guvernéra, který zastával se zdarem. Byl zvolen převážnou většinou dvakráte na tento úřad a odřekl po třetí se ucházet o znovuzvolení. Dopracoval se důležitých změn, uvedl do pořádku finanční stav státu, zavedl různé sociální reformy, stal se poradcem presidenta Johnsona, který ho jmenoval předsedou National Advisory Committee on Civil Disorders. Tato komise za jeho vedení vypracovala dokument tzv. Kemer Report o příčinách rasových nepokojů ve Spojených státech. Byl pak jmenován r. 1968 soudcem U.S. apelačního soudu, do úřadu, který před ním zastával jeho otec Otto Kemer st. Co následovalo lze přičíst politické pomstě, která zničila jeho kariéru, způsobila jeho odsouzení a tak velké příkoří celé rodině a pravděpodobně uspíšila jeho smrt. Na celou rodinu zůstanou nám jen vděčné vzpomínky. V Československé národní radě americké si rádi vzpomínáme na dny, kdy byl našim slavným hostem v českých síních a na Československém dnu v Plzeňském parku. Žel, že to vše již patří historii. In Memoriam br. Aloise Šalomouna Předsednictvo ztratilo během jednoho roku třetího člena svého úzkého kruhu spolupracovníků. Želíme odchodu br. James Čiháka a Břetislava Vaňka a nyní br. Aloise Šalomouna, kteiý zemřel dne 1. května v nemocnici St. Lukes Presbyterian po nebezpečné srdeční operaci. V pondělí večer, dne 3. května se s ním přišlo rozloučit mnoho přátel v kapli ústavu John Chrástka v Berwynu. Za Československou národní radu americkou promluvil předseda br. Mikuláš Ferjenčík a následujícího dne 4. května další dva členové předsednictva, br. James V. Krákora, tajemník ČSA, a br. František Kalkus, předseda chicagské oblasti. Dp. Vojtěch Vít zahájil pohřební obřady modlitbou a promluvil k osiřelým synkům Tomáši a malému Petrovi. Alois Šalomoun se narodil 7. dubna 1918 v Čáslavicích u Třebíče na Moravě. Od mládí překonával těžkosti, vrozenou •srdeční slabost. Díky své houževnatosti přežil válečná léta na nucených pracích v Německu, přechod přes hranice po komunistickém puči, kdy se odhodlal opustit vlast, a velmi těžké začátky v Austrálii. Konečně r. 1955 se vystěhoval do Spojených států. Velmi záhy se zapojil do práce v Československé národní radě americké. Byl léta tajemníkem chicagské oblasti a postupně stal se členem předsednictva. Živě se zajímal o události v Československu a podával o tom zprávy v rubrice “Z událostí v Československu” ve Věstníku a v krajanském tisku. Nikdy se nevymlouval na nepříznivé poměry, na srdeční nemoc, vždy se hlásil k práci a domlouval ostatním, aby konali svou vlasteneckou povinnost. Ztrácíme věrného clena a vděčně vzpomínáme. IN MEMORIAM K uctění památky své zesnulé matky, pí. Anny Procházkové, věnuje Anna Faltusová, Washington, D.C., $40.00 K uctění památky zesnulého br. Aloise Šalomouna věnují manžele Lukešovi, IL $20.00 K uctění památky naší maminky, pí. Růženy Spitzové, věnují Mirek a Růženka Mejzrovi $15.00 K uctění památky br. Břetislava Vaňka věnuje Anton Benesh, MI $5.00 DARY NA ČINNOST ČSNRA: Americké sdružení Masaryka v Owosso, MI, dar ku sjezdu ČSNRA. $100.00 Jaroslav V. Jich, Belgie $100.00 Ruth Crawford, Mitchell, PA 20.00 William E. Votruba, MI 20.00 Standa Prostředník, PA 20.00 Antonie Kankovská, FL 11.00 Anna Petřík, IL 10.00 Jaroslav Schollar, CA 10.00 Mary Roháč, MI 3.00 Z oblastí a odboček Chicagská oblast Československý den dne 6. června. - Přípravy jsou v plném proudu od dubna. Povinnosti jsou rozvrženy jako v letech minulých. Obědy budou podávány od 12. hod. ve Wozniakovč zahradě, 2530 South Blue Island Avenue, Chicago. Program bude zahájen ve 3 hod. Slavnostním řečníkem je Dr. Mojmír Povolný, profesor na Lawrence universitě, Appleton, Wis., promluví na théma: “Československá otázka ve světové politice”. Flag Day, dne 12. června. - Průvod městem - Československá složka se zúčastní možno-li v národních krojích. Sraz jako obyčejně na Wacker Dr. a State St. v 11 hod. Lidice, dne 12. června odp. - po průvodu a manifestaci Flag Day - Odjezd do Lidic a kladení věnce u pomníku. Piknik Čs. ženské národní rady v exilu - dne 13. června, v neděli na farmě u Feijenčíků - Temple Farms, Wadsworth, 111. Schůze odbočky “Západní Předměstí” - dne 16. června, ve středu večer - Mid-America v Ciceru. Člen odbočky Dr. Jos. Piskora promluví o svých “Dojmech z návštěvy Portugalska”. Z Los Angeles Po velmi úspěšné oslavě 7. března konala naše odbočka 3 výborové schůze a to 16. března, 6. a 20. dubna 1976. Bylo s velikou radostí konstatováno, že oslava 7. března měla značný úspěch. Předseda br. Ing. Rajek zvlášť poděkoval br. Karlu Finkovi, který ve funkci předsedy zábavního odboru připravil, nastudoval a také sám účinkoval v druhé části programu v Prodané nevěstě. Br. Karel Finek se nám představil jako velmi dobrý herec, zpěvák a režisér. Je jen velká škoda, že jeho zaměstnání mu znemožňuje se více věnovat kulturní činnosti. Věstník - 5 [pageend5]V dalších výborových schůzích podal br. Ing. Boris Rajek zprávu ze sjezdu ČSNRA v Chicagu, kterého se zúčastnil za naši odbočku. Také byl přijat návrh jednatele odbočky na provedení akce k rozšíření členské základny, zvýšení předplatitelů American Bulletinu a zvýšení prodeje knihy Panorama, kterou vydalo naše ústředí v Chicagu. Miroslav Konvička ČSNRA na pacifickém pobřeží Odbočky v Los Angeles, San Francisku, Portlandu. - Na pacifickém pobřeží, kde krajané jsou roztroušeni daleko za městem, není snadné dostat krajany na schůze a různé podniky. Přes tyto potíže, odbočka v. Los Angeles dovede zorganizovat velmi úspěšné národní oslavy s hodnotným uměleckým programem. Mimo tuto činnost její úředníci bedlivě sledují americkou politiku a dovedou buď podpořit nebo projevit kritiku osobním dopisem “Letter to the Editor” v otázkách demokracie a našeho boje proti komunismu. Odbočka San Francisco není tak početná, ale pracuje společně se Sokolem při pořádání národních oslav a vzpomínkových večerů; úředníci sledují místní politické poměry a spolupracují aktivně s organizací “Porobených národů”. Odbočka Portland žije na dalekém severu, ale přece když uspořádá společenský večer přiláká do svého středu početnou návštěvu krajanů i amerických přátel. Všude kolem nás je mnoho nověpřijetých, kteří by mohli spolupracovat na programu ČSNRA. Zůstává to nevyřešenou otázkou, jak je dostat mezi nás k aktivní práci. Nestačí na to jenom několik úředníků odboček, ale i členové, kteří odebírají Věstník, by měli spolupracovat v tomto směru a získat je do odboček ČSNRA. Jiří Spánek Schůze a večer o sletu v Curychu Odbočky ČSNRA “Dr. Milada Horáková” Ve čtvrtek 10. června 1976 v 7:30 hod. večer koná se ve třetím poschodí budovy Mid-America Federal, 5900 záp. Čermákova třída v Ciceru, 111., členská schůze a večer o sletu v Curychu odbočky ČSNRA “Dr. Milada Horáková”. Po zprávách o činnosti a chystaných podnicích Čs. nár. rady americké a jejích organisačních složek bude uspořádán večer o IV. sletu Čs. Sokolsťva v zahraničí v Curychu 4. července 1976, na který se chystá ze Spojených států a z Kanady několik set účastníků. O sletu a o výpravách na slet promluví předseda odbočky a starosta Čs. Sokolstva v zahraničí br. Dr. Antonín Hřebík. Po jeho projevu bude promítnut barevný film o Švýcarech. Zveme k účasti nejen všechny své členy, ale i členstvo ostatních odboček a spolupracujících organisací a spolků - a celou krajanskou veřejnost. Při schůzi budou zodpověděny všechny dotazy o leteckých výpravách z Chicaga i z jiných míst do Curychu. Po schůzi bude, jako obvykle, podáváno občerstvení. Za odbočku ČSNRA “Dr. Milada Horáková”: Dr. Antonín Hřebík, předseda, Ludmila Kosová, tajemnice. Valná hromada Sdružení “Věrni zůstaneme” Sdružení “Věrni zůstaneme”, které bylo založeno v červnu 1949 a které tudíž má za sebou již 27 let svého trvání a práce, konalo v pátek 21. května 1976 v 8 hodin večer svou řádnou valnou hromadu, která se konala v budově Olympic na Čermákově třídě v Ciceru, 111. Předseda br. Josef Jakl zahájil valnou hromadu uvítáním přítomných členů a vzpomínkou na zesnulého dlouholetého člena Sdružení br. Jana Tesaře, který zemřel 16. března 1976. Jeho památka byla uctěna povstáním a minutou ticha. Zápis minulé valné hromady z 22. dubna 1975 přečetl jednatel br. Miroslav Mejzr. Po schválení zápisu byly podány zprávy činovníků za uplynulé období. Předseda br. Josef Jakl ve své zprávě zvláště zdůraznil dlouholetou úzkou spolupráci Sdružení s čs. národní radou americkou a s Čs. ženskou národní radou v exilu v Chicagu, při jejichž podnicích ělenstvo Sdružení již po řadu let účinně pomáhá. Místopředseda a dopisovatel br. Dr. Antonín Hřebík podal podrobnou zprávu o činnosti Sdružení od minulé valné hromady, kterou doložil řadou dokladů a výstřižků z “Denního Hlasatele” a z Věstníku Čs. nár. rady americké. Místopředseda br. Josef Němeček podal finanční zprávu za nepřítomného pokladníka br. Františka Žížalu, který pracuje na noc. Po zprávě revisora účtů br. Václava Ženíška byly všechny podané zprávy schváleny. Jednatel br. Miroslav Mejzr přečetl zprávu o činnosti “Matice Vyššího Vzdělání” a bylo usneseno věnovat, jako každoročně, na její činnost, částku $10.00. Při volbách na rok 1976 byli jednomyslně zvoleni bratři a sestry: předseda Josef Jakl, první místopředseda a dopisovatel Dr. Antonín Hřebík, druhý místopředseda a archivář Josef Němeček, jednatel a zapisovatel Miroslav Mejzr, pokladník František Žížala a revisor Václav Ženíšek. Do výboru byly zvoleny sestry Anna Hřebíková, Marie Jaklová, Růžena Mejzrová, Rozina Nehasilová, Božena Němečková, Lada Svrčková a Evženie Žížalová a br. Josef Zacharda. Zástupci do Oblastního výboru Čs. národní rady americké v Chicagu byli zvoleni br. Josef Jakl, s. Rozina Nehasilová a náhradníkem br. Miroslav Mejzr. Při rozpravě o další činnosti bylo usneseno, že pravidelné členské schůze Sdružení se budou konat vždy v měsíci únoru, květnu a říjnu. Podrobně bylo jednáno o další spolupráci Sdružení s Čs.-Polsko-Ukrajinsko-Srbským přátelstvím - Alliance of Friendship, jehož je naše Sdružení spoluzakladatelem, ve kterém po léta účinně spolupracuje a v jehož vedení je několik členů našeho výboru. V příštím roce připadá našemu Sdružení povinnost připravit výroční banket této přátelské organisace a bratři předseda a jednatel Sdružení byli pověřeni vše potřebné k uspořádání tohoto banketu. Valná hromada měla srdečný průběh a rychlý spád a byla ukončena doslovem předsedy br. Josefa Jakla, který přál další činnosti Sdružení mnoho zdaru a úspěchu. Účastníci ještě dlouho po ukončení valné hromady setrvali v přátelském rozhovoru o další krajanské a národní činnosti a o činnosti Sdružení “Věrni zůstaneme”. Hřk Československý den - neděle odp. 6. června ve Wozniakově zahradě - 2530 Blue Island Ave., Chicago Lýra - Tři taneční skupiny: dětská skupina Moravské kulturní spol., Klub “Domov” a “Beseda” Český proslov: Dr. Mojmír Povolný Anglický proslov: James V. Krákora, výk. taj. ČSA. 6 - Věstník [pageend6]Kniha o knihách Významná publikace ČSNRA a ŠVU k 200. výročí Sojených států Takřka každý z nás, kdo se přistěhoval do Spojených států a Kanady, po překonání všelijak svízelných začátků, během nichž nebylo času na nic jiného než hledat slušnou obživu, začal obracet pozornost k svému okolí a hledat samozřejmě především styky s Čechy a Slováky. To aby si zase promluvil jazykem rodné země a povzpomínal s někým na osoby, věci a události, které poznal či prožil kdysi tam doma, ale pak také již zde, v nové vlasti. A zajímalo ho brzy též, kdo byli čeští a slovenští pionýři v jeho nové vlasti, jak se probojovávali těžkými podmínkami, čeho dosáhli a co vybudovali a jaké trvalé hodnoty po sobě zanechali. Každý z nás brzy znal několik jmen našich vynikajících lidí (Augustin Heřman, dr. Dignovitý, dr. Goldberg, A. Čermák, dr. Hrdlička, atd.), občas našel někde knížečku nebo článek o “našich” v Americe a Kanadě, slyšel vyprávění starých pamětníků - a to bylo asi tak vše. Nápravu zjednává jedinečná bibliografie Esther Jeřábkové: Czechs and Slovaks in North America: A Bibliography. V ní je založeno 20 let odborné a nadšené práce. Obsahuje přes 7.600 záznamů, převážně o českých a slovenských knihách a článcích uveřejněných našimi lidmi v nových vlastech, nebo napsaných o nich jinými a jinde. Má, samozřejmě, též slušné procento záznamů anglických a menší počet dokonce i v jiných řečích (v němčině, francouzštině, maďarštině, atd.). Bibliografie pokrývá, s výjimkou vědních oborů, všechno. Historii, biografii, krásnou literaturu (přirozeně, včetně poezie), umění, náboženství, výchovu, ekonomii. Dává jasný obraz spolkové aktivity od poloviny minulého století až dodnes: vznik a vývoj bratrských podpůrných jednot, jednot sokolských, katolických a evangelických organizací a celé té plejády spolků a společků, které s sebou doba přinášela, tolerovala, hýčkala, či nemilosrdně zahubila. Bez této bibliografie se žádný historik československého lidu a jeho působení v Severní Americe neobejde a nikdo z nás, kdo má zájem o krajanskou historii, si nedovede představit jak rozsáhlý je vlastně náš přínos Americe. Dostávali a dostáváme od této země veliký dar - svobodu, ale zato jsme jí poskytovali a poskytujeme nejen spolehlivou a přesnou práci, ale také dáváme k dispozici loyálně veškeré své znalosti vědecké, umělecké a technické a nepochybně podstatně přispíváme k zvýšení kulturní úrovně nových vlastí v mnoha směrech. A většinu této naší aktivity bibliografie zpřístupňuje, ba často objevuje. Kniha je v tisku a jejími vydavateli a nakladateli jsou: Společnost pto vědy a umění a Československá národní rada americká. Dílo bude mít 350 až 400 stran a jeho cena se bude pohybovat asi mezi 12 až 14 dolary v subskribci. Kniha by neměla chybět v žádné české a slovenské rodině, která má zájem o historii důležité větve našeho lidu. Každý z nás by ji měl též doporučovat knihovnám universit a kolejí, větším veřejným knihovnám, historickým a ethnickým organizacím a pod. Tvořili jsme a tvoříme složku obyvatelstva USA a Kanady a máme tedy nárok na patřičnou pozornost. Dotazy či nezávazné přihlášky lze zasílat buď na: ČSNRA, 2137 So. Lombard Avenue, Room 202, Cicero, 111. 60650 anebo na SVU Books, 1809 Lamont Street, N.W., Washington, D.C. 20010. Zapůjčení filmů ČSNRA získala film, který zapůjčuje svým odbočkám: “Seven Days to Remember” - Týden invase a okupace Československa 21. srpna 1968 - historický film natáčený ,s. filmaři - trvá 58 minut. Výzva Archiv Čechů a Slováků při University of Chicago Library je největší sbírkou našeho zahraničního tisku. Díky dobrovolným příspěvkům uvědomělých Čechů a Slováků se nám podařilo zachovat asi třicet procent knih a brožur vydaných v zahraničí za posledních 125 let. Časopisů máme méně. Chybí nám též některá čísla Věstníku (to jest 1 až 5, 16, 19, až 22, 25, 26, 28, 30 až 46, 48, 132, 135, 161 a 181) a jemu předcházejících News Flashes from Czechoslovakia a American Flashes. Prosíme čtenáře, aby nám pomohli doplnit tento významný časopis. Napište nám, které ročníky a čísla si přejete darovat a my Vám odpovíme, které z nich potřebujeme. Samozřejmě oceníme i dary jiných tisků vydaných mimo Československa. Autory knih a nakladatelství prosíme, aby nám poslaly výtisky dřívější i budoucí. - Pište na adresu Dr. Z. Hrabán, 1460 East 56th Street, Chicago, Illinois 60637, USA. Osmý sjezd SVU ve Washingtonu, D.C. Společnost pro vědy a umění připravuje svůj VIII. sjezd na námět: “Přínos Čechů a Slováků Spojeným státům a Kanadě”. Sjezd se bude konat ve Washingtonu, D.C. ve dnech: 12., 13., 14., a 15. srpna a bude součástí oslav 200. výročí založení Spojených států amerických. *Přednášková část bude rozdělena na několik tematických skupin a symposií, většinou spojených s příspěvkem českých a slovenských přistěhovalců Americe. Jedna kategorie se zabývá osobnostmi čs. původu, které se podílely na vývoji vědy a kultury v sev. Americe; dále to budou přednášky o etnickém životě Čechů a Slováků v jednotlivých státech americké unie a o historii čs. organisací v Americe. Jiní přednášející se soustředí na specifické kulturní oblasti: hudbu, náboženství, ekonomiku a j. Na pořadu jsou také přednášky o Františku Palackém, o Pražském lingvistickém kroužku a o jiných aktuálních námětech. Svá zasedání a symposia budou míti také odborné sekce SVU: historická, žurnalistická, hudební a jiné. Dalšími body sjezdu bude valné shromáždění s volbami a různé kulturní a společenské podniky. Přihlášky k účasti na sjezdu možno poslat na adresu: SVU, 2067 Park Road, N.W., Washington, D.C. 20010, USA. Denní pořad sjezdu: Čtvrtek 12. srpna: Na universitě Georgetown: dopol.: registrace, valné shromáždění, volby. Večer: seznamovací večírek v jedné z budov US senátu. Pátek 13. srpna: Přednášky a symposia. Večer: koncert voj. dechové hudby na schodišti budovy kongresu. Sobota 14. srpna: Slavnostní zasedání SVU. Odpoledne: přednášky a symposia. - Večer: slavnostní banket a ples v hotelu UEnfant Plaza. Neděle 15. srpna: - Dopol. Přednášky a symposia. Po všechny dny: výstavy knih a výtvarného umění. - V Library of Congress: mimořádná výstava českých a slovenských knih. Panorama Historie Čechů a Slováků v Americe Cena Panoramy je $7.00 včetně poštovného, knihu rádi bez prodlení odešleme poštou. Rovněž ji můžete koupit v úřadovně Čs. národní rady americké, 2137 So. Lombard Ave., Cicero, 111. 60650. Věstník - 7 [pageend7]Nejstarší bratrská a sesterská podpůrná jednota v Americe jest připravená poskytnout! Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 436 Second Class Postage Paid at Chicago, Illinois MOVING? Please use this address label and mail it with your new address to VESTNÍK. ----------------------------------------------------------------------------------------------------------------------------- 1 [pageend8]