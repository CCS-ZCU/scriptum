ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RUSÍNŮ ROČ. II. LISTOPAD 1956 Č.ll SPODNÍ VODY HROZÍ Nikoli ty, které nepravdomluvná vláda s geologickým talentem objevuje pod masivem Stalinova pomníku v Praze. Celé vládní zřízení je pode- míláno spodními proudy. Dynamitníci té vlády mohou s lehkostí rozbít obludný nános kamene a žuly. Co ale učiní s neviditelnými silami, které proudí v blízkosti Samých základů ničemné ideologie a policejní moci, s jasným úmyslem přivodit pád násilnického zřízení? Když moskevská vrchnost ohnivým mečem proklála stalinský kultus, stalinci na celém světě zacvakali zuby z pouhého pocitu hanby, zděšení a zmatku. Obrazy na stěnách sekretariátů a hospod se pohnuly, ale pohnulo se také ještě něco jiného. Pohodlné mysle se poněkud probraly z opojné lenosti, myšlenkového poddanství a citové neutrality. Je pro to slovo - otřes. Ale pražští mocipáni nechtěh řezat větev, na které seděli a dělali, jakoby je nikterak netlačila a na uši si dali futrály. Ve stalinském byzantismu zašli nejdál a pomyšlení na ostudnou cestu zpátky je naplňovalo úlekem. Ústa se musela křivit a slova musela váznout v hrdlech lokajů včerejšího genia, dnes osla, včerejšího světce, dnes vraha. Sluníčko se znáhla proměnilo v kulatý hadr, do kterého se strefují kluci na dláždění měst. Ve stanici na odvsivení se naši čeští u- mouněnci octli až poslední. Leč dobří duchové národa již pozvedávali pokličku. Po letech beznadějné zamračenosti se občané pojednou počali usmívat. Vláda může být všelijaká, ale je skoro vrchol všeho, je-li ke všemu, nebo již také — směšná. A na lidský úsměv ještě ne- vynašli nelidský paragraf. Pod okny vládních paláců zapochodovala odvaha. Dubnové svědomí spisovatelů vyvolalo bouři, neobvyklou v před jaří. A studentský máj dal petřínským jasmínům docela jinačí vůni, vláha svobodných myšlenek povzbudila dech země. U bratrských sousedů v Satelsku zachrastily okovy na duších, rukou i nohou spoutaných bytostí. To ,víme, že Poznaň nebyla jen polskou hymnou svobody. Pro pražskou vládu rána z dálky — skoro kmitky před očima. V bratrském Maďarsku zapálili šibenice a vyhrabávají mrtvé, aby je omyli z nespáchaných vin a řekli, že jim zakroutili krkem jen jakousi podivnou náhodou. Vstáva-li pan Zápotocký ve čtyři, v zájmu české literatury, v kolik hodin bude vstávat až si vzpomene na Piku, Horákovou, Slánského a Clementi- se, na jmenné a bezejmenné, na celé to ponuré stromořadí šibenic? V Rusku je zmatek a boj o moc a ani půl slova svět o tom neví více. U Titova kulečníku se střídají mistři i studenti a mluvi rozmanitou řečí. Avšak čeští sběrači míčů a špačků chybí až dosud ve hře. Protože je zná, tož jimi pohrdá. Kdyby zítra pro změnu v Moskvě začali křísit Stalina, z Prahy přijedou se stříkačkou. Sensač- ní cestování Tita a Chruščeva, při čemž delegace Budapešti a Sofie mohly aspoň na peron — vůbec nevzala na vědomí existenci Prahy v komunistickém jízdním řádu. Moskevská linie kterákoli, může spoléhat na pražský gramofon. Doby, kdy i Lenin musel čelit v lůně internacionály české oposici — patří dějinám. Před nemnoha týdny popřední český novinář národu z exilu pověděl, že ze všech satelitních vlád je pražská vláda nejprotivnější a nejprolhanější. Dodejme, že je to vláda také zbabělá, že je to vláda úzkosti. Aspoň tolik už jistě ví, že spodní vody se daly v pohyb, že hrozí. A to ne pouze pomníku geniálního vůdce. Ozvěny, reflexe emancipaěních snah z Polska a odjinud dolehnou také do Československa. Třese-li se vláda v kolenou, je to chvíle pro statečná srdce. F. klátil [pageend1]STRANA 2 ČESKOSLOVENSKÉ NOVINY LISTOPAD 1956 ŽIVOT MIMO ZÁKON FERDINAND PEROUTKA Slíbili jsme si, že zde budeme mluvit jen o tom, co má životní důležitost pro člověka za železnou oponou. Víme, že není čas na luxus, ani na luxus v zájmu. Ptáme se, jestli máte kabát, ale neptáme se už, jestli na něm máte perleťové knoflíky. Z dopisů z domova, z výpovědi uprchlíků, z rozhovorů s těmi, kteří na chvíli se dostali za železnou oponu, jedna věc vychází najevo: po ničem země netouží tolik jako po návratu k zákonitosti. Lidé cítí, že jejich život se podstatně nezlepší, dokud důsledně nebude nastolena vláda zákona — třeba komunistického zákona. Žena, která byla vládou propuštěna na krátkou návštěvu za hranice, pravila při loučení: “Zůstaňte tady, i kdybyste jedli jen! chléb a pili jen vodu”. Myslili jsme, že nová linie udělala doma větší dojem. To jsou výlevy lidí, jejichž nervy dlouho byly těžce zkoušeny tím, že žili pod vládou něčeho jiného než zákona. Mnohokráte jsme zde už pravili, že živitní úroveň není jen hmotná a neměří se jen podle toho, co člověk sní. K životní úrovni patří nebýt vystaven libovůli, neničit si nervy nejistotou. Jestliže tedy vláda slibuje vyšší živitní úroveň, my pravíme a cítění lidí praví: dobře —; ale zaveďte tedy právní spořáda- nost, snad platnost zákona je důležitější než vepřové maso. Jako existuje právo žaludku, tak existuje právo nervů, právo jistoty. My většinu svých informací neshromažďujeme na tajných cestách. Každý, jako my, si může přečíst, co bylo veřejně přiznáno na posledním sjezdu komunistické strany. V Rudém právu bylo napsáno: “Všestranným zkoumáním se zjistilo, že v celé řadě případů byly v bezpečnostním aparátu hrubě porušovány zákony naší republiky”. Dále tam bylo napsáno: “Zašli jsme tak daleko, že jsme stavěli do postavení ne zcela plnoprávných občanů i takové, kteří se ničím neprovinili jako jednotlivci”. J esliže samo Rudé právo takto píše, nikdo nemůže předstírat, že neví, o čem mluvíme. Na posledním sjezdu komunistické strany pan Novotný, maje hlavu poněkud posypánu popelem kajícnosti, pravil, že “bezprostřední praxe vlády” nedovolovala se zabývat detaily. Ze všech vládních, termínů tento snad zasluhuje největší nenávisti. To je jako přikrývat na zemi ležící oběť kapesníkem. “Bezprostřední praxe vlády” znamená divokou svobodu, činnost mimo hranice zákona. Byl zákon, byla ústava, ale pan Novotný praví, že si počínali “bezprostředně”. “Bezprostřední praxe” pohlcovala oběti, které zákon nedovoloval pohltit. V mysli nikoho není pochyb o tom, že po minulých osm let vláda podle libosti ničila koho chtěla. Aby to poněkud okrášlila, vláda vyzvala své nepatrné odborníky, aby vytvořila novou první vědu. Vytvořit ji ne tím způsobem, že vyzvali vládu, aby změnila zákony, nýbrž použili svého nepatrného právnického věhlasu, aby schválili vládě, že nedbá zákonů. Dr Viktor Knap byl jeden z těch, kdo se přihlásili na výzvu vlády. “Úkolem právní vědy”, napsal, jak od něho bylo očekáváno, “je naše socialistické právo nejen pasivně vykládat, ne přežvykovat slova zákona, nýbrž aktivně bojovat”. Vláda se cítila velmi povzbuzena. Věru ne- přežvykovala slova zákona. Vzala na vědomí, že držet se zákona bylo uvedeno v posměch jakožto “pasivní výklad zákona”. Nastala dlouhá perioda nepřežvykování, nepasivnosti, mimozákonného ničení existencí, zlá perioda “bezprostřední praxe”. Častěji a krutěji než soudy soudila komunistická strana, kádrové posudky, tajná policie, Rudé právo. Ministr státní bezpečnosti pan Bacílek učinil svůj klasický výrok: “Strana s pomocí orgánů bezpečnosti rozhoduje s konečnou platností, kdo je vin- nen a kdo nevinnen”. Simon Orenstein, občan státu Israel, byl zatčen v Praze roku 1953 a popsal potom ve světovém tisku své zkušenosti. Byl přiveden — mimochodem řečeno, se zavázanýma očima — do místnosti, kde podle jeho občanského očekávání měl sedět vyšetřující soudce. Místo toho tam sedělo dvanáct mladých, bujarých členů tajné policie, kteří mu úvodem řekli toto: “Měl byste vědět, že my jsme ti, kdo vyšetřují a soudí váš případ; my jsme ti, kdo rozhodují, kdo má hýt vyhlazen; ve skutečnosti soudy jednají jen podle [pageend2]LISTOPAD 1956 ČESKOSLOVENSKÉ NOVINY STRANA 3 našich pokynů”. To jistě je, jak dr. Viktor Knap si přál, nikoli “pasivní výklad zákona”. Taková je jak každý ví, historie osmi těžkých let: lidé, proti kterým ani nebyla podána žaloba, byli v bezprostřední praxi ničeni rozhodnutími komunistických národních výborů, které věru nepatří mezi ty, kdo podléhají pokušení “přežvykovat slova zákona”. Byl zaveden tajný soud kádrových posudků, tato nejnenáviděnější instituce, toto pilné zapisování pomluv, ve kterých osobní nepřátelství se může vyřádit. Je to tajný soud pro postiženého: poněvadž nikdo mu neoznámí, co proti němu je zapsáno, ani se nemůže hájit. Ale pozná brzo, že jeho život byl obehnán vysokou hradbou, kterou nepřeleze, že se stal neplnoprávným občanem. Skuteční soudcové, kteří si nasazují černou čepici, když vynášejí rozsudek, nebyli často obtěžováni: pohodlně sedíce v křesle, bez kabátu, snad bez bot, s doutníkem v ústech, kádroví referenti psali své tajné ortely. Vláda, které její odborníci udělili právo nepřežvykovat a neostýchat se, přestala přežvykovat, co se stalo v minulosti nebo v přítomnosti. Ale začala přežvykovat, co prý se stane v budoucnosti. Vyslovila, že “je třeba chránit společnost před budoucími trestnými činy”, čímž docela smazala rozdíl mezi faktem a fantasií. Když zavedla nový, neslýchaný pojem “trestního činu v budoucnosti”, vláda se dostala do stadia, kde libovůli nejsou kladeny meze. Člověk nic nespáchal, ale bylo mu zabaveno jmění a byl vystěhován z obce poněvadž vláda, jako věštkyně za černou oponou, drží krystal, ve kterém čte budoucnost. Máme v rukou kus papíru, který stačil, aby pražský občan byl na rok zbaven svobody. Papír byl popsán těmito slovy: “Komise, jmenovaná dle paragrafu třetího, rozhodnutím z 25. května 1949 zařadila vás do tábora nucených prací v Kladně na dobu jednoho roku. Důvody: dne 10. května byl jste zadržen a bylo zjištěno, že jako bývalý příslušník předúnorové sociální demokracie pravicově založený, jste nyní osoba silně reakční”. Nebyl citován žádný zákon, bylo citováno rozhodnutí jakési komise ze dne 25. května. Poněvadž se přestala “přežvykovat slova zákona”, nehraje pro komisi žádnou roli, že v každém zákoně není stanoven trest na pravicové sociálně demokratické založení. To je ten stav, který nervy občanů tak těžce snášejí, že někteří z nich praví že lépe je žít jinde o chlebu a vodě. Vláda, ačkoli se dovolává toho, že ve volbách dostala 99% hlasů, přece stojí před občanstvem jako cizinec. Když lidé nemají rádi vládu, to na chvíli nemusí znamenat nic, jestliže má vláda dost silné policejní čety, ale přece je to první nezbytný začátek změny. Po dvacátém sjezdu ruské komunistické strany vláda, která své nápady dostává odjinud, prohlásila, že lituje mnohých věcí v minulosti a že nyní se vrátí k spravedlnosti a zákonitosti. K jaké spravedlnosti a zákonitosti? Vláda praví, že se vrátí k socialistické spravedlnosti, k socialistické zákonitosti. Lidé tedy nyní se shánějí po tom, co to znamená tato specielní socialistická zákonitost. Kde nalézt ieií definici? Jiný vládní právní odborník, generální prokurátor dr. Jaroslav Kokeš, roku 1953 už po Stalinově smrti, zabýval se otázkou, co je to socialistická zákonitost. Bohužel jeho úvahy nikterak nejsou slibné, dokonce jsou drtivé. “Naši soudcové”, psal tehdy dr. Kokeš, “podceňují důležitost úvodních a základních článků v Rudém právu, někdy snad je ani neznají, a vynášejí rozsudky, odříznuté od denního života naší mateřské strany; málo a zřídka spolupracují se stranou, proto strana někdy žádá, aby jejich rozsudky byly měněny”. Je-li tomu tak, pak slíbený návrat k socialistické zákonitosti by neznamenal ani tolik jako dostat se do louže. Znamenal by zůstat oběma nohama v blátě. Dr. Kokeš roku 1953 nepřipouštěl pochyb o tom, že socialistická zákonitost znamená nadvládu politické strany nad soudy. Dokonce, pravil dr. Kokeš, bylo soudcovské závislosti málo, musí jí být více. A soudcové mají číst Rudé právo, a který nečte, je špatný, líný soudce. Rozsudek, který soudce vynáší, nemá se rozcházet s úvodníkem Rudého práva. Pan ministr Kopecký kdysi pravil, že Rudé právo je universita. Pan generální prokurátor jde dále a praví, že Rudé právo je soud. To byla vládní představa o socialistické zákonitosti v roce 1953. Změnila se nebo nezměnila do roku 1956? Je nezbytno, aby vláda podala definici své socialistické zákonitosti, aby bylo vidět, k čemu se chce vrátit, jakou reformu provést, aby občané věděli, zda na příchod socialistické zákonitosti se mají těšit nebo se jí bát. Dosud ten pojem visí nad nimi jako oblak, možná jako mrak. Zamýšlí vláda dát straně více nebo méně vlivu na soudy? Chce zvýšit nebo snížit význam Rudého práva v právním a soudním systému? Vláda váhá a stojí jako ten, kdo má jednu nohu v loďce a druhou na břehu. [pageend3]STRANA 4 ČESKOSLOVENSKÉ NOVINY LISTOPAD 1956 Ale jinde věci rychleji se pohybují. V Polsku, kde právě byli souzeni účastníci poznaňských demonstrací, soudce náhle se rozesel s minulostí komunistického soudnictví. Při vynášení mírného rozsudku pravil, že “nevzal v úvahu přiznání, která byla učiněna v přípravných vyšetřováních”. To je významná událost. Ve skutečnosti polský soudce praví, že nebéře v úvahu přiznání, která vynutila tajná policie, že vše chce vidět vlastníma očima a slyšet na vlastní uši, že ruka tajné policie nemá zasahovat do soudní síně. To je jako rozbřesk nového dne. Nemohu zatajit, že ve světě se rozmáhá dojem, že my jsme národ s nejpevnější demokratickou tradicí, ale že Polsko nyní kráčí před námi. (Řečeno do vlasti stanicí Svobodná Evropa) BÁSNÍK A CIZINA EGON HOSTOVSKÝ V člověku jsou od dětství po věk kmetský dvě touhy, o nichž zvlášť dobře vědí básníci. Touha po putování v dálkách a touha po trvalém zakotvení na rodné hroudě. Básníci nám nesčetněkrát dokázali, že obě touhy nejsou protichůdné, neboť i domov v našich snech a rozpomínkách, krajina dětství a ztracený ráj narůstají do podob pohádkových a šatí se hávem dálek. Máchova země “krásná a milovaná” má právě tolik snových a cizo- krajných kouzel jako třeba vysněný kus Říma v Zeyerově “Plojharovi”. Dokud jsme velmi mladí, brázdíme ve svém snění oceány, bojujeme s piráty a snoubíme se s princeznami. Jak stárneme, putujeme zpátky, k domovu, i když jsme jej nikdy neopustili, vracíme se do domů otcovských a na líchy dědů a pradědů, do krajin prvních her, prvních lásek, prvního štěstí a prvních bolestí. Dálky se vlní v nás napořád, pokud sníme, toužíme a milujeme, a jednou nás opojí vítr který kdesi pro nás natrhal dech vele- hor či moří a jindy v úžasu a oslnění vrátí nám na chvíli věk dětství chmýří pampelišek nebo zcuchaný kouř nad doškovou střechou. V každém z nás jsou tyto melodie putování a běda tomu, v kom hudby není. Jeho život je ochuzen, jeho dny jsou šedivé, jeho práce úmorná a jeho touhy přízemní a bezesné. Pro tento druh lidi, zdánlivě stojících na pevné půdě a zdánlivě moudrých a vábných, je ovšem zbytečná hudba, zbytečná poesie a hvězdnaté nebe či podzimní alej nebo jezerní tůň je jen přebytečnou dekorací užitkové přírody. Nejen suchaři, ale všichni opravdoví zastánci marx-leninismu, vychovávají lidi, v nichž není hudby. Nedejte se mýlit zkazkami o Leninově lásce k poesii a hudbě. Ta láska byla jen nahodilou mimikou, pokud vůbec existovala. Jen lidé, v nichž není hudby, jsou kladní hrdinové bolševického života a socialistického realismu. Říkají, že existuje leninské snění. Zajisté. Z leninského snění vyrostl Stalin a Maurice Thores, kterého nedávno Ivo Fleischmann nazval největším francouzským žijícím spisovatelem. Ze snění lidského tvořil poesii Ovid, Shakespeare, Byron, Mácha, Dostojevskij, ale také Majakovskij, Jesenin, Hora, Halas, i Olbracht. Ze snění leninského tvořil literaturu Zápotocký, Nejedlý, Štoll a Lacina. Lze si vybrat, neboť proti gustu není disputât. Dlouho a marně snaží se komunisté stvořit padělek umění lidmi, v nichž není hudby, aby nasytili hladové. Marné snahy. Všimněte si, že kdykoli se objeví v zemích kladiva a srpu ryzí tón, strhne se bouře a povyk, že ten tón je nelidový a tedy písnička krysaře. Jen slova mrtvých je možné opakovat. Šolochov léta mlčel, aby přežil a Pasternak byl umlčen. Halas jim zpíval špatně, Holan jim hudl písně reakcionářů, Hrubína nechali jen mluvit k batolatům — všechno to ve jménu snění leninského. A co chtějí teď? Kompromis. Chtějí, aby jejich pištci na nástrojích opravdových básníků, nejlépe západních, zahráli Leninův čardáš a Chruščevovo tango. Chtějí, aby prý “socialistický realismus dal dohromady sto střepů rozbitého zrcadla, na něž moderní (rozuměj: nekomunistické) umění člověka a svět roztříštilo”. Je neuvěřitelné, jaké myšlenkové posunčinky na záchranu skutečné poesie i socialistického realismu vyrábějí takoví Františkové Vrbové. Nedávno jsem četl v Literárních novinách z pera jakési Heleny Matouškové: “Z čeho vlastně vyrůstaly perspektivy, jež literatuře dával socialistický realismus? Předem si ovšem uvědomme, že perspektivy nevymezují odkud a kam až tvůrce smí ve svém rozletu, nejsou svěrací kazajkou, nýbrž dávaji umělcovu rozmachu křídla. A socialistický realismus takové perspektivy měl dávat a dával. Měl v říši umění vrátit člověku a světu jejich vlastní celostátní podobu, znovu nastolit celistvost vzájemných vztahů člověka a světa. Znamenalo to snad ochudit tyto vztahy o to, co jim právě vývoj moderní buržoasní kultury přinesl? Naopak, nová celistvost člověka a světa měla být právě obohacena o diferencovanost vztahů, jež kapitalismus rozvinul”. Zatím co režim pouští do diskusní arény Františky Vrby a Heleny Matouškové s jejich nápady, jak dát dohromady oheň a vodu, zatím co vládci skutečným tvůrcům jednou z rozpaků uzdu uvolní a po druhé ji zase polekaně přitáhnou, lidé i básníci nepřestávají snít po lidsku a přemýšlet po svém. Nedávno se samostatně zamy[pageend4]LISTOPAD 1956 ČESKOSLOVENSKÉ NOVINY STRANA 5 slil slovenský básnik Dominik Tatar- ka. Pustili ho na západ, aby se zúčastnil londýnského sjezdu PEN-Klubu. A Dominik Tatarka se vrátil domů a o svých zkušenostech pověděl v Literárních novinách mimo jiné toto: “Západní propaganda rozšiřuje o nás mnoho předsudků. Ale co dělá naše propaganda? Ta zase vidí jen schematický barvotisk zahnívání, bídy a nezaměstnanosti. Opravdu nevím, jaký by to mohlo mít smysl vyhlásit třeba, že se naše literatura v přítomné chvíli octla v rozkvětu, v jakém ještě v historii nikdy nebyla, nebo kdybychom na příklad prohlásili naši literaturu za nejpokrokovější na světě. Mohli bychom — ano, i takto bychom se mohli měřit s ostatními národy: jestliže je naše národni literatura nejpokrokovější na světě, literatury jiných národů jsou nejreakčnější, nebo prostě — kdyby nám to stačilo pro vlastní uspokojení — prostě reakční. A jestliže jsou reakční nebo dokonce nejreakčnější, vůbec si jich nemusíme všímat. Nám stačí naše nejvlastnější svatosva- té přesvědčení, že my jsme ti nejpokrokovější, klidně můžeme zarůstat sádlem našeho domácího blahobytu. Svou lenost jsme si zdůvodnili novým argumentem. — Je směšné takto uvažovat Ale děláme to . . .” Je dobře, že naši umělci nyní smějí čas od času se nadýchat čerstvého vzduchu na Západě. Je dobře, že jejich touha po putování dálkami je konečně splněna, byť v miře nejskro- mnějši. Ne proto, jak se režim domnívá, aby po návratu dávali dohromady střepy zrcadla, ale proto, že putování dálkami jim priblíži, ano přiblíží vlastní domovinu. Že ji najednou spatři jinak, právě proto, že se k ní vrátí z dálek. Že ji začnou ctít jinak, než režim chce, aby byla ctěna, a že jí začnou rozumět po svém, po citu básnickém. I když Dominik Tatarka ve svém obšírném článku o londýnském spisovatelském kongresu zapaluje pořád ještě jednu svíčku ďáblu, je mnoho nového, pravdivého a lidského v jeho postřezích. Na tom lidském nejvíc záleží. Na tom lidském je závislý i rozkvět literatury. Jak že to kdysi řekl F. X. Salda na adresu E. F. Buriana? “Pan Burian se osudně mýlí. Básník začíná tam, kde končí nenávistný straník”. Straníka a básníka nedal trvale dohromady ani Marx, ani Lenin, ani Stalin. Nedá je tedy dnes dohromady ani František Yrba. Unionistický kongres po dvaceti letech B. BUNŽA Osudovým momentem v dějinách katolické církve a evropské křesťanské civilisace bylo rozhodnutí řeckých biskupů na počátku třináctého století neuznat latinského patriarchu, kterého jim ustanovil papež Inocenc III domnívaje se, že tím zahrání roztržce v církvi. Pravý opak nastal. Řečtí biskupové si zvolili svého vlastního patriarchu a dovršili tím schizma, které hrozilo od dob patriarchy Focia z poloviny devátého století. Křesťanský východ se rozešel 8 křesťanským západem spíše ovšem z důvodů politických a prestižních než theologických a přes veškeré opakované snahy zejména se strany Říma, tato roztržka nebyla odstraněna. Myšlenka smířit obě části křesťanstva — latinského a východního obřadu, nikdy však neumřela. Zejména v druhé polovině minulého století počínala nabývat na intensitě. Svatá stolice dávala plnou podporu těmto snahám. Pro nedostatek náležité přípravy k takovému velkému úkolu a také pro nedůvěru východních křesťanů, kteří podezřívali Svatou Stolici, že je chce postupně zlatiniso- vat, nedošlo k přesvědčivému projevu těchto snah. To přimělo papeže Benedikta XV aby encyklikou “Motu Proprio” vydanou v r. 1917 ustanovil zvláštní Kongregaci pro východní církev a uložil jí, aby důvěru budícím způsobem odstraňovala podezření východních křesťanů, že Svatá Stolice chce jednotu, aby mohla rozšířit latinský kult na východ a vytvořit jednu jen římskou církev. Benedikt XV zdůraznil v této encyklice: “V Církvi Ježíše Krista, která není ani řecká, ani latinská nebo slovanská, ale obecná, mají všichni její synové ať jsou Latinci, Řekové nebo Slované nebo kterékoliv jiné národnosti, rovné právo a stejné místo u Apoštolské Stolice”. Papež Pius XI pokračoval v díle svého předchůdce a založil v Římě zvláštní ústav pro otázky východních církví t. zv. Collegium Russi- cum. Jeho posláním bylo studovat ruské poměry, ruskou mládež, ruské zvyky a kulturu a východní obřady. Tím chtěla Svatá Stolice zdůraznit, že naprosto nemá v úmyslu odstraňovat charakteristický znak východního kultu, bohoslužebný jazyk a východní obřad, naopak pracovat k tomu, aby ve společenství se západním křesťanstvím se mohlo [pageend5]STRANA 6 ČESKOSLOVENSKÉ NOVINY LISTOPAD 1956 východní křesťanství plně rozvinout. Současně s těmito snahami Svaté Stolice o spojení východního a západního křesťanstva počaly se objevovat zejména na východě též sjednocovací snahy podložené více ovšem politickými než náboženskými motivy. Ruští intelektuálové z konce 19. století počali nadšeně hlásat tehdy dosažitelnými prostředky, — že všichni Slované mají být spojeni v jedné říši -—■ pod vládou ruského cara. Hlasatelé pansla- vistického sjednocení počítali s příznivým ohlasem u Poláků, Čechů, Slováků, Slovinců a Chorvatů žijících pod cizí vládou a bojujících o politická práva a národní uplatnění. Rusové měli ovšem na mysli jen sjednocení kolem Moskvy a to nejen politické, ale i náboženské a to v pravoslavné církvi. Katoličtí Slované se měli zřeknout své víry a přestoupit na pravoslavnou. Slovanská katolická hierarchie, zejména chorvatský biskup Strossmayer prohlédla dobře toto nebezpečné pozadí ruských unio- nistických snah a postavila proti nim myšlenku kultu slovanských apoštolů sv. Cyrila a Metoděje, jako sjednocovací základnu a sílu. Bylo zdůrazňováno, že sv. Cyril a Metoděj byli apoštolové všech Slovanů a ač byli řeckého původu, pracovali mezi Slovany z popudu a pod jusrisdikcí římské církve, jí byli také kanonizováni a jejich kanonizace byla též uznána pravoslavnou církví. Této myšlenky sjednocovacího kultu sv. Cyrila a Metoděje se chopili zejména katoličtí kněží na Moravě. Mladý moravský kněz Dr. Antonín Cyril Stojan založil zvláštní organisaci s unionistickým posláním zv. Apoštolát sv. Cyrila a Metoděje se sídlem na Velehradě. Zde myšlenka sjednocení východní a západní církve byla studována slovanskými theology a seminaristy. Stojanovou touhou byla uspořádat na Velehradě velký unionistický kongres na němž by na široké základně byl diskutován problém východního schizma a možnosti jeho odstranění. První kongres byl uskutečněn v r. 1907, druhý pak v r. 1911. Stojanová iniciativa v tomto směru nebyla nějak zvlášť nadšeně přijímána ani u rakouské ani ruské vlády. Vídeň v tom viděla nebezpečí panslavismu, Moskva opak — pohřbení politického panslavismu. Rakouská vláda kladla všemožné překážky ustavení unionistického hnutí v Rakousku-Uhersku, které neslo název Apoštolát sv. Cyrila a Metoděje a velmi nepříznivě se dívala na unionistické kongresy. První světová válka unionis- tické snahy dočasně přerušila. Po válce Dr. A C. Stojan, který se stal mezi tím olomouckým arcibiskupem, obnovil v plné síle unionistické hnutí v Československu, ale dalšího kongresu se již nedočkal zemřev v r. 1923. Jeho nástupce arcibiskup D. Preěan pokračoval ve Stojanově díle a připravil další čtyři unionistické kongresy na Velehradě, poslední v r. 1936. Nacistická okupace opět přerušila toto velké dílo. Po osvobození bylo započato s přípravami na nový kongres na Velehradě, ale komunistický převrat vše zmařil. Olomoucký arcibiskup Msgr. Matocha byl odstraněn ze své diecese a Apoštolát sv. Cyrila a Metoděje byl rozpuštěn. Unionistické hnutí v Československu bylo umlčeno. Za umlčenou církev doma převzalo v tomto směru iniciativu Benediktinské opatství sv. Prokopa v Lisle pod vedením opata Ondřeje Lva Ondráka. Benediktinské opatství v Lisle, Illinois, bylo od počátku unionistické činnosti Apoštolátu sv. Cyrila a Metoděje centrem tohoto hnutí ve Spojených státech. Opat Neužil, předchůdce opata L. A. Ondráka, Msgr. Oldřich Zlámal z Clevelandu a dr. Dostál ze St. Louis, Missouri, byli velmi ěinni v propagaci unionistické myšlenky na půdě Ameriky. Jejich všestranně účinná podpora pomohla Apoštolátu sv. Cyrila a Metoděje rozvinout se a docílit téměř jednoho sta tisíce členů. Opatství sv. Prokopa v Lisle, jemuž Sv. Stolice dala oprávnění výkonu bohoslužeb ve východním ritu, ujalo se uspořádání unionistického kongresu, tentokráte nikoliv na Velehradě, ale v Lisle. Kongres se konal ve dnech 28., 29. a 30. září. Všichni slovanští národové — Češi, Slováci, Rusíni, Chorváti, Slovinci, Poláci, Ukrajinci a Rusové byli zastoupeni svými kněžími. Zúčastnilo se také několik předních unionistických vědeckých pracovníků ze Spojených států i Evropy, mezi nimi prof. Dr. František Dvorník z Harward University, Dr. B. Horáček, rektor Ruské koleje v Římě a Rev. George Landzaat, delegát Benediktinského převorství v Chevetogne, unionistickém středisku v Belgii. Mezi účastníky bylo i několik desítek kněží byzantského ritu. Kongresu dodal významu svou přítomností a vysoce vědeckou přednáškou Samuel Kardinal Stritch z Chicaga a Thomas Kardinal Tien, arcibiskup-exulant z Pekingu a řada amerických prelátů obou ritů. Představitelé církve ze zemí za Železnou oponou byli též pozváni. Odpověděla jen' polská hierarchie velmi vřelým poselstvím. Ostatní mlčeli — asi museli. Kongres přijal resoluci, jejímž smyslem je připravovat plánovitě půdu pro spojení pravoslavné [pageend6]LISTOPAD 1956 ČESKOSLOVENSKÉ NOVINY STRANA 7 MEZINÁRODNÍ komunismus v krisi Boj o vůdcovství, postup a ideologii DR. IVO DUCHÁČEK Světová veřejnost, zneklidněna mezinárodní krisí kolem Suezu si poněkud méně všímala jiné - a svými koneěnými důsledky možná ještě důležitější krise. Jde o názorovou krisi a těžký mocenský spor o novou linii, který zaměstnává vedoucí činitele světového komunismu. Chrušěevovo a Tito vo cestování mezi Jaderským a Černým mořem, sem a tam, dramaticky ilustruje, že se něco podivného a nezvyklého děje v temném stínu železné opony. O hloubce a významu tohoto dění jsou vyslovovány různé, často protichůdné názory. V podstatě vlastně jde o revisi revise stalinismu. Dvacátý sjezd sovětské komunistické strany a projev Nikity Chrušěeva odsoudil, očernil a odvrhl stalinismus, jeho dogma o nevyhnutelnosti války a násilného přechodu k socialismu, jeho policejní met- hody a jiné důsledky byzantské totality. Byla vyhlášena revise stalinismu — a to přes to, že největších územních i vojenských úspěchů dosáhl komunismus právě za Stalina. Revise stalinismu, jak ji zahájil Chrušěev, vycházela zřejmě z předpokladu, že stalinismus za posledních třicet let zapustil tak hluboké a nevyvratitelné kořeny, že si Moskva může dovolit odhodit stalinskou slupku, protože jádro tak jako tak zůstane. Byla to met- hoda — lidově řečeno — podle zásady; protista- linský vlk se nažere, ale stalinská koza zůstane ce- a římsko-katolické církve. Myšlenka sjednocení je velkým snem katolického křesťanstva. Jeho uskutečněním by bylo překlenuto a docíleno nesmírně mnoho — i politicky. Není to úkol snadný a nebude splněn v krátké době. Prof. Dvorník to vyjádřil v závěru jedné ze svých vysoce vědeckých přednášek: ‘Bude to velmi obtížná práce dosáhnout sjednocení, neboť nelze tak jednoduše zapomenout na boje a nedorozumění z minulosti. Prvním krokem musí být nestranný rozbor příčin vedoucích k roztržce. To pak povede k lepšímu vzájemnému porozumění a snášenlivosti mezi různými odvětvími křesťanstva a to bude velký úkol vědeckých pracovníků a theologů budoucí generace”. lá. To byl tedy jeden z předpokladů Chrušěevovy revise: přesvědčení, že to, co komunismus v rukou už má, je tak bezpečné a jisté, že je možno spisovatelům, studentům i jiným dát aspoň svobodu o svobodě diskutovat, i když ne svobodu skutečnou. Druhým předpokladem bylo, že příkré odsouzení stalinské minulosti umožní lehčí a nenápadnější pronikání na západ a mezi neutrály. Zde šlo především o národy a země, které se vyprostily nebo vyprošťují z koloniální minulosti. V Asii a Africe nejmocnější politickou silou, která hýbe milionovými masami, je nacionalismus. Je sice zaměřen proti západu — ale nemá, mluveno marxistickou hantýrkou, onen třídní obsah, na nějž by mohla působit hesla proletářského internacionalismu pod vedením Rusů. Při revisi stalinismu šlo konečně také o Jugoslávii, kterou stalinismus ztratil právě proto, že trval na tom, že není a nemůže být jiné cesty k socialismu než té ruské. A konečně šlo také o to, znovu získat pro komunismus zejména západní intelektuály, spisovatele, umělce a divadelníky, kteří se odvrátili od sovětských ilusí, když v době velkých moskevských procesů a jiných stalinských čistek poznali zblízka sovětskou beštiálni realitu. Chrušěev zřejmě přesvědčil ostatní členy sovětského politbyra, že jeho linie, přes všechna zřejmá risika, stojí za to a je správná, i když lidé jako Molotov měli o tom vážné pochybnosti. Jejich hlavní argument proti nové taktice usměvavé záludnosti byl, že usměvavost a mírnost z Moskvy, i když předstíraná, bude pojímána mnoha komunisty vážně, že uvede v pohyb síly, které pak bude těžko kontrolovat. Zejména Molotov zřejmě hájil názor, že Chrušěevova taktika, jejímž cílem je ukonejšit a otupit ostražitost demokracií, může vést také k tomu, že se ukonejší a otupí ostražitost komunistů. Zkrátka místo aby se podařilo komunismem zkorumpovat demokracii, že naopak se podaří — při větším a těsnějším styku mezi světem svobody a světem sovětů — zkorumpovat komunismus. Chrušěev prosadil svou. Molotov byl poražen. Šepilov se stal ministrem zahra- [pageend7]STRANA 8 ČESKOSLOVENSKÉ NOVINY LISTOPAD 1956 VLÁDA NEPOSLUŠNÍ ODBORY Okolnost, že Zápotocký ve své řeči věnoval tolik místa odborům svědčí o tom, že odbory s většími či menšími úspěchy se brání, aby byly jen poslušným nástrojem pro- tilidové vlády. Postavení dělnické třídy je prý dnes jiné než za kapitalismu. Hlásají-li někteří komunisté, že úloha odborů zůstává v podstatě stejná jako za kapitalismu, znamená to, že podléhají ochranářským náladám a měšťác- kým panikářům — řekl moskevský gubernátor Zápotocký milovaným, ale neposlušným odborářům. STRACH ZE STÄVEK Vláda nerada přiznává, že na mnoha místech v průmyslu dochází ke krátkodobým stávkám, protože odborové orgány se dávají ovlivňovat vedením závodu — proti dělnictvu. To je nesprávné, ale s hlediska vlády je ještě nesprávnější, když odbory hájí dělníky proti vládě a závodní byrokracii. Proto mají být v továrnách ustaveny smírčí a rozhodčí komise, mající za úkol prosazovat zásadu odměny podle vykonané práce. JEŠTĚ JEDNOU STÁVKY Ve své řeči na schůzi ústředního výboru KSČ se Zápotocký ještě jednou vrátil k otázce dělníkova práva na stávku. Snadno dovodil, že stávka je starou dělnickou vymožeností, že však dnes dělníci nemají proti komu stávkovat. Doznal, že někteří odboráři mají anarcho-syndikalis- tické sklony když žádají, aby právo na stávku bylo výslovně zaručeno zákonem — zatím co my, komunisté, pravil Zápotocký — rozhodně odsuzujeme, aby rozpory, které vznikají mezi pracujícími a správami závodů, byly řešeny stávkou. Vláda očekává jasné prohlášení ROH, že neuznává za správné aby se dělnictvo bránilo stávkou proti “byrokratickým přehmatům”. Tak tedy — stupňované výkony, rafinované snižování mzdových katalogů, vyčerpávající soutěže — to vše už není vykořisťování člověka. Dělnický renegát Zápotocký tomu říká — “byrokratické přehmaty”. DISKRIMINACE ZEMĚDĚLSTVÍ Časopis Osvětová práca srovnává případ rolníka z Čachtic, který hospodaří se čtyřmi dětmi na tři a půl ha s roční tržbou 12.295 Kčs. Z toho platí daně, kupuje hnojiva a nářadi. V téže obci přistoupil do družstva jiný rolník tříhektarový. Hotové peníze a hodnota naturálií představuje u něj částku 21.656 Kčs daněprostých. List poukazuje na nerovnost, ale nechtíc doznává, jak režim záměrně tlačí k zemi malého rolníka, který přes všechny nevýhody chce zůstat na svém. NOVA FORMA TERORU Při reformě nemocenského pojištění přichází asociální vláda s novým způsobem nátlaku na dělníkovy výkony. V případě nemoci, výše nemocenského bude odstupňována podle délky nepřerušeného zaměstnání v témže podniku. Bude-li tedy dělník chtít slušnější podporu v nemoci, musí té nemoci pošeptat, aby počkala. Na takovou jednoduchou věc hloupí kapitalisté nepřišli. KAzANÍ ZÁPOTOCKÉHO Na zasedáni ústředního výboru KSČ, Zápotocký vytýkal nesprávné používání mzdových prémií. Na některých pracech si zaměstnanci dobře vydělaj, aniž se museli nějak zvlášť namáhat, a jinde se zase nenamáhají, protože vidí, že stanovených norem stejně nemohou dosáhnout. Y hornictví je mzdová chao- tičnost trvalá, v ostravském revíru mzdový fond překročili o 3 miliony Kčs. Co se na jedněch ušetří, na druhých se prohospodaří. Odborové organisace v závodech podporují často neuvážené požadavky dělníků a na druhé straně mlčí k chybám hospodářských orgánů. Tak i tak, vyberte si. HRA S ČÍSLICEMI Vládní tisk cituje za statistické publikace některá data, která mají dokázat zvýšenou životní úroveň lidu. V národním hospodářství pracuje přes 6 milionů lidí, což je víc než dvojnásobek oproti předválečným letům. V zemědělských družstvech vyššího typu je 320.000 osob, v soukromém hospodářství pracuje 1 milion 315.000 rolníků. Před válkou byla průměrná mzda dělníků v průmyslu 500 Kčs, dnes 1.253 Kčs. Kam jen ti lidé ty peníze dávají, chodí-li tak špatně oblečeni, mrznou-li v zimě a jen obdivují bohaté výkladní skříně? OPRAVY KOSTEL0 Ve středních Čechách byly provedeny opravy četných kostelů a církevních památek jako důkaz ci- cincům, jak věc náboženství bezbožné vládě leží na srdci. AUTO - IDEÁL Vláda si stěžuje na své lidi, že se vrhli jen na shánění automobilů. Ale i mezi rudou buržoasií, která jediná na auta má, existuje hierarchický postup. Žádost se podává u závodní organisace, ta ji předá s posudkem krajskému výboru, ten zhodnotí zásluhy žadatele a vyslechne kádrový posudek. Když vše dobře dopadne, může komunista složit hotové peníze a čekat. Jen komunista. Jiný na vůz nemá a i kdyby měl — nedostane doporučení. GENTLEMANI V destalinském vývoji mezinárodního komunismu přichází k fundamentálním změnám — jde o ideologii, ale ještě víc snad o to, aby se satelitní komunistické vlády osvobodily z otrockého jha Moskvy. V Polsku byl znovu přiveden k moci zavržený Gomulka, v Maďarsku Nagy. A v Československu? Bylo ohlášeno, že rožňavský biskup dr. Pobožný přijal formuli církevní podannosti státu a že byl znovu uveden ve svůj úřad. Kromě toho propustili, po mnohaletém vězení dva církevní hodnostáře, pro jejich vysoké stáří. Lokajové moskevského gangu jsou, jak vidno, také velkodušní gentlemani. Proč také má očekávaný pohřeb vypravovat vězeňská správa, když tak za ni rádi učiní katoličtí farníci? Arcibiskup Beran je ještě mlád, tak si může počkat v neznámé konfinaci, kam se za nim mamě a bez úspěchu vypravovala delegace anglických studentů, přítomná na nedávném kongresu komunistického studentstva v Praze. Předplatné jsem neposlal, změnu adresy neoznámil a Československé noviny dostávám pozdě. Jsou to divné poměry! [pageend8]LISTOPAD 1956 ČESKOSLOVENSKÉ NOVINY STRANA 9 JA NIC - TO STRANA Občané Spojených států, vracející se z návštěv z Československa, potvrzují vzrůst alibismn v zemi. Vědí to z hovorů s nekomunisty, ale také s komunisty, mezi nimiž je od počátku dost řetkvičkářů, kteří s odvahou daleko větší než dřív, svěřují lidem ze zahraničí své myšlenky a city. Nebyli-li komunisté od puče ani jednou dost jisti svými vlastními lidmi, jsou dnes, po netušených proměnách v moskevském štábu — jisti ještě méně. Vrstva, aparát spolehlivých se scvrkává a kádrové inkvisice sotva mohou změnit, nebo napravit duši člověka. Také Zápotocký větří — zřejmě má lepší talent než jiní fanatikové —• odposlou- chat, co se děje v podhradí. Neušlo mu, že se komunisté nějak dělí na partaj- muže a na odboráře a proto mluví o — dvojích komunistech. Podle něho, následkem toho dochází k nejednotnosti názorů a postupu — jakby ne. Odboráři stranická usnesení považují ne za svá — zřejmě se od nich distancují a dělají komunisty — ty druhé, ty dvojí. Protože pak často stranická usnesení považují za nesprávná a nechtí nést za ně odpovědnost, tož lakonicky prohlašují — já nic, já muzikant, to strana usnesla.’ Zneklidněný Zápotocký připomíná, že pro všechny jsou závazné stanovy — ale maskovaný, záhadný, neproniknutelný člověk se jim ozývá. „NEMĚLA JSEM TAM JEZDIT“ Kanadská Češka také navštívila Prahu a v listě Nový domov, vycházející v Torontu, píše: “Znala jsem Prahu před 20 lety a jaký je to dnes rozdíl. Věřte mi, že jsem se rzplakala. Kam se poděli ti veselí lidé, které jsem tenkrát potkávala na ulicích, v tramvaji, v restauracích. Kam se poděl jejich zpěv, smích a rušný hovor. Na všem jako by byla olověná tíha. A to prý v přítomné době je tam vše uvolněnější, dýchatelnější. Pro Boha, jak to tam muselo vypadat před rokem? — Ne, nemohla bych žít v tomto ovzduší strachu a bídy. Jestliže tomu řkají tam dělnický ráj, jaké slovo bych musela užít pro ten svět zde na západě? Ne, neměla jsem tam jezdit a v mé vzpomínce žila by ta stará, dobrá republika tak, jak jsem ji před 20 lety opustila. Komunisti nejen že připravili náš lid doma o jejich smích, zpěv a radost ze života, ale i nás staré krajany připravují o naše ilu- se”. VESELÍ ZNÁRODNĚNI I taková obyčejná věc jako je fotografie do úředního dokumentu se stala v komunistickém plánovaném hospodářství záležitosti humor- někomplikovanou. V kapitalistické A- merice si člověk stoupne na stupátko jakoby se chtěl vážit a v zápěti se mu vysypou fotografie s jeho nejnovějším účesem nebo úsměvem. Pražský člověk si stěžuje, jak pochodil v honbě za fotografií: z Fotoblesku v Kožní ulici ho pošlou do Panské ulice, odtamtud do Vodičkovy, z Vodičkovy do komunální dílny na Václavském náměstí kde mu ochotně poradí, aby si zašel do Vodičkovy. Nakonec se nad ním smiloval soukromník, který kdysi míval fotografický závod. Režim, který zavedl, aby za dělníkem stál dráb se stopkami, musí člověka týrat ještě i jinak: třeba tím, že ho nutí, aby bez náhrady prochodil den pro fotografii, kterou vládní úřad po něm žádá. Chybí ten člověk zbytečně v práci, otravují mu zbytečně život? Chybí, nechybí’. Plánovanému neplánování je to jedno. JEDNA BRIGÁDA, dle úřední zprávy žňová, v severočeské sokolovně s úspěchem vymlátila chodbu a sál, kde jistý komunistický malíř vystavoval svou celoživotní žeň. Rád práce nedostali. KRÁSNÁ POPELKA, ta slavná naše řeč, stále dostává co proto nejen v Americe, ale i v Praze. Záhadnost slangu pražské mládeže vysvětlíme, leč nejdřív ji musíme napsat: “Hošouni, jde se za kultík, kde jsou bezva odvazy. V Julda — Fulda správně lížou mosaz. Bajzny neznaj’ index, každá startí, po- víš-li: pojď se svíjet, Peggy, plechy, kvílejí. “Přeloženo do češtiny, je to asi toto”: — Kamarádi, kousek za Stalinovým pomníkem je Stromovka, dnes park Julia Fučíka. Tam se to bezvadně tančí, ten orchestr zná své dílo. Dívky, nedělají drahotu, rády tancují, když ta hudba tak libě zní”. Je v té nesrozumitelné, studentské hantýrce aspoň něco, čemu rozumíme? Určitě. ‘Neúcta k vybájenému hrdinovi Fučíkovi a posČLOVĚK měšek patolízalským sluhům Stalinovým, jehož pomník je krátce nazýván — kultík. Tím se mladí posmívaji kultu osobnosti, čimž se posmívají i českým paňácům, kteří se Stalinem na rtech uléhali a vstávali. Za kultíkem v Julda — Fulda plechy kvílejí . . NEPOHODLNÍ Zemřel historik prof. dr. Albert Pražák, předseda Národního výboru v době pražského povstání. Nebyl proti nim, ale také ne s nimi. Proto ho na věčnost vyprovodili třemi řádky v Rudém právu. Básník Jaroslav Seifert měl padesát pět let. To není životní jubileum významné — a proto asi režim, oslavující kde co a kde koho, při té příležitosti o něm napsal to nejpodstatnější: že totiž dostal Gottwaldovu cenu. Kdysi titíž, k smíchu celého národa, oslavovali třicítku Nezvalovou a ještě vyhrožovali, že se k ní vrátí. Tenkrát jim to zarazil Peroutka a zřejmě si to po letech vládní kuli- hrachové vzali k srdci, aspoň pokud jde o nepohodlné. Mluví o nich tak, jakoby jich nebylo. PRYČ OD SPOŘITELEN Slovenské komunistické listy otiskují číslice o tom, jak vzrůstá počet vkladů u spořitelen a vypočítávají na důkaz blahobytu, že na každého třetího občana připadá jedna vkladn knížka. Tím prý se umožňují investice třeba na stavbu rodinných domků, nebo půjčky novomanželům. Ale smysl těchto statistických kouzel je jiný; je v tom přimět občany, aby, pokud nějaké peníze mají -— dávali je do spořitelen a ne do punčoch a do slamníků — jak po honebné měnové reformě s oblibou činí. BA, JE TO BlDA, děl zas komunistický list pražský, pobouřen tím, že národní umělec Vítězslav Nezval, při představení Moskevského divadla se musel spokojit lístkem na galerii. List nemůže rozluštit tajemství, kdo seděl v parteru. Inu — asi vznešené dělnické královny a princové z kádrovky — jak je zbás- nil stalinský šašek a národní umělec nedlouho před tím, než mu dali lístek na — galerii. [pageend9]STRANA 10 ČESKOSLOVENSKÉ NOVINY LISTOPAD 1956 ničních věcí. První kolo zápasu o moc v Kremlu vyhrál přesvědčivě na body Chmščev. Teď však jsme uprostřed druhého kola. A tady je na straně stalinských komunistů, v čele s Mo- lotovém, celá serie úkazů, které potvrzují jejich původní obavy a odpor k radikální změně taktické linie. Byla Poznaň. Byla a vlastně nepřestala. Soudní přelíčení v Poznani potvrzuje, jak politicky poznaňská vzpoura nebyla potlačena, nýbrž má trvalý vliv dál. Soudní přelíčení bylo poměrně volné. Obžalovaní před celým světem mohli z lavice obžalovaných potvrdit, že v Poznani šlo demonstrujícím o víc svobody, která v Polsku není, o víc jídla, kterého v Polsku není dost, a o méně Rusů, kterých je v Polsku až moc. Obžalovaní — v duchu nové doby — mohli začít svou výpověď při veřejném přelíčení stížností na to, že je policajti při prvním výslechu bili. Chtěli je donutit k falešným výpověděm o tom, že byli agenti cizích mocností. Soudce na jejich stížnost prohlásil, že policajti, kteří se takto provinili, jsou už za mřížemi. Že taková věc je dnes v Polsku možná, přirozeně děsí a zneklidňuje každého skalního komunistu. K tomu si přidejme nedávný projev komunistického polského akademika, profesora Lan- geho, který se přimlouval za obnovu některých druhů svobodného podnikání a soutěž s podnikáním státním. Nebo si přečtěte článek maďarského spisovatele, který prohlašuje právo spisovatele na kritiku, která není konstruktivní. To je právo odsoudit a zkritisovat, i když kritik nezná sám lepší řešení. K tomu fakt, že Tito dal několikrát najevo nespokojenost s tím, že lidové demokracie ve střední Evropě nejsou pořád ještě dost nezávislé na moskevském diktátu. Zkrátka uvnitř komunistických stran a kolem nich se vyvinul myšlenkový proud, který dostává stále rychlejší tempo — sta- lincům se při tom doslova svírá úzkosti srdce. Nesmí nás v tom mást fakt, že v komunistické straně Československa je toho pohybu nejméně. Čeští a slovenští komunisti nikdy nevynikali ani osobní statečností ani inteligencí. Jejich páteře vždy byly a dosud jsou prohnuty do formy otazníku na adresu Moskvy, do otazníku za poníženou věftou: “Co si Vaše prevoschoditelstvo, dnes ráčíte?” I revisi stalinismu dělají se stalinskou disciplinou. Názorovou krisi uvnitř komunistického hnutí potvrdil dopis ústředního výboru sovětské komunistické strany, která varuje lidově demokratické režimy, aby nepovažovali Titovu Jugoslávii a Ti- tovy komunisty za skutečné marxistické leninisty, nýbrž jen za levicově orientované hnutí. Jinou stránkou tohoto problému tvoří fakt, že Tito dal pozavírat na několik let do žaláře všechny ty jugoslávské komunisty, kteří byli v roce 1948 proti němu, uchýlili se do exilu do Moskvy a vrátili se odtamtud před nedávném na oslavu rusko-jugoslávského smíření. Mezi tím vším a cestou Titovou do Ruska je těsná souvislost. V pozadí všeho je ovšem těžký, — mocenský i zásadní — konflikt ve vedení světového komunismu. Na jedné straně stojí komunisti druhu Molo- tovova. Nepopírají, že nová úsměvná taktika může mít úspěch, ale bojí se, že úspěch v Asii nebo v Africe bude těžce placen tím, že se jim rozklíží pod rukama, co bylo za Stalina vybudováno a udrženo. Proti tomu stojí linie Chruščevova, která spoléhá na to, že všechno to, co komunisti mají dnes v ruce, je dobře zajištěno a že je k tomu možno ještě mnoho přidat. Spor o revisi revise stalinismu jasně potvrzuje, že události a nejistoty kolem dvacátého sjezdu sovětské komunistické strany nebyly v novém vývoji za železnou oponou tečkou, nýbrž začátečním písmenem. Následuje slovo. Polsko. PROHLÁŠENÍ V posledních dvou letech dostávají četní členové Československého exilu jménem Rady svobodného Československa a s podpisem některého jejího činitele oběžníky, které se v zápětí ukáží býti podvržky. Tyto dny znovu dostali mnozí exulanti ve Spojených státech i v Evropě dopis, který se vydává za oběžník Pracovního sboru Rady svobodného Československa z 26. září 1956, s číslem jednacím 1122-56, o němž Pracovní sbor důrazně prohlašuje, že nikdy takový oběžník nevydal a že šéfredaktor Ferdinand Peroutka také žádný takový dopis nepodepsal. Jde tedy opět o podvrh a to o podvrh tentokrát zvlášť závažný. V New Yorku, 11. října 1956 Pracovní sbor Rady svobodného Československa [pageend10]LISTOPAD 1956 ČESKOSLOVENSKÉ NOVINY STRANA11 ROZKLADNÝ PROCES POKRAČUJE KAM PŮJDE POLSKO? Suezský kanál, volby v Jordánu nové vření v Africe, obvyklá revoluce v jedné z Jihoamerických republik, ba dokonce i vrcholící presidentská kampaň ve Spojených státech —- to všechno ustoupilo z prvních stránek novin. Konec měsíce října je poznamenán vzpourou polských komunistů proti Moskvě. Je to dosud největší vnitřní otřes, který doby vatelský komunismus stihl od dob Titova zavržení. Ačkoli příčiny a počátek tohoto pohybu uvolněných sil je znám, nutně je neznám konečný výsledek permamentního konfliktu evropských komunistů s ideologií, politickou, hospodářskou a mocenskou nadvládou Kremlu. Krutý Stalin, odsouzen koncilem, zanechal dědictví: obrovský lup evropského území a zotročení stamilionů lidí. Bývá-li tyran zabit, jen o málo ho přežívá jeho dílo — to je jedna z dějinných lekcí povždy se opakujících. Z mechanismu ničícího zla vypadla hřídel. Všechny klobouky dolů před poznaňskými hroby. Avšak kořen krise, zvratu a konečného pádu vulgárního imperialismu je v Rusku samotném. To pocítil neovladatelný in- stikt lidu daleko od Moskvy. A před hlasem svých národů se dali na ústup jejich poručníci a dráhové v cizích službách. Konsekvencí tohoto ústupu před skutečnou vůlí lidu je — vypovězení poslušnosti moskevské tyranii. Marxistická fraseologie tomu říká — vlastní cesta k socialismu. O socialismus zhola při tom nejde a o komunismu se stydlivě mlčí. Není možné přehlédnout, že Poláci po staletí trpěli pod ruskou nahajkou. Tento nacionálni motiv je patrný v podvědomí současné vzpoury. Mrtví vstávají z hrobu a živí se do něj propadají. Polský Gomulka, ušedší jen o vlásek šibenici, měl zřejmě lepší kamarády než měli Slánský a Clementis v Gotwaldovi a Zápotockém. Nyní se vrací jako modernější Dreyfus. Ale to se vrací jen komunista “vlastní cesty”. Cesta svobody polského národa nebyla zatím ještě otevřena. Ani tím, že dřívější moskevští utiskovatelé přibyli do Varšavy jako prosební poutníci. Z křesla generálního sekretáře strany, z něhož byl odvlečen rovnou do věznice mezi hladové krysy a nasycené udavače nyní, když byl k němu znovu přiveden, ohlašuje — svobodné volby v nesvobodném Polsku. Mohou to být“ volby” podle osvědčeného modelu. Gomulka dostane devadesát a devět desetin procenta — co dostanou Poláci? Jako pendant řekli to polští studenti: “Chceme chléb a svobodu. Na chléb počkáme, ale svobodu chceme hned”. Hned ji nebudou mít. Ale není to povznášející pocit, vidět a vědět, že se trhliny v masivu zla rozšiřují, že síly jsou v pohybu? Jen v Československu mají vypnutý telefon! kf ČESKOSLOVENSKÉ NOVINY můžete předplatit a objednat u těchto našich zástupcu : VELKÁ BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0. Předplatné na rok 500 frs. RAKOUSKO Jan Šenk, Wien XV Reichapfelgasse 29. Předplatné na rok 10 sh. NĚMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen Street West, Toronto Předplatné 3 dol. na rok ARGENTINA V .Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend11]STRANA 12 ČESKOSLOVENSKÉ NOVINY LISTOPAD 1956 KDO A CO Památka Gen. Ingra byla uctěna ve Washingtonu v pálek 12. října. Na vzpomínkovém večeru promluvil gen. A. Hasal a dr. J. Slavik. Proj. V. Hlavatý rozeslal tisku prohlášení v němž uvádí, že na příkaz lékařů musí nejméně po dobu jednoho roku zanechat veřejné činnosti. Prof. R. Jacobson, proslulý slovanský linguista je šedesátiletý. Mezi oběma válkami působil na Masarykově universitě v Brně, byl zakladatelem a vůdcem Pražského linguistického kroužku. Vědecká práce na Harvardské universitě v Cambridge získala mu světovou pověst. F. Peroutka v týdenníku New Leader v New Yorku otiskl stať nazvanou “Je exil anomalie”? Dr. Š. Osuský odcestoval do Evropy. V pařižské Akademii politických věd přednášel na téma: “Právo v lidové demokracii”, zúčastnil se sjezdu agrárni internacionály, který je právě v Paříži na zasedání Evropské rady ve Štrasburgu. V den státniho svátku československého promluvil v Londýně a ve dnech 8. - 10. listopadu se v Berlíně zúčastní kongresu německých právníků, kde bude mít projev na téma “Bolševická filosofie práva”. Dr. H. Ripka, v zastoupení ACENu byl přítomen výroční konferenci liberální internacionály ve Strese v Itálii. Dr. F. Hodža je v Paříži na kongresu Zelené internacionály. Dr. Ivo Ducháček, zahraniční komentátor rozhlasových stanic, napsal obšírnou kapitolu o Československu do knihy “Osud střední Evropy”, kterou za redakce prof. S. Kertesze vydává University of Notre Dame Press. Úvodní kapitoly o americké zahraniční politice napsali prof. P. E. Mosely a R. F. Byrnes, ředitel Mid- European studies. Prof. dr. E. Míček, který vyučuje slovanské jazyky na universitě v Austin, do nových českých čítanek — Léto a Podzim zařadil čtení o Havlíčkovi. Čítanky jsou prodávány po dolaru a objednávky vyřizuje dr. E. Míček, University Station, Austinl2, Texas. Egon Hostovský svým románem, “Půlnoční pacient” vyšlým původně anglicky a francouzský, vyvolal pozornost francouzského filmového světa. Známý režisér Georges Clouzot, autor mezinárodně úspěšných filmů “Mzda strachu” a “Diaboligues”, počátkem ledna začne natáčet nový film. Podkladem libreta je Hostovského román “Půlnoční pacient” a film bude nazván “Vyzvědači”. Milada Beránková z Chicaga, učitelka a vynikající pracovnice v dělnickém hnutí českém v Americe, v Denním Hlasateli v Chicagu a v New Yorských Listech otiskuje první kapitoly svých Pamětí. Jára Kohout, který v operetě “Lojzič- ka” před dvaceti lety v Praze vystoupil pětsetkrát, vystoupí tentokrát v New Yorku v téže operetě, kterou 4. listopadu uvádí divadelní spolek Záboj. Spolek Slováků — exulantů v Chicagu vydal veřejné prohlášení, ve kterém vítá snahy o Československo - polské sblíženi jak je propaguje Národní rada americká a exulantský spolek Věrni zůstaneme. Sokol v Berwynu, jednota Tábor oslavil devadesát let svého trvání. Dr. F. Dvorník, dříve profesor Karlovy university pražské, dnes profesor Harvardské university, napsal novou vědeckou knihu, jejíž český překlad zní: “Nejstarší dějiny civilisace Slovanů”. Dr. L. Němec v kritice knihy, která má dvanáct kapitol uvádí, že Dvorník nejen koriguje některé omyly a nesprávnosti německých, polských i anglických historiků, ale dalekosáhle obohacuje universální vědu historickou. Anthony Čermák, první a poslední český starosta Chicaga, zavražděný při atentátu na presidenta Roosevelta v roce 1932 bude mít bustu v některém parku v Chicagu. Americký sochař a přítel Čermákův Paul Kufrin ji nabídl městu. Jiří Tancibudek, světový mistr na hoboj, za doprovodu filharmonie v Sydney, přehrál zvláštní skladbu B. Martinů pro tento nástroj. Kritika uvedla, že čeští exulanti obohacují pozoruhodným způsobem hudební kulturu v Austrálii. Tajemství smrti Jana Masaryka hodlá prý vyšetřit a objasnit pražská komunistická vláda. Tuto zprávu přinesla rozhlasová a televisní stanice americká Columbia, nebyla však dosud potvrzena ani vyvrácena. Josef Martínek, někdejší šéfredaktor Práva Lidu v Praze, otiskl další své verše v literární příloze deníku Tucson Daily Citizen. Jiné byly otištěny v literární revui Nové Atheneum a měsíčník Midwest Chaparral oznamuje, že nové Martínkovy básně otiskne v příštím čísle. Josef Mate kandiduje na poslance ve státu Michigan za demokratickou stranu. Stevenson a Kefauer ho vřele doporučují. Makův otec přijel ze Slovenska a pracoval jako horník v amerických dolech čtyřicet let. Pavol Peško, slovenský Benediktin v Lisle, oslavil padesáté výročí svého kněžství. Longin Gáborik, slovenský kněz z Ba- tawy, se vrátil do Kanady z Vídně, kde na kongrese řádu mu byla udělena vysoká církevní hodnost. Za druhé války byl na Hoře Olivetské představeným kláštera řádu Těšitelů. Klášter dal k disposici jako nemocnici československým vojenským jednotkám. Dr. R. Sturm, v červnu promovaný na doktora filosofie, se stal profesorem na koleji v Hershey, kde přednáší románské literatury. Rotary Klub v Harris- burgu pořádá jeho přednášku o nástupu komunismu do střední Evropy. E. Knight, ze Společnosti pro pěstování národního folklóru v Americe, vydala gramofonovou desku s písněmi slovenskými a z Moravského Slovácka. Per- fektnost své výslovnosti a intonace kritikům vyložila, že písně studovala v Československu. [pageend12]LISTOPAD 1956 ČESKOSLOVENSKÉ NOVINY STRANA 13 ROZPRAVY SVOBODNÉ VOLBY - JAK? Čtu právě hodnotné zářijové číslo Československých novin. Nejvíce mne zaujal článek vedoucího redaktora F. Klátila a hned ten nadpis: Svobodné volby — jak? Řeknu otevřeně, že již mnohokrát jsem si lámal hlavu, jak se to asi s těmi svobodnými volbami bude provádět, když v posledních čtyřech letech se o nich tolik mluvilo a psalo. Ale nikdy jsem nedošel k uspokojujícímu závěru, ač jsem v životě mnohé viděl, slyšel a mnohého se zúčastnil. F. Klátil hned na počátku píše “Havlíček, Masaryk, Pekař jsou tři mužové, kteří uměli věci promyslet a domyslet”. “Havlíčka znám jen ze spisů, ale s T. G. Masarykem jsem býval v osobním styku a prof. Pekař na universitě byl můj profesor. Nemusíme si ani dávat otázku, co by řekli o snaze po svobodných volbách v dnešním Československu. Při nejmenším by řekli též — jak? Podle mého mínění, svobodné volby, prováděné pod kontrolou Spojených národů a nebo nějaké mezinárodní komise v některém státě za železnou oponou, za dnešního stavu mohly by mít jen negativní výsledek. Myšlenka je krásná, ale jak ji uskutečnit? Správně píše Klátil — “Svobodné volby jsou levné. Jsou to pouhá dvě slova”. Dr. ]. Pluhař, Chicago MOLOTOV - POUZE NÁSTROJ Milé Československé noviny, jak je to s tou kulatou hlavou Molotova? Také takový přímý a důstojný Gladstone měl hlavu kulatou, zatím co chytrý Lord Beacon-D‘Israeli ji měl šišatou. Že Napoleon ji měl kulatou podobně jako Musolini, zatím co Hitler ji měl šišatou. Bismarck ji měl kulatou podobně jako starý pán s cigárem, zatím co Sir Anthony ji má, řekněme podlouhlou, jako red. Peroutka. A tak to bylo jest a bude na tom světě porůznu, Řekl bych, že nezáleží na tom, jaký tvar hlavička má, jako píše na tom, co v ní jest. Avšak zaujalo mne Peroutko vo zjištění, že mnoho nesnází bylo způsobeno okolností, že prý Molotov postrádal “oněch měkkých rysů lidské povahy”. Pokud mne paměť neklame, a já myslím, že bych našel nějaký písemný doklad pro své tvrzení, tuto “chybu” vytýkal red. Peroutka také dr. Benešovi, tehdy ještě ministru zahraničí. Na tuto výtku dr. Beneš odvětil prostě: “To bych nemohl být ministr zahraničí”. Odpověď krátká a vyčerpávající. Při tom bych nechtěl tvrdit, že dr. Benešovi, stejně jako Molotovovi tyto lidské stránky opravdu chyběly. Snad bych jen připustil, že politický život oba příliš ztravoval, že i ve svém soukromí projevovali znaky své oficielní činnosti. Jinak myslím, že red. Peroutka křivdí Molotovovi tím, že ho činí důležitějším, než ve skutečnosti byl. Molotov nebyl strůjcem sovětské zahraniční politiky, jako jím není Šepilov. Byl jen jejím vykonavatelem. (Vzpomeňme si, na vyžadování nových instrukcí, během jednání). Obecně: linie zahraniční politiky jest dána určitými vlastnostmi státu, majícího povahu konstantní. Proto také linie zahraniční politiky sovětů organicky pokračuje v linii zahraniční politiky carské. Není v ní žádných převratných změn. Má větší úspěchy, protože má v komunismu vhodnější nástroj. Ministr není ministerstvo. Ministři se mění a ministerstvo zůstává. Ministerstvo to jest, které určuje linii a objektivní cíle zahraniční politiky a tím lepší ministr, čím lépe umí svoji politiku těmto cílům přizpůsobit. Proto se v zahraniční politice nepřesvědčuje. Zde se jenom kladou požadavky, o které se, jeli to v zájmu státu, smlouvá. Samozřejmě, že čím mocnější posice státu, tím méně jest ochoten smlouvat, nehledě ke skutečnosti, že nedodržení smlouvy se v oblasti zahraniční politiky nepovažuje za zvláštní hřích. To jest posice sovětských diplomatů, to byla posice Molotovova: cbt.t je v něčem přesvědčovat jest směšně naivní a nemístné, s nimi smlouvat nesnadné a nebezpečné. Daleko důležitější a užitečnější jest zjištění linie a objektivnich- cílů sovětské politiky, a s tím se dle své moci a síly vyrovnat. Ku konci bych chtěl dodat, že účelem tohoto příspěvku není vůbec podati výklad o zásadách zahraniční politiky. Pokud jsem se některých dotkl, učinil jsem tak jenom proto, poněvadž považuji za velmi nebezpečné používání civilních a občanských zásad v tak ne- civilní oblasti, jakou dodnes oblast mezinárodní politiky jest. Jindřich Sedláček O POSPOLITOST NÁRODŮ Milý redaktore, víš sám dobře, jak se všichni musíme ohánět, abychom uhájili existenci a proto nemáme mnoho času na psaní. Bylo by však moc dobré, kdyby se lidi aspoň trochu věnovali veřejným věcem a občas něco napsali. S radostí pozorují, že Československé noviny mohou podnítiti psací činnosti exulanta a proto také Tobě a všem spolupracovníkům gratuluji a přeji plný úspěch. Jsem rád, že se mohu cítit jako svobodný člověk, že mohu myslet věcně a že jako soukromá osoba, poněvadž jsem politikem nikdy nebyl a nebudu, bez jakýchkoliv politických následků mohu pronášeti své názory. Zdá se, že pan Peroutka, jako neod- vislý žurnalista, má plné ruce práce a jak pozoruji, pustil se odvážně do dvou ožehových problémů: “Mladí-sta- ří” a “Češi-Němci”. To jsou skutečně provořadé problémy, které vyžadují mimořádného vzdělání, zkušenosti, trpělivosti a odvahy, aby mohly být věcně řešeny a doufejme, ve vhodné chvíli i vyřešeny. Pro mne, jako člověka věřícího v Boha a jako křesťana není problém čes- ko-německý tak velkým problémem, za jaký jej politikové pokládají. U občanů, na obou stranách, nemají převlá- dati předsudky a citová rozpoložení, nýbrž rozum a víra v lepší zítřek důvěrou a oddanosti Bohu. Pokud jde o ty “mladé a staré”, souhlasím s Peroutkou v tom, že takové rozlišování není přesné a že pokud jde o biologická narození, že nejsprávnějším řešením je spolupráce. K.J. [pageend13]STRANA 14 ČESKOSLOVENSKÉ NOVINY LISTOPAD 1956 INFORMACE - POZNÁMKY - KRITIKA ROK ČESKOSLOVENSKÝCH NOVIN Před rokem vyšlo první číslo Československých novin. Bylo uvítáno radostí a nadějemi některých a podlouhlými obličeji jiných — jak v exilu jinak ani nemůže být. Naše předsevzetí byla střízlivá, prosta pathosu : přispět exilu i věrným Cechům a Slovákům americkým dobrými novinami. To však je představa i úkol nelehký. Špatné by byly noviny, všem se zamlouvající, ale dobré mohou být snad jen ty, které s láskou a zájmem, souhlasem i nesouhlasem může číst vzdělanec jako člověk prostý. Tak se to kdysi dařilo Havlíčkovi i jiným po něm, a o to usilovat přísluší novinářovu svědomí. Žijeme, působíme ve světě, ale s tváří, obrácenou do daleka. Nemůžeme registrovat všechny výkony režimu, denní příběhy a všechny projevy těžkého života utlačených. Při dnešní technice zpravodajství a mnoha způsobech informace, je měsíc dlouhá doba. Můžeme zato činy i nečiny vlády vykládat, osvětlovat, odhalovat vše nelidské, nepoctivé a záludné, čtenářům sdělovat stanoviska svá se základny boje, nad nějž není spravedlivějšího. V obsahu i formě se stále pokoušíme o lepší, byť někdy s neviditelnými ri- siky. Proto se ani neomlouváme za některé chyby a omyly; patříť ony ke každému konání, prodírajícímu se houštinou nesnadností. S úmysly čistými nebo černými bývá kritisována slovenská část našeho listu. Ani větší pozornost redaktorova, ani ochotná spolupráce jazyka znalých nemůže obejít fakt, že naše lahodná, ale těžká slovenčina je spisovně rozštěpena. Vedle slovenčiny tradiční, je tu dnes pravopis reformovaný, užívaný mladší generací. Pokud nebude jiné ustálenosti, slovenští autoři musí si sami volit způsob svého psaní, při čemž naší starostí bude, aby nebylo “veľa chýb”. V demokratické společností se nemůže podařit, aby na mnohé otázky byla hlediska stejná. — Československé noviny otiskly dost protichůdných názorů a ani v budoucnu tomu nebude jinak. Jeli exil pestrý jak podzimní les, pak i list, chtíc, nechtíc je obrazem této rozmanitosti, patřící k základním vlastnostem demokracie. Jako dvě sestry kráčejí spolu nezasloužená chvála i měrka dobrochtěné kritiky. Též naši čtenáři na celém světě chvilku by se mohli zamyslit. Těch, kteří čtou jsou tisíce, s báječným talentem neplatičským. Nebylo ještě odhaleno tajemství čtenářovy mysli. Ta ví, že vše se musí kupovat a platit, jenom exulantské noviny bez ostychu béře zadarmo s jakousi otrlou samozřejmostí. Dány v knihu, Československé noviny za rok představují knihu o třech stech stránkách. Který knihkupec rozdává takové knihy? Bude konec roku a mnozí svědomití občané právě v tomto období vyrovnávají své nehořící pohledávky. Očekáváme mohutné polepšení. Co do chvály, necinká-li? Jen podporou novin čtenář dává najevo, že je má rád. Přátelům Československých novin sotva ušlo, že je dostávají již v prvním týdnu měsíce. Bude tomu tak i v budoucnu, naše nová tiskárna je plně na výši z a drží sjednané lhůty. Ačkoli po stránce technické výpravy a grafické úpravy Československé noviny snesou srovnání s kteroukoli prací americkou, přece ani tu nechceme ustrnout a zanedbat estetickou tvář listu. Noviny mají čtenáře potěšit už svou vzhledností. Při náhodných setkáních zjišťujeme, jak mnoho je exulantů i naší věci věrných krajanů, kteří Československé noviny nedostávají, ba o jejich existenci ani nevědí. Zařídit, aby noviny čti a platil každý, kdo je číst a platit má — to nedokáže člověk jediný. Tu budeme vždy odkázáni na pomoc a spolupráci svých čtenářů. Prosíme o ni. Tím snadněji budou na list upozorňovat a posílat adresy, čím více s naší strany bude důkazů, že pomáhají dobré věci. kf ŠVERMOVA NA SVOBODĚ Mane Šver- mová, která v aféře Slánského dostala doživotní žalář, protože “doznala” že byla agentkou Titovy fašistické zrádné kliky — byla propuštěna na svobodu. Komunistická justice v jejím případě postupovala tak, jak nařizoval kurs Moskvy. Státní prokuratura ji snížila postupně trest na deset let a protože se ve vězení “vzorně chovala”, byl jí trest prominut vůbec. Vidno, co dělá - “vzorné chování”. Slánský, dementis a Šling už se vzorně chovat nemohou. Mohou se zato po smrti dočkat, že jim, po maďarském vzoru — bude vypraven — čestný státní pohřeb. Ale to musí přijít bumážka! CESTY DO ČESKOSLOVENSKA Častěji než v minulých letech a s menčími obtížemi cestují nyní Američané do porobených zemí evropských. Není už zvláštností objeví-li se na vědeckém nebo církevním kongrese ve Varšavě, Budapešti či v Praze jednotlivci ze Západních zemí. Také novinářů působících v hlavních městech přibylo. Ze Spojených států odjíždějí američtí občané volání touhou po krajích odkud vyšli jednou do světa, neseni vzpomínkami na leta mladosti, na své rodiny, na své rodné obce. Jedou na návštěvu, vskutku jen navštívit. Neboť i ti, kteří si dlouho mysleli, že u nás opravdu vládnou dělníci, tuze byli opatrní, aby si zajistili zpětná visa, aby nějak v tom lidově demokratickém nebi neztratili se z dohledu a dosahu amerických zastupitelských úřadů. Ani v nejmenším není možné podcenit význam těchto zájezdů, jejichž hlavní chyba je jen v tom, že jsou jednostranné , že stejnou možnost cest do zahraničí nemají občané českoslovenští. Co odpoví Američanům zeptají-li se - proč? Čeští a slovenští lidé dychtí po zprávách ze světa i když prostřednictvím rozhlasových stanic jsou s ním ve stálém spojení. Sotva se dají uhlídat, sotva propasou příležitost k hovoru s lidmi ze zámoří. Dosti bude vykonáno bude-li o Americe řečena jen holá pravda. Na druhé straně nelze si představit, že by ži[pageend14]LISTOPAD 1956 ČESKOSLOVENSKÉ NOVINY STRANA 15 vot národa pozorovali jen ze svého hotelového okna nebo autokaru Čedoku. Tato očekávaná svědectví všech, kteří tam jeli ale žít by tam nechtěli, budou mít nemalou cenu zvlášť pro ty, jímž chybí znalost komunismu, lidí, poměrů a osobní zkušenost. EXIT ČULEN Konštantín Culen, ktorý sa smutne preslávil svojou jedovatou protičeskoslovenskou novinárskou čin- nosťou, bol prepustený z miesta vedúceho redaktora Kanadského Slováka. Kanadský Slovák je orgánom Slovenskej ligy v Kanade a doposiaľ verne odrzkadľoval politické a ideologické názory svojho bývalého šéfredaktora. Čulenove štvanie, osobné útoky a zneužívanie časopisu na prihrievanie vlastnej politickej polievky znechutilo i jeho úzkych politických priatelov a o- chráncov. Vedenie Slovenskej ligy v Kanade požiadalo preto Culena, aby sa vzdal ďalšieho redigovania časopisu. Pozadie Čulenovskej aféry dobre dokresluje článok separatistický orientovaného časopisu “Slovenská obrana”, ktorý o Čulenovom účinkovaní píše toto: “Vžívať sa do amerického spôsobu života vezme čas - a to roky a roky. Taktiež pochopiť význam americkej demokracie a práva na slobodné vyjadrenie osobnej mienky. Culen toto ani doposiaľ nepochopil, hoci je tu už viac rokov. Vôbec nechápe zlaté pravidlo: Chovaj sa k druhému tak, ako chceš aby sa druhý choval k tebe ! Culen choval sa arogantne ako diktátor. Nerešpektoval mienku iného, ba ani nechcel dovoliť, aby iný mal právo povedať ako 8mýšla. Aj on mal právo kohokol- vek kritizovať. Konštruktívna kritika je osožná, ale rýchle sa napaprčil a keď lepšieho argumentu už nemal, zašiel do osobných útokov. On zabrdol do každého a znepriatelil si i mnohých zpo- medzi vlastného kruhu exulantov.” Toľkoto o Čulenovi Slovenská obrana. My k tomu nemáme čo dodať. Sapienti sat . . . - ml - PŘÍKLADNÉ FINSKO Finsko je jediným ze států v přímém vlivu Sovětského svazu, který si zachoval demokracii. Přímo pod bajonety Ruska Finsko opět dokázazlo, že strach se nerodí tam, kde lidské smysly, představy a zájmy ne- kolisaji blízkostí násilí a že nároky násilné moci zůstávají před hranicemi zdravého státu, jeví-li se sila v přesvědčení a opravdovost v úmyslech. Na dvě stě míst ztratila komunistická strana Finska ve volbách do městských správ. Největší ztráty utrpěla v industrialnich městech, ve střediscích tak zvaného proletariátu, kde, jak komunisté tvrdí, dli jejich největší síla a zdroj komunistické expanse. Není tedy pravda jejich tvrzení, že hospodářské a materielni nedostatky dělnika jsou prvopočátky komunistického klíčení a konečné vlády. Finští dělníci dokázali, že jistota demokracie, svoboda přesvědčení a volby jsou cenější, než sliby komunistické strany a výhody policejního státu. Kd. SLEPCI MEZI SEBOU Se shovívavou ironií přetiskují americké listy výtah z dlouhého článku, který uveřejnil v marxistickém theoretickém měsíčníku Political Affairs dosavadní předseda a- merické komunistické strany William Foster. Jak známo, připravují poslední pozůstalí stoupenci komunismu ve Spojených státech v únoru příštího roku sjezd strany a její ústřední výbor vydal proto nedávno resoluci, v níž se povážlivě odkloňuje nejen od Stalina, ale i od Moskvy. Proto se nyní Foster, který platí za typického stalinis- tu a má být proto odstraněn s čela strany, rozčiluje a vytýká výkonnému výboru strany, jejímu generálnimu sekretáři a vedoucímu redaktoru denníku Daily Worker, že zradili už nejen Stalina, ale i Lenina a Marxe. Pan Foster si stěžuje, že resoluce ústředního výboru si nevšimla, že “Spojené státy sledují válečnou politiku a že se snaží o nadvládu nad celým světem”. Foster myslí, že je to lehkomyslné podceňování válečného nebezpečí a agresivní role amerického imperialismu, a nakonec ve své víc než 14.000 slov čítající jeremiádě dochází k závěru, že resoluce ústředního výboru neznamená ve skutečnosti nic jiného než likvidaci strany. Tolik starý stalinista, předseda William Foster. Kromě nezastřeného humoru, který vyvolávají ve čtenáři slova ze starého zrezavělého komunistického arsenálu o americkém imperialismu, prozrazuje článek obavy amerického stalinisty jak daleko dospěl v americké komunistické straně proces, který vede ke stále pokračující nezávislosti strany na Moskvě. bp SHROMÁŽDĚNÍ evropských porobených NÁRODŮ pořádalo 27. září t. r. svou 34. plenární schůzi v New Yorku, aby protestovalo proti procesu zahájenému v Polsku proti dělníkům a studentům, kteří byli zatčeni během červnových dělnických bouři proti komunistickému režimu v Poznani. Schůzi Shromáždění v Carnegie Endowment v blízkosti budovy UNO, předsedal min. Dr. Štefan Osuský. Ye svém úvodním projevu připomněl, že před bouřemi v Poznani došlo 1. června 1953 ku stávce ve Škodových zwvodech v Plzni a 17. června 1953 k bouřím ve Vých. Německu a poukázal na to, že demonstraci polských dělníků je třeba posuzovat! nejen z hlediska hospodářského a sociálního, ale i politického. — Mezi řečníky hovořili býv. min. Václav Majer, člen čsl. delegace při ACENu a býv. min. Dr. Adolf Procházka ve své funkci předsedy Křesťanské Demokratické Unie Střední Evropy. Shromáždění přijalo jednomyslně resoluci, v níž se žádá, aby vlády a veřejné míněni svobodných národů přednesly otázku Polska a otázku porobených národů Střední a Východní Evropy Spojeným Národům. ...ý SÍLA DĚLNICTVA Ocelářští dělníci v A- merice patří k nejlépe placeným a nedávný spor spor se omezil spise na základní otázku trvání nové kolektivní smlouvy než na poměrně jednoduchý problém výše mezd. Velké ocelářské společnosti měly zájem o dlouhodobou smlouvu — aspoň třiletou, když už ne pětiletou — která by zajistila klid na dělnické frontě, v době kdy ocelářský průmysl provádí nákladné investice na rozšíření výroby. Odbory si nechtěly svázat ruce dlouhou smlouvou, která by jim v posledních dvou letech svého trvání poskytovala nerealistické mzdy. Podívejme se dnes na osobu třiapade- sátiletého zástupce ocelářských dělníků, předsedu Svazu amerických ocelář- [pageend15]STRANA 16 ČESKOSLOVENSKÉ NOVINY LISTOPAD 1956 ských dělníků, Davida Johna McDonal- da. Uvědomíme-li ei hned od začátku, že povaha odborových organisa« v A- merice se za posledních pět let zmenila z jakési věčné oposice v úlohu partnera, který má zájmy průmyslu na srdci zrovna tak jako vedení závodu, nepřekvapí nás, že McDonald — aspoň navenek — je k nerozeznání od ředitelů ocelářských společností, s nimiž se potýká. Dnešní americké odborové organisace se ve skutečnosti staly podniky 8 mnohamilionovým ročním příjmem. Jen tak je možné, že 650.000 ocelářských dělníků si mohlo dovolit několikatýdenní stávku bez starosti o to, kdo jim zaplatí nájemné za dům, splátky na automobil či pračku, a běžná denní vydáni na stravu a šatstvo. McDonald je typickým příkladem moderního odborářského vůdce, právě tak jako Walter Reuther, předseda zaměstnanců v automobilovém průmyslu. Jeho moderní postoj se dá nejlépe vystihnout srovnáním s postojem jeho předchůdce Philips Murraye, o kterém se říkalo, že celé jeho myšlení a snažení se soustřeďuje na nevyhnutelnost stávky. Pro Murraye, a jeho dobu stávka byla zbraní, často však také jen konečným cílem. Pro McDonalda a dnešní poměry stávka zůstává zbraní, prostředkem ; za stávkou je však vždy konečný cíl. McDonald tomu říká “nevyhnutelnost dohody”. Toto nové smýšlení se projevuje i na maličkostech. Za Murraye zástupci odborů a průmyslu seděli během jednání o novou smlouvu na opačných stranách stolu. Na začátku jednání při poslední ocelářské stávce McDonald navrhl, aby obě strany seděly u kulatého stolu. V druhém týdnu stávky McDonald dokonce nechal stůl odstranit z konferenční síně a sporné strany seděly v pohodlných křeslech a důvěrné intimitě, která nebyla rušena žádnou umělou hranicí. Tato zdánlivě nedůležitá gesta jsou praktickým projevem pokrokového myšlení na obou stranách: jsou vyjádřením hospodářské poučky, že jak dělnictvo, tak průmysl ve Spojených státech mají podíl na celkovém hospodářském zdraví země. Když se v roce 1952, po smrti Philipa Murraye, McDonald stal předsedou Svazu amerických ocelářských dělníků, bylo to jen formální potvrzení jeho dlouholeté činnosti na tomto poli. tz SJEDNOCENÍ EVROPY Východo-berlínský režim opovídá válku sjednocovacím snahám v Evropě protože si tak přeje sovětská vláda. Jako již často před tím, soustředí se Moskva na strašení zápa- do-evropských národů, že padnou pod německou nadvládou. Po návštěvě Ade- nauera v Belgii — když zdůraznil evropskou federaci zvýšil Sovětský svaz nápor proti těmto myšlenkám. Hlavně proto, že Adenauer uvedl jako jeden aspekt evropské federace obranu proti rozpínavosti Sovětského svazu. Moskevská odezva prostě vynechala politické a hospodářské návrhy Adenauera a mluví jen o vojenské stránce evropské federace. To proto, aby mohla presentovat myšlenku jako cestu k nadvládě Německa v evropské federaci. Věříme, že zašly doby, kdy takový argument udělá dojem na evropské národy. Francouzské veřejné mínění se může v této věci považovat za příznačné. U příležitosti Saarské dohody čteme ve fra- couzském tisku — že je zásluhou nezištné a realistické politiky Německa. Adenauer zamířil své veliké projekty na uskutečnění evropské jednoty a při tom dává Francii postavení, které ji náleží, a že plně respektuje její zájmy. Tak usuzuje francouzský tisk. Co se nejvíce zamlouvá francouzskému veřejnému mínění a politickým stranám je fakt, že Adenauer vnesl nový aspekt do evropské myšlenky. Vidí ve federaci také nového mocného spojence Spojených států, jejich obdobu a třetí celek ve světové politice. Adenauer a jiní evropští státníci očekávají, že Amerika pozvolna přenechá vyřizování evropských věcí evropským státům, že uvítá vytvoření federace jako obdoby americké federace,, protože se tím zjedČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B - New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Universum Press Co., 355 Pearl Street, New York 38, N. Y. noduší mnohé stránky evropských problémů, které doléhají také na Ameriku. Byl by to jakýsi třetí blok, mezi Sověty a Amerikou, blok, jehož zájmy jsou vázány na Ameriku a jehož jednotnost by zvýšila cenu atlantické aliance. To je konstruktivní a nový pohled a budoucí vývoj světové politiky a není divu, že celé západo-evropské veřejné mínění uznává zásluhu Adenauera a našlo příznivý postoj k myšlence evropské federace. Obtíže jsou jistě veliké, avšak veliká myšlenka zvedá veliké vlny. an NÁROD A EXIL Nyní, kdy babkám ve stanicích rveme noviny z rukou a posedáváme u rozhlasových příjimačů, — snad nyní chce se nám sdělovat pocity a opakovat výzvy směrem k stěnám, od kterých se už tolik odrazilo hrachu. Nemylte se, na mysli nám netanou jen rozhádaní vůdcové, od kterých přesevše očekáváme gesta osobní moudrosti a nadosobního zájmu. Všichni, první a poslední v té nesmyslné exilové gradaci, máme projevit, ukázat svou vyspělost, své odhodlání k práci a spo- práci i k činům, jichž nečekaná chvíle -může od nás žádat. Zatím události nezřeného dosahu míjejí naši otčinu, že však nezůstanou bez vlivu na ni — to můžeme odpřisáhnout. Velký činitel, jímž je národ sám, bezpečně také poví své slovo a nikdo nemůže ani tušit, zda právě v něm se neskrývá poslední a rozhodná Hirošima. Tato nádej a touha, klíčící v současné bouři - zdáš nás nemá přimět k zapomenutí a odpuštění zlého, které nikdy nemělo jen zdroj jediný, aale přicházelo odevšad. Možná, že v dohlednu náš národ oslní svět nedostižným výkonem. Nejsme-li schopni jako exil udělat víc, tož aspoň udělejme to, abychom svůj bojující lid slušně representovali. Ne- ní-li doba malá, pak politický exil československý prohraje všechno, chtěl-li by být trvale nejmenší mezi malými. [pageend16]