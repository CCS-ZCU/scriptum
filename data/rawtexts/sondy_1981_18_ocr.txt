SONDY [pageend1]OBSAH / SONDY 18 / PROSINEC 1981 / CHOTĚBOŘ / Petr Musílek - Modlitba [pageend2]MODLITBA Ty pane který jsi láska pohlédni na naši nepatrnost a dej touze kterou přetéká srdce pravost zralého vína Buď lisem našeho času znásob něhu pohlazení dej aby naše dny nekysly nasloucháním chladného rozumu Naši nerozumnost na milost vezmi neboť nechce brát z velikosti kterou jsi naplnil život nechce lehkomyslně sytit svůj hlad a k studnám se naklánět jen pro svou žízeň Ty který jsi odpustil ženě protože mnoho milovala [pageend3]dej aby naše láska byla tak veliká aby i nám bylo odpuštěno Ve veliké radosti čtu v knize dnů Skutečnosti uvěřit nemohu Za všechno co od tebe přichází děkuji ve velikém ohromení Není jediné vteřiny v které bych zůstával sám Není takové noci kam by nepronikalo světlo Ručičky hodin se zastavují pohyb pružiny ustává veliké hvězdné ticho protéká stojatostí zanesenou troskami času Leží v ní dny na krev zedrané smutné skořápky vyhořelé touhy naše bezesnost na hladině odpočívá [pageend4]křídla podlomená strachem z nevzlétnutí Anděl k skále přivázaný korálek v sněhu ztracený sladkost žlučí politá To všechno tam je to všechno do nebe volá účetní knihy jsou po okraj popsány nocí V zápase s tmou stále nezlomeni hladina její nás nestačí překrýt prach nedokáže zdusit hudbu ohně A přesto jsou dny jak večerní stíny Venkovská kaplička zvonkem opuštěná nemůže smutněji vyzvánět do kraje Hluší hluší jsme všichni [pageend5]Jakýsi pokřivený stud každému srdci oči zahazuje Když k sobě ruce natáhneme jakobychom jen z dálky mávali Propasti nás děsí krve se bojíme nezúčastněnou laskavostí se jen vykupuješ z velikosti lidského údělu Jak si nerozumíme v svém Čase Jako koleje v blátě naše dny spěchají blízko blizoučko u sebe Přitom víme o chvílích zázračných proměn o chvílích v nichž se zdá jakoby všechno štěstí i všechna bolest prorazila surovou kůži času [pageend6]Bože ty který vidíš lidi jen v jejich pravé podobě ty který zázrakem otvíráš oči slepce Ty bože milosrdný a milostivý dej našim ústům pouhý střípek slova abychom směli s pravdou pozdravit se abychom sv srdci vrátili běh času nazpátek do dnů dětské průzračnosti Abychom těm kdo dále bloudí nocí uměli podat to co zapomněli všechno co prošlo kolem bez pozdravu taková slova jež snad ani nejsou Z kočičích tlapek hebkost sesbíranou z kolíbek růží [pageend7]rosu vyfoukanou skřivánčí výkřik v letu upuštěný to všechno nač jen matně vzpomínají že někdy bylo a že v nich to bylo Tu nesmírnost v níž srdce jejich zněla jak znějí tóny skladbou seřazené Tu nesmírnost tak trpce žalující když její šňůrka ve dví přetrhla se a každý tón zní dál jen vlastním hlasem / 1981 / [pageend8][pageend9]NEPRODEJNÉ Vydává pro své přátele PETR MUSÍLEK nákladem 12. výtisků Tento má číslo: [pageend10]