Společnost pro vědy a umění Zprávy Spoločnosť pre vedy a umenia svu ročník 12. číslo 5 květen 1970 Lzechoslovok Society of Arts and Sciences in America, lne. 381 Park Ave. South, New York, N. Y. 100)6 Redakční rada: Vratislav Bušek, Rudolf Šturm, V. E. Andic, Jiří Škvor, Hanuš Lexa ZPRÁVA GENERÁLNÍHO TAJEMNÍKA Dne 8. května zemřel náhle, na angínu pectoris, v New Yorku, v Roosevelt Hospital, JUDr. Adolf Procházka, bývalý profesor civilního řádu soudního na právnické fakultě Masarykovy university v Brně, předseda právní rady londýnské vlády v exilu, ministr zdravotnictví ČSR., předseda křesťanské demokratické Unie ve střední Evropě, člen SVU. Narodil se 5. srpna 1900 v Napajedlech. Byl přívržencem normativní teorie, kterou hlásal prof. Fr. Weyr a Hans Kelsen. Byl člověk vzácně čestný a ušlechtilý. Dr. Hanuš J. Lexa Následkem stávky poštovních zaměstnanců v měsíci březnu 1970 nemůžeme ještě dnes podat definitivní zprávy o řadě záležitostí, o nichž jsme chtěli referovat už před měsícem. Koordinátor 5. sjezdu SVU Prof. Anthony Vaněk, hlásí, že očekává zprávy předsedů jednotlivých sekcí do 15. dubna, pročež jeho předběžná zpráva o přípravách na 5 sjezd vyjde až v červnových Zprávách SVU. Nemáme také ještě odpovědi na řadu dopisů ohledně evropské konference SVU. Konference se nebude konat v Londýně, jak původně ohlášeno, nýbrž v See Hotel Meierhof, Horgen bei Zurich, 26.-28. června; bližší oznámíme v červnovém čísle, Také v jiných ohledech jsme trpěli následky poštovní stávky - banket na oslavu 60. narozenin dvou členů předsednictva, dra. Jaroslava Němce a dra. Vojtěcha E. Andice, musel být odvolán, protože nám pošta včas nedodala přihlášky. Nikoli následkem stávky, ale chřipky generálního tajemníka, došlo také ke zpoždění v přípravě daňového přiznání SVU a definitivního rozpočtu na rok 1970; dotazníky pro místní skupiny SVU k sestavě celkového daňového přiznání SVU (lhůta k podání končí 15. květnem) byly rozeslány až začátkem dubna. Právě expedujeme dubnové Proměny, ačkoli redaktor dr. Ladislav Ra- dimský se musel podrobit další operaci začátkem dubna. Obětavá paní Olga Radimská zatím fungovala občas jako noční ošetřovatelka a zároveň provedla korektury dubnových Proměn. Zprávy SVU (ČSASA News) - Dáte of issue: May, 1970 - Issued monthly except during July and August — Volume 12, Number 5 — Publisher: Czechoslovak Society of Arts and Sciences in America, lne. — Known office of publication: Room 1121, 381 Park Avenue South, New York, N. Y. 10016 — Tel.: (212) 686-4220 — Annual sub- seřiption price: non-members ČSASA: $3.00; members ČSASA: $1.50 paid as part of dues — 2nd class postage paid at New York N. Y. [pageend1]EVROPSKÉ SETKÁNÍ Vratislav Bušek Poprvé v dějinách SVU dochází k pracovní schůzi mezi některými představiteli SVU ze Spojených států a evropskými našimi kolegy. Doufáme, že tato schůzka se nebude zabývat pouze organisačními problémy SVU. Evropští kolegové budou mít příležitost říei své stanovisko k programu a úkolům SVU. Měli by se vyjádřit především ke dvěma základním otázkám, které jsme tu v Americe na půdě SVU řešili: k otázce političnosti a nepolitič- nosti SVU a k publikačnímu programu SVU. První otázku jsme se pokusili vyřešit způsobem, který sotva vyvolá pochybnosti, tím spíše, že jsme tu vázáni i zněním stanov. SVU je společnost nepolitická, která však může a musí protestovat proti zásadnímu omezování svobody vědy a umění a lidských práv. Příliv nových uprchlíků z Československa, hlásících se do SVU. činí tuto otázku znovu aktuelní. Druhou otázku jsme řešili způsobem, který by mohl vzbudit u našich evropských kolegů dojem, že jsme podlehli americkému prostředí ve kterém se nalézáme. Heslo, které tady platí pro naše americké kolegy a které zdůraznil náš předseda dr. Jaroslav Němec, “publish oř perish”, je jistě střiženo snad až příliš na naše americké prostředí. Možno namítat, že SVU nebyla založena proto, aby podporovala naše americké kolegy na jejich dráze kolejní nebo universitní. Snad se v debatě osvětlí snahy evropských kolegů zaměřit činnost SVU spíše s ohledem na potřeby staré naší vlasti. Otázka jazyková publikací SVU s touto zásadní otázkou souvisí, nikoli však bezvýhradně. Možno publikovat o problémech vědy a umění v Československu, za účelem informování ciziny, ve světových jazycích, anebo snad vyzdvihnout potřebu publikací v jazyku českém nebo slovenském, adresovanou k domovu anebo do řad uprchlíků a krajanů. V žádném však případě by nemělo pro náš publikační program být přijímáno mechanické dělítko finanční. Přednost by měly mít práce lepší. Samozřejmě lepší finance znamenají větší publikační možnosti. Na konec bych chtěl vznést podnět, zda redakce našich časopisů “Proměn” a “Zpráv SVU” a podobně i publikační komise mají nadále, jako až dosud činily, prostě přijímat materiál jim dodávaný a pokud vyhovuje ho uveřejňovat, anebo zda se mají snažit o získávání materiálu předem objednaného. Podobnou otázku by měla porada s našimi evropskými kolegy řešit i pokud jde všeobecně o program činnosti SVU. Letošní sjezd SVU položil důraz na třistaleté výročí smrti Jana Amose Komenského. Ne pokaždé je program Sjezdu SVU takto dán. Snad ale napříště SVU by se měla pokoušet o jakési usměrnění své činnosti, mít program, sit venia verbo a nikoli popustit uzdu ničím neomezené tvůrčí volnosti svých členů. V každém případě doufáme, že naše evropská porada podrobí naši “americkou” činnost vlídné kritice a přinese nové podněty, tak by si SVU. zasloužila charakter “společnosti světové”, jak napsal dr. V. E. Andic. Druhá opera NET. Ředitel operního projektu výchovné televize NET, Dr. Peter H. Adler, rodák z Československa, uvedl druhou operu ve své nynější sérii 18. a 19. března. Své dojmy pište na tuto adresu: Dr. Peter H. Adler, NET Opera Project, 10 Colum- bus Circle, New York, N. Y. 10019. Jak jsme již psali, dr. Adler zahájil svou operní sérii v TV Janáčkovou operou “Z mrtvého domu”. Ing. Jan Arnet, konsultant v oboru manažerských systémů z New Yorku, se ve své volné chvíli věnuje džezu. Patří mezi nejlepší džezové basisty. Počátkem tohoto roku byl na tříměsíčním zájezdu s Artem Blakeym a jeho orchestrem “Jazz MeSsengers” v Japonsku a v Tichomoří. V amerických džezových orchestrech je už několik mladých hudebníků původem z Československa. STRANA 38 ZPRÁVY SVU [pageend2]Chester Petránek je organizátorem a dirigentem orchestru mládeže na předměstí Washingtonu, Montgomery Coun- ty: Youth Orchestra, který pomohl založit roku 1946. Loni uspořádal zájezd 116-členného orchestru za doprovodu 51 rodičů do Evropy, zejména do Rakouska a do Švýcarska. V St. Moritz se orchestr zúčastnil Mezinárodního festivalu orchestrů mládeže za účasti dvanácti orchestrů včetně jednoho z Československa. Petránkův orchestr řídili jako hosté mezi jinými také Wal- ter Susskind ze St. Louis a Zdeněk Lukáš z Československa. Victor Weeraratne, Ph.D., rodák z Dickwelle, Ceylon, uveřejnil knihu: “Springs of Freedom in Czechoslovakia” u Christopher Publishing House, 53 Billings Road, North Quincy, Mass. 02171, cena $5.95. The Čase of Socrates. Pod tímto názvem vydal J. L. Fischer, profesor filosofie a býv. rektor Palackého university v Olomouci, zcela originální studii o Sokratovi jako člověku a jeho filosofii. Vyšla v Čs. akademii věd (1969, 92 str.) Cena 15 Kčs. Český originál, Sokrates nelegendámí, vyšel předtím ve Stát, pedagogickém nakladatelství v Praze. Jaroslavu Polachovi vyšla v Bulletin of the Atomic Scientists (Vol. XXV, No. 8) studie nazvaná “Nuclear Power in Europe at the Crossroads”. Dr. Polach, vědecký pracovník ve washingtonské Resources for the Future, je autorem významné knihy Euratom (1964). Knihy členů SVIT. Nemine snad týdne, aby se na knižním trhu neobjevila nová publikace člena SVU. U Moutona v Haagu vyšly v poslední době hned tři. Dušan Břeský z university of Calgary v Kanadě tu vydal The Art of Anatole France. Dva svazky amerických přednášek ze Šestého mezinár. sjezdu sla- vistů v Praze v srpnu 1968 s názvem American Contributions tu vyšly za redakce Jindřicha Kučery (Linguistic Contributions) a William E. Harkinse (Literary Contributions). V Paříži vyšla francouzský kniha Pavla Tigrida Nevyhnutelný pád A. Dubčeka. Nová bohenika. J. K. Zeman, mimořádný profesor na kanadské Acadia University vydal v Haagu u Moutona The Anabaptists and the Czech Breth- ren (1969, 408 str.) U téhož nakladatele vyšla studie Ruben E. Wetsch-e: Archbishop John of Jenstein (1348- 1400); Papalism, Humanism and Reform in Pre-Hussite Prague (1968, 254 str.) Manfred Jáhnichen sestavil pro vý- chodoibeřlínský Akademie-Verlag antologii Zwischen Diffamierung und Widerhall; Tschechische Poesie im deutschen Sprachgebiet, 1815-1867 (1967, 400 str.) V curyšském Atlantis- Verlag vyšla kniha Bohuslav Martinů; Werkverzeichniss, Dokumentation und Biographie z pera Harry Halbreicha (1969, 384 str.) Stan Mikita, jeden z nejlepších profesionálních hockeistů na světě, člen chicagského klubu Hawks, se narodil na Slovensku a do Kanady přišel jako dvanáctiletý hoch. Jeho jedinečná životní kariéra je nyní předmětem nové knihy, kterou vydalo americké nakladatelství Cowles: Stan Mikita: The Turbulent Career of a Hockey Super- star. Knihu napsal Stan Fischler. Společnost pro vědy a umění, místní skupina Chicago, 111., pořádala přednášku o životě a výchovném díle Jana Amose Komenského. Přednášejícím byl prof. dr. Miloslav Kaňák, (dr. filosofie, dr. theologie a dr. literárních věd), profesor Husovy fakulty a světový odborník historie husitství a Jednoty bratrské. Místní skupina SVU ve Washing- toně D.C. měla svou řádnou valnou hromadu ve čtvrtek 9. dubna 1970 v 8 hodin večer. Byla zhodnocena činnost ZPRÁVY SVU STRANA 39 [pageend3]letošní sezóny a naznačen plán činnosti pro příští období. Zároveň byl zvolen nový výbor skupiny. Po valné hromadě se konala přednáška dr. Jaroslava Polacha na námět: “Československo v roce 1980 - hospodářsky zaostalá země?” Hospodářsko-politické důsledky pokračujícího úpadku československého hospodářství. Dr. Polach se zabýval profesionálně futuro- logii v hospodářském oboru. Nešlo však jen o čistě vědeckou přednášku, nýbrž spíše o populární výklad výsledků výzkumu hospodářských poměrů v zemích východní Evropy. Dr. Polach na základě svých studií energetické situace v Československu dospěl k názoru, že nynější Sověty vnucené hospodářské trendy v Československu mohou způsobit, že se tato země v jedné dekádě může dostat na úroveň zaostalých zemí. Skupina má za sebou úspěšnou, pestrou činnost, ve které se projevovala snaha informovat, vzdělávat i pobavit. Nové vedení skupiny bylo zvoleno jednohlasně v tomto složení: Vojtěch Nevlud, předseda; Bráno M. Lajda a Jaroslava Pátý-Kašpar, místopředsedové; Rudolf Pauler, jednatel; Elena Gániková, pokladní; Zdeněk Polívka, zapisovatel; Jack Novotney, dopisovatel; Lída Brodenová, hudební referentka; Milka Roycová, společenská referentka; Antonín Horná, náborový referent; Helena Hrabíková, referentka pro výtvarné umění; Bohuslav Horák a Čestmír Ješina, revisoři účtů; Alexej Bořkovec, Anna Faltusová, Karol Pro- chotský a ZdeňkoRakušan, členové výboru. Na kongresech. Modem Language As- sociation of America, sdružuje přes 25 tisíc profesorů jazyků a literatur, konala svou výroční schůzi v Denveru, Colorado, v prosinci min. r. Na programu jednotlivých zasedání jsme našli tyto členy SVU: Jiřího Pistoria, Tomáše G. Winnera, Miroslava J. Hanáka, Antonína Hrubého, Petra Demetze a Eugena H. Falka. Václav Havel (Praha), který měl mluvit v oddělení “The Theater of the Absurd: East and West”, se na kongress nedostavil. Zato zde byly předneseny dvě přednášky, které nás obzvláště zaujaly: “The Jacobso- nian Distinctive Features” v odd. všeobecného jazykozpytu (na počest Romana Jakobsona, čestného člena SVU) a “The Jer-shift in East Slavic and Havlík’s Law” v odd. slovanské lingvistiky (na počest českého filologa Antonína Havlíka, 1855-1925). — Koncem března byl v Columbus, Ohio, třetí sjezd American Association for the Ad- vancement of Slavic Studies. Na programu byli uvedeni tito krajané: Pavel Zinner (předseda panelu o liberalizaci ve Střední a Východní Evropě), Svatava Pírková-Jakobsonová a Jan Zábrana (v odd. slovanské poezie), Pavel Horecký (předseda odd. o knihovnách a zdrojích výzkumu) a Peter A. Torna (člen panelu o náboženství a intelektuálech) . Clay Francisco, majitel firmy “Film Lectures v San Clemente” v Californii, navštívil Československo a pořídil o něm zajímavý cestopisný film zejména se záběry českého a slovenského folklóru. S filmem nyní cestuje po Americe a přednáší o Československu. Manželka Claye Francisca je českého původu z Wilbur v Nebrasce. Z časopisů. Čtvrtletník Slavic Review (University of Washington, Seattle) přináší v čísle z prosince min. roku studii Radomíra Luži o KSČ v letech 1939-1945 a posudky o knihách Matěje Spinky (o Husovi), John Bradley-e (o spojenecké intervenci v Rusku 1917) a Rado Lenčeka (o slovese ve slovenštině). Je tu rovněž jedna recenze sociologická Jiřího Kolaji a článek o sborníku Čsl. akademie věd Prague Studies in Mathematical Linguistics. V čísle z března t.r. je studie Williama E. Har- kinse o Tolstého Vojně a míru, posudky o knihách Tomáše Říhy (o Pavlu Miliukovovi) a Zdenky Sudy (o ČSSR) a po jedné recenzi od Josefa Kalvody a Josefa Korbela. Literární čtvrtletník Books Abroad (University STRANA 40 ZPRÁVY SVU [pageend4]of Oklahoma) otiskuje v nejnovějším čísle, Winter 1970, recenze z pera B. R. Bradrookové, Josefa Škvoreckého a Rudolfa Šturma, posudek o knize Gustava Janoucha, Heckmeck und andere Prager Nachtstůcke a informaci o českých a slovenských knihách v Indii. Josef Rouček přiřadil ke svým přečetným publikacím další knihu: The Slow Leamer (Philosophical Library, 1969, 373 str.) College and University Press v New Haven, USA, vydal nedávno knihu The Home of the Learned Man; A Symposium on the Immigrant Scholar in America, do které přispěl dr. Rouček studií: Between Radicalism and Respectability: The Fate of Émig- rés and Their Political Ideas”; publikaci redigoval John Kosa z Harvardské university a je v ní také kapitola Daniela Kubáta “Theory of the Visiting Scholar”. — V lednu přednášel prof. Rouček na University of Minnesota a na kanadské University of Saskatche- town, kde mimo to předsedal ve třech seminářích sociologie výchovy. Místní skupina Los Angeles uspořádala 21. února t.r. v místnostech L.A. Athle- tic Clubu svůj již tradiční represen- tační večer u příležitosti uvedení nového předsedy Dra. O. Turchana a členů nového výboru. Dr. J. Zahradka předal zároveň odstupujícímu předsedovi ing. L. Krátkému plaketu vzpomínající jeho činnosti v rámci SVU. Večer měl mimořádně zdařilý průběh - dík orga- nisační zkušenosti pí. J. Laschové - s opravdově rekordní návštěvou členů a přátel SVU. Z Izraele. Zeitschrift fůr die Geschichte der Juden, vycházející v Tel Avivu za redakce dr. Huga Golda z Brna, přináší v každém čísle řadu bohemik a slova- kián. V posledním čísle (roč. VI., č. 3-4) je článek K. I. Ball-Kaduriho o židovských zlatnících na Moravě, mo- rytát (jarmareční píseň o vraždě) “Das Leben des Rabbi Lippmann Chasan aus Prag” z pera S. Ben-Chorina a W. E. Edingera, posudky o knize Pavla Kohouta Aus dem Tagebuch eines Kon- terrevolutionars, o studii Eugena Lob- la a Leopolda Griinwalda Die intelek- tuelle Revolution (obě pojednávající o ČSSSR 1968), o publikaci Josefa Wechsberga Weizmann Institute of Science atd. — Nakladatelství Olamenu v Tel Avivu vydalo počátkem t.r. knihu Max Brod (1884-1968): Ein Gedenk- buch (320 str., 52 ilustrací). Redigoval ji Hugo Gold a přispěli do ní mimo jiné Johannes Urzidil, Bruno Kisch, Guido Kisch a František Kafka. — U téhož nakladatele má vyjít v nejbližší době kniha Huga Golda: Gedenkbuch der untergangenen Judenmeinden der Tschechoslowakei, I. Band, Bóhmen- Mahren-Schlesien. R. S. Valná hromada skupiny SVU Toronto se konala 22.3.70.Předseda Cekota pozdravil zástupce nevé redakce a vydavatelstva “Našich Hlasů” a vyjádřil přání, aby SVU-Toronto a “Naše Hlasy” v budoucnu spolupracovaly. Dr. Škvor poděkoval přítomným pp. Kuři- lovi a Hlubůčkovi za dosavadní podporu činnosti SVU po dobu, kdy oni vydávali “Naše Hlasy”, což bylo celých 15 let, od roku 1955. Nový výbor: (Toronto) předseda - dr. Josef Čermák místopředseda - Jaroslav Reichl jednatel - Mirko Janeček pokladník - Ctirad Vrána členové výboru - Rev. Jaroslava Janda, Jaroslav Hovadík, p. Guderna, Jan Rubeš a dr. Jaroslav Vintera. Členem výboru zůstává též poslední předseda p. Cekota jako programový referent. Po skončení Valné hromady přednášel vynikající průmyslník čs. původu z Montrealu, inž. Karel Velan na théma: “Výzkumy Vesmíru v příštích třiceti letech”. Koncertní pianistka Lydia Smutný Štěrba je předsedou a učitelkou na oddělení hudby na piano na Morton Junior College v Cicero. Za minulý rok měla řadu úspěšných sólových vystoupení. ZPRÁVY SVU STRANA 41 [pageend5]Dr. Rudolf Šturm, miestopredseda SVU a profesor moderných jazykov v Skid- more College, Saratoga Springs, pred- nášal v miestnej skupině SVU v Albany o činnosti československých in- telektuálov, najma vysokoškolských profesorov na amerických kolej ách a univerzitách. Prvým profesorem, ktorý učil v Spojených štátoch už v roku 1834 bol Karel Hrubý. Svoju reč sú- stredil prof. Šturm najma na exulan- tov z rokov tridsiatich a po roku 1948 a 1968. Na schódzi (21. marca) předvedený bol krátký film o sovietskej invá- zii do Prahy a vel’mi zaujímavý referát o americkej účasti v oslobodzovacej akcii Čechov a Slovákov predniesol Charles Wood Riley, dlhoročný priatel’ Československa. Hovořil o troch obdo- biach svojej posobnosti: a) s legiami na Sibírii; b) pri zakládání moderných ústavov YMCY a svojej páťroč- nej posobnosti s YMCOU v Banskej Bystrici: c) s American Relief for Czechoslovakia v kritických rokoch druhej světověj vojny a po vojně. Místní skupina SVU v Albany, Sche- nectary a Saratoga Springs pod vedením předsedy dr. V. E. Andice a taj. dr. Mojmíra Frinty koná každý měsíc schůze s programem, který přitahuje stále rostoucí počet účastníků. V dubnu uspořádala panelový rozhovor o potřebách amerického zdravotnictví a lékařských problémech u srovnání se zkušenostmi československé zdravotní péče. Účastnili se: z Albany, dr. George Turinsky (Medical Center) a dr. Z. Zobal (St. Peter’s Hospital) a ze Sche- nectady Dr. K. Hoenig (Ellis Hospital), dr. K. Neuman, dr. Alena Polesná a dr. Karel Polesný. Na květen je ohlášen: dr. Jarka Burian, Profesor divadelnictví ze Státní university Newyorské v Albany, který bude přednášet o Divadle v Československu a pí. Jarka Buriánová, profesorka moderních řečí, která bude přednášet o životě v Československu po ruské okupaci. Prof. Jarka Burián ztrávil rok 1968-69 v Československu ke studiu čsl. divadelnictví a obdržel další stipendium na rok 1970. Jeho zásluhou byla v Albany uspořádána výstava fotografií súčasného československého divadla. Fotografie obstaral dr. Jaromír Svoboda a zahrnuje výjevy z divadelních her Národního divadla v Praze a též z jiných profesionálních čsl. divadel. Svobodovy obrazy byly vystaveny ve vícero evropských hlavních městech a výstava bude putovat v řadě dalších měst ve Spojených státech. Místní skupina v Los Angeles konala svoji měsíční schůzi dne 20. března t.r. věnovanou přednášce člena SVU dra G. Brodyho o Velikonočním ostrově, doprovázenou autentickými snímky z jeho pobytu co člena vědecké expedice v rámci mezinárodního geodetického roku. Místní skupina SVU v New Yorku oslavila spolu s Národní radou žen svobodného Československa 90. narozeniny dr. Jana Lówenbacha, česného člena SVU. vynikajícího musikologa a původce čsl. zákona o právu autorském. Juibilanta pozdravili za hojné účasti hostí prof. Karel Jirák, čestný člen SVU z Chicaga, dr. Vladimír Valenta z Montreálu, bývalý koncipient dr. Lówenbacha, a dr. Karel Steinbach z New Yorku. Krajanské divadlo v New Yorku sehrálo pod záštitou Národní rady žen svobodného Československa veselohru amerického autora Jay Tobiáše, “Zlatá svatba”, kterou do češtiny upravil a režíroval Jan Snížek. Představení bylo neobyčejně četně navštíveno, což je důkaz, že krajanské divadlo stále plní svoje poslání. Ve hře vystoupila řada členů SVU: Jára Kohout, J. Kout, O. Toman, pí. Alice Lexová a pí. Snížková Helclová. Zvuk, tisk a foto obstaral J. Šabat. Ve hře vystoupilo též několik nejnovějších herců uprchlíků z Československa a také mezi návštěvníky byli mimořádně četní nejnovější uprchlíci. STRANA 42 ZPRÁVY SVU [pageend6]Los Angelesská místní skupina SVU vydala už druhý ročník svého anglicky psaného Bulletinu, č. 1-2 (offset), který svědčí o výborné aktivitě této skupiny. Josef P. Hrachovec v něm uveřejňuje výňatek ze své dřívější práce: Leaming to live long (Nauka jak dlouho žít) J. P. Hrachovec, od r. 1969 člen Gerontology Research Center v Jižní Californii. Adolf Lešovský tu píše o světoznámém českém malíři Alfonsu Muchovi. Viktor M. Fic, člen SVU, napsal knihu “Peaceful Transition to Communism in India: Stratégy of the Communist Party”, která právě vyšla v indickém nakladatelství Nachiketa v Bombaji. Loni vydalo totéž nakladateltství Fico- vu knihu “Kerela: Yenan of India”. Kritika přijímá Ficovy studie jako jedinečný příspěvek k studiu nové strategie Kremlu v Indii a jako první kom- prehensivní analýzu komunistické taktiky v Indii vůbec. Fic je děkanem fakulty na universitě Nanyang v Singapuru a generálním tajemníkem tamního Ústavu pro jihovýchodní Asii. Pavel Javor vydal půvabnou sbírku svých básní: Země křižovaná, Montreal 1970. str. 44, cena $3. V komisi SVU. Oprava: V dubnovém čísle Zpráv SVU 12. č. 4. str. 32 si laskavý čtenář jistě opraví jméno Váčka na Vaška. Velmi se omlouváme. STANOVY SVU pokračování Článek 15. PRAVOMOC VÝBORU. Výbor; 1) určuje programové směrnice Společnosti a dozírá na řádný chod Společnosti a jejích orgánů; 2) usnáší se na svolání valných shromáždění Spnlečnosti a určuje pořad jejich jednání; 3) navrhuje VS, komu má být uděleno čestné členství; 4) rozhoduje podle čl. 7 o přijetí nebo zamítnutí přihlášky a podle čl. 9 o vyloučení člena; 5) jestliže některý z činovníků nemůže vykonávat funkci nebo resignu- je, volí výbor jinou osobu, která pak vykonává dotyčnou funkci pro abytek správního období; 6) výbor může ze závažných důvodů část své pravomoci přenést na předsednictvo. Článek 16. SCHŮZE VÝBORU. Výbor se usnáší hlasováním na svých schůzích nebo per rollam. Všichni členové výboru musí být písemně vyrozuměni o konání schůze alespoň 14 dní předem. Členové výboru, kteří se nemohou zúčastnit schůze výboru osobně, předloží své připomínky nejpozději tři dny před datem schůze prostřednictvím generálního tajemníka. Výbor je schopen usnášeti se, je-li přítomna nebo zastoupena alespoň třetina členů (16). O zastupování členů výboru platí obdobně ustanovení článku 10, odst. 3. Článek 17. Předsednictvo. Předsednictvo sestává z předsedy, čtyř místopředsedů, generálního tajemníka, pokladníka, redaktora Proměn a publikačního referenta. Předseda orgánu SVU, do jehož pravomoci spadá opatření, o němž má předsednictvo rozhodovat, musí být do schůze přizván a má tam právo hlasovací. Předsednictvo rozhoduje buď hlasováním ve schůzi nebo per rollam. Usnáší se většinou hlasů všech svých členů. Při rovném počtu hlasů rozhoduje hlas předsedův, v jeho nepřítomnosti hlas předsedajícího člena předsednictva. O všech rozhodnutích předsednictva musí být výbor vhodným způsobem vyrozuměn, a to nejpozději při nejbližší schůzi výboru. Článek 18. PRAVOMOC PŘEDSEDNICTVA. Předsednictvo rozhoduje o důležitých věcech Společnosti, pokud nejsou ZPRÁVY SVU STRANA 43 [pageend7]stanovami vyhrazeny výboru nebo VS. Provádí usnesení VS, výboru, nálezy smírčí a roizhodčí komise a usnesení komisí (mimo cl. 7 a 9) a zastupuje SVU na venek. Připravuje pořad jednání pro výbor a rozhoduje o tom, které otázky mají být projednány referen- dem členů nebo hlasováním výboru per rollam. Předsednictvo může učinit a provést toliko takové opatření, které nezpůsobí spolkové pokladně vydání přesahující 500 dolarů, jinak si musí vyžádat souhlas výboru předem. Předsednictvo zřizuje a ruší podle potřeby odborné komise SVU, jako programovou, členskou, komisi pro stanovy a jednací řády, určuje odborné a územní orgány SVU a schvaluje jednací řády, které si tyto usnesou. Jmenuje redaktora Zpráv SVU a případné redaktory dalších publikací, na př. anglického bu- letinu SVU. Článek 19. PRAVOMOC A POVINNOSTI ČINOVNÍKŮ 1) Předseda Společnosti v dohodě s generálním tajemníkem svolává schůze a vede jednání předsednictva, výboru a VS a určuje zapisovatele příslušné schůze a řídí podniky Společnosti. Podává zprávy o činnosti vlastní předsednictvu a o činnosti předsednictva výboru a valným shromážděním. 2) Místopředsedové Společností: Ne- může-li předseda vykonávat svou funkci, zastupují ho místopředsedové a to zpravidla podle svého pořadí. 3) Generální tajemník vyřizuje běžnou korespondenci Společnosti, podpisuje spolu s předsedou důležité spolkové listiny, vede organisační práce, běžnou spolkovou agendu a seznam členstva, provádí hlasování předsednictva a výboru per rollam a referendum členstva. Zprávu o své činnosti podává předsednictvu, výboru a VS. 5) Pokladník spravuje finanční záležitosti Společnosti, přijímá členské příspěvky a je oprávněn provádět běžné spolkové platby do výše, která bude určena předsednictvem, avšak musí každého měsíce podat zprávu předsednictvu prostřednictvím generálního tajemníka o provedených výplatách. 5) Redaktor Proměn je odpovědný za pravidelné vydávání časopisu Proměny. Svou činnost vykonává podle směrnic předsednictva a v dohodě s generálnírit tajemníkem. 6} Publikační referent pečuje o vydavatelský program Společnosti; je předsedou publikační komise. Svou činnost vykonává podle směrnic předsednictva a v dohodě s generálním tajemníkem. 7) v případě nutnosti a se souhlasem předsednictva může být člen předsednictva dočasně zastupován jiným členem předsednictva nebo může přenésti část své pravomoci na jiného člena předsednictva. na pokračování Č. S. A. (ČESKOSLOVENSKÉ SPOLKY V AMERICE) slavící letošního roku 116 let své činnosti jako nej starší bratrská a sesterská podpůrná jednota v U.S.A., nabízí vám jedno z nejlepších a nejspolehlivějších životních pojištění pro jednotlivce i celé rodiny. Rovněž poskytujeme pojištění nemocenské, nemocniční, jakož i výhodné majetkové hypotéky. Č. S. A. 2138 South 61st Court, Cicero, Illinois 60650 Telefony 652-6360 242-2224 Area Code 312 STRANA 44 ZPRÁVY SVU [pageend8]