český zahraniční časopis komentáře ■ názory a informace ročník 11 POLYGON číslo 14. října 1994 SEZNAM ZEMÍ. V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE. BOTSWANA. BRAZÍLIE, ČR, COSTA RICA. CYPR. CHILE. DÁNSKO, ECUADOR, FILIPÍNY, FRANCIE. GUATEMALA, HOLANDSKO. HONGKONG. IRSKO, ISRAEL. ITÁLIE. JAPONSKO. JIŽNÍ AFRIKA. KANADA. KOLUMBIE, LIECHTEN- STEIN, LUXEMBOURG, MAĎARSKO, MALTA. MAROKO, MEXIKO, NĚMECKO, NICARAGUA, NORSKO, NOVY ZÉLAND, PERU. POLSKO, PORTUGALSKO, RAKOUSKO. ŘECKO, SAUDSKÁ ARABIE, SINGAPUR, SLOVENSKO. ŠPANĚLSKO. ŠVÉDSKO. ŠVÝCARSKO, THAISKO, URUGUAY. USA, VELKÁ BRITANIE, VENEZUELA 6 Načo prezident? Načo opozícia? Načo média? Robia iba nesnázky. KRESBA: JAN KRISTOFORI [pageend1]POLYGON reportér Západ Z OBSAHU TOHOTO ČÍSLA Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, Postfach 1737, CH-8048 ZÜRICH 48 Vychází 8x za rok / Erscheint 8x im Jahr REDAKCE je složena z redaktorů bývalého švýcarského časopisu reportéra bývalého kanadského časopisu Západ, ADRESY REDAKCÍ: Pro styk s Evropou, Asií a Afrikou: POLYGON, Postfach 1737, CH-8048 ZÜRICH 48. Telefony: Rudolf STRÖBINGER, šéfredaktor. +49-4931-7525, Jaroslav LAMBERT, sekretariát, +41-1-372 0930. Pro styk s Amerikou a Austrálií: POLYGON(Západ), Box 9021 Terminal P. O., OTTAWA, Ont., Canada K1G 3T8. Telefon: Miloš ŠUCHMA, šéfredaktor, +1-613-824 7439, fax +1-613-834 8757. REDAKCE A ADMINISTRACE PRO ČR + SR: Arnošt a Eliška WAGNEROVI, Teyschlova 11/92, 635 00 BRNO. Tel. (05) 45 32 11 21 (nejlépe mezi 11. a 12. hodinou) Fax. (05) 45 21 28 73 ADMINISTRACE PRO AUSTRÁLII: Mrs Marcela CECH, 65 Kiama Av., YEPPOON 4703 OLD, telefon 079-397 624. STÁLÍ DOPISOVATELÉ A SPOLUPRACOVNÍCI: Jan BENEŠ (USA/ČR) «Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Jiří LOEWY (Německo) «Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie) • Vlastimil RADKO- VICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) VYDAVATELSTVÍ A ADMINISTRACE: Ludvik FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ROČNÍ PŘEDPLATNÉ: SFr. 49.00 norm, poštou, USS35.00 letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych" Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k. 5 95 37 - 1. POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) KOMENTÁŘE VLADIMÍRA VALENTY (1) • JAROSLAV BOHANES: ŽIVOT V NAŠICH REPUBLIKÁCH (4) • MILENA WAHLENOVÁ: NEVYVEDENÉ ÚVAHY (7) • MILAN HULÍK: SPRAVEDLNOST ZÁKLADEM STÁTŮ (8)« MARIE SAMSI- NAK: XII. VŠESOKOLSKÝ SLET V PRAZE (10) • ZDENĚK F. LEINER: ČR A BALLADUROVY „KRUHY“ (12) • DUŠAN NOVÁK: HOSPODAŘENÍ V NAŠICH REPUBLIKÁCH (14) • ANTONÍN JAREŠ: JAK TO VLASTNĚ BYLO? (16) • JOSEF KOLÁČEK: BABICE (19) • Z GLOSÁŘE JIŘÍHO LOEWYHO: BŮH, SATAN A MALÍ ZELENÍ MUŽÍČKOVÉ (20) • VLASTIMIL RADKOVICKÝ: KAPKY JEDU (22) • JÁRA MEČŮ: HOVORY PŘES LÁNY (24) «JINDŘICH STIKAROVSKÝ: ZEMĚ ČESKÁ, DOMOV MŮJ (26) • JAROSLAV ANDĚL: STÁTNÍ OBČANSTVÍ ČESKÉ REPUBLIKY (28) • MILAN HULÍK: NOVÁ STRANA - DEMOKRATICKÁ UNIE (29) • ROBERT F. LAMBERG: POD PRAPOREM ČEPIČKY JENERÁLA (30) • PETR HRUBÝ: ŠARVÁTKY S KOMUNISTY ZA PUČE (32) • JAN BENEŠ: ROZTOMILÝ SOUD (34) • KRÁTKOSTI, DOPISY (36-40) KRESBA NA TITULNÍ STRÁNCE A KRESLENÉ DOPLŇKY V TEXTU: JAN KRISTOFORI PŘÍŠTÍ ČÍSLO VYJDE V PRVNÍ POLOVINĚ PROSINCE (JAKO DVOJČÍSLO 7+8). REDAKČNÍ UZÁVĚRKA JE 25. LISTOPADU 1994. Náš časopis má své čtenáře ve všech koutech naší planety Doporučte odběr Polygonu svým známým! Jako předplatitel jej můžete předplatit za snížené předplatné (cca 55% normální výše předplatného) svým příbuzným a přátelům v ČR/SR. Z provozně technických důvodů vychází Polygon v tomto roce pouze šestkrát, a to 4x v rozsahu 40 stran a 2x jako „dvojčíslo“ v rozsahu 48 stran. Celkový počet vnitřních stran tedy zůstává stejný jako při 8 číslech po 32 stranách. [pageend2]Komentáře Vl ad imír a v al en t y Asi určitě... Jenom s nadměrnou silou? Společnost v 70. letech, kdy Dlouhý vstoupil do KSČ, podle něj viděla, že jde o stranu, která má na svědomí zločiny z 50. let, ale byla to společnost znormali- zovaná, „gulášově-socialistická, maličko ztloustlá a pohodlná“. Vstup do komunistické strany byl podle něj tolerován i z toho důvodu, že někteří lidé, kteří chtěli něco dokázat, tam vstoupit museli. Podle Dlouhého nebyl „hodnější“ ten, kdo vstoupil do KSČ v roce 1963 a byl vyhozen v roce 1969 či 1970, než ten, kdo vstoupil do KSČ v roce 1977 a vystoupil v roce 1989, což je jeho vlastní případ. „Pozdní potrestání zločinů je chybou", Lidové noviny, 22. srpna 1994. Je to dnes už historie a ta patří hodnotitelům. O ty nikdy v Čechách nouze nebyla. Před týdnem k nim přibyl ministr Dlouhý sentencí, podle které není rozdílu mezi komunistou vstoupivším do KSČ v roce 1963 a vyloučeném po srpnu 1968 a mezi komunistou, který vstoupil do komunistické strany normalizační. Jak kdy. Nejeden z těch prvních nesl vlastní kůži na trh, ten druhý nesl vlastní kůži do Lo- vaně na univerzitu. Ten první si pak dvacet let hověl u lopaty, ten druhý ve fote- lech výzkumných ústavů. Ten první je dnes opovrhovaným osmašedesátní- kem, ten druhý ministrem. Jiří Hanák, Lidové noviny, 27,srpna 1994. „Někteří bývalí komunisté Jsou tak zapálenými exponenty tržní ekonomiky, že se člověk diví, co se jim před pár lety ještě honilo hlavou,“ komentoval Dlouhého návštěvu (v Londýně) v rubrice drobných zpráv list »Financial Times». Respekt, 19.9.1994. „ ... každý nomenklaturní člen KSČ byl de facto agentem ze své stranické povinnosti...“ Poslanec Jiří Ruml, Mladá fronta DNES, 23.3.1991. „Jediný princip, se kterým nebyly problémy, je českou novinkou,“ říká náměstek ministra pro životní prostředí Bízek. „Přišli jsme na něj, když jsme mluvili s panem premiérem o »optimální míře znečištění». Podle tohoto principu není minimalizace znečištění vždy nezbytná, zvláště když vyžaduje enormní náklady.“ Respekt, 4.9.1994. Zrovna tak jako udělali disidenti nemístné kompromisy s komunisty a na jejich základě s nimi spolupracovali na vytváření pluralitní společnosti, tak si myslím, že dnešní garnitura dělá podobné kompromisy s tím, co bych nazval postkomunistickou hospodářskou lobby. To je vrstva, která se tady vytvořila za posledních čtyřicet let a stala se z ní špička dnešního průmyslového managementu. Podle mého představují tito lidé velké nebezpečí a ODS dělá velkou chybu, že se s těmito lidmi dělí o politickou moc. Je docela možné, že dojde k návratu nedemokratických poměrů, které budou dlážděny nemístnými kompromisy politiků na odpovědných místech s naprosto nezodpovědnou s v podstatě hrozivou společenskou vrstvou. Boh. Doležal (v minulých dnech vystoupil z ODS, předtím vedoucí sboru poradců premiéra Klause), Lidové noviny, 7.9.1994. „Česká republika úspěšně prošla prvním obdobím ekonomické reformy a od konce roku 1993 zaznamenává ekonomický růst. Hrubý domácí produkt v prvním pololetí 1994 vzrostl o 2,4%, průmyslová výroba o 1,4%. V červenci byl reálný růst 4,2%. Prognosy naznačují, že růst bude pokračovat i v následujících létech,“ řekl ve svém včerejším zahajovacím projevu na Mezinárodním strojírenském veletrhu v Brně český ministr průmyslu a obchodu V. Dlouhý. Koruna, hospodářská a finanční příloha LN, 15.9.1994. ... bývalo by bylo jistě snadnější vymyslet zákon o Lidových milicích. Pouze bohorovnost někdejších na věčné časy vládců tedy způsobila, že poslední z nich nyní mohou být stíháni pro - světe, div se! - nedovolené ozbrojování. Pokud to ovšem státní zastupitelství stihne zažalovat do konce roku, kdy přijde termín promlčení. Jakešovi, Urbánkovi, Štěpánovi, Adamcovi a Štrougalovi tedy vlastně hrozí soud pro prkotinu... Tlustou čáru za minulostí tato společnost neudělá tím, že posadí za katr pár nomenklaturních penzistů. Jestliže tatáž společnost trpí nomenklaturní kariéristy a fízly v nových kariérách a kdekterý tzv. slušný člověk včetně oficiálních činitelů je ochoten jim podat ruku, pak ji ostatně neudělá nikdy. Budovatelům minulosti, kteří před sebou mají budoucnost, je asi tato pozdě se probudivší popletená spravedlnost jen pro smích. Jiří Franěk, Lidové noviny, 15.9.1994. S použitím nadměrné síly nejsou problémy jen v Čechách. Nedávno v Kanadě jistý občan zjistil, že se mu někdo dobývá do baráku a tak na poslední chvíli, když lupič už vypáčil dveře, stačil do něj nasypat z brokovnice celou nálož. Pochopiteině došlo k zatčení a uzdravený zloděj svědčil u soudu, že náš střelec mu záměrně mířil na poklopec. Podobně v Čechách jistá sedmdesátiletá důchodkyně, když zjistila, že zloděj odchází s rodinným stříbrem přes ramena, namířila pistoli a jako oprávněná majitelka zbrojního pasu vystřelila. I zde uzdravený zloděj svědčil, že té paní říkal, že jí nic neudělá, aby ho jen nechala s nakradenými předměty odejít. Takže soud došel k přesvědčení, že dotyčná důchodkyně použila nadměrnou sílu a napařil jí dva roky vězení podmínečně. Na rozdíl od kanadského soudu, který ostrostřelce osvobodil, protože došel k názoru, že oněch čtyřicet broků se do toho poklopce dostalo jen v důsledku náhodného, nemířeného výstřelu. Ponechme stranou svou úlevu, že oba zákoníky, český a kanadský, nám zajišťují ochranu před nadměrnou silou majitelů bytů, když se vloupáme do jejich bytu a povšimněme si raději, jak se tento smysl pro spravedlnost promítá do širších sociálních souvislostí. Dodnes například nevíme, jak se vláda vypořádá s rozhodnutím Ústavního soudu o návratu majetku exulantům. I zde bychom mohli říci, soudě podle reakce ministra spravedlnosti, že šlo o použití nadměrné síly. Trochu to připomíná dotyčného loupežníka, kterému ta důchodkyně zabránila udělat restituční tečku. Restituční tečka je něco jako konečné požehnání soukromého vlastnictví něčeho, co bylo ukradeno někomu, kdo se nesmí přihlásit o svůj majetek. Buď proto, že si zachránil holou kůži útěkem do nepřátelské ciziny nebo proto, že mu namalovali před nosem tlustou čáru, řkouce, že od čtyřicátéhoosmého křivdy jsou křivdami, které se napravují, ale to, co se stalo o dva tři roky dříve, je tak daleko jako Bílá hora. Bylo to celkem dobře promyšleno a i našinec souhlasil s tím, že rozdělením majetku státu mezi soukromé vlastníky bude socialismus definitivně pohřben. Rozdělením akcií i majetku mezi nemajetné, vytvořením co největšího množství vlastníků, začne politická ekonomická i mravní obroda národa. Tleskali jsme tomu a dosud bychom rádi aspoň občas zatleskali. Jenže jsme přehlédli, kdo první stál u žlabu. Proto se stalo, že tak, jak vyplouvají na povrch všechny ty majetkové i jiné skandály, že teprve nyní si uvědomujeme - někdo možná už o něco dřív - jaká nová společnost se rodí. Stačí otevřít české noviny a denně se POLYGON 6/94 1 [pageend3]o tom dočítáme. Novopečení majitelé jsou dlužni stamiliony za majetek, který si vydražili, zprivatizovali či jinak, jak se kdysi říkávalo, „znárodnili". Nejde o ně, byli chytří, ale o ty, kteří jim to „odklepli“. Jaké garancie kupující předložili? Kteří ředitelé bank to vystavovali? Jak je možné, že ještě dnes jsou lidé, kteří jen tak ze dne na den „koupí 51 %" ve stamilionovém akciovém podniku, z něhož se může stát zítra miliardový pozemkový „zlatý důl“ přímo v pražském katastru? A to je možné jen proto, že Benešovy dekrety jsou nedotknutelné a tlustá čára se nebude překračovat, aby se vrátil majetek těm, kterým, ne podle nějakého zákona s komunistickou právní kontinuitou, ale podle spravedlnosti náleží. Podle zákonů, které sepisují a schvalují lidé jako pan Payne, který co chvíli vysloví perlu, kterou s nadšením vezmou v každém politickém kabaretu: „Nebudeme kopírovat americký postoj k Číně, ale budeme hledat českou cestu,“ řekl včera po jednání s čínským hostem (místopředsedou Čínského lidového shromáždění Jie Suan-pchingem) předseda zahraničního výboru parlamentu Jiří Payne (ODS). Dodržování lidských práv v Číně vnímá jako „velký problém“. Při jednání prý otázka dodržování lidských práv padla, avšak čínská strana podle Payna tento problém hodnotí „tradičně“. V názorech obou stran existují „diametrální rozdíly“, které Payne vysvětluje tím, že „nejsme zcela schopni pochopit jejich svět, stejně tak je ale obtížné pro ně vnímat historické problémy Evropy“. Českou cestou na čínský trh, Lidové noviny, 6.9.1994. Jaká škoda, že si pan poslanec Payne v osmdesátémdevátém roce nezacinkal klíči od trabanta na pekinském Václaváku. To by jistě dnes v novinách neoblboval s tím, „nejsme zcela schopni pochopit jejich svět.“ Podle Oty Stehlíka z Konfederace bývalých politických vězňů nebyl jediný případ komunistických zločinů, předaný Konfederací prokuratuře, přiveden k soudnímu řízení. O čemkoliv čteme, vidíme za tím bahno. Nelze si nevzpomenout na historický příklad. Mně už dlouho tane na mysli doba direktoria po Velké francouzské revoluci, kdy všichni kariéristi, kteří jménem revoluce nakradli majetek gilotinovaných aristokratů, se stali boháči, a kdy nakonec vynesli na císařský trůn svého zachránce Bonaparta, který neváhal střílet do lidí rovnou z kanónů. I oni se stali hrabaty a vévody. Ovšem, u nás je to všechno v malém. Právě jsme na prahu okamžiku, kdy by měli být odměněni za bezesné noci ti, kteří jsou sice již majiteli, ale jaksi pořád není to ta jistota, jako za bolševika, kdy byli generálními řediteli - pořád by se mohl někdo přihlásit, s kým se nepočítalo. Pořád tu není ta restituční tečka. Pořád hrozí ta nadměrná síla. Je tu ústava a zákon a všechny ty další výmysly, které si v demokracii vymysleli, aby těm mocným ztrpčili život. Ustavní soud se ted stal tou brokovnicí těch, kteří byli hned v prvním kole položeni na lopatky za mručivého souhlasu lidu, jenž chce vždy svůj chléb a hry. Ne, že bychom sami nebyli na pochybách, zda kritika, třeba oprávněná, je na místě. Po půlstoletí nesvobody nemůže jít všechno tak jako ve starých demokraciích. Možná je třeba zavřít občas oči. Jenže to jsme dělali v minulosti často a ted se za to stydíme. Zákonů může být mnoho, ale spravedlnost je jen jedna. Spravedlnost je možné obejít, načas, i zákonem. Proto, když mocní dělají zákon, nemůžeme zavřít pusu a držet krok. Co je totiž stále více zřejmější, je to, že neexistuje nějaká tajemná mafie, která se ilegálně setkává v katakombách velkoměsta, ale že existuje trvalá souhra politiky a velkého podnikání. Že ti, kteří hýbají tím druhými ísou bývalí fízlové, bývalí členové ÚV KSČ, bývalí plukovníci StB nebo bývalí generálové armády či učitelé vysoké školy stranické. A že ti, kteří hýbají s tím prvním, politikou, jsou zřejmě v harmonickém souladu s těmi druhými, začíná být pobuřující. Dosud ne proto, že bychom chtěli na některého z koaličních politiků uvrhnout nějaké ošklivé podezření, ale proto, že si čeští politici dělají svou posici příliš snadnou, když zanedbávají mravní aspekty celé české hospodářské reformy. Jako jeden takový případ lze uvést usnesení hospodářských ministrů, včetně premiéra, které rozhodlo o >české cestě« v petrochemickém průmyslu. Ministr vnitra měl zřejmě obavy, aby se z toho nestala cesta ruská, a tak předložil materiály o tom, kdo je kdo v českém petrochemickém průmyslu. Byl za to pokárán jako školák, který udělal nepořádně domácí úkol. Možná proto, že znám z kanadské Alberty, jak to dopadlo s >albertskou cestou« v petrochemickém průmyslu, tak jsem nenalétl na nacionalistickou vějičku, kterou kdosi české veřejnosti nastražil a jen jsem byl zvědav, kdy tato bublina splaskne. Bylo to překvapivě brzo. Tomu, koho veřejnost dokonce podezírala, že má cosi společného s Chemapolem, ministru Dlouhému bylo umožněno, aby se první vyslovil pro jinou, mezinárodní cestu. A pak hned následuje další ministr, který předkládá argumenty, které především hospodářští ministři museli dávno znát, protože si nedovedu představit, že ministr privatizace nepatří mezi hospodářské ministry. „ ... kdyby Chemapol, resp. kdokoliv nakoupil akcie rafinerií, bude muset za ně zaplatit Fondu národního majetku. V privatizaci rafinerií je však prioritní, abychom zajistili, že vlastník rafinerií zisk použije na investice, ne na splácení dluhu. Proto jsem proti účasti takové organizace na privatizaci rafinerií. Chemapol nedoporučuji z těchto zásadních důvodů, ne kvůli ideologické předpojatosti. “ Jiří Skalický, ministr privatizace, Lidové noviny, 17. září 1994. Ze čtenářů novin dělají blbce tím, že říkají pravý opak toho, co tvrdili před několika týdny. Jak to lze jinak chápat, než že se nepovedla nahrávka >já na bráchu, brácha na mě«!? A že teď se to každý snaží zahladit. Když v lednu 1990 vyšel v Proměnách článek Jiřiny Šiklové o šedé zóně, byl jsem rozhořčen konstatováním této disidentky, s jakou samozřejmostí, ba cynismem, připravuje otevření cesty k moci lidem, o jejichž mravních kvalitách nemá sama velké iluse. A stalo se tak asi více, než sama tušila. Až na výjimky je disent z rozhodujících posic vymeten. Vláda je v rukou šedé zóny, která ekonomicky splnila úkol, ale nikdy si nelámala hlavu, s kým reformu dělá. Premiérova ekologická linie >optimální míry znečištění« byla dokonale aplikována v hospodářském a politickém životě státu. Ovšem, šedá zóna za všechno sama nemůže. Dávno předtím byla pro tuto situaci připravována půda. Nelze nevzpomenout na náměstka předsedy vlády, prý také disidenta, Rychetského, který od počátku prosazoval právní kontinuitu s komunistickým režimem a přesvědčoval presidenta Havla, že kdyby se tak nestalo, že by neplatily ani manželské sňatky, které byly za posledních čtyřicet let uzavřeny. Kdo se ještě pamatuje na film „Pytlákova schovanka“, došel jistě k přesvědčení, že pan Rychetský dostal doktorát v biografu a ne na právnické fakultě. Dnes je pan doktor Rychetský odstaven na vedlejší koleji, ale jeho politické dílo zůstává trvalým podkladem mravního bahna nového státu, i když máme novou demokratickou ústavu. V podstatě nejde o to, kdo si zprivatizoval jakou fabriku. Jde o to, že nedbalé přehlížení mravních důsledků ekonomické reformy se přenáší do dalších oblastí veřejného života. Nedávno vyhodili z deníku Telegraf šéfredaktora, který se ozval proti původnímu usnesení hospodářských ministrů o »české cestě v petrochemickém průmyslu. Vyhození bylo z iniciativy premiérovy strany. Tak obyčejně začíná to, o čem mluví pan Doležal. Je to ostuda nás všech. Ne „jejich“, ať jsou to kdokoli. Především v politickém životě je třeba něco udělat, protože nikoli fakta, ale už samo zdání je zlé. Přece nelze čekat, až jen použitím „nadměrné síly“ bude možno skoncovat s tou „optimální mírou znečištění“. Epilog V juni 1992 prišlo potom pod Tatrami k velkému súboju hláv. Naše prázdné hlavy v ňom svoje plnšie kolegyně „na hlavu“ porazili. A tak sa stalo, že tieto hlavy začali vládnut krajine. Štefan Hríb, Lidové noviny, 14.září 1994 „ ... v našem prostoru se derou do popředí síly extrémního nacionalismu, ne- tolerance, xenofobie a antisemitismu.“ Slovenský prezident Michal Kováč, Lidové noviny, 29. srpna 1994. Hlásím se k těm nostalgickým naivkům, kteří vzdychají po Československé republice a československém národu. A také docházím k názoru, že slovenské volby na konci tohoto týdne odnesou tyto sny po Dunaji až někam k Budapešti. Škoda. Už déle než před rokem, či dvěma, jsem doufal, že příští volby na Slovensku budou v podstatě referendem, které odmítne rozpad republiky. Uhádl jsem pouze to, že politická krise dočasně zkrátí život Mečiarovy vlády. Ale hlasy těch, kteří projevují lítost nad rozpadem Československa, se v podstatě neprosadily do volebního boje. Pouze současný premiér Moravčík - ovšem, že o něm žádné iluse nemám - vyslovil naději, že se 2 POLYGON 6/94 [pageend4]jednou nějak Česko a Slovensko dají opět dohromady. Že by pak bylo podle jeho federálního korunovodného gusta, o tom však pochybuji. Rozpad Československa byl vyvrcholením krise federalismu, který se po desítiletí stále více přizpůsoboval slovenskému přání, až nakonec, například při volbě presidenta' republiky, dokonale zparalysoval státní mašinérii. Proto západní část ČSR už nikdy nebude riskovat opakování něčeho podobného. Současní slovenští politici svými praktikami udělali z Čechů větší separatisty než byli oni sami. A v současné době se česká strana bude snažit zpřetrhat všechno, co zbylo, a postavit vztahy ke Slovensku výhradně na bázi mezistátních vztahů jako k jakémukoli jinému státu. Těch slovanských pilulek bylo příliš mnoho. Lidé na obou stranách, kteří by chtěli jednat z posice bratrství, nemají - a zřejmě ještě dlouho nebudou mít - žádný politický mandát. To není nic radostného a uspokojivého. Jaké má slovenská státnost perspektivy do budoucna, není moje starost, i když mne to tíží. Ale dnes o osudu slovenského národa budou rozhodovat koalice komunistů a bývalých komunistů a fašistů, o čemž od dob Husáka a Šaňo Macha víme, že to funguje. O Českou republiku mám však starostí dost a navzdory oficiálnímu optimismu cítím, že mimo úspěšně řešené ekonomické reformy žije tento stát ve stavu trvalého a mnohonásobného odkladu. Stačí jmenovat „partnerství pro mír“, mnohaleté čekání na členství v Evropské unii, rozpačité kličkování ve visegrádském postkomunismu, nerovný vztah k Rakousku a především k Německu, o čemž si nejsme paranoicky jisti, jestli se na nás dívá jako na skutečně nezávislý stát nebo na budoucí Protektorát číslo 2. „Pane, vy nejste žížala, vy jste člověk," říká lékař pacientovi v Bohnicích. A pacient přikyvuje: „To já vím, pane doktore, ale ta vrána na tom stromě to neví.“ Jakákoli úvaha o lidskosti a civilisaci vztahů mezi moderními demokratickými státy ztroskotává v okamžiku, kdykoli bychom chtěli cokoli bezvýhradně vztahovat na náš poměr k tomuto mocnému sousedovi. A ten, kdo by oponoval, je odsouzen jako naivka nejvyššího stupně. Tím chci jen dokumentovat, že rozpadem Československa Češi ztratili pevnou půdu pod nohama. Ať skutečně, nebo si to jen namlouváme, česká státnost má v německém stínu jistotu přežití velmi labilní. Ne proto, že Němci jsou tak špatní, ale proto, že drží v ruce příliš mnoho trumfů. Proto Masaryk, mimo to, že i on měl nostalgický vztah ke Slovensku, přišel s ideou spojení dvou sobě blízkých národů. Pojem >národ< lze vykládat různě, ale ať z mezinárodně politických příčin nebo ze znalosti, jak slabý slovenský národ ke konci první světové války byl, nikdy tu nebyl zájem pod záminkou vytvoření národa československého, slovenský národ a kulturu zadusit. Šlo především pouze o to, aby se Slováci stali součástí národní většiny, která dříve nebo později se bude muset vyrovnávat s národnostními a politickými nároky velkých menšin. Podstatné bylo, že byl vytvořen předpoklad pro existenci národního státu, který má naději přežít a být základnou nového středoevropského uspořádání. Jestliže vůbec dnes si může Mečiar po Slovensku vzájemně blahopřát k volebnímu vítězství s komunisty a fašisty, i za to může jedině poděkovat Masarykovi, který přišel za Wilsonem s tím trikem, že Češi a Slováci jsou vlastně jeden národ. Ale právě s tím je dnes konec a je lepší si to přiznat, než se obelhávat, že můžeme nalézti jiné zajištění státní a národní existence do budoucnosti ode dneška několik desítiletí vzdálené. Český stát na solové připojení k Západu, bez dalšího kusu střední Evropy, vždycky dlouhodobě doplácel. A naopak získal respekt, když stál v čele zemí střední Evropy. Ovšem, nejsem si jist, jestli dnes už není pro celou střední Evropu pozdě. A pro Českou republiku spojení s Evropskou unií je jen poslední nadějí, jak se vyhnout nejistotě, kterou přináší perspektiva nového narovnávání mezi Východem a Západem. Rozpad .Československa a nemožnost prohlédnutí slovenských voličů i česká za- trpklost, stojící v cestě nápravy této osudové chyby, tomuto rozdělení světa výrazně napomáhají. Omlouvám se čtenářům, kterým je to dávno jasné, ale každý z nás potřebuje napsat doslov k něčemu, co bylo smyslem jeho života a už to není. Také v Kanadě separatistická reprisa Z vlastní československé zkušenosti víme, jak únavné je neustálé vypořádávání se s požadavky separatistů, kterým nikdy nejde o nic víc a méně, než o rozbití státu a kteří využívají každé sebemenší příležitosti, aby dokazovali, že se jejich potencionálním stoupencům ubližuje. I když v Kanadě jde historicky o jiný případ, současná situace bolestně připomíná naši zkušenost. Po více než desetiletí se opět quebečtí separatisté dostali v provinčních volbách k moci a opět začíná známý kolotoč. Výsledek voleb ovšem poněkud zkresluje danou situaci. Většinový systém má tu výhodu, že kandidáti té nejsilnější strany, málokdy zvolení více než 45% hlasů voličů, vítězí ve velké většině volebních obvodů. Což sice neobráží skutečný poměr hlasů, ale na druhé straně zajišťuje vytvoření pevné vlády. Vítězná strana se nemusí podílet na moci s malými straničkami těžícími z toho, jak potřebných je pro nového premiéra těch jejich několik poslaneckých hlasů, re- presentujících pouze nějakých pět, šest procent voličů. Proto prokanadská liberální strana Que- becu, mající v provinčním parlamentu asi poloviční zastoupení než vítězná separatistická strana, získala ve skutečnosti téměř stejné množství hlasů a s malými stranami, a těmi voliči, kteří vůbec nevolili - lze předpokládat, že ti, kteří si přejí separaci Kanady, se k volbám dostavili v plném počtu - daleko početně převyšují voliče Parti Qué- becois, strany nového premiéra Jaques Pa- riseau. To je rozhodující faktor pro plánované referendum, ke kterému pravděpodobně dojde ve chvíli, kterou bude Pariseau považovat za vhodnou. Takovou chvíli si před patnácti roky separatisté zvolili v době, kdy v Kanadě vládla konservativni menšinová vláda, ale přepočítali se, protože bývalý liberální předseda federální vlády Trudeau se vrátil do politiky po pádu konservativců a v quebeckém referendu rozdrtil separatis- tické sny. Pariseau bude nyní opatrnější. Tvrdí, že nejdříve dokáže, jak separatisté umí vládnout, ale ve skutečnosti bude čekat na vhodnou chvíli, kdy-proti federální vládě zavládne roztrpčená nálada, kvůli čemukoli, Bude to obtížné._ Na rozdíl od Československa, kde federální president, vláda i parlament abdikovali na právo a povinnost udržet jednotu státu, kanadská vláda a parlament nepřipustí, aby si někdo osvojil jejich pravomoce. Ovšem, i v ottawském parlamentě je od posledních federálních voleb quebecký separatistický blok, což je celkem nový faktor ve federální politice, a pokouší se jako oficiální oposice paralysovat činnost federální vlády a parlamentu. Ať se to podaří či nikoliv, quebečtí občané mají jednu jistotu: zákulisními čachry nebudou připraveni o právo rozhodnout o statutu Quebecu referendem, kde prostá většina voličů určí další osud této provincie a v případě separace dalekosáhlým způsobem zasáhne do osudu celé Kanady. V tuto chvíli je to však spíše malování čerta na ted. Jiným faktorem než ekonomickým by mohl být také element otrávenosti obyvatelstva druhých provincií. Pamatujeme, že v Čechách se to Mečiarovi dokonale podařilo a učinilo to z českého obyvatelstva spolu- vinníky na osudu Československa. V Kanadě takové otrávení není daleko. Je oprávněný pocit, že kvůli Quebecu se kanadská politika motá stále kolem jednoho - už po celá desetiletí. Ekonomické preference, jimiž si federální vláda stále snaží získat quebeckou přízeň,, ochuzují ostatní provincie a trvalé odsouvání řešení jiných problémů na vedlejší kolej má vliv na to, že regionální zájmy stále více odcizují občany od celofederální politiky. To jsou nebezpečí, s kterými plánovači quebeckého referenda kalkulují. Óo z toho všeho vyjde, uvidíme asi počátkem druhé poloviny příštího roku. Nejdříve. Zeman to uhádl USA by měly převzít iniciativu a kromě tohoto projektu (partnerství pro mír) budovat bilaterální bezpečnostní svazky s jednotlivými středoevropskými zeměmi nebo „bilaterální“ svazek s visegrádskými zeměmi jako regionem. Jeane Kirkpatrick, velvyslankyně USA v OSN v r.1981 - 85, Respekt, 28. srpna 1994. Myslím si, že je dobré, aby sociální demokraté jezdili i do USA, a to zejména za situace, kdy tam vládne demokratická strana. Nedomnívám se totiž, že je diametrální rozdíl mezi politikou této strany a politikou evropských sociálních demokracií. Miloš Zeman, předseda ČSSD, Lidové noviny, 27. srpna 1994. „Kdyby schválili v Kongresu Clintonovi zákon o nemocenském pojištění, tak by se americká armáda nemusela vylodovat na Haiti,“ řekl v americké televisi jeden vtipálek z populárního magazinu New Yorker. Nejsem si tím jist. Levicový blok barevných člePOLYGON 6/94 3 [pageend5]nů Demokratické strany Sněmovny representantů dnes představuje pravděpodobně nejrozbornější skupinu, která stojí za presidentem Clintonem a která bezpodmínečně požaduje návrat presidenta Aristida na Haiti. Ostatní skupiny poslanců i senátorů pod tlakem blížících se voleb do Kongresu - 8. listopadu tr. - vidí totiž svoji naději na znovuzvolení v tom, že se budou separovat od presidenta a jeho v celkovém hodnocení - ať zaslouženě či nezaslouženě - neúspěšné dvouleté vlády. Vstup USA na Haiti, aby navrátily demokraticky zvoleného presidenta Aristida do jeho úřadu, toto hodnocení zhoršuje. Ani republikáni neuvádějí v pochybnost neoprávněnost před třemi roky odstaveného, ale jinak jim nesympatického presidenta Aristida. Namítají však, že takto nelze ospravedlnit případnou ztrátu životů amerických vojáků a že to není životním zájmem USA, protože USA nejsou ohroženy. A proto nemají se zbraní v ruce vnášet pořádek do jiného nezávislého státu. Pravděpodobně medvědí službu prokázal presidentovi Clintonovi bývalý president Carter, který v čele jaksi neoficiální delegace se v předvečer invase objevil v Port au Prince a přesvědčil vládnoucí juntu, aby připustila bez boje americké vylodění. Tak se Clintonova vláda dostala do situace, jejíž svízelnost bude trvat měsíce, možná roky. Už dnes se ukazuje, že odejít je těžší než vpadnout. Téměř každodenní oběti na životech Haiťanů sice nevzrušují jako mrtví američtí vojáci ze Somálska, ale zatěžují svědomí. Obnovený haitský Aristidův parlament, odmítající vyhlásit amnestii pro vládnoucí juntu, staví do podivného světla sliby a čest Carterovy delegace, která uchránila před smrtí a zraněními desítky amerických vojáků, kteří by jinak museli bojovat od okamžiku vylodění. A nejpodivnější je, že president Aristide se zatím na Haiti nevrací a dává přednost pohodlnému americkému bezpečí. Americká vláda, která si zažívá své s jeho podivným chováním, se pokouší naložit na něj odpovědnost prohlášením, že zruší blokádu Haiti, až se Aristide na Haiti objeví: jinými slovy: do té doby musí i Aristidovi stoupenci hladovět. Vnitropolitické neúspěchy presidenta Clintona se snaží sám napravit mezinárodní prestiží. Proto byla na tento týden načasována návštěva presidenta Borise Jelcina. Dohody slavnostně podepsané jsou součástí dlouhodobého vývoje a tak pozornost si spíše zaslouží, co oba presidenti nakonec prohlásili na tiskové konferenci: Jak USA tak i Rusko si dávají volnou ruku k dělání pořádku ve sférách svého vlivu. Dnes je to na Haiti a v Gruzii a v Nagornom Karabachu, zítra se uvidí. Američané podtrhují, že od nynějška i pro Rusko platí, že se tak musí dít s požehnáním OSN, ale to není právě něco, co by mnoho uklidňovalo ty, kteří měli v minulosti zkušenost s nebožtíkem SSSR a - kdykoli se to hodilo - paralysovatelnou OSN. Pro středoevropské státy to nejsou dobré zprávy. Potvrzuje se linie „partnerství pro mír", které se i v Praze polykalo jako projímadlo zklamaných ilusí. Clintonův přítel a náměstek ministra zahraničí, Strobe Talbott, který má stále více vlivu v americké zahraniční politice, získal další štychy ve svém proruském maryáši. Tiskařský šotek překroutil v minulém čísle tuto větu: Půlstoletí se mu zdá daleko, i když by se mohl poučit u demokracií jako jsou Velká Britanie a USA, jak nakládají s ústavou a zákony ne půlstoletí, ale dvě století starými, jako je ústava USA, nebo dokonce téměř devět století stará anglická Magna charta. - Omlouvám se čtenářům a také panu Henry Kissingerovi, ne Kiessingerovi, jehož jméno stále nesprávně píšu. 3. října 1994 □ Život v našich republikách (8.8.-3.10.1994) ' JAROSLAV BOHANES ČESKO-SLOVENSKÉ VZTAHY Letní klid vydržel, hospodářské vztahy se zhoršují Ani druhá polovina léta nepřinesla výraznou změnu. Politické vztahy nezaznamenaly mnoho událostí, protože oba státy žily především vlastními problémy. Především Slovensko prožilo celý srpen ve znamení předvolební kampaně. Ta se pozvolna rozjíždí i v českých zemích, i když české komunální volby nevyvolávají tak nervózní náladu, jak tomu je a bylo na Slovensku. Vzájemné vztahy a spory proto zůstaly v pozadí. Rozhraničovací komise postoupila opět kupředu a hraniční linie mezi oběma republikami je vytýčena. Došlo k některým místním změnám a kompenzacím územních celků v dosud sporných oblastech. I když změny jistě neuspokojily všechny dotčené obyvatele a hrozily před krátkou dobou vyrůst ve zdroj neklidu v širší míře, proběhly poslední úpravy mimo pozornost veřejnosti. Definitivní konec by mělo přinést schválení hranice oběma parlamenty ve formě příslušných zákonů, s nimiž se na české straně počítá do konce tohoto roku. Také „kauza Bojnický oltář“ se blíží tentokrát snad opravdu ke konci. V posledním zářijovém týdnu, podepsali ministři kultury Pavel Tigrid a L.Roman v Brně rámcovou dohodu, na jejímž základě by měly obě Národní galerie nalézt řešení. Je žádoucí, aby se toto oboustranně přijatelné řešení nalezlo co nejdříve. Tento v podstatě druhořadý spor by měl zmizet ze scény, protože svou emocionální citlivostí na slovenské straně zbytečně zatěžuje a ohrožuje vzájemné vztahy. Jeho protahování a vytrvalé konfrontační probírání v tisku a televizi by mohlo vyvolat i na české straně nežádoucí reakci. Ministři školství I.Pilip a L.Harach se 15. září sešli a vzájemně se informovali o vývoji vzdělávacích systémů ve svých zemích, o výměně studentů a o problémech v souvislosti s pobytem slovenských dětí v českých ústavních zařízeních. Prezidenti Havel a Kováč se setkali 20. a 21. srpna v rakouském Alpbachu na Evropském fóru. Hovořili spolu o možnostech zlepšit a rozšířit československé vztahy. Politické uklidnění mezi Prahou a Bratislavou nemá bohužel paralelní doprovod v hospodářské sféře. Rostoucí pozornost vzbuzovaly problémy okolo clearingu a slovenských certifikátů na potravinářské zboží, protože obojí má podíl na trvajícím poklesu hospodářských a obchodních styků. 12. září jednali v Brně ministři financí I.Kočárník a R.Filkus za přítomnosti místopředsedkyně slovenské vlády B.Schmognerové o stavu vzájemného obchodu Šlo o výrazné překročení mezního úvěru České republiky, která dluží Slovensku asi 80 mil. ECU. Zatímco slovenská strana byla podle slov B.Schmognerové v podstatě spokojena s výsledkem jednání, I.Kočárník byl nespokojen. Doufal, že dojde k rychlému jednání o zrušení clearingu, který se v důsledku slovenských ochranářských opatření stal pro českou stranu nevýhodným. Bylo však jen dohodnuto, že se bude znovu jednat v říjnu. 50. výročí Slovenského národního povstání Daleko nejvýznamnější byly závěrečné srpnové dny. Slovenský velvyslanec I.Mjar- tan předal v Praze slovenským účastníkům SNP 120 pamětních medailí. Slovenské velvyslanectví uspořádalo v Praze slavnostní koncert slovenských umělců, odhalení sochy M.R.Štefánika na pražském Petříně a recepci v hotelu Ambasador, které se zúčastnil vedle řady vedoucích činitelů i prezident Havel. Hlavní oslavy byly v Banské Bystrici 28. srpna. Šest státních prezidentů, mezi nimi i V.Havel, se jich zúčastnilo. M.Kováč ve svém projevu ocenil účast příslušníků jiných národů a mezi nimi na prvním místě uvedl Čechy. 4 POLYGON 6/94 [pageend6]Spor nejen slovanský Oficiální oslavy této významné události pro oba národy vyzněly dobře. Povstání bylo řečníky hodnoceno jako odmítnutí fašismu a přihlášení se k demokracii a humanismu. Ozvaly se však také jiné hlasy, které vidí v SNP zradu a puč proti slovenskému státu. Hovoří o „černém dnu“ - DIES ATER - slovenské historie. I když takové stanovisko zastává podle četných pozorovatelů menšina slovenské veřejnosti i politických představitelů, je to menšina tak velká, žeji nelze přehlížet. Proto také kladné výroky některých činitelů i vládních stran při hodnocení SNP zněly velice opatrně a málo přesvědčivě. A velmi závažná je skutečnost, že záporný pohled na povstání šíří velice horlivě právě příslušníci dosud opozičních stran a hnutí, které dosáhly právě v těchto dnech výrazného vítězství v parlamentních volbách. Spor o SNP a o jeho výklad dokazuje, že slovenští občané mají velmi různý přístup k politicky základní události novodobých dějin Slovenska. Význam SNP nemá však jen vnitrostátní, slovenský rozměr. Na tom, jak bude slovenská veřejnost a její politická reprezentace ve své rozhodující většině hodnotit události roku 1944, závisí a bude záviset osud česko-slovenských vztahů. Proto se vnitroslovenský spor o SNP dotýká i českého národa. ČESKÁ REPUBLIKA STÁTNÍ ORGÁNY Parlament V srpnu a ještě v prvních dnech září měl parlament prázdniny, Poslanci se většinou věnovali styku s lidmi ve svých regionech, protože se blíží komunální volby. Projednáno bylo několik vládních návrhů a novel, mezi nimi vládní návrh na zvýšení důchodů a některých sociálních dávek, novela občanského zákona, zásady zákona o ochraně před alkoholismem, kouřením ajinými to- xikomaniemi. Poslanci se seznámili s návrhem zásad nového tiskového zákona, který připravuje ministerstvo kultury. Přitažlivým tématem srpnových dnů pro veřejnost byla otázka poslanecké imunity. Předseda parlamentu M.Uhde, který se nedávno vrátil z pobytu ve Velké Britanii, se energicky vyslovil pro tzv. britský vzor, podle něhož imunita platí pro poslance jen v budově parlamentu a nevztahuje se na přestupky a trestné činy. Podle naší úpravy může zbavit poslance imunity jen plénum na návrh mandátového a imunitního výboru v případě trestného činu, jestliže o to požádají orgány činné v trestním řízení. Uhdeho iniciativa narazila mezi poslanci na malé pochopení; okleštění imunity by podle nich znamenalo zásah do ústavy. Jak to vidí občané, o tom se poslanci nezmínili. Zdá se však, že poprvé dojde ke zbavení imunity, protože mandátový a imunitní výbor to doporučil plénu v případě poslance B.Kuby za Sládkovy republikány, aby mohl být trestně stíhán. Nelze zatím odhadnout, nakolik bylo toto doporučení ovlivněno iniciativou předsedy parlamentu. 27. září byla zahájena další řádná schůze parlamentu. Hned na začátku byla schválena novela zákona o pobytu cizinců na území ČR, která znamená značné ztížení zvláště pro ilegální migranty. Za pozornost stojí i sloučení dvou poslaneckých klubů opozičních stran - ČMSS a LSU, čímž se v parlamentě vytvořilo třetí největší poslanecké seskupení. Vláda Zcela proti běžným politickým zvyklostem a předpokladům letní aktivity byla česká vláda právě v této době velmi činná a učinila řadu závažných rozhodnutí. Rozhodla se navrhnout prezidentu, aby stanovil datum pro komunální volby na 18. a 19. listopadu a zahájenf volební kampaně od 8. září. Kandidátky musí být volebním komisím oznámeny do 12. září. Koncem srpna projednal kabinet návrh zákona o kompetencích vyšších správních celků. Vyhrazuje pro ně hospodaření podle vlastního rozpočtu, přidělování dotací obcím, finanční kontrolu, podíl na veřejných službách v sociální oblasti, ve zdravotnictví, dopravě, školství a kultuře. Mohou si také zvolit vlastní symboly - znak a prapor. Zákon by měl mít ústavní charakter. Vláda schválila dále návrh zákona o jednorázové finanční podpoře obětem nacistické okupace jako dočasné výpomoci, než dojde k odškodnění ze strany Německa. Významná je iniciativa ministerstva školství, které chce předložit novelu školského zákona. Připravuje se novela trestního řádu a trestního zákona a zákon proti „praní špinavých peněz". Už v srpnu prožil ministr obrany těžké chvíle po zveřejnění úvahy náčelníka generálního štábu, že asi třetina důstojníků je v opozici k současnému režimu. Kritika A.Baudyše rostla z mnoha stran dále, až v září došlo k jeho odvolání. Návrh vyšel z vedení jeho politické strany - KDÚ-CSL. Premiér ho přijal a jeho návrh provedl prezident. Odvolal A.Baudyše a 22. září jmenoval novým, od listopadu '89 již pátým ministrem obrany Viléma Holáně, opět z KDÚ- ČSL. V.Holáň byl do té doby jedním z vedoucích pracovníků ministerstva zahraničí. Jako důvody odvolání Baudyše byly uvede- . ny neschopnost zvládnout transformaci armády a řada afér, počínaje jeho nešťastným návrhem na řešení problému Bosny. Z dalších významných usnesení kabinetu je třeba uvést rozhodnutí o českém petrochemickém průmyslu. Porada ekonomických ministrů 26. září doporučila spojení dvou gigantů, Kaučuku Kralupy a Chemapolu Litvínov a jednání s konsorciem zahraničních firem IOC. Konkrétní postup má být stanoven po 15. říjnu tr. Živo bylo i na jiných ministerstvech, objevilo se a bylo řešeno několik nejasných případů mezi úředníky ministerstva kultury, kde došlo k abdikaci dvou vedoucích pracovníků. Vláda se s představiteli kanceláře prezidenta republiky shodla na zásadách ústavního zákona o obraně republiky. Prezident Z vnitrostátních aktivit V.Havla bylo významné jeho vystoupení ve prospěch armády při oslavách Jana Žižky z Trocnova při výročí jeho smrti. „Považovat armádu za zbytečný luxus je nebezpečné a sebevražedné...", prohlásil Havel a vyslovil se pro obnovení prestiže naší armády ve společnosti. Nikdo nepopírá prezidentovu morální autoritu, ale jeho hlas na politické scéně České republiky stále nemá potřebnou praktickou váhu. Jeho postavení v mezinárodní oblasti je mnohem silnější, i když ani tam nepřekračuje ideovou a morální hranici. Zvlášť příznivá je jeho pozice v USA, kam také 27. září již poněkolikáté v tomto roce odletěl. Je však třeba ocenit jeho přínos pro Českou republiku a její uznání právě v rozhodujících státech světa. Havel je svým způsobem nenahraditelným vyslancem mladého českého státu. Ústavní soud Tento nejvyšší státní orgán v soudnictví zamítl 13. září návrh skupiny 26 poslanců na zrušení ustanovení zákona o českém občanství. Toto rozhodnutí znamená, že pro žadatele o české občanství ze Slovenska i dále platí povinnost prokázat nejméně dvouletý pobyt na území ČR, pozbytí slovenského občanství a pětiletou beztrestnost. POLITICKÉ STRANY V České republice se pozvolna schyluje ke komunálním volbám, stanoveným, jak uvádíme výše, na 18. a 19. listopad t.r. Této události se stále více přizpůsobuje činnost všech politických stran. Pro naši politickou atmosféru je to změna, neboť její zájem se dosud soustředil téměř výhradně na tzv. vysokou politiku v parlamentě a v zahraničí. Složení městských a obecních zastupitelstev je mnohem bližší prostému občanu a také činnost těchto orgánů moci je pro prostého občana viditelnější, než je tomu u parlamentu. Další skutečností je, že komunální politika ve velkých i středních městech a zvláště v malých obcích bývá mnohem méně zatížena stranickým viděním problémů, než je tomu ve „vysoké“ politice. Vzhledem k tomu všemu lze doufat, že tyto volby budou středem zájmu velkého procenta obyvatel a že přispějí k oživení a prohloubení zájmu o věci věřejné. Je také naděje, že si vynutí mnohem vstřícnější vzájemné přístupy stran a hnutí v zájmu jejich obce a v důsledku toho zvýší občanský obsah našeho politického života. KOALICE Koaliční strany mají i nadále poměrně vysokou podporu podle průzkumů veřejného mínění, i když dochází stále k mírnému poklesu volebních preferencí pro nejsilnější ODS. Soudržnost koalice utrpěla poněkud aférami ministra Baudyše, ale po jeho odvolání došlo opět k uklidnění. Staré sporné POLYGON 6/94 5 [pageend7]otázky, jako restituce církevního majetku, volby do senátu a územně-správní členění státu byly odloženy až do voleb. Zajímavé je, jak se strany chystají na volby a jaké možné koaliční spojenectví preferují nebo připouštějí. ODS Podle mluvčí strany Jany Petzrové jsou komunální volby prioritní otázkou strany, která již připravila volební program. Volební koalice strana v konkrétních případech nevylučuje, až na obě extrémní křídla, ale zásadně chce kandidovat samostatně a s vlastními programy, přizpůsobenými místním podmínkám. ODA Na volební fond věnuje strana 15 milionů korun. Všichni její kandidáti předloží lustrač- ní osvědčení. Ani ODA nevylučuje místní koalice za podmínek, které se shodují sODS. KDÚ-ČSL Strana měla v poslední době hodně vnitřních problémů v důsledku některých jejích vedoucích činitelů. Odvolání A.Baudyše, k němuž se nakonec odhodlala, zřejmě dost vyčerpalo její vnitřní potenciál, takže její příprava na komunální volby nebyla dosud na potřebné úrovni. Příprava voleb na ni ještě čeká. KDS Vzhledem ke stále velmi malé podpoře voličů je samozřejmé, že tato nejmenší koaliční strana bude vytvářet pro obecní volby koalice se všemi partnerskými stranami ve vládě. Kromě toho počítá i s volební koalicí s KAN. OPOZICE Je třeba zaznamenat stálý pozvolný růst preferencí sociální demokracie. Neznamená však zatím vážné ohrožení pozic koaliční vlády. To proto, že kromě sociálních demokratů jsou ostatní opoziční strany stále v jakési nemilosti u veřejnosti. Kromě levého a pravého extrému (KSČ a sládkovci), pohybující se v blízkosti prahu 5%, jsou ostatní „opozičníci" trvale hluboko pod touto úrovní. Zvláště středový prostor je stále nezaplněn, ač se o to různé parlamentní i mimoparla- mentní strany snaží. Překvapovat může snad, že si Komunistická strana stále udržuje přízeň voličů, která stačí na účast v parlamentě. Poslední číslo, 7,1%, je sice ještě dost, ale v delší časové perspektivě potvrzuje, že se řady nenapravitelných stále zmenšují. ČSSD Pověsti této nejsilnější opoziční strany neprospěla její špatná finanční situace a nejasnosti kolem zadlužení nového člena, pražského podnikatele V.Čekana. Ve straně stále nepanuje jednota, i když poslanec Wagner, jeden z prominentů ČSSD, připouští jen bezvýznamnou vnitrostranickou opozici. Do komunálních voleb hledá koaliční spojence především s LB, SDL a ČSS, ale také s jinými podle místních podmínek. KSČM Komunisté se do komunálních voleb nespojí se žádnou stranou, která vznikla odštěpením z jejích řad, t.j. Stranou demokratické levice a Levým blokem. Uvítá však koalici s jinými stranami, najdou-li se takové. Předseda Grebeníček věří, že v některých regionech jeho strana sama zvítězí a bude moci vytvořit „rudé regiony". Neřekl však, co oněmi „regiony“ myslí. DEU Nová strana Demokratická unie půjde do voleb samostatně i v koalicích a přijme i nezávislé kandidáty, kteří ovšem budou muset souhlasit s předchozí lustrací. LSNS Hiršova strana uzavřela koalici se Stranou podnikatelů a živnostníků R.Baránka. Účelem je právě vytvoření středové politické síly. Pozorovatelé však pochybují, že toto spojení žádaný výsledek přinese. Volební preference zůstávají v podstatě beze změn: Koalice: ODS (26,5%), ODA (13,2%), KDU-ČSL (5,8%), KDS (1,0%). Opozice: ČSSD (15,8%), KSČM (7,1%), SPR-RSČ (5,2%), LB (3,9%), DEU (2,0%), SD(OH) (1,4%). SLOVENSKÁ REPUBLIKA několik hodin po skončení předčasných parlamentních voleb Je přirozené, že veškerý politický život v zemi byl v srpnu a zvláště v září zcela blokován předčasnými volbami. Před několika desítkami minut oznámil předseda volební komise oficiální výsledky. Účast voličů byla 75%. Procenta hlasů pro jednotlivé strany vypadají takto: HZDS+Rol. str. (Mečiar) - 34,96% Spol, volba (Weiss) - 10,41% Koalice mad. stran (Bugár, Duray) - 10,18% KDH (Čarnogurský) - 9,8% DU (Moravčík) - 8,0% SZS (Lupták) - 7,1% SNS (Slota) - 6,2% Ostatní strany zůstaly pod prahem 5% pro vstup do parlamentu. Vítězství HZDS se očekávalo, je však větší, než napovídaly průzkumy veřejného mínění před volbami. Naproti tomu je zisk Weissova bloku mnohem menší, než s jakým se počítalo. Málo očekáván byl úspěch Luptákovy krajně levicové dělnické strany a také 6,2% pro Slotovu nacionalistickou SNS je pro mnohé nemilým překvapením. Jasná je úplná porážka pravicových občanských stran, které tedy budou i v dalším období chybět ve slovenském parlamentě Podle prvních reakcí vedoucích slovenských politiků není vítězná koalice zcela spokojena se svým úspěchem. V.Mečiar se podle zpráv rozhlasu a televize nedostavil mezi ostatní představitele všech stran k diskusi o volebních výsledcích. Podle mluvčího HZDS Kleinmana se nechce vyjadřovat před zasedáním vedení své strany. On a jeho hnutí očekávali takové vítězství, které by jim umožnilo vytvořit samostatnou vládu bez dalších partnerů. Při bližším pohledu na výsledky a jejich promítnutí do parlamentních křesel lze tuto Mečiarovu nespokojenost chápat. Ani jedna část politických sil totiž nezískala v parlamentě výraznou většinu. Ani koalice programově blízkých stran takovou většinu nezajišťuje. Prostá nadpoloviční většina představuje 76 hlasů. A tu může Mečiar získat jen v koalici s dalšími nejméně dvěma politickými stranami, což je představa, která mu zřejmě nevyhovuje. V podobné, ještě obtížnější situaci jsou ovšem i strany minulé „dočasné" koaliční vlády. Za současné politické atmosféry na Slovensku, vyhrocené předvolební kampaní, nelze si představit, jak by se dala vytvořit kvalifikovaná většina pro přijímání ústavních zákonů. Současná perspektiva Předčasné parlamentní volby na Slovensku jsou za námi. Na jejich výsledky čekala se značným napětím nejen slovenská, ale i česká veřejnost a nesporně i mnoho lidí a politických činitelů v dalších zemích, především středoevropské oblasti. Jedno je možno říct s vysokým procentem pravděpodobnosti: politická situace na Slovensku bude i v dalších měsících a možná i letech velice obtížná. Volby nepřinesly kýžené vyjasnění, stabilita slovenské politické scény není po těchto volbách o nic lepší, než byla před nimi. V tom měly pravdu hlasy, které předpovídaly, že tyto volby nic nevyřeší. V současné chvíli se zdá pravděpodobné, že další předčasné volby na Slovensku nejsou vyloučeny. Kdy, to teď opravdu nelze předpovědět. Co budou znamenat pro česko-slovenské vztahy? Na to je odpověď v těchto hodinách bezprostředně po jejich skončení velice těžká. Ministr Dyba na podobnou otázku novináře odpověděl přibližně v tom smyslu, že výsledek voleb přijímá jako demokratické vyjádření vůle slovenských občanů. Naproti tomu předseda ČSSD Miloš Zeman na otázku zpravodaje netajil svoje zklamání a smutek nad propadem levicové Společné volby s Weissem v čele. Svůj komentář skončil výrokem, že občané mají takové vlády, jaké si zasluhují. Jedno je třeba říci zcela otevřeně a upřímně. Naším zájmem a přáním je spolupracovat dále s demokraticky zvolenou slovenskou reprezentací. Blízké dny naznačí, do jaké míry se toto naše přání splní. 3. září 1994 ■ INZERÁT ........... n.... HLEDÁ SE LADISLAV DOSEDĚL z Prostějova. Poslední známá adresa v r. 1956 byla: 4809 W Washington Blvd, Chicago 44, IL, USA. Má bratra Miroslava, který studoval v Montrealu a r. 1952 se přestěhoval do Chicaga. Ladislavova manželka se jmenuje Zora a je dcerou čs. konsula. V roce 1956 měl 10měs. synka. Jakoukoliv zprávu prosím na adresu: Ing. O. Kovář, 30 Boakes Rd., Auckland 6, New Zealand. 6 POLYGON 6/94 [pageend8]Na okraj jedné nevyvedené konference Nevyvedené úvahy MILENA WAHLENOVÁ Předčasně musela v Kairu opustit světovou konferenci o populaci německá profesorka, která v interview zpochybnila inteligenci Afričanů. Za svůj rasistický výrok se bude muset zodpovídat. Plně souhlasím s tím, že veřejný činitel se nesmí dopouštět neuvážených výroků. Proti rasismu jsem už z toho prostého důvodu, že kdyby se v Evropě před půlstoletím pozitivní síly nakonec nevzpamatovaly, vedlo by se mé rase asi nedobře. Přesto přiznám bez mučení, že národy, které sice nemají peníze na kasičku pro nemluvňata, zato na samopaly a tanky, a které nemají nic lepšího na práci, než se dílem fanaticky množit a dílem fanaticky vybíjet, ač by stačilo zavést si kontrolu porodnosti, jaksi nedokážu považovat za obzvlášť inteligentní. Už slyším varovné hlasy: Nezevše- obecňovat!!! Nesmím-li však „zevšeobecňovat“, pak musím přiznat, že i mezi nácky byly duše slušné, velkorysé, soucitné... že koncentráky měly jistě i cosi pozitivního... že mezi fundamentalistickými teroristy jsou gentlemani, kteří nevinné vyhazují do vzduchu jen velmi neradi... že ne každý tatínek, který léta znásilňuje děti, to s těmito „vraždami duše“ myslel opravdu zle... A nehneme se s místa. Zlo bude taky dobro a dobro bude taky zlo. Hajzlové budou v podstatě dobráci. Ač nesmíme zevšeobecňovat, musíme národy a státy považovat za jaksi „stejné“. Pravda: všude jsou chytráci a hlupáci, všude připadá na menšinu slušných až příliš mnoho neslušných. Zároveň však se tážu, proč Tibeťané reagují inteligentněji než Číňané, proč vše, čeho se v dějinách dotkli Italové (básnictví, hudba, malířství, architektura, design, šaty, boty...) se vyznačuje krásou, a proč se tohle nepřihodilo např. u jejich sousedů Švýcarů, tážu se, proč žádnou židovskou maminku nenapadne naplnit svému dítku školní brašničku kameny a poslat je na cizí vojáky, jako to napadá maminky arabské, proč Juan Carlos nevládne jako Saddam Hussein... Znalci přiznávají, že pro potěšení bílých turistů a za slušný honorář mučí Afričané rituálně zvířata, údajně i příslušníky sousedních kmenů... zatímco v zemi, v níž je mi t.č. žiti, bojují senzibilizovaní Švýcaři za méně utrpení slepic v hromadných chovech. Inu - jiný kraj, jiný mrav! Často slyšíme, že za „nepokoje“ na africkém kontinentu může bílý muž, čímž se s černého muže snímá zodpovědnost za jakýkoli zločin. Jistě. Bílý muž ublížil v historii nejenom kontinentu africkému. A že jeho „inteligence“ za „inteligenci“ černého muže příliš nepokulhává, dokazuje nám v posledních letech na Balkáně. Červ pochybností však ve mně nepřestává hlodat: budou v Indii deseti či statisíce čerstvě provdaných děvčátek za strašlivých bolestí umírat v kerosino- vých ohních, zapálených proto, že nepřinesly dostatečné věno, budou statisíce dívčích nemluvňátek umučeny k smrti jedem, nasypáním nevařené rýže do krčku a udušením, kdyby v zemi zůstali angličtí okupanti? Pokračovala by tam nepříčetná populační exploze? Bylo by dodnes 70-80% Indek analfabetkami, vraždícími svoje novorozeňátka a podílejícími se na spalování třinácti- či patnáctiletých manželek zaživa? Nesou Angličané dodnes zodpovědnost za šílenství indických mužů a pasivitu indických žen? Došlo by k infernálním masakrům v Ruandě, kdyby tam byl ve vládě přítomen řekněme „bílý rasista“ de Klerk? (Již delší dobu se marně tážu, jak by reagovala světová veřejnost, resp. žurnalisté, kdyby se na mučení a vraždách černých chlapečků nepodílela soudružka Mande- lová, ale paníde Klerková...) Nemine den, aniž by nám z obrazovek při večeři nevrtaly do svědomí ohromné, rezignované oči černých dětí s nepřirozeně nafouklými bříšky. Desetitisíce takových umírají měsíc co měsíc a světové organizace nás nezapomínají na to upozorňovat, neboť z toho žijí. Samozřejmě mě toto utrpení naplňuje bolestí - vždyť se jedná o a priori nevinné! Nějak však - tváří v tvář nejmodernější technikou po zuby ozbrojených tatínků a vrahů - přestávám mít chuť se i za tyto oběti černé mužské posedlosti cítit zodpovědná. Ďábel ve mně se táže, co by se stalo, kdyby tyto desetitisíce... statisíce... miliony černých stvořeníček nezahynuly mučednickou smrtí hladem a nemocemi a měly dnes desetitisíce... statisíce... miliony černých stvořeníček navíc. Jejich jimi už dostatečně poničený kontinent by se usilovným rozmnožovacím přičiněním těchto nevinných stal dokonale mrtvou pouští a na nás by bylo ještě více platiti... Bílý muž přispěchal na pomoc místo s učebnicí pod paží s vitaminovou kaší a antibiotiky pod jednou a s kalašniko- vem pod druhou. Dopadli oba ti pánové tvorstva - ten bílý i ten černý - jako sedláci u Chlumce. A s nimi naše nešťastná planeta, která už teď praská ve švech a temné předpovědi praví, že nepřežije pár desetiletí po druhém tisíciletí po Kristu. Po muži, který se (podobně jako světci) pokud víme ani jedinkrát nerozmnožil, který netrpěl potřebou sám sebe reprodukovat. Zmrzačili jsme jeho učení a tváří v tvář černému kontinentu nemáme se zas tak příliš čím chlubit. Důvodů k sebekritice je dost. Vydatně jsme poničili i náš bílý kontinent a zvířata dnes mučíme sice ne rituálně, zato však po milionech v laboratořích, v koncentrácích, na jatkách. Pravda však je, že je mezi námi překvapující počet vznešených duchů, kteří proti této ostudě „civilizovaných“ zemí protestují a domáhají se lepších zákonů (a ty se zlepšují!), protože jsou jim souvislosti tragicky jasné. Americké výzkumy už před lety dokázaly souvislost mezi zločinností mladistvých násilníků a jejich dětskými zábavami: naprostá většina začala mučením zvířat. Vegetariánství se stává samozřejmostí nejenom díky apokalyptickému výskytu šílenství skotu, prasečího moru, salmonel a chemikáliemi degenerovaných ryb; nejenom díky výpočtům, které dokázaly, oč přijde planetu dráže jeden steak než kus obilného pole. Konečně dochází k posunu v oblasti mravní! ★ ★ ★ Ještě k rasismu oné německé profesorky: obdivuji africké umění, které se stalo základem naší výtvarné avantgardy. Černý jazz mě netěší méně než Verdi. Co však říci k mravům, které dopustí, že v některých oblastech Afriky připadne podle statistik na jednu ženu až 14 dětí? Obyvatelstvo Ruandy se v posledních třech desetiletích ztrojnásobilo. Statisíce čerstvě zmasakrovaných Ruanďanů, jak se obávám, nebudou důvodem k umoudření. Nebude dlouho trvat a vychrtlé děti nadělají další miliony vychrtlých dětí. I ty budou vítanou potravou pro lačnící objektivy západních žurnalistů, kteří nám jejich obrazy promptně dodají do obýváků s výzvou k financování vitaminové kaše, která se cestou nezřídka promění v kalašnikovy... A opět - těžko říct, co je větší zlo z hlediska nejbližší budoucnosti planety, kterou jsme nenávratně a společně poničili. Není dne, abychom nebyli svědky fu- riosní kritiky Svatého Otce, kterému je dávána vina za přemnožení, ačkoliv drtivá většina „přemožených“ se nenachází v křesťanských zemích (arcikatolická Itálie má na našem kontinentě nejnižší porodnost), a ačkoliv křesťanství nás více než k volání po právu na cokoliv vyzývá k plnění povinností k Veškerenstvu. Dnes se halasně domáhá práv kdejaký vrah. Zvykli jsme si na tragický posun, že POLYGON 6/94 7 [pageend9]pachatel má více práv, včetně práva na soucit, než oběť, jejíž práva a utrpení nikoho nezajímají. Naše dávno zperverto- vaná věda vítězně nabízí možnost porodit dítě i ženám v babičkovském věku a rodiče, kteří se dříve smířili s osudem bezdětných a věnovali své síly buďto prospěchu obce nebo se ujali sirotků, mají dnes možnost tak dlouho sloužit jako pokusní králíci, až to „klapne“ a buďto si zaplatí uterus cizí ženy anebo dítě ve zkumavce. To vše ve chvíli, kdy naše barbarsky znásilněná planeta praská ve švech. Konference v Kairu krom rozpačitého znechucení nepřinesla nic. Ženy z tzv. třetího světa, na jejichž životy padá úděl přemnožení v tuto chvíli nejtragičtěji, halasně odmítaly poručníkování tzv. prvního světa, místo aby rezolutně požadovaly jeho veškerou podporu pro svoje zrovnoprávnění. Zdá se, že radši berou na sebe úlohu vražedkyň novorozeňátek a spolupachatelek vyhladovění vlastních dětí, než by se vzdaly úlohy rodících strojů. „Budoucnost je rodu ženského!“ - slýcháme optimisticky a sebevědomě z evropského feministického tábora. Když pohlížím na krveplnou mužskou minulost a současnost, říkám si „je nejvyšší čas!“ Jsou to však argumenty - byť do jisté míry pochopitelné - našich „barevných“ sester, které mě naplňují nejtemnějšími obavami. Neboť jsou jich miliardy. Spolu se svými „mužnosti"“ posedlými oplodňovateli a našimi „charitativními“ organizacemi se postarají, aby se počet obyvatel naší již dnes beznadějně přemnožené planety na počátku příštího tisíciletí zdvojnásobil... Jen během trvání konference v Kairu vzrostl počet obyvatel naší Země o tři miliony! □ IUSTITIA REGNORUM FUNDAMENTUM Spravedlnost (má být) základem států MILAN HULÍK Historii nelze postavit před soud, soudí levicoví publicisté a řada dalších obhájců, nikoliv ale komunistického režimu, nýbrž komunistické historie. Komunistické proto, že vůdčí silou v této zemi byla od roku 1948 KSČ a dějiny Československa od tohoto roku vytvářela především ona. K této své vedoucí úloze se hrdě hlásila a dokonce jí dála ústavní formu, kterou nahradila zmocnění z „Boží milosti“, na které se odvolávaly absolutistické režimy. Nesouhlas s touto plnou mocí, kterou si KSČ „z vůle pracujícího lidu“ sama udělila, byl kvalifikován trestněprávně jako ohrožení státu, míru a socialismu. Co je vlastně příčinou, že nikdo z vedoucích představitelů komunistického režimu nebyl postaven před soud? Je možné vůbec soudit politiky a politiku? Již od vydání lustračního zákona a ještě více od přijetí zákona o protiprávnosti komunistického režimu zní unisono obhajoba z leva, že tyto zákony si osobují něco, co je zhola nemožné - soudit historii. Učené traktáty prof. Jičínského, články Pavla Dostála a jiných, povětšinou otiskované v novinách rudé PRÁVO (dříve RUDÉ PRÁVO), jen resonují rudé barvě jejich práva na historii. Totiž tvrzení, že v této zemi byl učiněn pokus o sociální sen na základě marxisticko-leninské ideologie. A sociální reformátory nelze soudit! Tato argumentace je svým způsobem pravdivá. Politickou odpovědnost skutečně nelze směšovat s trestní odpovědností, a to ani v případě, kdy politická rozhodnutí mají za následek oběti na životech, zbídačení národa, devastaci soukromého a veřejného majetku, nenahraditelné ekologické škody atd. To vše z jednoho prostého důvodu: trestní zákoníky nemají paragrafy, pomocí kterých by bylo možno dovodit z hlediska naplnění jednotlivých znaků skutkové podstaty konkrétní trestní odpovědnost pachatele. Zejména se jedná o naplnění znaku subjektivní stránky, tj. vlastního zavinění odpovědného subjektu k objektu trestní činnosti. Trestní právo může totiž postihnout krádež, loupež či poškození cizího majetku, jakož i ublížení na zdraví či smrt fyzické osoby ve spojení se zaviněným jednáním pachatele. Nemůže však již postihnout chybná politická rozhodnutí, která mají často následky ještě horší než trestné činy shora uvedené. Právě v této souvislosti musíme vzpomenout francouzského revolucionáře Saint-Justa a jeho výrok: „Nelze vládnout bez viny.“ Tento výrok jasně definuje mechanismus vlády a odpovědnost z něho vyplývající. V demokratické pluralitní společnosti toto riziko a odpovědnost nese z volební většiny odvozená politická reprezentace spolu s podílem připadajícím na opozici. Právě na osobě Saint-Justa a jeho ja- kobínských přátel lze prokázat, že „zločiny historie“ zůstávají často nepotrestány - stovky hlav sťatých gilotinou v období velkého teroru, vraždy revolucionářů a kontrarevolucionářů během revoluce nenašly odsouzené viníky, naopak kariéra mnohých vrahů vyvrcholila za dalšího porevolučního režimu. Jeden příklad za všechny - Joseph Fouché. První pokus o trestní odsouzení politického viníka byl učiněn u. německého císaře Viléma I. po první světové válce. Teprve však v Norimberku byli pro zločin rozpoutání útočné války odsouzeni nacističtí předáci. Politika a politici se tak konečně dostali před trestní soud, který vynesl 12 hrdelních rozsudků. Stalo se tak i za porušení zásady „není zločinu bez zákona, není trestu bez zákona“, když byla skutková podstata tohoto trestného činu definována teprve po spáchání trestného činu. To vytvořilo precedens do budoucna, žádný politik si již neměl být jist beztrestností, pokud by jeho rozhodnutí měla vést k rozpoutání útočné války, ke genocidě a krutému potlačování lidských práv. Jak neúčinný byl tento precedens Norimberského soudu, ukázal poválečný vývoj. Vedle nedemokratických totalitních režimů, zejména v oblasti málo rozvojových zemí, vojenských chunt a oligarchických režimů Asie, Afriky a Jižní Ameriky to byl hlavně světový (sovětský) komunismus, který svým totalitním a militantnim charakterem popřel smysl a význam Norimberského tribunálu. V naší zemi jsme to pocítili již před 25.2.1948. Ještě před tímto datem začala tajná policie StB, kontrolovaná komunisty, terorisovat nekomunistické spoluobčany. Sekční šéf ministerstva spravedlnosti Dr. Marjanko, odhalující tzv. Krč- maňskou aféru (balíčkové atentáty na Jana Masaryka a ministra Drtinu) jako dílo ostravských komunistů, byl umučen ještě před „vítězným únorem“. Také tento případ (vedle desetitisíců jiných) spolu s hlásanou sociální spravedlností nám signalisuje dualitu či spíše rozpolcenost komunistického režimu, která je také pra- příčinou polistopadového sametu a nevyrovnání se s minulostí. Historici se budou ještě desetiletí přít, co se tehdy v únoru 1948 stalo. Byl to puč nebo vítězství pracujícího lidu? Nebo obojí? Pro puč svědčí použití nedemo- 8 POLYGON 6/94 [pageend10]kratičkých a protiústavních metod. Kromě nátlaku na nemocného presidenta Beneše a jeho vydírání Gottwaldem to byly hlavně Lidové milice a akční výbory, které dodaly převratu pučistický charakter. Lidový rámec tomuto puči dodal „hněv pracujících“ a masová podpora společenských organizací šikovně manipulovaných komunisty. Komunistickou stranou zmařené připravované volby na červen vyvolávají podezření, že lid podporující KSČ, netvořil většinu národa, rozhodně byl ale částí nejvíce slyšitelnou a viditelnou. Mezi hlavní triumfy komunistů však patřili - řečeno leninskou terminologií - takzvaní „užiteční idioti“, intelektuálové a umělci, jejichž většinou od „přirozená“ pocházející levicové přesvědčení bylo umocněno naivní vírou v nejspravedlivější společnost nebo také strachem o vlastní kariéru. Prohlášení „Kupředu, zpátky ni krok“, otištěné 26.2.1948 v RP, podepsané desítkami intelektuálů, spisovatelů a umělců, je toho nejpřesvědčivějším dokladem. Pozdější hvězdy antikomunistické rezistence a disentu, jeho oběti a ti, kteří se stali pilířem odporu a mravním svědomím národa, jsou signatáři této výzvy, jejíž podpis (přes pozdější odčinění vlastním osudem a odporem) patří do kategorie totálních selhání českých intelektuálů, byť se mírou své „nevědomosti a naivity“ liší od proslulé tryzny za Reinharda Heydricha v Národním divadle r. 1942 a slavné Anticharty v témže svatostánku v roce 1977. Právě ona víra v KSČ jako garanta a tvůrce nové sociálně spravedlivé společnosti, podporované vírou v idealisova- ný SSSR díky jeho roli osvoboditele Evropy a ČSR z nacistické okupace a sovětská mírová propaganda, způsobily, že teprve v dalším, po desetiletí trvajícím časovém prostoru, začali fideisté přehlídat a ti nejvíce socialisticky retardovaní prohlédli až 21.8.1968. Od tohoto data bylo vše jasné, rudá knížka přestala být symbolem chiliastického snu spravedlivých a stala se visitkou oportunis- mu, kariérismu a strachu. A právě srpen 1968 indikuje onu základní rozpolcenost našich reformních komunistů, .která se však u některých změnila v politickou schizofrenii. Rozchod se socialismem jako s totalitním systémem potlačujícím lidská práva a svobody jedince, což po svých dřívějších odpůrcích pocítili na vlastní kůži v období normalizace i jeho spolutvůrci a apologeti, a pozůstávající víra v socialismus jako v ideální model sociálně spravedlivé společnosti, je vysvětlením pro „nepochopitelné“ postoje např. Ivana Svitáka a dnes už i Zdeňka Mlynáře, tíhnoucích více a více k seskupení komunistických pohrobků zvaných Levý blok. Proto tito osmašedesátníci či spíše osmačtyřicátníci odmítají jakékoliv pokusy trestně kvalifikovat jednání komunistických představitelů minulosti. Jejich omyly byly totiž i „omylem Jakešů, Husáků, Bifakü a Štěpánů“. A protože ke zvážení míry viny někdy nestačí ani lékárenské váhy, obávají se, že každý gram viny komunistických reprezentantů bude vyvážen i miligramem viny jejich omylů. Přesvědčením, že jejich socialistické aktivity měly smysl, angažovaností v opozici a disentu a vlastními ambicemi si vytvořili předpoklady ke svému come back po listopadu 1989. Polistopadové „celonárodní sametové smířeni"“, ztělesňované Občanským fórem a politikou Václava Havla, a odrazový můstek disentu jim umožnily zaujmout rozhodující místo v politickém životě. Svědčí o tom i složení polistopadového kooptovaného a po prvních volbách zvoleného FS. Vývoj prvních měsíců ukázal, že jejich návrat je možný. Avšak přemrštěné ambice některých a projevující se rozpor mezi jejich odmítnutím totality a pokračující vírou v socialistické či aspoň sociál- ně-společenské „něco“ a jejich netajený odpor ke kapitalistické transformaci hospodářství daly rychle vzniknout averzi až idiosynkrasii notorických nestraníků, antikomunistů, zejména ze strany občanů a jejich rodin, postižených komunistickým režimem. Spor o vyrovnání s minulostí je právě jen odrazem tohoto sporu „dvou tříd“ občanů a jejich potomků, demokraticky stratifikovaných již od roku 1948. Komplex viny a zbytek té superví- ry, která zkrásnila jejich mládí, to je ta pravá příčina, proč odmítají soud nad historií, v němž by jako svědek vystupovala i jejich vlastní minulost. Tento základní obranný postoj jim brání pochopit nebo přiznat to, co je pro posouzení trestní odpovědnosti nejdůležitější. Nejde o to soudit historii, ale ty, kteří ji spoluvytvářeli. Nejde o soud pravice nad levicí, demokratických realistů nad romantickými snílky, ale o postih těch, kteří porušovali komunistické zákony v komunistickém režimu. Jen tito pachatelé mohou být postaveni před soud, ti, kdo se povýšili nad vlastní zákony, kdo jich utilitárně používali proti vlastním spoluobčanům a jejichž jednání naplňuje skutkové podstaty trestných činů v trestních zákonech té doby. Jejich neodsouzením, byť symbolickým, se vytváří onen fatální precedens vítězství zla, jehož proklamovaná porážka slavným heslem Václava Havla posunuje spravedlnost mimo oblast právního státu. Po převratu již nemohlo jít o víru, že se jednou dočkáme, ale o rychlou, možnou a pozemskou spravedlnost. Říká- me-li možnou, tak proto, že tento postih musí být realisován jen na basi trestněprávních předpisů s tolerováním jejich „vší nemohoucnosti“, při respektování stavu důkazního řízení po tolika letech. Protože i zde musí platit nejen zásada presumpce neviny, ale i zásada, že je lépe neodsoudit vinného než odsoudit nevinného. Jestliže podle sdělení Státního zastupitelství bylo pro zločiny minulého režimu potrestáno 28 lidí, je to důkaz nejen obtížnosti důkazního řízení, ale i politické nechuti všech dosavadních polistopadových politických reprezentací. Přesnější kriterium by nám poskytl rozdíl mezi počtem zprošťujícfch a odsuzujících rozsudků. Důvody této nechuti k vyrovnání se s minulostí na straně těch, co si zadali s komunismem, jsme se pokusili vysvětlit. Teorie velkého zpětného zrcátka na úkor čelního skla auta je však projevem stejné animosity u pragmatiků z let normalizace, nestraníků i tehdy, zároveň však lidí komunistickým režimem nepostižených, nebo jen v „obecné všenárod- ní míře“. Odpuštění, vyjádřené nešťastným polistopadovým sloganem „nejsme jako oni“ (oni zůstali stejní, jak nám denně dokazují), se vymstilo nečekaně brzo. Nejenže znevěrohodnotilo položení základů právního státu a ztížilo jeho budování, ale přineslo i obecnou nevíru ve spravedlnost polistopadového režimu a jeho postupných reprezentací, snížilo autoritu a vážnost Václava Havla a způsobilo hořké zklamání těm, kteří se v totalitním režimu zachovali nejstatečněji a nejcharakterněji - bývalým politickým vězňům. A co více, zapustilo v mravním podvědomí národa zhoubný nádor, že kolaborace se zlem a loyalita s násilím se vyplácí. O projevech pragmatičnosti či oportunismu k MOCI se můžeme přesvědčovat každý den, ať již u politiků, novinářů nebo podnikatelů. Tuto servilní loyalitu nelze zaměňovat s demokratickou disciplinou a zásadou pluralitní demokracie - podřízení se menšiny většině; stejně tak, jako nelze zaměňovat odpuštění s beztrestností. A jestliže jsem za nadpis této úvahy vzal již Římany vyjádřené přesvědčení, že spravedlnost má být základem států, pak základy českého státu jsou více než vratké. A nejde jen o základy státu, jde i o duch jeho zákonů, o duši národa a smysl jeho mravní existence. Praha 25. září 1994 □ INZERÁ T JARO ZAČÍNÁ V LEDNU na francouzské riviéře, když rozkvetou mandloně, mimózy a primule. Únor je doba četných slavných karnevalů, oslav sklizně citronů a pomerančů i výstav květin. Všechna místa jejich konání jsou snadno dosažitelná ze Saint Raphael, kde si můžete najmout dvoupokojový komfortní byt za speciální cenu pro důchodce. Vyžádejte si bližší informace na tel. 00 33 94 82 37 41 nebo pište na adresu „Les Tourterelles“, 47 Allée du Touring Club, 83700 Saint Raphael, France. POLYGON 6/94 9 [pageend11]MARIE SAMSINAK XII. VŠESOKOLSKÝ SLET V PRAZE Vzpomínky jedné detroitské sokolky V roce 1948 se konal XI. Všesokolský slet v Praze, poslední svobodný slet pod nastolenou komunistickou vládou, ale to jsme tehdy ovšem netušili. Potom následovaly velkolepé nucené spartakiády po vzoru sovětské fyzkultury. Mnozí je chtěli ztotožňovat se sokolskými slety; někteří nevědomě, mnozí úmyslně. Sokol se však nedal ničím nahradit, byl v Československu něčím, co ostatní země neznaly, byl nejen úspěšným tělocvičným spolkem, ale navíc mohutným národním hnutím, založeným na demokratických principech, morální zdatnosti a ušlechtilosti srdce. Pro nás, sokoly, skončil Sokol v červenci 1948, tehdy ještě doufajíce, že se v blízké budoucnosti opět obnoví. Později jsme však ztráceli naději, že my, pamětníci minulých sletů, se jeho návratu někdy dočkáme. Já sama jsem cvičila na Strahově v roce 1948 jako dorostenka, vyrůstající v podkrkonošské sokolovně. Mohutné dojmy a pohnutí z těchto dnů mi nikdy nevymizely z paměti. Pamatuji se na každý okamžik těch historicky slavných dnů. Pamatuji se na jásající řady cvičen- ců a husté davy zdravícího lidu, které lemovaly chodníky pražských ulic. Praha se otřásala sokolskými hesly a voláním po navrácení svobody a demokracie, když jsme pochodovali historickou částí Prahy, přes Karlův most směrem ke Strahovské pláni. Pamatuji se též na chvíle, kdy jsme s rozzářenými pohledy a s hrdostí v srdcích procházely Branou borců, proud za proudem rozlévající se na cvičiště. A když ze zaplněných tribun burácela bouře potlesku a jásotu, snad každé dorostenecké srdce bylo naplněno nejen spontánní hrdostí za dobře vykonanou práci, ale také hrdostí a láskou k naší vlasti a sokolským ideálům. Diváci plakali dojetím a radostí ze sletových úspěchů, ale současně obavami o budoucnost naší země. Byly to vskutku obavy podložené událostmi, které se právě přes naši zem valily. V našich mladých dorosteneckých srdcích jsme si však nechtěli přiznat skutečnost těžkých dob, do kterých jsme byli hnáni. A když jsme se loučili s Prahou a se sletem, netušili jsme, že naše přísliby a volání „Na shledanou opět na Strahově!“ budeme smět uskutečnit až za půl století. Léta ubíhala, jedno po druhém, a mnozí ze sokolských řad jak v ČSR tak mezi námi, kteří opustili svou domovinu, pomalu přestávali doufat, že Sokol bude doma opět jednou obnoven. Černé mraky se po celá desetiletí hnaly přes naši zem. Sokolové v zahraničí se však nevzdávali a pokračovali v sokolských tradicích v duchu Tyrše a Fůgnera. Hned s prvními vlnami exilu se Čechoslováci začali zapojovat do sokolské činnosti v zahraničí. Ve 42 župách ve všech koutech světa, kam nás politický vítr zavanul, se sokolové dali do práce. Sokolské jednoty v Austrálii, po celé západní Evropě, v Americe a v Kanadě se připojily, aby hrdě nesly štafetu sokolských ideálů a příslibu, že „věrni zůstaneme“. Dobrovolná kázeň a čistota charakteru, k němuž nás vedla rodina, škola a Sokol, byly jedinými hodnotami, které jsme si s sebou přinesli. Všichni, kteří jsme se v každodenním zápase o životní existenci probíjeli téměř půl století světem, jsme nikdy neopustili myšlenku, že naše vlast bude jednou opět svobodná, a vytrvali ve své lásce k rodné zemi. Věřili jsme, že jednou zase bude procházet sokolský průvod pražskými ulicemi a na Strahově se vztyčí vlajky za zvuků sokolských pochodů. Mnozí se však - bohužel - nedočkali. Konečně nastala doba, kdy se naše sny začaly stávat skutečností. Přípravy na XII. Všesokolský slet započaly. Vzpomínky byly ozvěnou z daleké minulosti, ale současně přicházel nevyslovitelný pocit a radost, že nový den nám opět nastává. V detroitské sokolovně, tak jako v sokolovnách po celém světě, se začalo pilně nacvičovat. Jezdili jsme na celoweek- endové nácvičné do Člevelandu, Toronta, kam se sjeli cvičenci z Texasu, Cali- fornie, New Yorku, Chicaga, přišla okrsková cvičení v Clevelandu a v Detroitu. A potom už Praha! Byla neděle, 3. července 1994. Krátce po třetí hodině odpoledne se začali sokolové všech barev, útvarů, mladí i starší, domácí i zahraniční scházet na Václavském náměstí, aby se zařadili do slavnostního průvodu. Vzduch byl těžký, v ulicích horko, jaké prý Praha nepamatuje dvě stě let. A v mém srdci bylo něco, co nemohu snadno vyjádřit. Ulice a chodníky prázdné, domy po obou stranách náměstí pusté, bez jediné ozdoby státních vlajek. Jsem v té chvíli v duchu opět v roce 1948, kdy Praha zářila a většina budov byla zahalena červeno- modro-bílými prapory. Jak mnoho se za těch 46 let změnilo! Bylo mi nesmírně úzko a smutno. Vždyť jsme si byli vědomi, že nám to nebylo přáno, byli jsme přece oficielními kruhy ignorováni. Když jsme přesně o 17. hodině v osmistupech vykročili z Václavského náměstí do Národní třídy, pražské chodníky náhle oživly davy obecenstva. Zdvižené paže nám mávaly na pozdrav. Jásotem a voláním „Nazdar - ať žije Sokol!“ nám husté zástupy lidu vyjadřovaly své sympatie. Zarosené oči a slzy radosti 1 0 POLYGON 6/94 [pageend12]z toho, v co jsme doufali, ale již přestávali v to věřit, se splnilo. Ve více než dvouapůlhodinovém průvodu podél Vltavy, potom Pařížskou ulicí směrem ke Staroměstskému náměstí, s vlajkami re- presentujícími jednoty svých zemí, pochodovali sokolové z České republiky, Slovenska, USA, Kanady, Austrálie, Rakouska, Švýcarska... Přijeli jsme pozdravit zemi milovanou. Pochodovali sokolové ze Slovinska, Polska, sokolky z Bulharska, Lužičtí Srbové, ruský Sokol Moskva a Čeljabinsk. Transparenty s hesly bulharských sokolek „Byly jsme tu minule, jsme zde dnes a příště přijedeme opět“ se střídaly s hesly „Ni zisk, ni slávu, Sokolu však vše, co mu patřil“. Na vedro se nedbalo. A všude zaslzené oči a nastavující rámě. Spontánní nadšení a radost. Přišly dny sletových vystoupení, na která jsme se všichni velice těšili, i když skrytě s obavami v jejich úspěch, přesto však s velkými nadějemi. Strahovská pláň se změnila v tropickou výheň, ale Strahov patřil už jen nám, sokolům. Sokolský sen se opravdu vyplnil. Úderem 14. hodiny v úterý a ve středu se rozezvučely pražské chrámové zvony a za zvuků sletové znělky vpochodovali praporečníci s tradičními sokolským prapory a vlajkami zemí, ze kterých se sokolové sjeli. Zazněla česká státní hymna a státní vlajka a sokolský prapor se vztyčovaiy majestátně do výšky. Přišli i diváci, mladí i starší. Odkud se jich tolik najednou sešlo? Byly přece čtyři dny volna, televize o tom slovem neinformovala, Praha trpěla úmornými vedry. Lid však přišel! Někteří nás pozorovali s podezíravým údivem, většina však nás zdravila nadšením a radostí, radostí z toho, že Sokol stále ještě žije. Byly tam i desítky policistů, kteří ve sletových dnech sloužili dobrovolně a bez odměny. Byli to většinou mladí muži, kteří patrně o Sokole ze svých vlastních zkušeností mnoho neznali a přece věnovali této neobvyklé slavnosti svůj čas a energii. Děkujeme vám, Pražané i venkované, vám, zahraničním hostům, že jste přijeli se na nás podívat a ocenit výsledky naší společné práce. Vaše nadšení nám dá opět sílu do další práce. Děkujeme našim náčelníkům, kteří věnovali svůj čas k tomu, aby nás přivedli sem - na Strahovský stadion. Začínali jsme z ničeho. A přes některé chyby, kterých jsme si vědomi, doufáme, že jsme vás nezklamali. Svůj úkol jsme snad vzorně splnili. Vrátíme se opět, abychom v ještě mohutnějších řadách zaplnili náš Strahov. Ze západu, od východu, z celé naší domoviny i ze všech končin světa. Vrátíme se opět. Naše síla není však v počtu, naše síla je v lásce, oddanosti, svornosti, usilovné práci. Návrat Sokola na Strahov není jen čirou náhodou, je to mnoholeté úsilí všech sokolů, včetně sokolů zahraničních, kteří za domácí Sokol po celá léta pracovali, nacvičovali, udržovali styky mezi sebou a udržovali též víru, že Sokol nikdy nezahyne. Vyjádřením věrnosti, obětavé práce, lásky k Sokolu a naší vlasti se stal XII. Všesokolský slet historicky úspěšným. Snad v žádné jiné zemi neexistuje organizace, která by byla prodchnuta vlasteneckým duchem, jako je Sokol. I když uplynuly celé dvě generace od posledního sletu, uvědomujeme si, jak silná a šlePříhody z České republiky roku 1994 Polední přestávka Dnes se setkám s kolegou u něho v práci. Jsme domluveni na dvanáctou hodinu. Pět minut po dvanácté vcházím do úřadu ajdu k vrátnici. „Jdu za panem Rajsem. Můžete mi říci, kde sedí?“, zeptal jsem se vrátného. „On tam teď nebude, teď je polední přestávka,“ informoval mě vrátný, věda, že tento údaj je důležitější než číslo dveří. „Ale já jsem s ním domluvený, čeká na mě,“ říkám já. „Á, v pořádku. Je to kancelář číslo 219.“ Na pultě vrátnice leží otevřená kniha návštěv. Veden citem pro povinnost, chopím se tužky, abych se zapsal. „Nezapisujte se, prosím, dnes není návštěvní den,“ zarazil mě vrátný. V druhém patře je dlouhá chodba s mnoha kancelářemi. Než abych hledal, zeptám se kolemjdoucího úředníka, kde sedí pan Rajs. „On tam teď nebude, teď je polední přestávka,“ odvětil úředník, stejně jako předtím vrátný. Až po sdělení, že jsem na tuto hodinu domluvený, dostávám žádanou informaci. Úředník měl přitom nezvykle vypjatou hruď. S kolegou se pozdravíme a po krátkém rozhovoru vyslovím přání odskočit si. „Moment, musím ti dát sebou nutné potřeby. Dělím se o ně s kolegyní,“ řekne a vezme z poličky patentní klíč a roli toaletního papíru. „Záchody jsou na konci chodby. Kdyby ti tam bylo smutno, můžeš si povídat s něžným pohlavím, dělící zídka není až do stropu.“ Na zpáteční cestě potkávám více úředníků. Polední přestávka je už asi skončena. U protijdoucích mě zaujalo ono zvláštní držení těla, se kterým jsem se setkal již předtím. Při pohledu na osoby jdoucí stejným směrem přede mnou jsem pochopil: mnozí drželi za zády roli toaletního papíru. Poznal jsem, co se sluší, a proto jsem zbytek cesty absolvoval i já s vypjatou hrudí. V kanceláři jsem se pak kolegy zeptal, proč se ty záchody zamykají. „Víš, že ani nevím? Snad aby tam nechodili návštěvníci našeho úřadu.“ „Ale vždyť já jsem návštěvník a záchody jsem přesto navštívil,“ odvětil jsem nechápavě. „Máš asi pravdu. Ale pro nás je to zamykání už zvyk. Je to vlastně tradice.“ EVŽEN ELGART (Švýcarsko) chetná byla sokolská myšlenka. Dala nám zdatnost nejen tělesnou, ale i morální, učila nás úctě jeden k druhému, úctě k přírodě a kulturnímu dědictví, principům rovnosti a bratrství, disciplině, lásce k vlasti a ke svobodě. Pan ministerský předseda Klaus nepovažoval za důležitě vyslat ani své zástupce, aby nás pozdravili, když už sám necítil za vhodné účastnit se osobně. Pan president Havel byl přítomen jako pouhý občan, nikoliv jako president státu, na středečním programu. Panu Klausovi bych ráda řekla, že nedopustíme, aby za Sokolem udělal další „tlustou čáru“, které dělá za skutečnostmi, z jejichž řešení má strach. XII. Všesokolský slet 1994 se stal opravdovým důkazem, že Sokol a jeho myšlenky má v českých srdcích hluboké kořeny a tradice, morální síly, které přes velké úsilí odpůrců morálky si nenecháme vzít. Obnovená cesta sokolstva, vybudovaná na tradicích a odkazu Tyrše a Fůgnera, její činnost a vytrvalost povede k budování lepší budoucnosti, k upevnění demokratických ideálů a na jejich základě k nastolení skutečné demokracie v České republice. Birmingham, Ml, září 1994 □ POLYGON 6/94 11 [pageend13]ČESKÁ REPUBLIKA A BALLADUROVY "KRUHY" Zdeněk F. Leiner Poklony některých západních politiků a komentáře o úspěších privatisace v České republice vyvolaly velký optimismus vůči perspektivě vstupu do Evropské unie a přidružené do NATO. Sebevědomí premiera Klause stouplo natolik, že při návštěvě amerického presidenta pohrdavě odsunul možnost kolektivního jednání s Clintonem v rámci višegrádské dohody a s potěšením přijímal pozvání z ciziny na přednášky o kupónové privatisaci, které mu vynesly vloni skoro milion Kč v honorářích a podezření poslanců, že náklady cest nesl český daňový poplatník. Což Klaus samozřejmě dementoval. Mladá fronta Dnes 4. května nadepsala interview s dánským ministrem zahraničí optimistickým titulkem: "Za dva roky se EU začne připravovat na náš vstup". Ministr zahraničí Josef Zieleniec v rozhovoru, který poskytl torontskému exilovému časopisu Nový domov, opakoval své časté prohlášení, že "naším hlavním cílem je stát se součástí Západu" a že "vytváření bezpečnostní alianční vazby se státy střední a východní Evropy by nás k tomuto cíli nepřibližovalo." V soukromném rozhovoru pak naznačil, že Česká republika má všechny šance do EU a NATO vstoupit z postkomunistických států první a brzy. (Pan president Havel, jenž protestoval proti termínu "postkomunistická ČR" mi promine, snad jsem měl říci "krypto- komunistická"). Skutečností je, že značná část západního tisku píše o hospodářských výsledcích České republiky velice lichotivě. Le Figaro například 14. července referoval o dosti velké předčasné splátce českého dluhu vůči cizině a označil ČR jako "primuse ve třídě" postkomunistických zemí. Avšak The Wallstreet Journal se z příležitosti červnového ekonomického symposia v Praze pozastavil nad poklesem průmyslové výroby a nízkým růstem hrubého domácího produktu. Düs- seldorfský "Handelsblatt" 8. srpna hovořil o "zákeřnosti kupónové privatisace" a neseriózních investičních fondech, které pomocí slibů astronomických dividend podvádějí DIKy. "Český hospodářský zázrak se chvílemi více leskne v zahraničí než doma," uzavírá Handelsblatt. Ostatně i v ČR nescházejí hlasy varující před přílišným optimismem. Pavel Telička, chargé d’ affaires ČR při Evropské unii, připomíná, že "členství v EU vyžaduje, aby kandidující země dosáhla stability orgánů garantujících demokracii, právní stát, lidská práva, uznání a ochranu národních menšin, existenci fungující tržní ekonomiky, jakož i kapacitu vypořádat se s konkurenčním tlakem a tržními silami v rámci Unie" (citát ze závěrečného komuniké Evropské rady, která zasedala v Kodani v červnu 1993.) Je možné diskutovat, zda ČR je právní stát, ale nepochybné je, že ještě dlouho nebude s to se vyrovnat tržním silám Unie. Čili, je nemístné si dělat iluze a tím méně dělat silná prohlášení, o kterých píše v Denním telegrafu Michal Tošovský, člen výkonné rady Občanské demokratické strany: "Nejhorší způsob, jak se snažit dostat se do evropských organisací, jsou silácká vyhlášení... Respekt si získáváme přístupem založeným na skutečných výsledcích naší práce." Autor je sice přesvědčen, že na ekonomickém poli se ve světě dostává České republice příznivého hodnocení, avšak poukazuje na opoždění ČR na poli sladění právního systému s Unií. "Za celou již téměř dvouletou existenci současného vládního kabinetu nedokázal Úřad pro legislativu a veřejnou správu předložit vládě žádný dokument, který by naznačené otázky řešil.... A Unie, vedena obavou z ekonomického dravečka, mu postaví stop, se stejným zdůvodněním, jakého použila vůči Maltě: Nemáte kompatibilní legislativu." Tyto a podobné hlasy byly předzvěstí: Dnes je asi konec Husí. Podle francouzského premiéra se to jmenuje "TŘI KONCENTRICKÉ KRUHY" podle německého "Evropa s variabilní geometrií". Nejde vlastně o nic nového a je překvapující, že ve Velké Británii, Itálii, Španělsku, Portugalsku, Dánsku i jinde Balladurův interview v denníku Le Figaro a zpráva i o memorandu, které 1. září předal Kohlův "korunní princ" M. Schäuble tisku, vzbudily takový rozruch. Balladur nechal svoji bombu vybuchnout 29. září. Je tato časová shoda náhodná? Pochybuji! Návrh na vytvoření osy Paříž-Berlín, která by vedla a řídila Evropskou unii (aby se neřeklo - za asistence Beneluxu) je potomkem diskusí o "Evropě o dvou rychlostech", která se rozvinula při projednávání kandidatury Rakouska, Finska, Norska a Švédská na vstup do EU. Názory tenkrát nebyly jednotné a rozšíření (tehdy ještě Evropského ekonomického společenství) vzbuzovalo obavy, že "Šestnáctka" bude ještě obtížněji řiditelná než "Dvanáctka", v jejímž soukolí to již vrzalo mnohem silněji než v původní "Šestce". I ti nejhorlivější fandové čtyřech kandidátů museli uznat, že tyto obavy jsou oprávněné a výsledkem diskusí bylo: rozšířit, avšak reorganizovat Společenství, posílit kompetence politických orgánů (rady zahraničních ministrů a štrasbur- ského parlamentu) a ohraničit roli byrokratů (Evropské komise). To však vyvolalo odpor zejména francouzských a anglických nepřátel myšlenky Evropské federace nebo dokonce Spojených států evropských. Z té konfrontace vyplynul hybrid Maastrichtu. Tato smlouva připouští různorodost práv a povinností členských států, čili je základem "Evropy o dvojí rychlosti". Například dává možnost Anglii vyhnout se jednotnému sociálnímu zákonodárství a Dánsku vyhnout se jednotné měně. Snahy o jednotnou a společnou zahraniční politiku a obranu jsou v maastrichtské smlouvě formulovány tak vágně, že v těch oblastech prakticky každý může, ale nemusí. V oblasti obrany je zatím jediným viditelným prvkem francouzsko-německý Eurocorps. V zahraniční politice sleduje zatím Německo svůj tradiční "Drang nach Osten" bez ohledu na minku svých spojenců v EU. Stačí připomenout překotné uznání Slovinska a Chorvatska, které rozpoutalo dosud neukončenou jugoslávskou tragédii. Do této situace "spadly" požadavky Polska, České republiky, Slovenska a Maďarska na konkrétní harmonogram jejich vstupu do EU. Západní státníci samozřejmě diplomaticky uznali jejich oprávněnost a zejména německý kancléř i francouzský president slíbili svoji podporu, avšak k ničemu se nezavázali. V západních diplomatických a vojenských kruzích vyvolala myšlenka jistého chaosu v "Dvacítce" zděšení. EU chvíli hrála mrtvého brouka, avšak nakonec došli Francouzi a Němci k závěru, že přijetí čtyř kandidátů výchoevropských je nutné odsunout do doby, než bude EU přebudována a než bude obdařena novou strukturou, která umožní vstup také slabším partnerům. Současní členové, schopní nejvyššího stupně integrace, vytvoří "první kruh", kolem kterého "druhý kruh" bude tvořen stávajícími členy, jejichž národní hospodářství není na žádoucí výši aneb nemohou z vnitropolitických důvodů vstoupit do všech integrovaných struktur. Ti ostatní pak budou v "třetím kruhu" - něco jako noviciát v klášteře, z kterého po náležité přípravě bude možno vstoupit mezi bratry laiky a po dlouhém čase a s velkou pílí přejít mezi bratry vysvěcené. Je logické, že novelizace maastrichtské smlouvy neb podepsání zcela nové smlouvy nebude snadnou záležitostí. Jednání může trvat léta a naděje ČR a ostatních kandidátů na vstup do sjednocené Evropy se splní snad až začátkem třetího tisíciletí. Eduard Balladur řekl doslova: "Smlouva o Evropské unii je jen etapou, nikoli konečným cílem... Čtyři nová členství budou efektivní v roce 1995. Jiná se usku1 2 POLYGON 6/94 [pageend14]teční na konci tohoto století. Již nyní je nutno přizpůsobit organizační strukturu Evropy k různosti situací. Vcelku se bude jednat o tři typy organizací: - Především organizaci ekonomickou, jež sdruží všechny členy UE, i když nově přijatí budou moci využít více neb méně dlouhé přechodné období. To by byl velký společný trh se společnou zahraniční politikou a politikou bezpečnosti... - Omezenější počet států - členů EU - bude mezi sebou muset vytvořit organi- saci s pevnější strukturou v měnové a vojenské oblasti.... -Nakonec se musíme starat o osud celé Evropy, včetně těch států, které ještě nejsou členy EU a které se jimi ještě dlouho nestanou. Musíme s nimi vytvořit diplomatickou a bezpečnostní organisaci, která je cílem Konference o bezpečnosti a spolupráci v Evropě, již musíme víc využívat a učinit ji schopnější...Toto jsou tři kruhy, na které musíme v příštích letech pomýšlet. Později budeme muset sblížit tyto tři kruhy, ba přeměnit je na dva a mnohem později najeden." Balladur se vyvaroval uvést jméno jakéhokoliv státu. Jeho interview tudíž nevyvolal v zahraničí žádnou negativní reakci. Jen president Mitterand vyjádřil všeobecně svoji nespokojenost, že premiér se moc plete do zahraniční politiky, jež je od dob De Gaulla ve Francii "vyhrazenou doménou" presidenta republiky. Na tuto diplomatickou opatrnost však zapoměla skupina vedoucích politiků CDU-CSU na čele s nástupcem H. Kohla, když vypracovala memorandum o nutné reformě Evropské Unie. V úvodu konstatuje: "Jestliže během příštích dvou až čtyř let se nenajde řešení pro znepokojivý současný vývoj, je nebezpečí, že Unie se nezvratně vydá nikoliv směrem k větší konvergenci, kterou předvídá maastrichtská smlouva, nýbrž směrem k uvolněnější formaci omezené na některé ekonomické prvky.... Toto risiko se zvětší nejprve vstupem Skandinávců a Rakouska a později vstupem středoevropských zemí." Řešení nejbližších spolupracovníků H. Kohla, které - zřejmě s jeho souhlasem - navrhli je "Evropa s variabilní geometrií" čili měnlivou strukturou. Le Figaro z 2. září neopoměl upozornit nato, že "variabilní geometrie" a "unie o třech kruzích" navržená Balladurem jsou totožné". Dopisovatel Figara v Bonnu si však nevšiml významného rozdílu: zatím co Balladur nejmenuje nikoho, CDU-CSU navrhují Evropu s "tvrdým jádrem" složeným s Německa, Francie a Beneluxu. První, kdo proti takové koncepci protestoval byl Klaus Kinkel, předseda Freie deutsche partei (liberálové) a spolkový ministr zahraničí, který nikdy neopomene odlišit se od CDU-CSU spolkového kancléře. Otázka reorganisace EU se tak stala v Německu významnou částí předvolební kampaně. Kinkel je přívržencem "Evropy s dvěmi rychlostmi", která by na jedné straně zahrnovala celou zakladatelskou Šestku, Anglii, Španělsko, skandinávské státy a Rakousko a na druhé straně "poněkud méně asimilované státy" jako Řecko, Polsko a snad též Slovensko a Maďarsko, kdežto Česká republika by se stala přímo členem první skupiny tvořící Hospodářskou a měnovou unii. Vzhledem k poměru sil v německé vládní koalici se obávám, že by bylo nemístné se v ČR příliš spoléhat na to, že Kinkel proti Kohlovi zvítězí. Spolkový kancléř 7. září před Bundestagen energicky bránil tese své strany (CDU). "Chceme, aby věci šly kupředu, aby roce 1996 Maastricht pokračoval, avšak je jedna věc, již nechceme: v žádném případě nechceme, aby nejpomalejší plavidlo brzdilo konvoj evropského rozvoje," řekl kancléř. (Připomínám, že r.1996 dle maastrichtské smlouvy se mají členové EU znova sejít a rozhodnout o dalších intergračních krocích, zejména o měnové unii.) Kohlovo vystoupení v Bundestagu nebylo pouze motivováno odpovědí ministrovi K.Kinklovi. Jeho hlavní příčinou byla velice nega ti vní reakce, již návrh "tvrdého jádra" vyvolal ve všech státech, které z něho mají být vyloučeny. Především v Itálii, člena zakladatelské Šestky, ale též v Anglii, kde John Major prohlásil: "Koncept tvrdého jádra", "kruhu blízkých" a "kruhu vnějších", neb "Evropy o dvou rychlostech", tak, jak je předkládán, představuje opravdové nebezpečí - nebezpečí Unie, ve které by si někteří byli rovnější než ostatní." Je mimochodem paradox, že Major obhajuje rovnost všech členů Unie. Byl to on a paní Thatcherová, kteří ji poprvé narušili, když hájili zuby-nehty různá privilegia pro Velkou Británii. Také u ostatních členů věc vyvolala velké skřípění zubů. Španělé nešli tak daleko jako Umberto Bossi, předseda italské Severní ligy, člen vládní koalice, který mluvil o "teutonské aroganci" a o "Evropě pod botou dědiců pruské velkostatkářské aristokracie". Avšak v Madridu německý návrh byl pociťován jako studená sprcha. Od svého vstupu do Evropského hospodářského společenství v roce 1986 se Španělsko považovalo za nejvěrnějšího člena z nejvěrnějších. Státní sekretář pro věci EU Carlos Westendorp prohlásil: "Jsme proti vytváření tříd nebo kast mezi různými členy EU... Uvnitř Unie je nutno sjednotit současně všechny zájmy členů a nevytvářet evropské občany první a druhé třídy". Velký přítel německého kancléře, španělský premiér Felipe Gonzales, se prý chystá odjet do Bonnu a přesvědčit ho, že Španělsko zasluhuje zvláštní ohled v hypotetické Evropě s různým rytmem integrace. Což by ovšem nevyhovovalo portugalskému premiérovi Anibalovi Ca- vaco Silvovi, jenž míní, že "Evropa musí kráčet vpřed úzkým a jednotným způsobem." Světový tisk neváhal současnou situaci v EU charakterisovat jako vážnou vnitřní krisi. Za těch okolností samozřejmě E. Balladur nemohl mlčet Prostřednictvím svého oficiálního mluvčího Nikolase Sar- kosyho dal 7. září na vědomí, že ve svém návrhu nechtěl "nikoho předem vyloučit a určit dobré a špatné žáky." President Mitterand se dnes ve svém rozhovoru s šéfredaktorem Figara za Balladurovy kruhy nepostavil a řekl, žeje proti "Evropě bohatých a Evropě chudých". Znamená to, že naděje České republiky na brzké členství v EU nejsou zcela ztraceny? ■ POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den II! Informujte se u: rasoera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01-.932 52 03 POLYGON 6/94 1 3 [pageend15]Hospodaření v našich republikách DUŠAN NOVÁK ČESKÁ EKONOMIKA Dobré hodnocení ČR Při mezinárodním srovnávání zůstávají východní země v hospodářském výkonu citelně za státy Evropské unie. Podle německých studií (WIIW) za rok 1993 dosahoval hrubý domácíprodukt na obyvatele (průměr EU = 100) ve Slovinsku 46, následuje Česká republika 44, Maďarsko 35, Rusko 29 a Slovenská republika 28. Rovněž srovnávání schopnosti konkurence (World Competitiveness Report) vychází pro ČR příznivě. Podle téměř 400 kriterií a názorů 17.000 manažerů dosáhla ČR 36. místo za JAR a před Řeckem, Maďarsko následuje jako 38. Při dílčím hodnocení dosáhla ČR nejlepší pořadí ve vědě a technice, nejslabšími prvky je infrastruktura a organizace práce. Letos v červnu podala Česká republika žádost o členství v Organizaci pro hospodářskou spolupráci a rozvoj (OECD), která sdružuje 25_ ekologicky nejvyspělejších zemí světa. Členové nemají žádné výhody, ale platí příspěvek popř. pomáhají chudším zemím. Přínos členství spočívá v prestižním postavení této organizace a termín přijetí závisí na splnění 160 nutných podmínek. V září přijela delegace expertů, která má v ČR přezkoumat politickou a hospodářskou situaci. O přijetí požádaly ještě další země, ale podle diplomatů, pokud stav ČR bude odpovídat vstupním požadavkům, mohla by být přijata jako 26. člen. Příznivý vývoj V srpnu se spotřebitelské ceny zvýšily o 1,1%, tento vyšší vzestup způsobilo potravinářské zboží. Zvláště se zvýšily ceny masa, téměř o 5%, z toho hovězí a vepřové o 7-9%. Od počátku roku dosáhl růst 6% a ve srovnání se stejným měsícem předešlého roku 110,2%, čili je na hranici, kterou vláda pro tento rok stanovila jako mezní. Koncem srpna se ucházelo o zaměstnání na Úřadech práce 164 tisíc osob, o 21 tisíc méně než na počátku roku. Ani přiliv absolventů škol nezpůsobil žádné zvýšení, proto míra nezaměstnanosti zůstala na 3,2% a patří k nejnižším v Evropě. Trvale se zvyšuje počet nezaměstnaných žen, dosáhl již téměř sto tisíc. Počet volných míst od konce minulého roku stále roste, koncem srpna již dosáhl 87 tisíc, o 33 tisíc více než začátkem roku. Skladba zaměstnaných dokazuje, že změny v zaměstnání podle odvětví již jsou téměř u konce. V primární a sekundární sféře ještě počet pracovníků klesl o 40 tisíc, ale do terciární sféry již přišlo více než sto tisíc pracovníků, kteří se nově zařadili, resp. se stali novými podnikateli. V jarních měsících pracovalo v ČR něco málo přes 5 mil. občanů v hlavním zaměstnání. Pesimisté se domnívají, že v podnicích stále trvá přezaměstnanost, optimisté se odvolávají na růst průmyslové výroby, který dosáhl v červenci ve srovnání se stejným měsícem minulého roku 4,2%. Náznaky oživení potvrzuje zpráva Českého statistického úřadu, že hrubý domácí produkt ve stálých cenách vzrostl v prvním pololetí ve srovnání s minulým rokem o 2,2%. Struktura ekonomiky se změnila: podíl průmyslu a zemědělství klesá, váha tržních služeb a stavebnictví stoupá. Podíl nestátního sektoru již přesáhl padesát procent. Velmi rychlý byl vývoj průměrných mezd, v červenci dosáhly v průmyslu 7.045 Kč, meziroční nárůst činí 16%. Cizí kapitál v českých podnicích Firma Siemens koupila od Fondu národního majetku za 1,3 mid. Kč tři moravské elektrotechnické podniky MEZ v Mohelnici, Drásově a Frenštátě. Siemens vyrovná dluhy všech tří podniků a zavázal se, že během pěti let investuje 1,4 mid. Kč. Tento prodej je zatím nejrozsáhlejší od začátku velké privatizace. Siemens se tak stal největším světovým výrobcem asynchronních motorů, jeho výrobní základna se rozšířila o 5.000 pracovníků na 20.000. Zástupci firmy Siemens zdůraznili, že mají velký zájem na zachování značky MEZ, která je na zahraničních trzích zavedená a slibuje další rozšíření. Příprava prodeje trvala dva roky. Konsolidovaná ekonomika láká stále zahraniční investory, aby získávali větší či menší podíly v českých podnicích. Například 90% českého průmyslu cemen- tářského je v německých rukou. Rakouský koncern Braun Union AG získal za 115 tisíc ATS podíl 33% na pivovaru Starobrno, do kterého bude výrazně investovat. Americká firma Alcon koupila 51% podíl výrobce židlí Miton Mimoň. Na rozšíření výroby věnuje během pěti let 70 mil. Kč a téměř celou výrobu bude exportovat. IVAX Corporation Miami (USA) zaplatila za 25% akcií Galeny Opava 12,9 mil. USD a převedla práva na dokumentaci výroby léků za 40 mil. USD. Galena si vybere k výrobě 10 až 15 léků, některé bude dodávat na domácí trh a také vyvážet do USA. Zahraniční účasti v českých podnicích však nekončí vždy úspěchem. Tatra Kopřivnice přijala v květnu 1993 americké manažery, aby podniku pomohli z odbytové krize. Greenwald, Rutherford a Shelby (tzv. skupina GSR) začali v Tatře působit v květnu 1993 a 7. září letošního roku se vzdali svých funkcí. Podle úsudku českých vedoucích zvýšili produktivitu práce, snížili výrobní náklady a stav zásob, vylepšili řízení i obchodní politiku. Do poloviny tohoto roku se jim však nepodařilo překonat odbytové a finanční potíže. Problémy s východními zákazníky trvají a Tatra letos neprodá plánovaných 5100 vozů, ale nejvýše 2500 a utrpí ztrátu ve výši 1,3 mid. Kč. Nové představenstvo zamýšlí získat úvěr 50 mil. USD od Evropské banky pro obnovu a rozvoj, pronikavě snížit náklady a počet pracovníků o několik stovek. Američané nedostanou 15% podíl akcií, jak předpokládala původní smlouva. Hledání úvěrů Československá obchodní banka (ČSOB) vydala tříleté dluhopisy s úrokovou sazbou 11,125% v celkové hodnotě 6 mid. Kč, nominální hodnota činí 20.000 Kč. Podle odhadu jsou již obligace z poloviny v zahraničí. Jako pátou emisi cenných papírů vydala ČSOB v polovině září jednoroční depozitní certifikáty s nominální hodnotou 500 až 5000 Kč a úrokem 9,75%. Komerční banka připravuje novou emisi sedmiletých obligací za 3 mid. Kč. ČEZ vydala v červnu korunové obligace v objemu 2,1 mid. Kč a ještě letos poskytne další dluhopisy v hodnotě 1 mid. Kč a dolarovou emisi za 100 mil. Kč. ČEZ potřebuje finanční prostředky na svoje rozvojové programy. U všech obligací předpokládají vydavatelé, že část cenných papírů nakoupí zahraniční investoři, pro které jsou české úrokové sazby výhodné. FNM se stává nedobrovolně věřitelem mnoha dlužníků, neboť každá pátá privatizace majetku přímým prodejem přináší určité problémy. V současné době dluží noví majitelé fondu 7,1 mid. Kč. Pohledávek po lhůtě splatnosti je více než 300, týkají se hlavně 34 firem a jsou staršího data. Pokud nový majitel již část závazku uhradil, fond je ochoten povolit splátky, v jiných případech se může dohodnout na vrácení majetku. Podmínky pro koupi jsou nyní přísnější, obsahují také závazný příslib bankovního úvěru. Největším dlužníkem je firma Intercom a.s. (majitel Vratislav Čekan), která koupila před dvěma lety Elektroodbyt, ale 305 mil. Kč nezaplatila. 1 4 POLYGON 6/94 [pageend16]Burza Brokerské domy se snaží udržovat náladu příznivou pro další vývoj obchodů s cennými papíry a uveřejňují komentáře, že již dochází k oživení. Zatím však navzdory předpovědím zůstávají kurzy na poměrně nízké úrovni, během srpna a na začátku září nastaly jen menší změny k lepšímu. Index CNB 120 (16.12.1993 - 100) zahájil 1.8. s 902 body a 22.9. dosáhl úroveň 930. Od 19. září se na pražské burze obchoduje již pětkrát týdně, obavy z poklesu denního objemu obchodů se nepotvrdily, denně dosahují téměř půl miliardy Kč. Příznivý vývoj hospodářské situace v ČR zvyšuje podle některých pozorovatelů zájem zahraničních bank zakládat fondy pro nákup českých cenných papírů. V pondělí 26. září zahájil úpis akcií Czech Republic Fund (CRF), založený firmou Oppenheimer and Co. (USA) a Nikko Securities (Japonsko). CRF nabízí jednu akcii za 15 USD a plánuje cca 30 mil. USD investovat v CR, zbytek v dalších zemích východní Evropy. Vložený kapitály má dosáhnout minimálně 45 mil. USD. ČNB předpokládá, že nejde o horké peníze, ale fond má zájem na trvalejším uložení peněz, které by přinášely stálý výnos. V září se na přímých obchodech podílely zvláště státní obligace a jako vždy akcie Českých energetických závodů. Tato skutečnost svědčí podle pozorovatelů o novém zájmu zahraničních investorů. V nepřímých obchodech zájemci nakupují akcie investičních fondů, zvláště harvardských, Komerční banky i První investiční a.s. Kurzy však neudržují jednotný vývoj, ale kolísají. Mírný vzestup vzápětí vyvolá vlnu prodejů a nový nízký kurz opět láká krátkodobé investory, aby nakupovali. Investiční fondy v tisku žádají, aby Fond národního majetku (FNM) vydal akcie podniků druhé vlny co nejdříve. Podle obchodního zákoníku má je nový vlastník získat v okamžiku, kdy je koupil. FNM tvrdí; že předání stojí desítky milionů korun a nejhospodárnější bude, vydat všechny najednou, pravděpodobně kolem 15. února 1995. Kritikové však tvrdí, že v mezidobí manažeři mohou podniky ještě značně ochudit, tj. prodat přátelům výhodně různý majetek a vyplácet premie bez ohledu na výkon a situaci podniku. Nejistota, kdy akcie druhě vlny přijdou na burzu, ovlivňuje negativně obchody. Mnozí investoři drží pohotové finanční prostředky pro nákup nových akcií, neboť očekávají, že jejich počáteční kurzy budou nízké. Stíhání přestupků V červnu t.r. doporučil Český kávový svaz svým členům, aby „v zájmu spotřebitele“ zdražovali kávu měsíčně maximálně o 10%. Ministerstvo pro hospodářskou soutěž (MHS) udělilo svazu pokutu 100 tisíc korun a zakázalo plnění smlouvy. Společnosti Tchibo a jejím balírnám i balírnám Douwe Egberts vyměřilo MHS pokuty ve výši 20 mil. Kč. Po výzvě svazu stanovily tyto firmy shodné ceny kávy u několika druhů balení. Tím porušily zákon na ochranu hospodářské soutěže a omezily konkurenci. Kdo neuhradí koncesionářské poplatky za rádio, zaplatí pokutu ve výši 5000 Kč a za televizi 10.000. Měsíční poplatky se zvýší na 25 Kč za rádio a 50 Kč za televizi.-Zákon začne platit od 1. prosince t.r. Česká pošta dostane za vybírání poplatku asi 5-10% z poplatku. MHS zahájilo správní řízení se dvěma . energetickými společnostmi, které odmítaly dodávat elektřinu firmám do prostorů, kde dřívější nájemníci nezaplatili dluhy za energii. Noví nájemníci nebyli s předchozím dlužníkem v žádném obchodním vztahu a jeho dluh nezavinili, ve stejně neutrálním postavení byl i majitel objektu. MHS označilo tento způsob vymáhání pohledávek za zneužívání monopolního postavení a uložilo oběma společnostem, aby opět odběratelům elektřinu dodávaly. Jestliže správní řízení potvrdí, že společnosti zneužívaly svoje monopolní postavení, uloží jim MHS pokutu. SLOVENSKÁ EKONOMIKA Mírná inflace, vysoká nezaměstnanost Podle údajů Statistického úřadu míra inflace SR za červenec byla vyšší jen 0,1% než česká a dosáhla 0,8%, od začátku roku činí 4,8%. Při meziročním srovnání 7/93 k 7/94 je patrný určitý rozdíl: pro ČR dosahuje vzestup 109,7% a pro Slovensko 113,5%. O zaměstnání se na úřadech práce ke konci července ucházelo 370 tisíc osob, míra nezaměstnanosti dosáhla 14,5%. Slovenská obchodní inspekce však při srovnání mezi kraji zjistila velké rozdíly v cenách potravin. Např. hovězí zadní stojí v okrese Existují-li ve vesmíru mimo nás ještě i jiné, člověku podobné bytosti, pak doufejme, že nejsou na tak vysokém stupni vývoje, že by již tvořily řadově vyšší živočišnou specii. A jsou-li skutečně, tak doufejme, že nás nenajdou, protože bychom jim asi s velkou pravděpodobností sloužili jen jako vítané zpestření jejich jídelníčku. V. DAVYDOVSKI Čadca 167 Sk a v Dolním Kubíně 111 Sk. Spotřebitelé a zemědělci podezírají zpracovatele masa a obchod, že rozdíly plynou neoprávněně do jejich kapes. Slovenský hrubý domácí produkt (HDP) se ve stálých cenách v prvním čtvrtletí 1994 zvýši) ve srovnání s rokem 1993 o 3,6% a ve druhém o 5,3%. V minulém roce HDP ve srovnání s rokem 1992 klesl o 4%. V obchodu se Slovenskem za první pololetí vykázala ČR záporné saldo 51 mil. Kč. Příčinou je dovozní přirážka a požadavek certifikátů na zboží, dovážené do SR. Ministr hospodářství SR prohlásil na brněnském veletrhu, že ekonomika SR se stabilizovala, proto dovozní přirážku k letošnímu 1. prosinci zruší. Obtíže s rozpočtem Finančním odborníkům způsobuje starosti vnitřní dluh, který dosahuje 60 mid. Kč, největší část tvoří závazky zděděné po rozdělení federace. Dluhová služba v letošním roce spotřebuje z rozpočtu 24% jeho příjmů. V příštím roce, pokud rozpočet dosáhne přibližně 150 mid. Sk, připadne na dluhy nejméně třetina. Bude velmi nesnadné sestavit rozpočet s deficitem, který jsou ochotné připustit mezinárodní instituce, tj. 5% HDP. Slovenští finančníci proto navrhují, aby se některé dluhy převedly na Fond národního majetku, který by mohl získat finance např. prodejem cenných papírů. Další starosti způsobuje slovenskému státnímu rozpočtu platební neschopnost podniků, která dosáhla 130 mid. Sk. Nedostatek finančních prostředků je vysoký zvláště v podnicích, které procházejí konverzí zbrojní výroby. Vláda již poskytla na uhrazení některých splatných faktur 245 mil. Sk, což situaci poněkud zmírnilo. Ale na splácení úroků i jistin v konverzních podnicích je zapotřebí 1,2 mid. Sk. Podle mluvčích vláda pracuje na komplexním programu řešení platební neschopnosti podniků, na kterém se bude podílet i světová banka. □ POLYGON 6/94 1 5 [pageend17]ZASTARALÁ HISTORIE Jak to vlastně bylo ? ANTONÍN JAREŠ Už už nám nadchází půlstoleté výročí a vzdálenost padesáti, většinou neveselých let je z hlediska dosahu lidské paměti a zájmu tak veliká, že mnohým už třeba nestojí za to, aby se pídili po pravdě. Konec konců zbývá už jen málo těch, co byli při tom, pro které je to jizva stále bolavá, přelepená tehdy jen náplastí oslav á juchání a poté zasutá závalem lží až do nedávná, takže kdo z těch ostatních už dnes může vědět, jak to vlastně bylo? Jak to vlastně bylo s tím posledním gambitem velké války, sehraným ve čtyřech dnech a nocích května roku čtyřicátého pátého, když to, co mělo a mohlo být katarzi vítězné vzpoury, po sedmi létech potupy skončilo podivným patem v krvi, ohni a troskách? Stalo se tak snad pomýleným hnutím myslí jedněch nebo i nedostatkem odhodlání příliš mnoha jiných? Či jen hrou slepých náhod? Anebo přičiněním či selháním těch, kdo rozhodovali na výšinách moci? Kdo ví? Ten, kdo se s tou otázkou obrátí k pramenům, zvaným »historické«, zjistí, že historikové - s výjimkou ovšem knechtů píšících pod praporem Strany - toho odvedli dosud nemnoho v tom směru. I v těch knihovnách světa, kam Koniášo- vé našeho věku nestačili dosáhnout, je nutno klestit se džunglí svědectví jen zlomkových, často konfliktních a někdy jen opsaných odjinud, než se počnou rýsovat některé pravdy dosti trpké. Symbolem Pražského povstání roku 1945 se díky fabulačnímu talentu Jana Drdy stala barikáda, zvaná němá, která pak, péčí služebníků Strany, libující si ve výrobě lesklých mýtů, vešla do národního povědomí co symbol bujarého a vítězného udatenství. Jako historický průsečík, bod střetnutí germánské soldatesky s odhodlanými obránci, zachráněnými - jako v receptu z dobrodružných románů - nakonec chrabrými sovětskými osvoboditeli, neboť ti »PŘIŠLI VČAS«, jak hlásal známý slogan. Jenomže tak tomu vůbec nebylo. V holé a poměrně kormutlivé skutečnosti se na místě, zvaném tehdy Trojský most, udála konfrontace pouze dvou protivníků: Hrstky bědně vyzbrojených, nedobře organizovaných a strategicky nešťastně postavených »vzbouřenců« proti vší vojenské moci elitního regimentu SS: Pluku pancéřových granátníků »Der Führer«, části elitní divise »Das Reich«. Proti útvaru už okrvavenému a osvědčenému v boji prakticky na všech evropských frontách té války. Konfrontace to byla poměrně krátká. Přiloží- me-li k ní měřítko dnů tak, jak se navždy vpálilo do mysli těch, co tam byli, tak z oné nekonečné doby od soboty pátého do středečního rána devátého května netrvala déle, než něco přes půlden: Od pondělního rána do odpoledne, s krátkou předehrou akce obrněného průzkumu předtím. Právě ta mohla dát Janu Drdovi motiv k slavné »Němé barikádě« bujarého udatenství a implikované vítězné obrany, jenže skutečný důvod prodlevy mezi průzkumnou a hlavní akcí byl jiný: Velitel pluku »Der Führer« SS-Obersturmbannführer Weidinger neměl už žádné chuti plýtvat svými lidmi v nepřehledném nočním boji. Předně: jeho původní rozkazy, vysílající pluk v neděli ráno až z Arns- dorfu u Drážďan za účelem pomoci pražským jednotkám v potlačení povstání („niederwerfen“ v originále), doznaly už jisté změny: Radiová depeše od zlo- pověstného maršála Schörnera, zastihnuvší ho v neděli večer u Chaber, urguje, že „čest a sláva regimentu DF jsou v sázce“, jestliže nepronikne do vnitřního města do sedmého, což je pondělí, a sám Weidinger mluví k podřízeným o „německých soukmenovcích, jejichž osud je ohrožen povstáním“. Cílem náporu se stává »Platz der Wehrmacht« v Dejvicích, posun zámyslů od rozdrcení povstání na »rescue mission« civilních soukmenovců nelze nepostřehnout. Ostatně v 02:41 té noci byla Jodlern už podepsána bezpodmínečná kapitulace Říše, i když (s možná nešťastnou) doložkou zastavení bojů až po dalších 48 hodinách. Je otázkou, kdy se o ní Weidinger mohl dovědět, ale on sám pak nazývá to, co následovalo, „nejnesmyslnějším krveproléváním celé války“. Za druhé: Weidinger nutně věděl, že má v rukávu absolutní taktické eso, k vynesení hned po rozednění. Nemohl nevědět, neboť ještě 29. dubna projížděl štáb regimentu DF Prahou právě po této trase. Jaké eso to bylo, může i dnes vidět každý, kdo se postaví na kobyliský vrch nad bývalou Pelc-Tyrolkou a pohlédne k jihu. Byl-li kdy na vojně, vzpomene si hned na dvě základní poučky o zátarasech: že nebráněný zátaras je věc v moderní válce zcela neužitečná a že bráněný zátaras se zásadně nezřizuje pod výšinou, volně přístupnou artilerii nepřítele. Obě barikády Trojského mostu - jedna na trojské a druhá, podstatnější, na holešovické straně - porušovaly tato pravidla takříkaje do puntíku. Regiment »Der Führer« měl perfektní výhled a přímý výstřel na obě a vzhledem k jeho palebné sile („1 Zug“ protitanko- vých pětasedmdesátek plus navíc další, vypůjčený od wehrmachtu, to jsou těžká protitanková děla), několik protitanko- vých padesátek a ještě kanóny tanků, jejichž počet Weidinger ani neuvádí. Trojský most se svou osádkou neměl šanci. Ačkoliv Weidinger udává - v zatím nevysvětleném rozporu se skutečností, uznanou i historiky píšícími pod rákoskou Strany - že Trojský most byl dobyt až v úterý za cenu 25 padlých a dvakrát tolik raněných, obě barikády byly rozstříleny a obránci rozprášeni už to pondělí odpoledne, za vydatných a cílených zásahů i vší okolní zástavby. Na holešovické straně zajištěno výsadky předmostí a volný průchod regimentu, čímž vlastně skutečná historie »Němé barikády« končí. Zbývá jen klást zlé otázky, a to nejen o ní. První a nejprostší otázkou tedy je: Byla strategicky nebranitelná a proto předem ztracená pozice zřízena jen spontánním, pomýleným hnutím myslí, nebo ne zcela uváženým rozkazem? Rozkaz (kdo tam byl, může se upamatovat, že se mluvilo o rozkazu) mohl přijít nejníže od místního velitelství, ustaveného v policejní služebně na Maninách, nebo z dalšího velitelství >U studánky«, anebo přímo z »Československého vojenského velitelství Velké Prahy«, proklamovaného rozhlasem ve 14:00 už v sobotu. Či přišel rozkaz ilegálními kanály stranické sítě, přestože na úrovni pouličních bojů zůstala Strana po celou dobu povstání perfektně neviditelnou? Kdo ví? Ostatně může být považováno za pozdní chytráctví vůbec klást takovou otázku. Kdo si chce žádat logiky ve víru revoluce? Jenže pak je na řadě otázka podstatnější: Kde tedy byli oni opěvovaní »osvoboditelé« toho hrozného pondělního odpoledne? Pro odpověď je třeba se vrátit o několik dnů zpět: podle sovětských pramenů měla být »Operace Praha« celkem tří ukrajinských frontů zahájena až 7. a 8. května a měla probíhat 6 až 8 dnů po několika trasách, z nichž nejzápadnější (13. armáda generál-poručíka Puchová) měla vést prakticky severojižně po čáře Freiberg - Žatec - Plzeň (I). Už tady se naskýtá otázka (a naskytne se ještě znovu), zda primárním účelem plánu bylo osvobození Prahy, nebo uzavření co největší části wehrmachtu v české kotlině. Ale nešť. Pátého, tedy v sobotu dopoledne, se objevují známky rozruchu u těch částí frontu, nalézajících se v prostoru Bau- 1 6 POLYGON 6/94 [pageend18]tzen - Görlitz - Dresden. Například prosvítá, že političtí pracovníci 3. gardové armády povoláni narychlo na štáb, známka to spěšné změny plánkonspek- tů. Také se schází Eisenhowerův generál Bradley s maršálem Koněvem. Přejí si Sověti US-součinnost při osvobození Prahy? „Nie nádo,“ praví Koněv. „Operace je připravena, postupem US-armády by vznikl jen zmatek.“ Jenže teprve v neděli večer dosahuje 13. a 3. armáda od severu dálnice Dresden - Chemnitz a vyráží, s přídavným nasazením 3. a 4. gardové tankové armády na jih a jihovýchod, jistou ironií osudu přes místa, odkud v neděli v 05:00 vyrazil SS-regiment >Der Führer« po trase Dippoldswalde - Teplice - Litoměřice. Pak následuje určitá nejasnost: Ačkoliv regiment DF nemá rozkazu krýt si záda a do jisté míry funguje jako vysavač, nabírající cestou už desoriento- vané německé jednotky, Sověti citují tvrdé boje o přechod Krušnohoří, vlastně to proti směru, na který musely být připraveny německé linie k obraně vlastního Reichu. Tak jako tak, toho nedělního večera je Weidingerův regiment už v Koby- lisích, uraziv celou trasu za 16 hodin. Načež následuje další podivnost: komunikační >blackout< Rudé armády. Ani slova, ani známky v éteru o jejich pohybech a plánech a také ani slova na moskevské vlně o pražském povstání. Rudá armáda se náhle v tom ohledu dematé- rializovala a právě tak z hlediska Moskvy neexistuje pražské povstání, od soboty až do středy. I sám Stalin neutrousí ani slovo o Praze ještě ve vítězném projevu ve středu večer. V tradici bolševických způsobů to může znamenat jen jedno: Enmitu, nesouhlas, zatracení. Přirozeně, že také signál místním souputníkům, ale ti pochopí příliš pozdě, i když úlohu mouřenína vykonávali v České národní radě dle svých nejlepších úsudků. Stalin nezapomene a kdo si omočil, dříve či později si to odnese. Jenže tím eskalace podivností nepřestává, neboť ve 20:00 toho úterku obdrží tanky kdesi u Terezína rozkaz z Moskvy k zastavení postupu. Moskva vyzývá nacisty vzdát se do 23:00 hodin, jinak že boje pokračují. »Osvoboditelé« tedy stojí na místě více než tři hodiny (boji devastovaná Praha je v plamenech) a rozum zůstává stát právě tak: Komu to Moskva dává ultimatum, když nemůže nevědět, že už dopoledne toho dne byly štábní útvary německé skupiny »Mitte« a zlopo- věstného maršála Schornera Rudou armádou dílem rozprášeny, dílem zajaty u Žatce a Ostroměře? Cožpak Moskva neví (nemluvě o problému dostupnosti radiových frekvencí Němců), že tím kanály německého velení v té oblasti už nutně přestaly fungovat? Pohled na mapu ovšem může indukovat hypotézu velmi nepěknou: Protože téhož úterý v 16:00 už podepsán mezi velitelem německé posádky Prahy generálem Toussaintem a Českou národní radou protokol o zastavení bojů a odchodu německých vojsk, Praha tím přestala fungovat jako zádrhel na dopravním uzlu, klíčovém (množství mostů) pro ústup na západ. Navíc postup RA po oné nejzápadnější trase, přetínající Čechy až k Plzni, se zdržel, takže německým jednotkám, překročivším Vltavu i kdekoliv jinde, pak nic nebránilo v úprku k Američanům. Ptejme se tedy prostou otázkou: Co by učinil ten, kdo by si přál, aby jich ušlo co nejméně, nemaje momentálně jiné možnosti, jak jim bránit? Inu samozřejmě, uvolnil by tlak od severu a počkal, až Puchovova 13. armáda přetne Čechy k Plzni, anebo alespoň až dole na jihu dorazí z Moravy armády 2. ukrajinského frontu, aby pak protipohy- bem pomohly uzamknout kotel, sice menší, než původně zamýšleno, ale pořád ještě slušného obsahu (na území ČSR bylo celkem přes milion německých vojáků, ke 20 tisícům děl, přes 3 tisíce tanků a skoro dva tisíce letadel), takže to snad by stálo za prkotinu pár set českých životů navíc a doničení jednoho goródu. Nestálo? A ovšem, ještě jiná a cyničtější teorie se nabízí k vysvětlení nevysvětleného: Teorie varšavská, tragedie povstání lidu, ponechaného - zbytečně, krůtě a zlovolně - na pospas k vybití fašistům, protože vypuklo napříč záměrům Sovětů. Anebo proto, že je dobré nechat předem vybít ty, co neváhají zdvihnout zbraň proti útisku, protože těm zbylým se pak bude snadněji vládnout? Navíc, není-li pak z hlediska propagandy podstatně lukrativnější, aby tanky dorazily k Praze ne za černé tmy, ale v celé slávě májového jitra? Tak nebo tak, někdy v hluboké noci se tanky dají opět do pohybu, aby za časného rána slavně dosáhly hranic Prahy a »osvobodily« ji od fašistů, mezitím již odtáhnuvších. Poslední opožděno! ted už tisicivo- zidlové kolony, shromážděné zatím regimentem »Der Führer«, projeli Ruzyní na západ už nějakou chvíli předtím. Je hotovo, nastává éra raného českého řiťoleze- ctví: Středa 9. května dopoledne, České slovo: RUDÁ ARMÁDA V OSVOBOZENÉ PRAZE! Středa poledne, ČNR telegrafuje pres. Benešovi, co „PŘEDSTAVITELKA OBYVATELSTVA, KTERÉ POVSTÁNÍM OSVOBODILO PRAHU A ZLOMILO MOC NĚMECKÝCH SIL“. Středa večer, pražský rozhlas: „V TĚCHTO CHVÍLÍCH JE PRAHA OSVOBOZOVÁNA RUDOU ARMÁDOU!“ Čtvrtek, telegram ČNR Stalinovi: „JMÉNEM VŠEHO LIDU, KTERÝ POVSTAL, ABY SETŘÁSL... POZDRAVUJEME VÁS SRDEČNĚ V DEN, KDY VÍTĚZNÁ RUDÁ ARMÁDA DOKONALA OSVOBOZENÍ PRAHY.“ Sobota, poselství čs. vlády Stalinovi: „SOVĚTSKÁ ARMÁDA NEJEN ŽE OSVOBODILA PRAHU, ALE ZACHRÁNILA JI PŘED ZNIČENÍM NĚMECKÝMI VANDALY!“ Je dokonáno, samohana historického • P.T.CONSULTÍNG Generaluntemehmung zur Anlage- und Vermögensberatung, Riskmanagement Postfach 138, CH-5212 Hausen Fax 0041 56 41 28 92 und 0041 56 42 25 74 Investice ve Švýcarsku, Německu, USA, Kanadě i v jiných zemích: Kapitálové pojištění Vklad do fondů (obligačních, akciových ...) Kapitálové investice Investice do nemovitostí Investice v různých měnách (sFr, US$, KAN$, DM, ECU) Na základě Vašich údajů Vám vypracujeme osobní nabídku, poradíme a též zodpovíme dotazy týkající se Vašich investic. Vyplňte a zašlete nám odstřižek, spojíme se s Vámi. Příjmení -------------- ------------------------------------------ — 9 Jméno ----------- Adresa ---------------------------------------------------------- - Telefon ------------------------------------------------------------ POLYGON 6/94 17 [pageend19]podvodu s naprostým úspěchem nastolena. 0 0 9 Ale ještě nejsme hotovi, ještě jednu trudnou kapitolu je nutno dopsat. Kapitolu o prostém hlupáctví: Zase je nutno vrátit se kousek zpět, do půii dubna 1945. Od toho bodu bombardují z Británie Churchill, Eden a Cadogan Američany memorandy i osobně ve věci postupu Západu do ČSR se společným thematem o následném efektu na politický vývoj nejen tam, ale i v poválečné Evropě. Už 24. dubna zjistí Churchill v rozhovoru s Eisenhowerem, že ten nemá vůbec v úmyslu postoupit do území ČSR, které považuje za „sovětskou operační zónu“ a mimoto je stále ještě fascinován pověstmi o německé „Alpské pevnosti“ v Bavořích. Britská výzvědná služba ji prohlašuje za neexistující a depeše létají tam a zpět na postupně zvyšující se úrovni: Generální štáby, ministerstva zahraničí, až nakonec 30. dubna Churchill zasílá naléhavou depeši rovnou Trumanovi. A co učiní Truman? Vyžádá si mínění Eisenhowera! Téhož muže, který mu už 23.4. telegrafoval, že „nalézá obtížným pochopit, proč Prime Minister (Churchill) je tak odhodlán míchat vojenská a politická hlediska“. Mínění téhož genia, který na vstrječe se sovětskými generály na jejich výroky, že „s minovým polem se má zacházet tak, jako by ho nebylo“ a „proč se starat o zajatce v moci nepřítele, když ti už stejně bojovat nebudou“, poznamená si takto: „Nicméně, tato konstatování nutně neznamenají, že Rusové jsou krutí, nebo že mají vrozenou neúctu k lidskému životu.“ Jaký to insight! Jaká to pronikavost úsudku! • V poslední třetině dubna se přitom německý odpor, zejména na jižní frontě Pattonovy 3. armády, hroutí, denní počty zajatců jdou až do statisíců a teď už i US-Inteligence odkazuje „Alpskou pevnost“ do říše bájí. Přesto 1. května odpoví Truman Churchillovi, že „Eisenhower se nebude pokoušet o žádnou akci, kterou by považoval za vojensky nemoudrou.“ Churchill se pokusí ještě jednou s poukazem, že Rusové v už dobyté Vídni promptně usadili Rennerovu „pokrokovou“ vládu a odmítli vstup vojenské misi Spojenců, zcela proti předchozím úmluvám, ale vše marno. Ani tohle neprobudí dvojici Truman & Eisenhower ze snů. Anebo spíše z hlupácké myšlenkové lenosti. V podstatě z ní ovšem nelze vinit oba stejným dílem. Truman byl do úřadu uvržen Rooseveltovou smrtí teprve před necelým měsícem a jsa mezinárodně- politicky poněkud ignorantní, byl odkázán na rozumy velmi narudlých poradců svého předchůdce, takže procitl do reality sovětských záměrů až později. Lze se ostatně tázat, zda vůbec kdy docenil dosah toho, co vyvedl, neboť v prvním svazku svých pamětí, nazvaných >Čas rozhodnuta, příznačně věnuje otázce pražského povstání pouhých pár řádek, aby pak zbytek stránky vyplnil zřejmě důležitější záležitostí: stěhování svého nábytku do Bílého domu a „Mamma’s“ cestě do Washingtonu. Třetí muž ve hře, náčelník štábu a Eisenhowerův přímý nadřízený, generál Marshall, se věnoval hlavně organizačním otázkám války, maje na starosti mnohem více, než je evropské bojiště. Ponechával strategicky Eisenhowerovi širokou volnost a řídil se spíše jeho názorem, než naopak. Dalším z přispívajících faktorů byla ovšem také americká národní povaha - pokud lze o národní povaze mluvit - vyznačující se (přes všechnu pokrokovou propagandu naopak) hlubokou nechutí ke konfliktu a válce a z toho plynoucí attitudou: „Let’s get over with it and go home.“ Je to attituda typicky zobrazovaná znovu a znovu v americkém dobrodružném žánru: V okamžiku, kdy se protivník-grázl svalí na záda, hrdina odhodí pistoli a nebo odepne a znechuceně upustí do prachu šerifskou hvězdu a aniž by se přesvědčil, zda vskutku je po lumpovi, odcválá mírumilovně za zapadajícím sluncem. Lze si stěžovat, že následkem té attitudy Amerikáni nedokončili v tomto století ani jednu válku řádně, od roku 1918 až k Saddamu Husseinovi. Jejich modus operandi je nechat toho předčasně, a proto pak nikdy nesklidit slušný mír, s jedinou výjimkou MacArthurova Japonska. Jenže MacArthur byl pak - právě pro svůj americký přístup k věci v Koreji - odešen tímže Trumanem z pole rovnou do důchodu. Ale přes to všechno a pro nezkušenost Trumana i nepozornost Marshalla může být stěží Eisenhowerovi odpárána výlučná vina za to, co následovalo: Zastavení Pattona rozkazem už té soboty, sotva na předznamenané demarkační linii Plzeň-Budějovice a navíc ještě hůře: Přenechání pražské oblohy zbylým >messerschmidtům<, >aradům< a >fiese- ler-štorchům<, kterým jen naštěstí došel benzin. Takže za téměř perfektního letového počasí onoho pondělního dopoledne mohla být Weidingerova artilerie smetena s kobyliského návrší hrstkou >mustangů< v pár minutách, neboť tam byla vystavena bez vlastní podpory ze vzduchu jako ten příslovečný bolavý palec. Nestalo se tak tam ani kde jinde. Výmluva o nepřehlednosti situace ve městě tu neplatí, jen slepý pilot by byl mohl nevidět, o co tu jde, právě tak jako neplatí pro letecky nerušený přesun SS divise Wiking, napadnuvší už předtím Prahu od Milovic. Tu výčitku lze ovšem vznést hlavně vůči ruským »šturmovní- kům<, prý čtyři tisíce vzletů vykonali v těch dnech, tak kde to k sakru byli? A jak to, že ani neviděli, že trasa od Teplic až do Prahy je zcela vymetena a nepřítele prostá? A ještě jedna otázka, ta poslední a nejkrutější, i když velmi teoretická: Kdyby byl Eisenhower tak hlupácky a zbytečně neodhodil a nepřenechal Rudé armádě aureolu osvoboditelky Prahy, jak jinak by byly mohly dopadnout ony jediné svobodné a osudné volby, ve kterých pak nemenším hlupáctvím náš čacký lid vydal bolševikům klíče k moci a odvlečení země do tatarských končin a způsobů? Otázky, samé otázky, a mnoho z nich ještě zbývá nezodpovězeno: o našem sprostém jednání vůči vlasovcům, kteří jediní přišli vskutku včas. O roli a trapné bezmoci >Košické vlády«. O jednání generála Toussainta, možná že pak žalářovaného více z pomstychtivosti než právem - a tak dále a tak dále. Lze se nadít, ze právě nedostatečnost toho, co tu sepsáno, by mohla ponouknout odborné historiky k sepsutí diletanta, pletoucího se jim drze do řemesla. Budou vítáni, pokud nabídnou odpovědi lepší a úplnější. Budou vítáni také proto, že ve věci Pražského povstání už jen maloučko času zbývá, než poslední z nás, co u toho byli, odejdou do nenávratna za těmi, co tam zůstali. Červenec 1994. □ Škoda, že se již neuděluje u příležitosti výročí Velké říjnové - za mimořádné zásluhy o komunistickou stranu během poslední pětiletky - Leninův řád. Měl bych jeden jistý tip. V. DAVYDOVSKI 1 8 POLYGON 6/94 [pageend20]Babice Josef Koláček V neděli 24.července byla ve Staro- vičkách na Hustopečská odhalena pamětní deska tamnímu rodákovi P. Václavu Drbolovi, nevinné oběti zločineckého plánu StB, podle něhož pak došlo k t.zv. "babickým událostem" v padesátých letech stalinského teroru. Té červencové neděle se jak obec Starovičky, tak i tamní farní společenství hrdě přihlásilo ke svému rodáku, který byl po "monstr-pro- cesu" inscenovaném v Jihlavě za režie StB odsouzen k smrti a popraven 3. 8. 1951. Spolu s ním byl odsouzen k smrti další kněz, P. František Pařil, farář ve Velkém Újezdě, a 5 dalších rolníků: Antonín Mityska, Jan Plichta, Drahoslav Němec, František Kopuletý a Antonín Škrdla. Dalších sedm obviněných dostalo "mírné tresty", jak se vyjadřovaly tehdejší noviny: Alois Roupec a Karel Němec doživotí, Ladislav Brabenec na 25 let, Božena Kopuletá na 20 let, Ludvík Stehlík na 20 let, Jindřich Nahodil na 23 let a Josef Vorlíček na 22 let. Majetek všech odsouzených byl zkonfiskován, tedy drtivé vítězství socialistické justice nad sedláky, kteří se zaťatě bránili násilné kolektivisacE Rudé právo z 20. 7. 1951 psalo v duchu bezohledného třídního boje a také aby rozdmýchávalo vášně a ospravedlňovalo vraždy, kterých se dopouštěla socialistická justice:" A my, komunisté, se učíme z babického zločinu,učíme se ještě více nenávidět třídního nepřítele a učíme se ještě lépe ho bít, a zároveň se učíme ještě víc milovat socialismus." Na okořenění ještě tehdejší tisk dodával, že "příslušné instance" oba faráře "degradovaly a zbavily kněžského povolání" (sici). Na slavnosti ve Starovičkách vydal svědectví o P. Václavu Drbolovi jeho spolužák mons. Alois Pekárek, a pak na hřbitově přítomní slyšeli další podrobnosti z úst jeho spoluvězně P. Josefa Vale- riána. "Přišel jsi ke mně po zatčení P. Buly a chtěl jsi vědět, proč ho zatkli. Chtěl jsi to slyšet z úst P. Podveského, ale on rozdával v ten den chudým své farnosti lásku hmotnými dary a proto nebyl doma. Stavil ses u mne v kaplance a já ti při poslední návštěvě řekl totéž, co by ti řekl P. Podveský, že u P. Buly se jednou večer zastavil jeho spolužák Ladislav Malý s cizineckou legitimací a vykládal mu, že byl poslán ze Západu, aby zde připravoval odboj proti nynějšímu režimu a na důkaz pravdivosti ho ujistil, že osvobodil z pražského paláce arcibiskupa Berana, aby ho převezl přes hranice na Západ. A protože se to prozradilo,musel prý ho ukrýt na jedné blízké faře. Řekl mu dále, že arcibiskup žádá nějakého kněze o sv. zpověď pro případ, že by jeho přechod přes hranice byl prozrazen a on zastřelen. Sliboval P. Bulovi, že ho k němu zavede... P. Podveský varoval hned po prvním setkání P. Bulu i mne, že se na tento kraj chystá nějaká velká akce a že to bude jistě tato. Toto varování jsem získal od svého spolupracovníka z 2. odboje pana Ošmery, předsedy KSČ z Jaroměřic. Tys, otče Václave, všemu pozorně naslouchal, jen se ti jaksi zúžily zorničky, když jsem Ti sděloval, že P. Bula celý měsíc naléhal na svého spolužáka Malého, aby ho zavedl k arcibiskupovi a on to stále oddaloval. Nakonec mu řekl: "Víš, já ti nevěřím. Dokud mě nedovedeš k arcibiskupovi, přerušuji s tebou jakékoliv spojení. A kvůli tomu se ho Malý potřeboval zbavit! Po vyprovokované události v jedné přifařené dědince byli všichni zatčeni, s kterými P. Bula agenta Malého seznámil. Na prvním místě byl zatčen důvěřivý kaplan Bula sám. V té chvíli jsi mi řekl s jakýmsi zklamáním: Malý byl u mne také a říkal mi o arcibiskupovi totéž a já ho v důvěře poslal do Cidliny...tehdy jsem ti radil: Jdi a udej ho na Bezpečnosti. Malý je skutečně členem StB s návnadou, aby zbavil kraj komunistům nepohodlných lidí. Slíbils mi to a vzkázal mu, aby s tebou už nepočítal. Udat však, že ho jít nemůžeš, protože je ukryt u tvých farníků. Co následovalo dál - to byl začátek křížové cesty. Zase vyprovokované akce Malým v Cidlině daly příčinu k zatčení několika mužů a tys byl mezi nimi. Bylo to ze 16. na 17 červen. My -jaroměřičtí kněží - jsme tě museli zastupovat. Bylo to pro nás bolestné, ale zároveň potvrzením pravdivosti akce plánované na tento kraj. Proto jsme od té chvíle každého varovali před Malým, jenže už bylo pozdě. 2. 7. 1951 došlo ve škole vedle fary koné osudné události (Malý s nikdy nejmenovaným komplicem zastřelili tři, tam schůzující, komunisty a při následném zátahu pak byli jako nepohodlní svědkové likvidováni StB). Bylo zatčeno mnoho desítek lidí, z nichž 11 bylo popraveno. Mezi nimi jsi byl ty a P. Pařil ze sousedního Újezdu. Co jsi v té době prožíval, to se dalo tušit, ale nikdy ne v té pravé hrůze, o níž jsem se dověděl od tvého farníka Ludvy Stehlíka. Když byl jednou veden k výslechu, slyšel z jedné vyšetřo- vačky křik a nářek, a protože znal tvůj hlas, nepochyboval, žes to byl ty. Aby tě zlomili, musel jsi být několikráte v černé kobce bez okna, bez jídla, bez pití, s přerušovaným osvětlováním 500W, a když tě to neoslabilo, nasazovali ti na prsty svorky se šrouby, kterými svírali každý prst až do prasknutí. Celé noci jsi nespal pro kruté bolesti z výslechů. Jednou šel Ludva Stehlík s Jendou Pánkem zjaroměřické farnosti pro maltu - čekali totiž na soud - museli jít kolem tvé kobky a před ní ležela na zemi hromada zakrvavených obvazů. Otče Václave, smrt, i když tak potupná, byla pro tebe opravdu vysvobozením. Sám jsem byl 14 dní po tvé popravě na podobné kobce a vyslýchán týmiž estébáky a bylo mi řečeno, že ti tři moji komplicové už visí (i P. Bula byl už oběšeni), a že brzo budu viset i já. V té chvíli se se mnou zamotal svět. Avšak Bůh žádal od každého jinou oběť, jiný důkaz svědectví. Od vás chtěl největší oběť a vy jste ji přinesli s vědomím, že není marná. Jako smrt našeho Pána Ježíše Krista přinesla spásu, tak i vaše smrt i dalších 240 popravených byla výkupní cenou k odhalení pravdy, i když po čtyřiceti letech,'že totiž k vítězství totalitní moci bylo třeba lidí bez víry a bez svědomí, aby mohli krví nevinných upevňovat své domnělé štěstí. Jenže jako na troskách nelze stavět dům, tak ani na krvi druhých nelze stavět blahobyt. Proto se ten jejich dům do něhož chtěli vehnat celý svět, tak náhle k jejich vlastnímu údivu zhroutil...". P. Podveský, P.Valerián a další spoluvězňové museli překonat mnoho překážek i vyhrožování, ale neustali v úsilí o plnou rehabilitaci těchto obětí. Totalitní režim si vynutil i vynesení církevních trestů na odsouzené a popravené kněze. Ty však byly prohlášeny za neplatné nynějším brněnským biskupem Vojtěchem Cikrlem: "V souvislosti s politickými procesy uplynulé doby komunismu, zejména v 50. letech, prohlašuji všechny deklarované církevní tresty, které byly uvaleny v Brněnské diecézi na základě křivých obvinění, lží a podvodů na některé nespravedlivě odsouzené kněze v souvislosti s babickými událostmi, za právně neplatné. Kéž Bůh přijme i tuto oběť svých služebníků a nám dá sílu pokračovat se stejnou opravdovostí při hlásání evangelia" (Acta curiae episcopalis Brunensis, 20. 1.1994). Jako trýznivě dissonantní tón zazní do toho prohlášení českého premiéra Václava Klause: "Je to divná skutečnost, že k obvinění mučitelů vězňů z padesátých let dochází až nyní. A bývalý člen KSČ ministr Vladimír Dlouhý s bohorovným klidem prohlašuje v televizi, že to je "chyba", že zákon, který zrušil promlčecí lhůty trestných činů z doby od 25. února 1948 do prosince 1989 je " plošně použitelným klackem na komunisty". P. Jan Bula měl 31 let, P. Václav Drbola 39 let a P. František Pařil 40 roků, když je popravili. Proti takovým faktům slova ministrů mají všechny známky "flatus vocis". 3. září si vykonali muklové (MUKL= muž určený k likvidaci), tedy političtí vězňové z údobí "zářivé budoucnosti lidstva", totalitního komunistického režimu, pouť na Svatý Hostýn. V jejím rámci byl odhalen památník politických vězňů zlet 1948 - 1989. Posvětil jej politický vězeň, královéhradecký biskup Dr. Karel Otčenášek. Nápis na pomníku hlásá: NA PAMĚŤ POPRAVENÝM, ZASTŘELENÝM A UMUČENÝM VĚZNĚNÝM V OBDOBÍ KOMUNISTICKÉHO TERORU let 1948 - 1989. O postavení památníku se nejvíce zasazoval a zasloužil 86letý mukl Alois Kovář (11 let vězení, jeho manželka 6 let a jeho syn Lubomír byl před zraky matky zastřelen poručíkem StB Hulínem ze Zlína. Byl to 18letý student lesnické školy v Hranicích. Řím, 3. září 1994 POLYGON 6/94 1 9 [pageend21]Z glosáře j iř íh o l o ew y h o (ix) ___________________________ Bůh, Satan a malí zelení mužíčkové WINSTON CHURCHILL kdysi utrousil, že zásadně věří jen těm statistikám, které sám zmanipuloval. Uveďme jako příklad, že paralelně vedené statistiky Evropské unie a České republiky o jednom a tomtéž předmětu (obchodní bilance EU:ČR) se navzájem rozcházejí o maličkost - 42 miliard Kč; pro tento podivný fenomén ještě žádné racionální vysvětlení nebylo nalezeno. - Myslím, že trochu skepse neuškodí ani ve vztahu k výsledkům nejrůznějších průzkumů veřejného mínění, s nimiž se zejména v České republice - zřejmě vlivem dlouhé abstinence - roztrhl pytel. BRITSKÝ SOCIOLOG, jehož věhlasná firma prováděla před léty sérii průzkumů trhu pro mého tehdejšího zaměstnavatele (za nehorázně vysoký honorář), seděl s námi jednoho pozdního večera v amsterodamském hotelovém b,aru. Poživ většího množství zlatové skotské značky Glenfiddich, prohlásil sebevědomě před několika svědky, že pro profesionála vůbec není problém dospět k takovému výsledku průzkumu, jaký si sám předem stanoví - a vědecky tento rezultát doložit. Neměli jsme důvod mu nevěřit: s naprostou jistotou dodával vždy přesně ty výsledky, jaké si zadavatel přál slyšet. ČEŠTÍ POLITICI mají přehnanou důvěru i v takové průzkumy, které sami nezmanipu- lovali. Velice bedlivě se jimi řídí; stačí, aby většina zkoumaných občanů projevila negativní poměr například k církvím nebo k exulantům - a vzápětí se tytéž postoje začnou objevovat na tiskovkách politických stran a při hlasování v parlamentě. A to nemluvím o zhoubném vlivu pravidelných výzkumů volebních preferencí; nic nerozvrací morálku politiků účinněji. •í:- JIŘÍ DIENSTBIER figuruje v pořadí popularity setrvale na předních místech škály. Přesto jeho politická strana ve volbách neuspěla a dnes se v preferencích plácá hluboko pod pětiprocentní laťkou: plusminus kolem dvou procent. Tento fakt bývá uváděn jako příklad nespolehlivosti průzkumů, to ale není pravda. Respondent (a volič) málokdy myslí logicky - a jeho počínání nebývá důsledné. * CO TEDY S VÝSLEDKY těch všemožných průzkumů českých i zahraničních? Šmahem je zavrhnout, ignorovat? To by byla chyba. Berme je se špetkou soli, nepřejí- mejme je nekriticky, ale pamatujme, že k nim nemáme alternativu, pokud jich chceme použít jako orientační pomůcky -jinou, lepší metodu totiž nemáme. Ale stále si ty výsledky porovnávejme s praxí, s empirií, tedy s vlastní zkušeností. * PODLE AGENTURY AISA věří v České republice jen 38% obyvatel v Boha. Bylo zajímavé pozorovat, jak různé české deníky při referování o tomto sociologickém zjištění vysadily jméno nejvyšší bytosti buď se začátečním písmenem velkým či malým. Nepro- počítal jsem to metodicky, ale odhadem bych řekl, že pravopisný úzus výsledek průzkumu piusminus potvrdil. * ČTYŘICET LET ATEISMU pochopitelně vyoralo v lidských duších hlubokou brázdu. Je to vidět ve všech postkomunistických zemích (snad s výjimkou tradičně katolického Polska). Zajímavé je srovnání německé, kde u lidu jednoho a téhož jazyka a shodné mentality lze studovat následky dlouholeté indoktrinace přímo v laboratorních podmínkách: v tzv. nových spolkových zemích, tedy v někdejší NDR, jsou z pěti mladých lidí od patnácti do pětadvaceti let čtyř/bez vyznání. Ve „starém“ západním Německu se k žádné z církví nehlásí jen každý desátý mladistvý. « ČEŠI OBVYKLE MILUJÍ a obdivují nejvíce ty národy, které nejméně znají a s jejichž kulturou, mentalitou a životními zvyklostmi nemají vlastní zkušenosti. To ovšem nikdy nebývají přímí sousedé; proti těm chovají jen různě odstupňované antipatie a resentimen- ty. Za první republiky platil bezmezný obdiv Čechů sladké Francii; byla to láska dosti jednostranná, což zviditelnil Mnichov. Nyní prý se na sám vrchol popularity v ČR vyšplhali Švýcaři. Sám jsem ve Švýcarsku nikdy nežil, nepracoval - a zkušenosti z několika služebních cest či dovolených jsou naprosto irelevantní. Dávám tudíž k .úvaze těm kompetentním, tj. čtenářům Polygonu se stálým pobytem v Confoederatio Helvetica, aby posoudili, zda nejnovější české vzplanutí citů má šanci na to, aby bylo opětováno. ■ S- KDE SE BEROU SYMPATIE zrovna k Švýcarům? Je to pro jejich spolehlivost? Dochvilnost? Píli? Akurátnost? Občanský princip přímé demokracie? Přilbu a samopal v šatníku? Maloměšťáckou spořádanost? - Darmo hádat, která identifikační potřeba nejvíce přispěla k vytvoření nového idolu Čechů, jaké švýcarské vlastnosti nám tak imponují. Přítel cynik, jemuž jsem se s tím problémem svěřil, pravil, že zřejmě nesleduji dost důkladně tisk. A poslal mi výstřižek, který dokládá, že podle průzkumu švýcarské banky UBS dosahují v průměru nej- vyšších výdělků na světě Švýcaři (následováni Dány, Japonci, Němci, Lucemburčany a Američany). Inu, to by jako potřeba identifikace vlastně mělo stačit. Ale odhlédnuto od průměrných výdělků: * STABILNÍ OBDIV českého domácího obyvatelstva náleží zcela nesporně Spojeným státům americkým. To má jistě řadu příčin historických a racionálních, o nichž není třeba pochybovat; sugestivní hollywoodské filmy také vykonaly své. Skutečné znalosti a vědomosti průměrného Čecha o USA a Američanech jsou ale i dnes ještě hluboce podvyvinuté. A o nějaké příbuznosti ve věcech světového názoru či životních postojů Čechů a Američanů nelze vůbec mluvit. Pro srovnáníjediný_ukazatel, o němž jsem se zmínil už výše: v ČR věří v Boha 38 procent obyvatel. V USA 96 procent... «- Z PRÁZDNOTY MÁ ČLOVĚK HRŮZU (horror vacul); nesnese pomyšlení na ne- obývaný vesmír. A tak je vcelku zákonité, že si ho zabydluje podle své letory; kde chybí Bůh, tam nastupuje_UFO s malými zelenými mužíky. Ano: 62% Čechů nevěří v Boha, ale 40% věří v mimozemšfany. Lektoři někdejších Večerních univerzit marxismu-leninis- mu mají důvod k pozdní radosti; jejich práce nebyla marná. * VÍRA V EXISTENCI E.T. je ještě poměrně neškodná. Absence Boha v duších lidí mívá podstatně škodlivější účinky. Vypráví o nich třeba novinový titulek z pátku 2. září: Řádění satanistů vyšetřuje policie. Cituji: „Rituální projevy satanistů zaznamenala v minulém roce církev v několika kostelích. Uvedl to plzeňský biskup František Radkov- ský ve vysílání RFE." A: „Loni nalezli věřící před bohoslužbou u kostela vyrytý obrácený kříž a kruh s pěticípou hvězdou a >ďáblo- vým< číslem 666. O několik dní později bylo devastováno zařízení kostela. Kříž z hlavního oltáře byl vytržen a obrácen. Kristovo tělo mělo zpřerážené nohy, další církevní předměty byly rozštípány a poházeny po zemi. Satanisté poničili i varhany. Stolky určené pro obětní dary byly pomočeny." * NĚKTERÝ Z PŘÍŠTÍCH průzkumů českého veřejného mínění už snad bude natolik progresivní, aby zjistil i procento ctitelů Satana. Tato otázka do výzkumů ještě zařazena nebyla, ale dočkejme času. Zatím se zjišťují jiné věci: -»- ZNOVUZAVEDENÍ ŠIBENIC je jednou z těch základních otázek, jimiž se zabývá české veřejné mínění. Tady se respondenti dojemně shodují: 76% (!) je přesvědčeno, že by se u nás mělo zase popravovat. A jenom 12% je proti, zatímco stejný počet občanů jaksi ještě neví... A jak to vypadá u politických stran? Jednoznačně proti jsou sociální demokraté (vědí, že by se jinak zcela znemožnili mezinárodně), ale také ODA a, považme, KSČM. Ta asi usoudila, že komunisté už u nás splnili normu co do špagá- tů více než na sto procent. Nerozhodní jsou křesťané (!) z KDS. A vládnoucí ODS ústy své tiskové mluvčí Jany Petrové vyjevila: „Nejsme pro ani proti. Považujeme to za individuální záležitost každého našeho člena.“ Neboli: Neříkáme tak ani tak, ale na naše slova dojde. (Kdybych se nebál tiskové žaloby, dnes v ČR tak oblíbeného řešení názorových sporů, asi bych napsal, že jde o typickou vychcanost. Pro jistotu si to jenom pomyslím.) JE KLAUS NAHRADITELNÝ? Zbytečná otázka, víme přec, že není, ale AISA ji přesto letos v červnu občanům položila. Ký div, skoro polovina (44%) dotázaných nevidí za pana premiéra žádnou adekvátní náhradu. Dalších 5% občanů je toho názoru, že Václava Klause nemůže nahradit vůbec nikdo. 23 procent lidíjako nejčastější možnou alternativu uvedlo pana ministra Dlouhého, který je podle průzkumů jiných institutů stabilně nejpopulárnějším českým politikem... » SOUSTAVNĚ NEJPOPULÁRNĚJŠÍ Vladimír Dlouhý, nositel rudé knížky až do 20 POLYGON 6/94 [pageend22]prosince 1989, vysvětlil nedávno veřejnost^ že „lidé, kteří chtěli něco dokázat, do KSC vstoupit museli“. Podle Dlouhého nebyl „hodnější" ten, kdo vstoupil do KSČ v roce 1963 a byl vyhozen v roce 1969, než ten, kdo vstoupil v roce 1977 a vystoupil v roce 1989, jako on. Přesný citát (pořad 7 dní, televize Nova): „Kdo chtěl něco dokázat, musel tu hlavu ohnout.“Doufejme, že si toto nejnovější poučení z krizového vývoje zapíší za uši všichni bývalí muklové, disidenti, exulanti a jiní podivíni s neohebnými hlavami.’ «- A JEŠTĚ PRŮZKUMY: „Domníváte se, že Edvard Beneš patřil k významným českým politikům?“ - zeptal se IVVM občanů letos za červencových veder. Inu, 52% dotázaných odpovědělo, že rozhodně ano, 33%, že spíše ano. Čili: 85% ano. Otázka byla mistrně formulována. Kdo by mohl tvrdit, že osobnost, jejíž činnost zůstavila v dějinách národa a státu podvakrát stopy tak hluboké a dlouhodobé, nebyla významná? - Ani sebevětší Benešův odpůrce či kritik nemůže být takový ignorant. Nač tedy ta otázka, a k čemu takový průzkum? JAK BY ASI ODPOVĚDĚLI Němci na dotaz, jestli se domnívají, že Adolf Hitler patřil k významným německým politikům? Mohli by snad jeho význam popřít? V žádné německé anketě ovšem tak absurdní otázka nebyla položena. íK- JEŠTĚ BIJETE SVOU ŽENU? - zní klasický dotaz, který nelze zodpovědět jen slovy ano nebo ne, aniž by na vás utkvělo ódium surovce (současného či donedávného). Aíká se, že není indiskrétních otázek: jsou jen indiskrétní odpovědi. Rozhodně ale existují otázky blbé. * BENEŠOVY TZV. DEKRETY jsou dosavadní polistopadovou praxí už proděravělé jako ementál (znárodnění!), o tom není pochyb. Některé z nich - např. uvalující kolektivní vinu i trest na všechny maďarské a německé obyvatele republiky - zjevně nejsou v souladu s ústavou (dnešní i tehdejší), natožpak kompatibilní s mezinárodními normami a závazky, jež ČR přijala. Mimořádné zákony z mimořádných dob před půl stoletím, vydané státem, který už neexistuje, si nicméně přeje zachovat v platnosti téměř 60% dotázaných. Více než čtvrtina je bez názoru... Což je dohromady 85 procent. - Sbohem a šáteček, Evropská unie! * TREST MUSÍ BÝT, aby bylo spravedlnosti učiněno zadost. A protože lid český a jeho politická reprezentace mají obzvláště vyvinuté právní cítění, konečně na ně dojde: na vrahy, sadisty, mučitele! Pouhých pět let po Vítězném listopadu bude pohnán před soud první z bolševických katanů: Je jím 74letý byvší politruk z Borů, který s dalšími dvěma bachaři - za účasti vězeňského „lékaře“ - zavedl bodlem elektrický proud do varlat tehdejšího politického vězně, který to vše přežil (byť s těžkými následky fyzickými a psychickými) a jemuž je dnes 69 let. * NĚMECKÉ PŘÍSLOVÍ PRAVÍ, že posledního koušou psi. (Den Letzten beissen die Hunde.) Trestající perutě spravedlnosti zasáhnou s plnou tvrdostí zákona mladšího prozatímního výpomocného politruka z Borů. Za bukem se budou chechtat: jeho byvší velitel basy, náčelník hlavní správy ministerstva a, v neposlední řadě, (sedě v kotli se sírou na dně sedmého suterénu plamenné džehény) armádní generál JUDr Alexej Čepička z Kroměříže, osobnost tehdy za iontoforézu varlat a obdobné fyzioterapeutické úkony nejvýše odpovědná. - (Zesnula, ta osobnost, poklidně, nižádnými sameťáky nevhodně neobtěžována, ve státní vile na Dobříši 30. září 1990.) Pravda a láska musí zvítězit nad lží a nenávistí; jestliže se dobře pamatuji. * TREST MUSÍ BÝT (2): Oldřich Kohlíček, bývalý velitel Tábora nucených prací na Mírově, měl to štěstí, že ho soudili už v roce 1951 jeho vlastní soudruzi. Ač i podle jejich názoru Kohlíček a jeho zástupce Čestmír Carbola „soustavně bili chovance v TNP na Mírově, přičemž jim způsobili různá zranění lehčího rázu“, dostali tehdy oba sadisté jen tři, potažmo čtyři roky basy. Soud použil nižší sazbu, ač i podle tehdejšího zákona měli dostat od tří do deseti let za těžké ublížení na zdraví. Trestní spis i vyšetřovací materiál ale už neexistují a novému stíhání obou navíc brání současný právní řád, který nepřipouští trestní stíhání za skutek, který byl již pravomocně potrestán. Sehnat Ko- hlíčka by ani nebylo snadné. Údajně žije v Kanadě a poslední čtyři písmena svého jména vypustil. Jmenuje se tudíž Mr. Kohl. TREST MUSÍ BÝT (3), avšak drtivá většina komunistických zločinců spravedlnosti nepochybně unikne. JUDr Stanislav Drobný, předseda Konfederace politických vězňů, nedávno uvedl, že důkazy se velice těžko hledají: „Často byli lidé vyslýcháni se zavázanýma očima, byli mláceni pěti- šesti lidmi. Ze by vězeň viděl svého mučitele nebo věděl, kdo to je, to je málo případů. Důkazy se těžko hledají. Nelze hromadně tyto lidi obvinit, to by už neodpovídalo našemu právnímu řádu.“ * TREST MUSÍ BÝT (4): Ruka zákona dopadla s drtivou přísností na neofašistu Josefa Tomáše, šéfredaktora štvavě antisemitského týdeníku Politika. Soud ho uznal vinným z trestných činů hanobení rasy, národa, přesvědčení a z podněcování k národní a rasové nenávisti. Za to vše byl odsouzen k podmínečnému trestu na 7 měsíců (!) se zkušební dobou na dva roky (!). Pan Tomáš, ač nepokutován ani ve výši desetikoruny, se přesto ihned proti drakonickému rozsudku odvolal a rozhořčeně odkvačil od soudu rovnou domů. Zřejmě spěchal: asi měl uzávěrku dalšího vydání. * TREST MUSÍ BÝT (5): Spolkový sněm SRN schválil 21. září nový Zákon o boji proti zločinnosti. Proti předloze hlasovali jen Zelení a exbolševici z PDS. Demokratické strany vládní i opoziční hlasovaly svorně pro zostřené zákony, takže byly přijaty výraznou většinou parlamentu. Kromě opatření proti organizovanému zločinu zákon velmi zostřil i možnosti zásahu proti politickému extré- mismu. Například „veřejné popírání zločinů národního socialismu způsobem schopným narušit veřejný mír" bude napříště trestáno vězením až na pět let - nepodmínečně! V Německu by tudíž pan Tomáš od soudu domů nešel. « NA HOSTÝNSKÉ POUTI, kterou organizátoři nazvali pout muklů, se letos objevil i návštěvník extrémně nemuklovský: soudruh Milan Uhde, tč. ODS, předseda Poslanecké sněmovny. Genius loci zřejmě osvítil i jeho okoralou duši, takže sebekriticky proslovil: „V padesátých letech, kdy vás zločin- ná komunistická logika odsuzovala k likvidaci a kdy zločinní vykonavatelé tuto logiku naplňovali, vysloužil jsem si za svůj aktivní souhlas se zločinem možnost studovat a po studiu pracovat na závětrném místě. Nic na tom nemění, že jsem netušil, že jde o zločin.“ K tomuto netušení bylo nepochybně třeba značné dávky mravní otrlosti; leč vítejme každou kajícnou sebekritiku z těchto kruhů, byť přichází s takřka půlstoletým zpožděním. Není obvyklá; spíše zatvrzelý opak bývá pravidlem. * TZV. KLUBY ČESKÉHO POHRANIČÍ, jejichž akce v Terezíně a v Chebu se České republice postaraly o širokou mezinárodní publicitu - veskrze negativní - získávají podle prestižního německého deníku Frankfurter Allgemeine Zeitung nejvíce přívrženců „z rezervoáru komunismu a šovinismu, v Čechách - jak známo - v minulosti obzvláště úzce spjatých. V ničem se extrémní levice a radikální pravice (s mnohdy tmavo- rudými kořeny) lépe neshodují, než ve volání na poplach před >německým nebezpečím«. Ti, kteří teď ze sebe dělají největší vlastence, byli často nejhoršími stalinisty.“ KLUBY ČESKÉHO POHRANIČÍ (2) zavdaly látku ke komentáři také hamburskému týdeníku Die Zeit. Zde se mj. uvádí, že „ideologická situace na chebském náměstí byla zmatená a současně až dojemná: kádři ze- šedivělí v třídním boji, kteří v roce 1948 zničili českou demokracii pod prezidentem Benešem, dovolávali se náhle tohoto (jak mu po roce 1948 přezdívali) >posluhy buržoazie« coby hrdiny v boji proti Němcům a proti všemu německému." * KLUBY ČESKÉHO POHRANIČÍ (3) vedou prominenti totalitního režimu. Pražský tisk uvádí například jméno Miroslava Štěpána, někdejšího předsedy MV KSČ v Praze, dále bývalého tajemníka severočeského KV KSČ Šípka a člena téhož „orgánu“, Oldřicha Horáka, který je krajským místopředsedou KČP. Dalším funkcionářem samozvaných „bojovníků proti germanizaci“ je Miroslav Urban, bývalý pracovník Muzea Klementa Gottwalda. A aby to nebylo tak jednotvárné: funkcionářem „národní rady“ klubů je Robert Jehlička, předseda kadaňské organizace Sládkových republikánů. Rudohnědá symbióza - přesně jako v Rusku. NA ZÁVĚR DOBROU RADU, jak skoncovat s urputnou škytavkou. Vděčíme za ni (za radu, ne za škytavku) časopisu The European ze 4. srpna: Zastrčte si oba ukazováčky co nejhlouběji do uší a vypijte přitom naráz (without stopping) velkou sklenici vody! Autor tipu, jistý Howard Brewer z Tauntonu (UK), bohužel neuvedl, kterou rukou - pokud disponujeme pouze dvěma - máme onu sklenici při pití držet. Neopomněl však upozornit, že po odeznění škytavky je radno ukazováčky z uší opět vyndat. POLYGON 6/94 21 [pageend23]Lao-c’: Kdo z dálky se dívá, lépe vidí. Kapky jedu VLASTIMIL RADKOVICKÝ Kapky jedu prý podáváme často a rádi všichni my, kteří pomáháme vytvářet POLYGON. Kapky jedu do duší exulantů, kapky jedu také pro ty, kterým se dostane Polygon do rukou v ČR. Takhle jsem si to vyslechnul od občana, který silně zdůrazňoval, že je Čechem - a je na to hrdý. On prý vidí ve své vlasti převažující klady, sleduje výrazné a prospěšné změny, o kterých se nikomu desítky let nesmělo ani snít, s potěšením přijímá i stoupající hospodářskou a politickou prestiž ČR, vznik nové a moderní sítě služeb i obchodů, výrazný počet nových západních aut českých majitelů, čilý politický život atd. atd. Tento občan mě oblažil dlouhým monologem uspokojivých konstatování, ovšem i zásadních výtek k „jedovatosti“ Polygonu - aniž připustil jakýkoliv slovní vstup k navázání dialogu. Nemám nic proti formě monologu třeba na divadelní scéně. Monologem jsou vlastně i veřejné politické projevy, mnohé přednášky, dokonce i kázání v kostele, protože na ně obvykle nenavazuje bezprostřední odezva druhé strany, tedy posluchačů. Monologem je proto i většina úvah ve sdělovacích prostředcích. Jenomže tyhle formy monologů mají opodstatnění v tom, že předkládají .autorsky fundované a často předem účelně konsultované názory pro velmi početnou skupinu posluchačů (čtenářů, diváků). Přenos se uskutečňuje převážně technickými prostředky, dialog neumožňujícími, také i samotné prostředí může být pro dialog krajně nevhodné. Když pak monolog zaznívá i tam, kde je diskuse možná, konstatujeme vnucený monolog - a ten vždy zavání diktátorstvím a demagogií. Diskuse je nežádoucí tam, kde má vyznít pouze „jedině správná pravda“. Můj poučovatel pozapomněl i na to, že monolog, stejně jako dialog či beseda, mají rozhodující váhu, význam i silu působení především v kvalitě obsahu. Velice lapidárně vyjádřeno, kvalita je dána tím, jakými fakty a jakým způsobem je předkládaný názor podložen (zda je vůbec něčím podložen!), neméně ovšem i tím, jak logická je vazebná návaznost všech ostatních faktů. Z tohoto jednoduchého vzorce si můžeme lehce odvodit jak kvalitu sdělovaného, tak i kvalitu sdělovatele, případně i jeho záměr. Tak zjistíme, zda „kapky jedu“ jsou podávány za účelem ničení - nebo v dávkách „medicínsky prospěšných“. Toto vše můžeme bezpečně zjistit, ovšem pokud jsme toho vůbec schopni! A nebo pokud nepřijímáme záměrně opak jako prostředek k napadení názoru, autorů nebo skupiny, kteří jsou nám z nějakého důvodu nepohodlní. Je zcela evidentní, že autoři Polygonu přinášejí určitým skupinám českých občanů ne vždy příjemné čtení. Není obtížné odvodit, kdo se obsahem cítí nejvíce napaden a ohrožen - a proč! Když Karel Čapek, především diky kontaktům s TGM, více a více propojoval svou tvorbu i myšlení s politikou, shrnul poznání do pár moudrých vět: „Dělat noviny znamená dělat morálku veřejnosti. Komu je dáno jasně myslet, má i odpovědnost. “ Navázal tím na slova TGM: „Svět bude moudřejší, bude-li moudřejší a vzdělanější každý z nás. Každý je tak trochu i odpovědný za vývoj světa.“Na místě je nejen obdiv k jasně formulovanému filosoficko-morálnímu krédu našich (dnes mnohým velice nepohodlných) velikánů, ale také otázka každému, kdo oslovuje více lidí: Jakými prostředky a jak důrazně dělá morálku veřejnosti, jaký díl odpovědnosti za vývoj světa přebírá? Je to koneckonců otázka kvality, tedy jak poctivě kdo svoji práci dělá. V oblasti veřejného života ji lze vyjádřit poměrem zájmu o blaho společnosti - a o blaho vlastní. A tady je stěžejní bod Čapkovy myšlenky: kdo jiný, nežli ten, kdo má možnost oslovit více lidí, by měl mít povinnost upozorňovat na disproporce? Toto je zásadní a nezastupitelný úkol sdělovacích prostředků. Úkol s významem poslání však není pochopen mnohdy ani samotnými nositeli úkolu, novináři, publicisty, redaktory. Není se ale čemu divit, vždyť většina z nich získala průpravu studiem za totality, tedy byla systematicky vedena k servilnímu přisluhování vládnoucí elitě - a o svém budoucím problematickém „poslání“ nemohla nevědět už při volbě této profese (vysoké kádrové požadavky u zájemců o tento obor!). Pro všechny bylo občasné užití „kapek jedu“ vázáno výhradně k povinnému vyjádření opovržení nad „západními imperialisty, třídními nepřáteli a zrádnými emigranty“. Za socialistického studia a praxe do sebe vstřebali poznatek- zásadu, že do vysoké mocenské politiky nelze zasahovat - naopak je třeba chránit vlastní pozici a neriskovat! Občané tuto nejčastější podobu informování a ovlivňování za desítky let přijali a vstřebali také jako normu (stejně jako normy pracovního úsilí, kvality, politické angažovanosti, čestnosti ap.). Do náhlých a překotných polistopadových změn proto vstoupila společnost zdeformovaná a nepřipravená. Je zásadní otázkou, kdo a jakými prostředky měl společnost zbavit deformací, tedy především ji důkladně a trvale poučovat v nejlepším smyslu tohoto slova: ukazovat na kladné i negativní jevy minulosti i současnosti, uvádět jména i důsledky těchto jevů s přímou vazbou na současnost-a tím ukazovat cestu! Toto nejenom mohla, ale měla být nejzákladnější průprava pro postupné a hluboké demokratické změny, tedy zejména změny v myšlení lidí. Tato úloha bezesporu patřila a patří sdělovacím prostředkům - ale splněna nebyla! Je možné si dát i odpověď na otázku: proč? Státní politická linie nevedla k zásadním účinným opatřením k vyrovnání se s minulostí, ale naopak k „tlustým čarám", k lidumilným, ale naivním (nedemokratickým) heslům typu „nejsme jako oni", nebo kamuflážím o „nepostradatelných odbornících“ ap. Tím byl položen základ ne k právnímu státu a politickému a morálnímu vědomí občanů, nýbrž k všeobecné snaze také urvat kousek moci a hlavně majetku, tedy napodobit dřívější i nově paradoxně mocné, jejichž moc s dalším majetkem nabývá už zjevně rozměrů přímo závratných. Na hrozivé a téměř všemi přehlížené degradaci morálních hodnot (např. i na „nevysvětlitelném“ nárůstu kriminality) se rozhodující měrou podepsal kolosální názorový omyl, že výrazné ekonomické změny (tržní systém, privatizace) vše urovnají a napraví. Praxe nemilosrdně ukazuje, že tomu tak není! Důsledky téhož nedostatku jsou patrny v celé východní Evropě, protože ani v jedné z tzv. demokratizujících se zemí nebyla přijata zásadní a účelná opatření k vyrovnání se s minulostí. Hnisavé vředy na těle společnosti nejsou chirurgicky odstraňovány ani léčeny - ale šarlatánsky se „nechávají vyhnít“. Vznik nových chorobných ložisek (podvodnické aféry i v nejvyšších kruzích státní správy) překvapuje a k jejich zakrývání se stále častěji používá „osvědčené politické kosmetiky“. Základy demokracie jsou vytvářeny i aplikovány velice chaoticky a nezřídka rozporuplně. Známky nevyrovnanosti (i značné bezradnosti) setrvávají u vlád, parlamentů, politických stran - i ob- čanú-voličů. To je důvod, proč se někde vývoj dostává až do krajních poloh krvavých konfliktů. O rozsahu nemoci společnosti i způsobu léčby lze diskutovat na základě průkazných faktů a solidních dedukcí, ale nemoci nelze zamezit oslavováním zdravé části. Důkladnou diskusi vyžaduje i posouzení toho, co se některým jedincům jeví jako zdravé. Polygon získal za poslední roky nebývalou popularitu jak v řadách exilu, tak u domácích čtenářů. Víme dobře i to, že ji nezískal lacinými senzacemi, kriminálními nebo erotickými pikantériemi, ani komentáři ke společenským skandálům, nýbrž především solidními úvahami a rozbory současné politické, hospodářské, právní i morální situace v ČR, tedy jasnými - přitom i pestrými - stanovisky k mnoha diskutabilním jevům. Exulanti porovnávají v cizině zažité formy demokracie, domácí zase často hledají odpověď na otázku, proč se vývoj ubíral a ubírá tak odlišným směrem, nežli signalisovalo nadšení většiny obyvatelstva po listopadu 1989. Tedy např. proč se mohla z bývalé mocenské totalitní elity vytvořit současná elita hospodářská (odměna pro ty, kteří desetiletí devastovali zemi a pošlapávali lidská práva?), proč je tolik současných politických funkcí stále zřetelněji spojeno se získáváním soukromého majetku (jakou protihodnotou je získání těchto majetků podloženo?), proč se „česká demokracie" vyznačuje (evidovanou) kriminalitou třikrát vyšší, nežli v jiných demokratických zemích atd. atd. Hledání odpovědí na takové „demokratické anomálie“ není myslitelné bez „kapek jedu“! A je nanejvýš nutné na nových příkladech opakovat vyvozované závěry, třebaže se mohou pravidelným čtenářům Polygonu jevit jako stereotypní. Připomínání příčin a důsledků ve všech formách je službou čtenářům - i demokracii. Pro některé rádobydemokraty (nebo prosťáčky!) to ale nejsou léčivé, nýbrž zlostné a ničivé „kapky jedu“. Jednoduše 22 POLYGON 6/94 [pageend24]zamění (či nepochopí) směr dopadu kapek, tak jako můj v úvodu zmíněný poučovatel. Tak jen houšt a větší kapky („jedu")! * * * Na základě podnětu několika desítek poslanců zrušil začátkem července Ústavní soud v Brně podmínku trvalého bydliště na území ČR pro mimosoudní restituce, což se týká především exulantů s českým občanstvím. Vzápětí nato bylo z mnoha míst poslancům a hlavně soudu poděkováno. Právem! Ovšem na stejnou adresu se sneslo daleko více výtek a nesouhlasu nejen od „zdemokratizovaných“ komunistů, ale i z míst doslova vládních (premiér Klaus). Přitom je rozhodnutí soudu jasně definováno jako odstranění části zákona, která je v rozporu s lidskými právy! Pro skutečné demokraty by měly hlasy odporu vyvolat bouři rozhořčení, včetně krajního rozhodnutí, takové politiky už nikdy nevolit. Jakou linii vývoje aplikují tito politici, když se jim „nehodí“ prosazení stejné spravedlnosti pro všechny občany a dodržování lidských práv? To jsou skutečné a nezakrývané ne kapky, ale potoky jedu! V zájmu koho a čeho? Snad demokracie?. Předchozí řečnická otázka je zodpovězena úvodními částmi této úvahy, ovšem může být naplněna i desítkami dalších konkrétních argumentů. Stačí připomenout generála Bártu, kradoucího v oddělení hraček švédského obchodního domu (generál je nejbohatším mužem jižních Čech!), lze uvést neslýchané (a pod rouškou státního tajemství ukrývané) machinace na vysokých postech ministerstva vnitra (včetně machinací se zbraněmi - na něčem si musejí přece i oni „přilepšit“). Proč mohou být v ČR (i dalších státech východního bloku) právo, demokracie a morálka tak úspěšně a dlouho předstírány? Protože vládnoucí garnitury po roce 1989 úmyslně (ve vlastním zájmu) ponechaly a dále ponechávají politický a morální profil občana-voliče na stupni určité zaostalosti a deformace. Tyto garnitury, jak už bylo výše podotknuto, se na zmíněné deformaci podepsaly nedomyšleným (a tedy pochybeným) programem ekonomické prosperity, v níž se s právem a morálkou zachází jen jako s mocensko-majetnickými atributy: právo a morálka (nebo i demokracie) jsou dobré jen tehdy, když nám, tvůrcům a uživatelům, vyhovují a přinášejí osobní prospěch. To se logicky promítá do veškerého života, politiku samozřejmě nevyjímaje. Politikaření převažuje nad nutností sloužit občanům, národu, politika se stala kšeftem. Zde jsou kořeny vysoké kriminality a pod- vodnictví vůbec. Důsledky se potom projevují i v tom, že občan je sobec, zahleděný (i všeobecně přijatou nemorální normou tlačený) jen k cíli získat moc a majetek, zcela bezohledný ke svému okolí, často je i apolitický. Hovořil jsem před časem se třemi českými občany, z nichž ani jeden nevěděl, jak se nazývá funkce nejvyš- šího představitele okresu. „Starosta je to," zněla odpověď. „Ale četl jsem cosi o přednostovi," namítal jsem. „Víte, nás politika nezajímá, nás zajímají jen prachy!" Můj známý truhlář, filo- sof-politik, mi napsal, že si pan stavitel u nás koupil už čtvrtý statek. Když se náhodně potkali, truhlář mu připomněl, že každý v širokém okolí zná zdroj jeho solventnosti, tedy dlouhodobé výnosné akce s úředními odhady nemovitostí pod nedotknutelností funkce člena KV KSČ. „Strejčku, vy si nevidíte ani na špičku nosu; co já mám, to je úplné břídilství. Bývalý předseda KV KSČ má tři fabriky! Zaspal jste dobu, kdo co dříve dělal a kolik na tom trhnul, je úplně jedno, dneska platí: ukaž co umíš a kup si, na co máš!“ Truhlář dodává: „Kdybych byl presidentem nebo premiérem, ihned bych funkci složil a národu se omluvil za neřádstvo, na kterém jsem se podílel. Když někdo může bohatnout a získávat moc na základě lumpárny, nemáme žádnou demokracii.“ Za zmínku také stojí i elegantně servírované a politicky zneužívané „kapky jedu v čokoládovém dražé“ pod názvem většinová vůle. „Většina občanů si to nepřeje a my jsme povinni respektovat vůli národa!" Tak zní argument pro zdůvodnění toho či onoho vládního opatření. Slaboduchá obezlička má však na řadového občana značný účin, protože většina je pojem velmi blízký desítky let autorisovanému a mocnému „kolektivu“. Přitom se vnucuje otázka, jak se lze o „většinovou vůli“ opírat, když je tato většina občansky a politicky krajně nevyzrálá, s určitým podílem zaostalosti a mnohdy i neschopná vlastních dedukcí. Navíc ještě nedostatečně formována k občanskému a morálnímu vědomí. Kruh se uzavírá: občan není dostatečně poučen a poučován, ale jeho vůle je pro nás rozhodující - když se nám to hodí! Pohled na praxi skutečně demokratických států nechá vyznít slaboduchost takových argumentů. Když občané Dánska v referendu projevili nezájem o vstup do Evropské unie, dánský premiér okamžitě odstoupil, protože si byl vědom své závažné chyby, poučení národa nevěnoval dostatečnou pozornost a péči. Zakrátko v novém referendu už lépe poučení Dánové vyslovili nadpoloviční souhlas ke vstupu do spojené Evropy. Obdobně např. president USA realisuje i akce, se kterými většina občanů nesouhlasí. Realisuje je proto, že je politicky a morálně povinen zajistit určitá, např. bezpečnostní opatření v zájmu USA, bez ohledu na to, že ztrácí u voličů popularitu a tím snižuje i pravděpodobnost svého znovuzvolení. V demokracii je politika především službou zájmům národa, i když si národ-lid významu této služby není někdy ihned a plně vědom. „Většinová vůle“ může být (a také přečasto je) velmi ošidným měřítkem. Ale trvale zneužívaným. * * * Po několika skandálech různého kalibru byl ministr obrany ČR Baudyš odvolán z funkce. Západoněmecký „Die Welt" se rozepsal o výrocích ministra Dlouhého v Anglii, zejména o jeho radách Západu, aby omezil výdaje na sociální politiku. „Proboha, kam na takové názory pan ministr Dlouhý chodí?“, zněl komentář. Případy ministrů, generálů, zbohatlých stavitelů, stejně jako apolitických občanů, které zajímají „jen prachy“, mají stejný základ. Pocházejí ze země, kde je pojem demokracie často formován do podob, jaké se komu právě hodí. Úmyslně i z neznalosti! Obojí je škodlivé a nežádoucí - a někdo je za tento stav zodpovědný. Určitě to nejsou ti, jejichž majetkový základ nepochází z doby totality ani „z privatizačních pozic“ a živí se - a třeba i bohatnou - prací, za níž je množství peněz úměrné vytvořeným hodnotám. Každý, komu zůstaly základní morální zásady a zdravý rozum, lehce pochopí, že tyhle „kapky jedu“ jsou podávány jen za účelem pomáhat vzniku skutečné demokracie! 26. záři 1994 □ INZERÁT ZAJISTÍM STAVBU, rekonstrukci i správu Vaší nemovitosti v Praze i okolí, taktéž koupi pozemků. Zdena Sychrová, Jezdovická 314/4, 19000 Praha 9 - Hostavice, tel. +42.2.728389 Franz Zvoni, Schaffhauserstrasse 141, 8152 Giattbrugg, tel. 077/65.66.87. POLYGON 6/94 23 [pageend25]HOVORY PŘES LÁNY JÁRA MECŮ Rychlokvašňáci Mnozí lidé západního světa, pochutnávající si na rychlokvašených okurkách, nemají ponětí, co znamená rychlokvaše- ný politik. Naše země po vítězném listopadu těmito rychlokvašňáky už proslula. Je to snad jakási tradice. Nejeden český rychlokvašňák s obyčejným kvašňákem, ba i ještě s nedokvašeným, jsou na ni hrdi. I lidé chudí duchem, obdaření jen máslem na hlavě, a dokonce i šťastní bohatí sklerotici z řad KSČ, si pamatují aspoň dvě údobí velkého rychlokvasu. Vědí, že úroda rychlokvašených politikářů po vítězném listopadu byla ještě vyšší než po vítězném únoru. Dle toho také vypadá současná politická scéna. Jako by v minulosti naši rychlokvašňáci žili se zkomoleným mudroslovím: Co se v komunismu naučíš, v demokracii jako bys našel. Směrem k zahraničí převládá v české politice protiněmecký tón, s nímž nemalé procento tolik let antigermanismem krmených občanů tiše sympatizuje. Ani zmínka o tom, že přes dvaačtyřicet let KSČ pod krycí clonou zuřivé a prokazatelně lživé kampaně o německém revan- šismu a fašismu sama používala ryze fašisticko-nacistických metod. Je neslýchané, jak i dnes tato protidemokratická partaj zneužívá ještě plně nerozvitého demokratického systému. S jakou okázalou drzostí rozněcuje v lidské mysli to, co v době své absolutní vlády zasela: nenávist a nepřátelství k německému národu. A žádný z politiků ve městě nad Vltavou neřekne otevřeně a jasně, že národ německý prošel stejným peklem tota- litarismu, jako národ český. Tito politikové se většinou ještě nevypořádali s tím, co do sebe nasáli v létech masového ohlupování. Je před komunálními volbami, a tak někteří rychlokvašení vytahují opotřebovaného, ale na mnohého čecháčka-pros- ťáčka stále působivého strašáka germanizace. Chceme do Evropy, ale vytahujeme staré, protizápadoevropské haraburdí z komunistické propagační kuchyně. Kde je logika? Kde rozum k pochopení dávno změněného světa za Šumavou? Jak to, že se nebojí germanizace nikdo z dvanáctky, pardon, dnes už vlastně ze šestnáctky? Proč jen u nás se někteří lidé třepou a připosírají strachy z vidiny, která už dávno do evropského času nepatří? Londýn a mnohá britská města byla za války s německým nacismem v troskách. Mnoho, přemnoho měst z té dnešní šestnáctky bylo v troskách. Jak to, že dnes a celé desítky let před dneškem všichni sedí u velkého stolu Evropy v pevném a doslova rodinném svazku s Německem? Trpí snad západní demokratičtí politikové zemí, které smetly a pohřbily německý nacismus, debilitou? Vedla jejich snažení k cíli Evropské UNIE slabomyslnost nebo moudrost snoubená s vlastnostmi, které tolika Čechům scházejí? Celkem nedávno německý kancléř Helmut Kohl v Postupimi prohlásil, že „Komunisté nejsou ničím jiným než fašisty, přelakovanými na červeno. Tato věta je a zůstane správná.“ Český tisk si promptně pospíšil k tomu dodat, že „Zmíněný výrok si kancléř vypůjčil od sociálního demokrata K. Schumachera.“ Rychlokvašený demokratický publicista asi neví, že německý kancléř si takový výrok nemusel chodit vypůjčovat. To, že komunismus je nejhorší odrůdou fašismu a nacismu, bylo ve svobodném světě známo po celou dobu studené války. Dnešní Evropské společenství se nezrodilo listopadem 1989. U jeho počátku stáli K.Adenauer a Ch.de Gaulle. Německo a Francie. V evropské historii nenajdeme větších protivníků. Na obou stranách památníky a vojenské hřbitovy, statisíce hrobů z obou světových válek, a přece - poučeni touto strašnou minulostí dokázali si podat ruce k smíru a společné prosperitě mnoha evropských národů. Rychlokvašňáci od Vltavy tento politický obraz nevnímají. Za koncentračními tábory a šibenicemi, postavenými pro Čechy českýma rudýma ručičkama, udělali tlustou čáru. Ještě tlustší čáru pak udělali za těmi, kteří dvaačtyřicet let heilovali a chtěli na věčné časy heilovat pro SSSR. Možná, že právě v tom je odpověď na otázku, proč nemohou podobnou tlustou čáru udělat za německými důchodci ze Sudet, kteří před půl stoletím s přesvědčením i ze strachu heilovali sedm let pro diktaturu nacistické říše. Zatímco zámecký president drží své přednášky o humanismu, někteří Konde- líci v podzámčí v naprostém pomatení mysli mluví a píší o nebezpečí nových německých protektorů. V Terezíně se rozbíjejí vejce o hlavu modlícího se kněze a rozkopávají věnce usmíření, pokládané Němci. Do evropské dvanáctky s demokratickým a ekonomicky silným Německem byly přijaty další čtyři státy, ale politický analfabetismus hraje v Čechách nadále první housle. Rychlokvašňáci si připíjejí na šovinismus a netoleranci. Předseda republikánské partaje M.SIádek si v pro- tiněmeckém zákopu dokonce spletl dnešek s rokem 1937 a ve svém zaníceném provolání k českému národu „varuje před zvyšující se aktivitou sudetských Němců“. Známý a dnes opět populární básník a spisovatel, pěvec Gottwaldovy éry Pavel Kohout, v diskusním pořadu televize mínil, že „sudetští Němci se mají omluvit za to, že se dopustili velezrady, že rozbili samostatné demokratické Československo“. (Jak pikantní fraškou je takový výrok od toho, kdo to nezávislé a demokratické Československo pomáhal rozbíjet!) Ale nikdo se nesměje. Nikdo už neskřípe zuby. Tímto směrem už paměť neslouží. Všichni jsou demokrati. Po Československu, rozbitém kvaltem a s konečnou platností samými tzv. Čechoslováky, se nikomu nestýská! V hlavách šarapatí sudetští Němci. Germáni! Po nějakém úsilí po debol- ševizaci ani vidu ani slechu! (Kromě několika knížek a pomníčků ze soukromých aktivit bývalých politických vězňů.) Vládou tolik bombardovaný »Český deník« nedávno připomněl, že „S blížícími se komunálkami, v době, kdy se německý president omluvil Polákům, roste u nás protiněmecká hysterie, malují se obrazy nového 'Mnichova' a hrůz germanizace. Odtud je už jen krůček k tvrzení, že 'jistoty' komunistického Československa byly i jistotami 'národními'. Šiřiteli hysterie jsou komunisté a republikáni, tiší sympatizanti sedí ve vedení většiny našich stran“. Bez větších komentářů postkomunistickou koalicí usměrňovaných masmedií se občan doví, že na ulici v Brně byl k smrti ubit německý turista. Pachatelé přijeli autem, za přihlížení kolemjdoucích utloukli Němce pálkou a zase pokojně odjeli. Případ se vyšetřuje - konstatuje zpráva, pod níž si občánek může přečíst úvahu o tom, že je nejvyšší čas, aby se nám Němci omluvili za rok 1938. Pár dní uběhne a je tu další (téměř zastrčená) zprávička: „Životem zaplatil v neděli po půlnoci 23letý Němec za neuposlechnutí výzvy policistů k zastavení. Jednalo se o běžnou silniční kontrolu u Františkových Lázní.“ Inu, protigermánský ’demokratický humanismus’ s komunisticko-republikán- ským štvaním začíná sklízet první oběti. Někdo se snaží na první pohled o nemožné. Aby Německo zůstalo nadále 24 POLYGON 6/94 [pageend26]v mysli Čechů jako nepřátelská cizina. A trochu přisleplý optimista může namítnout, že je to moc černé malování. Že máme v Praze rozhlasovou stanici ’Svobodná Evropa', parlamentní demokracii, neomylného Klause, svobodné podnikání, svobodu tisku... Vnímavý pozorovatel může opáčit otázkou: A kde máme demokratického ducha, schopného aspoň objektivity a tolerance? Jak je možné, že takové množství osvobozených má tváře poražených? A proč ústa, kterým přes čtyřicet let bylo odejmuto právo na svobodu slova, šeptají, že „za komunistů bylo lip“? Sto tisíc... dvěstě tisíc... třis..... Ó, Evropo! jak daleko máme k tobě i k demokracii!? Sluhům se stýská po pánovi s nahajkou! Tato pravda není pro tisk, ovládaný 'konstruktivní opozicí1 a 'autocenzurou1. V zemi, kde se většina půl století přetvařovala, nemá ještě Pravda občanství. Pro nejednoho Kondelíka je podezřelým cizincem. Byl zvyklý naslouchat jiné 'pravdě1. Jako narkoman ji vyhledává a vstřebává do sebe. Nevěřícím, pro které jsou tato fakta očerňováním a hanobením reality, lze doporučit, aby si našli čas a aspoň týden postáli u trafik v České republice. V té republice, jež - dle presidenta ze zámku - se už nedá nazývat postkomunistickou, ale čistě demokratickou. V zámeckém prostředí, obklopeném lokaji, může i bývalý dramatik mit vidiny úplně jiné, než na ulici před trafikou ve frontě občánků, bažících po komunistické 'pravdě1. A leninská pravda, jako za starých dobrých časů, se nadále jako opium nedočkavým narkomanům podává v různém balení: rudé Právo, Haló noviny, Naše pravda, Špígl... labužník si šňupne, počte, polebedí a s chutí prokleje všechny imperialisty, americké, německé a ty ostatní, kteří ho vykořisťují. Navenek se mnohý takový občánek tvářítak, jak byl vždy zvyklý: loyálně. Tajně se těší na volby, aby dal svůj hlásek demagogům opěvujícím včerejšek. Jiní, ti kurážnější, chodí na různá komunistická shromáždění. Jedno z nich se pořádalo na Pomezních boudách u hraničního památníku proletářských srazů. Stojí za zmínku, že z Německa přijeli předseda Komunistické strany Německa W.Schlee, místopředseda strany H.Wa- ner a dcera významného protifašistického bojovníka Ernsta Thälmanna I.Sabelová-Thálmannová. Ta ve svém projevu vyzdvihla tradici českých a německých proletářů a varovala před znovu ožívajícím fašismem v Německu i v ostatní Evropě včetně České republiky. Dlužno podotknout, že jejich shromáždění se konalo i přes zákaz starosty Malé Úpy. A tato tradice oblbování a lživých kampaní pokračuje po celé republice. Je demokracie - a komunisté, její nepřátelé, jsou opět jako štiky ve vodě. A jako vždy s nehoráznou drzostí na svých štítech. Pohlédněme, aspoň krátce, na jednu ze slavností levicového tisku >Haló no- vin< a >Naší pravdys konané na hřišti v Ostravě-Pustkovci. Medovina, bramborové placky, trička s nápisem KSČM (Komunistická strana Čech a Moravy) a rudou pěticípou hvězdou v ceně 85 Kč, to vše je k mání pro - v demagogii vy- cválané - partajní kádry s politickým nezletilým dorostem. Podepisují se petice za neutralitu ČR i navrácení ruského tanku na piedestal. Na druhé nástěnce, zavěšené na stromě, visí (bůhví proč) portréty Ludvíka Svobody a Julia Fučíka. Protože prší, tak všechny projevy proti demokracii a západní Evropě se konají v tělocvičně, kterou jim spolu s okolním areálem pro 'oslavy1 pronajal Sokol! (Asi za to, že byl komunisty tak hanoben, pronásledován a likvidován.) Hlavní program zahájil šéfredaktor 'Naší pravdy1 Ivan Havlík tím, že pozdravil všechny bývalé příslušníky Lidových milicí, řka, že „Nedovolíme, aby dnes byli kriminalizováni“. Když pak v dalším řečnění za bouřlivého potlesku připomněl, že „naše srdce bijí pro Kubu“, soudruzi nadšeně skandují: „Ať žije Kuba, ať žije Kuba!“ Objevuje se i nadmíru dlouhovlasý řecký zpěvák a majitel zámečku v Ostravě-Porubě Statis Prusalis a s výrokem, že fašismus opět zvedá hlavu, hrábne do strun kytary. Rudé publikum nadšeně pěje Volga, Volga a oblíbenou píseň řezníka národů Stalina Visarionovi- če - Suliku. Rudé podhoubí znovu roste, znovu připravuje mucholapky na chytání naivních českých mušek. A předseda KSČM Miroslav Grebeníček burácí do nažhaveného publika: „Většina českých deníků patří zahraničnímu kapitálu. Jiní zahraniční dobrodinci vstoupili do sféry Druhá dívčí válka je již v plném proudu. A zdá se, že ji tentokrát vyhrají na všech frontách. Ne snad kvůli tomu, že by vytáhly proti vrabcům s těžkými kanóny, ale proto, že mužům došly hormony. V. DAVYDOVSKI rozhlasu a televize. Je to hanebné a skandální! Dovolím si tvrdit, že vedoucí představitelé České republiky, kteří svou národní televizi poskytli soukromé společnosti, aniž by stanovili jasné povinnosti vůči národní kultuře, jsou vlastizrádci!“ Následuje bouřlivý potlesk bývalých prosovětských vlastizrádců Československa. Grebeníček volá: „Občanská neposlušnost se tak plným právem hlásí o slovo.“ (A pak, že nejsme postkomunistickou zemí.) „Jak dlouho ještě budou zneužívat naši trpělivost?“, křičí předseda a sám si odpovídá: „Už toho máme dost!“ Po obligátním tvrzení o zhoršující se životní úrovni a výprodeji národního majetku zakončuje výhrůžkou: „Bude-li třeba, znovu vytyčíme heslo: Ani muže ze závodu, ani korunu ze mzdy!“ Ke slovu přichází znovu kytara Statise Prusalise. Soudruzi pějí revoluční píseň 'Venceremos1. Hudební produkce končí bývalou československou hymnou a procítěným pěním Internacionály. V tělocvičně podepisují své knihy předlistopadový ministr zahraničí Bohuslav Chňoupek a polistopadový ministr obrany Miroslav Vacek. Zájem je obrovský. Potencionálních čtenářů prodávaných pamětí se zde sešlo na stovky. Jakým kontrastem je při pohledu na toto a podobná shromáždění zpráva, že v Bystřici pod Hostýnem měli 3. září 1994 bývalí političtí vězni komunistického režimu už druhou muklovskou pouť. Že byl odhalen a posvěcen památník obětem komunistického teroru z let 1948-1989. Demokraticky smýšlející občané, kteří přežili komunistický teror, dožívají svůj čas. Komunisté, pro které byl teror budováním socialismu, zvedají hlavu. Možná už blízká budoucnost ukáže, jak dalece bylo od západních politiků moudré na historických konferencích na nejvyšší úrovni (1985-1989) v tajných klauzulích pardonovat všechny zločiny mezinárodního komunismu. Lze pozorovat, jak komunismus, s milostí vítězů neporažen, ale jen globálně vytlačen z pozic moci do pozic opozice, se znovu a mnohde pod jinými prapory aktivizuje a číhá na příležitost! Česká republika, zábl 1994 □ POLYGON 6/94 25 [pageend27]JINDŘICH STIKAROVSÝ Země česká, domov můj... (X) Je slunná zářijová sobota a jindřichovičtí sousedé nosí plné košíky překrásných hřibů, kozáků a lišek a všude se krájí, suší a nakládá, neboť babí léto dlouho nevydrží a za humny už číhá zima, na níž horká houbovka a do červena rozpálená kamna jsou nejlepším lékem. Tohle houbaření je úplná epidemie, aspoň v Jindřichovicích. To se zkrátka po několika dnech drobného deště okolní lesy zatáhnou šedobílou parou, jako kdyby se příroda dohodla a začala s velkým prádlem, a když ta bílá deka spadne a za ní vykoukne sluníčko, jako na povel se vyrojí tetky, strýcové, matičky s dětmi i celé rómské rodiny, aby co nejrychleji zmizeli v lesních houštinách a křovinách. Neboť sbírání hub je něco jako tajné milování. Intimní a žárlivé, zahalené do hlubokého mlčení, jež nerozváže ani flaška meruňky, natož všetečný zvědavec snící o hříbcích v octě. Každý má to svoje místo, jehož lokalita se dědí z otce na syna a o níž se v nejuzším kruhu rodinném jen šeptá. Takže když mne onehdy žena Libuše dolámala, abych též zkusil štěstí, natáhl jsem po krátkém remcání gumáky a šlo se. Šlo se Libuši. Mně to moc nešlo, protože jsem dejchavičnej a bylo to občas do kopce, a když to bylo s kopce, tak už jsem si představoval, jak polezu nazpátek, protože pak to bude zas do kopce. Zkrátka plouhal jsem se za Libuší, mokrý jako myš a kompletně vyřízen. Když žena zjistila, že se s přibývající distancí očividně zmenšuji, přihopkala zpátky a navrhla, že si mám teda sednout a ona zatím s Barčou budou pokračovat. Pro informaci uvádím, že Barča je pětiměsíč- níštěňátko druhu obřích kníračů, již dnes velikosti menšího telete. Zdá se, že bude ozdobou domácnosti, akorát když se někdy polulá, vypadá to, jako když vypustí Tálinskej rybník. Sedl jsem si tedy do trávy a kochal se pozorováním okolí. Měl jsem s sebou dalekohled značky „ZOMS“, což jistě mnoho neříká. Po bedlivějším zkoumání lze však přečíst nápis „Sdělano v SSSR“ a když vyšroubujete tubus s optikou, naleznete na vnitřní hraně okuláru skromňoučké jméno Zeiss. Tuhle věc jsem vyfechtoval od jednoho pána, který měl ještě tři další a potřeboval nutně tři sta Kč. Ten pán je doposud na volné noze, takže kdyby někdo potřeboval triédr, dejte vědět. Při tom kochání se mi docela krásně začalo škrábat v krku a druhého dne volala Libuše pohotovost. Bilancí houbař- ské expedice bylo pět hřibů, osm dalších, divně vypadajících hub, a týden pracovní neschopnosti. Zameškal jsem tedy slavnostní zahájení nového školního roku o celý týden, čímž moje popularita mezi žactvem dosáhla nebývalých rozměrů. Doufám, že náš nejpopulárnější ministr, pan Dlouhý, nečte Polygon. Kdyby se to dověděl, třeba by dostal kopřivku. Pak přišlo 14. září, a ačkoliv neučím občanskou nauku ani dějepis, zeptal jsem se studentů, co jim tohle datum říká. Neříkalo jim nic. Když jsem jim napověděl konstatováním, že jde o rok 1937, kdy se stalo cosi velmi smutného pro celý národ, probudil se student Krampera Radim z lethargie a poučil třídu, že nás zabrali Němci. Jeho výrok pobouřil Holase ze třetí lavice u okna do té míry, že docela nespoutané vykřikl: „Seš magor, vole, zabrali nás Rusáci!“ Třída zajásala. „Holasi,“ napomenul jsem dotyčného, „chcete-li něco říci, hlaste se a nepoužívejte vulgárních výrazů!“ „Prosím pane profesore, ale von je fakticky praštěnej, fakticky nás vobsadili Rusáci, klidně se na to zeptejte našeho fotra, von s němá mluvil a maloval jim nápisy na tanky...“ Pochopil jsem, že budu-li pokračovat v další diskusi, zařadím se v jeho očích do stejné kategorie, do které šoupnul Kramperu. „Říká vám něco jméno T.G.Masaryk?“, začal jsem z druhé strany. Nad lavice vylétlo hejno rukou. „Přeučilovál“, vyvolal jsem okatou dívenku v béžovém roláku. „T.G.Masaryk byl náš první president,“ zašvitořil rolák. „Ano, velmi dobře. A kdo o něm ještě něco může říci?“ „Jezdil na koni,“ hýknul ze zadní lavice repetent Křížek. „Dobře, Křížku, ale kdo mi řekne, kdy zemřel?“, doufal jsem stále. Zmatený Křížek zůstal stát a do nastalého ticha se přes uličku ozývalo jasně slyšitelné syčení. „Ssspad, spad, vole...“, krátkozraký a poněkud obézní premiant Šlajs Viktor, o kterého byla při poslední konferenci svedena dosti urputná bitva mezi třídním profesorem Čákou a tělocvikářem Hudcem, jenž trval na tom, že člověku, který neudělá roznožku aniž by si nenatloukl privátní partie, nelze dáti dvojku z tělesné výchovy, sufloval Křížkovi další potenciální pitomost. „Ticho tady!“, křikl jsem směrem ke Šlajsovi. „Tak co, Křížku?“, dodal jsem mechanicky s pevnou jistotou, že z něho nic nedostanu. Bylo však pozdě. Křížek zachytil vyslaný signál, jeho tvář se rozzářila nečekaným osvícením. Napjatou třídou zaznělo: „Von spad. Spad s toho koně. Pak zemřel.“ „Né s koně! Z vokna spad! Prosím pane profesore, voni ho vyhodili z vokna komunisti, říkal to děda a von to ví nabe- ton, von byl deset let zavřenej kvůlivá politice...“, neudržel se rozpálený Šlajs. Do zvonění zbývalo deset minut. Věděl jsem, že z angličtiny už nebude nic. Ale uvedl jsem aspoň causu T.G.Masaryk na pravou míru. A pak, když jsem se odpoledne vracel domů, přemýšlel jsem o naší české identitě, kterou tak urputně hledáme. íj;- -T- Dnes je 24. září 1994 a v městě Chebu se konal „buml“. Používám tohoto výrazu úmyslně, protože již za dob našich pradědečků byly jím označovány všelijaké neplechy a provokační kočičiny, při nichž -jednou němečtíburšáci, jindy zase čeští hecíři provolávali ultrapitomá hesla, hrubé nadávky a štvavé výzvy, které měly jediný cíl: Rozpoutat nenávist a poštvat lidi proti sobě. Němce proti Čechovi, křesťana proti židovi, neschopného a líného proti pilnému a tvořivému. Neboť všude tam, kde chybí inteligence a civilisovaná kultivovanost, nastoupí tupá stádovitost davu, podnícená hloupostí, naivitou, strachem či špatným svědomím, a s ní samozřejmě nenávist. Je vždycky stejná, nedůstojná a primitivní, lhostejno, jde-li o nenávist národnostní, třídní či rasovou. Ne náhodou se stala úhelným kamenem dvou zločinných ideologií. Nacismu a komunismu. Nechrne však rétoriky a vraťme se na chebské náměstí, kde se dnešního, jinak docela hezkého podzimního dne zastavil čas. Vlastně nezastavil, ale vrátil se zpět, dvacet, třicet, padesát let do minulosti, kdy jeden zločinec sliboval tisíciletou říši a druhý světlé socialistické zítřky. Než svět prohlédl, stály tyto sliby miliony mrtvých a moře slz. Dalo by se tedy říci, že se lidé poučili. Skutečnost je bohužel jiná. Na tom chebském rynku se sešla prapodivná společnost. Sládkovi republikáni, komunisté a vcelku nový výhřez české politické usazeniny, fungující pod nevinným názvem „Klub českého pohraničí“. Pana Sládka a soudruhy z KSČM není nutno představovat. Kdo jsou však ti čačtí „hraničáři“, kteří začínají pořádat 26 POLYGON 6/94 [pageend28]theatrální a poněkud slabomyslné srazy, jejichž jediným motivem je vulgární štvaní proti německým sousedům a hrubé napadání všech, kteří jsou ochotni podat ruku ke smíru a myslet jako kulturní lidé? Vyčerpávající odpověď poskytuje redaktor Českého deníku pan Frýdl, který ve svém článku „Dočkáme se dalšího >Terezína<?“ píše: Leitmotivem prvního z Klubů českého pohraničí, který byl ustaven na Chomutovsku v roce 1992, byl protest proti „ger- manisaci českého pohraničí". Netřeba dodávat a zajisté pochybovat, že ostatní kluby vznikaly v podobných intencích. Čím pak konkrétně naplnily obsah spojení „odpor proti germanisaci“, je nasnadě. Protiněmecká hesla, protiněmecké vystupování, odmítání tzv. sudetských Němců, protest proti vstupu České republiky do Severoatlantické aliance, požadavek neutrality. Nikoli tedy pouze převratná myšlenka „sterilně českého pohraničí“. Ta s největší pravděpodobností slouží pouze jen jako vhodně emotivně zabarvená záminka k maskování činnosti sil na nejzazším okraji politické periferie. Nebof: v čele klubu stojíčtrnác- tičlenná tzv. Národní rada, které předsedá bývalý vysokoškolský učitel marxismu-leninismu na pedagogické fakultě v Ústí nad Labem Bohumír Svoboda. V radě^ jsou dále člen poslaneckého klubu KSČM, hlásící se k sociálně revoluční Levé alternativě, Vratislav Votava, předseda republikánů z Kadaně Robert Jehlička atd. Taktéž plejáda sympatizujících a spolupracujících je zajímavá. Obzvláště pěkně z ní vyčnívají jména bývalého šéfredaktora Rudého práva Hořeniho, bývalého tajemníka KV KSČ Šípka, Cyrila Smolíka, Alexeje Pludka a dalších. Ideově spřízněni jsou zejména komunističtí a republikánští poslanci, zasvěcení hovoří též o spolupracovnících Státní bezpečnosti. Konec citátu. Není tomu dávno, co se na terezínském hřbitově konalo pietní shromáždění česko-německého usmíření. Hrstka povětšině starších lidí, Čechů i Němců, mezi nimiž byl též kněz, byla .napadena a hrubě insultována' skupinou republikánských aktivistů, kteří rozkopali položené věnce a vyřvávali sprosté urážky. Když jsem viděl na televizním záznamu ty vulgární obličeje zkřivené vztekem a nenávistí, nevěřil jsem svým očím. Pamětliv terezínského incidentu, rozhodl se chebský starosta Linda spolu s městským úřadem shromáždění zakázat. Klub českého pohraničí se však odvolal ke Krajskému soudu v Ústí nad Labem, který ústy předsedy senátu Mirka Růžičky shromáždění povolil. Soud neshledal žádné důvody k zákazu tohoto shromáždění... Naštěstí shromáždění proběhlo „bez větších incidentů“. Takže se vlastně nic nestalo, snad proto, že se tentokrát dostavil silný kontingent policajtů, kteří, oproti těm v Terezíně, vypadali, že berou business vážně. Dle poznámky televizního komentátora se tam prý připletla jakási valutová Němka a tázala se kolemstojících čumilů, „jestli ta demonstrace není proti Němcům?“ Jakou dostala odpověď, to už pan komentátor neřekl. Dle zajeté již tradice bude vše pozítří v naprostém pořádku, pan Klaus nám sdělí, že o ničem neví, neb doposud nečetl noviny, a že se všechno zbytečně politizuje. Mezitím se podobné akce budou pořádat v Teplicích, v Liberci, v Karlových Varech či v Aši. V Brně už to mají za sebou, protože počátkem září byly zdi brněnských domů polepeny stovkami plakátů, na nichž byla mapka ČR, obklopená hákovými kříži a ozdobena heslem: „Ne - Sudeťákům!“ Pod tím vším byl projev pana Sládka, konstatující, že „každého ministra nebo poslance, který by jednal se sudetskými Němci, je třeba považovat za vlastizrádce a za vlastizradu je jediný možný trest: trest nejvyšší!“ O tom, že pan Sládek a jeho bolševičtí kámoši jsou iidé - slušně řečeno - postižení, bylo již hovořeno mnohokrát. Ale co člověka děsí, je skutečnost, že dle průzkumu by volilo tohoto pána šest procent obyvatel našeho státu. A že do řad Klubu českého pohraničí a jeho sympatizantů se postavilo kolem 10.000 lidí. Mimo ty „řádně organizované“ jsou jistě tisíce dalších, kteří buď mlčí nebo tiše souhlasí. Důkazem budiž 3000 podpisů náhodných kolemjdoucích, kteří pod chomutovskou petici Klubu českého pohraničí připojili své jméno. Čo se na chebském rynku stalo, nebude asi okolním světem bráno jako výstřelek bolševicko-fašistických grázlů, ale spíše jako další neochota Čechů podřídit se civilisovaným pravidlům. Podobných incidentů stále přibývá. Někdo může namítnout, že i v Německu se srocují neo- nacističtí šturmmani. Jistě, ale sotva vylezou, mají hned na krku policajty a stovky rozhořčených občanů, německých občanů, kteří si s nimi umí poradit. Poradí si konečně i soud, protože v Německu, byť velmi liberálním, jsou na rošťárny typu „Terezín“ či „Cheb“, příslušné a dosti ostré paragrafy. Což v zemi české, také demokratické (jak se dnes světu snažíme presentovat), dosti citelně postrádám! Naopak vidím, že členové partaje, která byla zákonem této země . prohlášena za zločinnou, spolu se slád- kovci, jejichž politické, kredo je založeno na nejnižších lidských pudech, dělají ostudu celému českému národu. Na veřejnosti, beztrestně, mnozí z nich dokonce chráněni poslaneckou imunitou... Je noc, pondělí, dva dny po popsaném incidentu. Už v neděli ráno prý volali turisté z Německa, co se v Chebu děje a zda jim nehrozí při návštěvě města fysické nebezpečí či likvidace. Doufal jsem naivně, že večerní televizní zprávy přinesou oficiální komuniké, krátkou formální omluvu, vyjádření politování z úst povolaných. Protože tak vyžaduje slušnost. Doufal jsem marně. Takže, vzato oficielně, ta tlupa darebáků mluvila i za mne! Proti čemuž co nejostřeji protestuji! Jsem totiž také Čech, ale ne hulvát. -T’ {ti- -$- Je možné, že tohle desáté pokračování nestihne redakční uzávěrku, protože jsem ho psal opravdu na poslední chvíli, za což bych se všem, kteří mé povídačky rádi čtou, musel co nejpokorněji omluvit. Důvodem mého zpoždění však nebyla liknavost či lenost. Psát je pro mne zrovna takovou člověčí potřebou, jako je dýchat či mít někoho rád. Bohužel mám kromě psaní i jiné povinnosti, z nichž tou nejdůležitější jsou moji studenti. Těm musím dát nejvíc ze svého času, neboť na nich za pár let bude záviset, kam to s tou milou českou zemí povede. Nejen znalosti jazyka anglického, ale i pár těch zkušeností ze světa jim někdy utrousím, občas i o našem exilovém putování padne slovo. Věřte, je to radost pozorovat ty mladé duše, jak pomalu, pomaloučku začínají chápat, že všechno bylo trochu jinak. A večer, nad opravováním domácích úkolů či komposic, člověk cítí, že už začíná blikat malé světélko naděje, které snad rozdmychají do jasně zářícího plamene právě tihle studentíci. Lecčemus jsem se už v životě musel naučit. Ale teprve nyní jsem pochopil cosi velmi závažného. Že práce učitele nikdy nekončí. Času je proto velmi málo. Už před dvěma roky mi jeden z curyš- ských krajanů nadhodil, že „mi jaksi změkla huba“. Myslel tím, že mým článkům ubývá na bohatýrské rasanci, jsou opatrnější, snad i bojácnější... Mě-li pravdu, posoudíte jistě vy, kteří jste mé články četli. Jisté je však jedno. Že psaní o politice mě přestává těšit. Vlastně ne o politice, ale o našem každodenním politikaření. Cokoliv jsem kdy psal, vždycky jsem to celé, od začátku až do konce, prožíval. Duší a tělem jsem se vsáknul do děje či události, kterou jsem zažil buď sám či slyšel nebo četl. Při tom psaní tím procházím podruhé. A jelikož politika dnešních dnů je záležitost dosti tristní, je to pak moc smutné psaní, tím smutnější, že člověku bolí srdce. A to moje srdce------- raději se neptejte! Psát jistě nepřestanu. „Země česká“ je však u konce. Té opravdové nezbývá než přát, aby nikdy u konce nebyla, což je zajisté touha nás všech. To je prakticky všechno. Přeju vám hodně štěstí a děkuji za vaši přízeň i milé dopisy. Bůh vám žehnej, všem, doma i ve světě. Jindřichovice, 26. září 1994 □ POLYGON 6/94 27 [pageend29]Státní občanství České republiky Úvaha o ethice, spravedlnosti a srovnatelnosti zákona č. 40/1992 Sb. o nabývání a pozbývání státního občanství ČR s pojmem demokratického a právního státu Každého Čecha, žijícího kdekoli na světě, i doma v České republice, který má aspoň trochu pojem o demokracii, právním státu a spravedlnosti, musí po přečtení zákona České národní rady - dnes parlamentu České republiky - č. 40/1992 Sb. o nabývání a pozbývání státního občanství České republiky přepadnout hluboký smutek. Smutek nad tím, kam až, do jaké hloubky dokázal zatlačit přirozený pocit práva a spravedlnosti u lidí - i u zákonodárců - téměř půlstoletý nedostatek demokracie, práva a právní jistoty v České republice. Vydání každého zákona kdekoli na světě má vždy nějaký účel, a to buď: ♦ má zavést jako zákon něco obecně prospěšného, co dosud ve státě chybí a zlepší to život občanů i státu jako celku, nebo ♦ má zavést jako zákon něco, co se pro obranu a ochranu života, zdraví, bezpečnosti, životního prostředí a oprávněných zájmů jednotlivců i celého státu ukázalo jako nezbytně nutné, nebo ♦ má zavést jako zákon něco, co se pro správu státu i jeho částí, pro jeho ekonomiku a mezinárodní styky a vztahy ukázalo jako nezbytně nutné. Každý zákon každého demokratického a právního státu má však mít jeden společný a nezbytný účel: Salus aegrotus - blaho všech. Již před více než dvěma tisíci roky platila ve starém Římě právní zásada: „Salus publica (populi) suprema lex (esto)“ - „Obecné blaho je nejvyšší zákon“. (Cicero, De legibus. III.) Obecné blaho, tedy pro všechny a ne jen pro některé. Avšak žádný zákon, vydaný po tzv. „sametové revoluci“, pokud se jen trochu týkal exulantů, tj. Čechů žijících podle jejich práva, zaručeného mezinárodními právními normami, mimo hranice České republiky, tuto tisíciletí platnou právní zásadu nejen nerespektoval a nedodržoval, ale naopak nejhrubším způsobem porušoval. A přirozeně totéž dělá i zákon číslo 40/1992 Sb., protože filosofie závisti a nenávisti vůči příslušníkům vlastního národa, kteří žijí mimo hranice České republiky, jež se jako státní filosofie v České republice vyvinula, byla vůdčí myšlenkou i při konstrukci tohoto zákona a bohužel trvá dodnes. Je přirozeně právem každého státu, a tedy i České republiky, stanovit podmínky pro nabývání a pozbývání jejího občanství. Avšak stejně tak je povinností každého právního státu svými zákony nikoho proti druhému ani nepreferovat, ani nepoškozovat a dodržovat vlastní zákony, zejména ústavou zaručenou rovnost občanů před zákonem. A žádnou z těchto podmínek, které všechny v právním a demokratickém JAROSLAV ANDĚL státě platí jako conditio sice qua non, tedy jako bezpodmínečné podmínky, zákon č. 40/1992 Sb. nejen nedodržuje a nerespektuje, ale naopak hrubě porušuje. Je obecně známo, že každý normálně jednající stát má zájem mít své příslušníky kdekoli na světě, protože se jich a případně jejich pomoci může jako svých příslušníků kdykoli dovolat. Přitom současná státní příslušnost jiného státu, tedy dvojí státní občanství, nemůže žádný stát nikdy a v ničem poškodit, ale může mu naopak přinést prospěch. V tomto duchu je zhruba půl milionu švýcarských občanů současně příslušníky jiných států, avšak není mi znám ani jediný případ, že by takové dvojí občanství přineslo Švýcarsku nějakou škodu. Naopak, Švýcarsko s těmito svými občany udržuje trvalý kontakt, přiznává jim volební právo, které mohou vykonat na švýcarském konsulátě, a i jinak se o ně všestranně stará. Nikdo při projednávání zákona o nabývání a pozbývání státního občanství ČR nejen neprokázal, ale ani neuvažoval o prokázání, že by České republice druhé státní občanství jejích občanů mohlo přinést nějakou škodu. Naopak, mohlo by přinést jen prospěch. A proto ustanovení §17 tohoto zákona: Státní občan České republiky pozbývá státní občanství České republiky okamžikem, kdy na vlastní žádost nabyl cizí státní občanství není nic jiného, než akt závisti a nenávisti proti příslušníkům vlastního národa, kteří se proti němu ničím neprovinili, kteří ale měli odvahu zkusit své životní štěstí jinde. Takové emoce však v zákonech právního a demokratického státu nemají co dělat a jsou zcela nepřípustné a vyloučené. Avšak nejen to. Tímto zákonným ustanovením se stal tento zákon nejen nespravedlivý a nelogický, ale je v přímém rozporu i s vlastní ústavou České republiky, protože porušuje ústavou zaručenou rovnost občanů před zákonem. Zákon č. 40/1992 Sb. zavádí totiž dvě skupiny občanů s různými právy: Jedné skupině občanů právo mít dvojí občanství nejen přiznává, ale připouští i možnost je v budoucnu získat narozením nebo sňatkem, stejně tak těm, kteří dvojí státní občanství již měli při vyjití tohoto zákona, a těch jsou desetitisíce. Druhá skupina občanů, kteří získají občanství jiného státu nyní, ztrácí současně občanství české, což je vyložená diskriminace této skupiny občanů proti první skupině a naprosto markantní porušení rovnosti občanů před zákonem a tedy i porušení ústavy České republiky. Takové porušování lidských práv a základních svobod a „škatulkováni“ občanů do různých skupin s různými právy zjevně nynějším zákonodárcům starost nedělá. Nespravedlnost tohoto zákona bude jistě zcela zřejmá z následujícího příkladu: Předpokládejme, že z Jihoafrické republiky přišel do Prahy inteligentní černoch a oženil se s Češkou. Proč ne, inteligentních černochů je dnes dost a sám takový případ znám. Je to naprosto reálná možnost, jakých může být tisíce s příslušníky nejrůznějších národů. Za krátkou dobu se jim narodil poločer- noušek, který se po svém otci stal občanem Jihoafrické republiky, a protože podle §3 odst, a) jeho matka byla občanka České republiky, získal malý poločernou- šek i české občanství, do konce života může mít oboje a nikomu to jistě nebude škodit. ■ Naproti tomu Čech nebo Češka, kteří se tu narodili a jejich předkové tu staletí pracovali na zvelebení této země, pokud nyní z jakýchkoli důvodů žijí delší dobu v cizím státě, jehož občanství třeba z důvodu svého sociálního zajištění přijmout musejí, ztratítímže okamžikem občanství České republiky. Nadále budou ve své vlasti cizinci, postavení na stejnou právní úroveň, jako třeba návštěvníci z Finska nebo Guatemaly. Naprostá nespravedlivost tohoto zákona je jistě každému zřejmá, jen ovšem nebyla zřejmá zákonodárcům a již vůbec ne jeho navrhovatelům. Zbývá tu již jen jasně položit následující otázky: Přinese ustanovení §17 zákona č. 40/1992 Sb. o nabývání a pozbývání státního občanství České republice nějaké výhody? Odpověď může být jen negativní. Toto ustanovení nepřinese České republice naprosto žádné, ani nej- menší výhody nebo prospěch. A druhá otázka: Přineslo by odstranění §17 z tohoto zákona České republice nějakou škodu? I tady je odpověď naprosto negativní: nepřineslo by jí to naprosto žádnou a ani nejmenší škodu. Naopak, tento paragraf, markantně porušující ústavou zaručenou rovnost občanů před zákonem, vyvolává pochybnost, zda Česká republika je skutečně právním a demokratickým státem, jakým se být slavnostním prohlášením předsedy parlamentu České republiky dne 1. ledna 1993 nejen prohlásila, ale i zavázala. Je proto jistě již čas, aby se našlo aspoň těch nutných 41 poslanců, kteří by navrhli Ústavnímu soudu České republiky odstranění tohoto uzákoněného nesmyslu a nespravedlnosti a udělali tak další krok k tomu, aby Česká republika byla skutečně jak demokratickým, tak i právním státem. □ 28 POLYGON 6/94 [pageend30]Chceme morálně obrodit tuto zemi a vrátit jí její duchovní rozměr Nová politická strana v České republice Demokratická unie (DEU) Motto: Působení na lidi nespočívá v jejich poučování a dělání kázání, ale v tom, dát jim příležitost, aby sami mysleli, sami srovnávali a tak jednali. Karel Čapek Poslední průzkum voličských preferencí naznačil, jaký zajímavý dramatický politický vývoj přinesou již příští měsíce. Komunální volby napovědí a měsíce do jara příštího roku nám předvedou politickou scénu rozhodně napínavější, než tomu bylo za poslední dva roky. Jaké bude mít v té době sympatie a podporu voličů Demokratická unie, záleží vedle vývoje v ostatních politických subjektech i na nás - jak dokážeme přiblížit ideje, které nás spojily, dalším spoluobčanům, jejichž nespokojenost s mravním marasmem, propadem slušnosti, preferováním nehodných a ochranou bývalých struktur stále vzrůstá. Když na jaře vznikla z Iniciativy pro sjednocení pravicových sil Demokratická unie, věděli jsme, že ještě před rokem by její existence nebyla možná, tak velké byly tehdy ještě iluze o Občanské demokratické straně. Dnes, po pouhých dvou měsících od ustavujícího sjezdu DEU, je tato strana pevně zakotvena v politickém spektru. „Funebrácký pochod samozvaných spasitelů, extremistických pravičáků, zuřivých fundamentalistů bez programu“ je už daleko za branami hřbitova, kam jej na jaře poslali naši „pravicoví přátelé“ ze sdělovacích prostředků. Navzdory image pana' premiéra, „nulový program DEU“ přitahuje právě ty bývalé voliče a příznivce ODS, jimž tato strana svým ústupem od volebního programu připravila takové zklamání. Propad ODS o 5% již není momentálním výkyvem, je to počátek sestupu, který může mít ještě své peripetie, ale stabilní třetina voličských hlasů je zřejmě v nenávratnu. Znovu však opakujeme, že tohoto vývoje nám může být jenom líto, nejsme zásadoví odpůrci ODS a nechceme nad ní triumfovat. Chceme morálně obrodit tuto zemi a vrátit jí její duchovní rozměr. Téměř výhradní soustředění ODS na ekonomiku, egocentrismus jejích tvůrců, účelový pragmatismus bez jakýchkoliv etických hodnot a bez spravedlnosti, jakož i infiltrace těch, kteří chtějí být vždy na správném místě s pomocí nejsilnější strany, nedovolily ODS uskutečnit všechno to, pro co jí dala důvěru jedna třetina voličů. Již zmíněný pokles volebních preferencí vyvolal najednou u vyznavačů malého zpětného zrcátka a velkého čelního okna takový neklid, že se promítl i do jejich náhlé „nespokojenosti“ s pomalým stíháním pachatelů zločinů komunistického režimu. Znamená to, že s počínajícím „odchodem“ ODS začíná přicházet spravedlnost? Ta však nesmí být závislá na momentální trestní politice, ani na politizující trestnosti. Spravedlnost je jen jedna a její místo je v právním státě, o který usilujeme, nezastupitelné, a jehož základy, namísto upevňování, se propadávají každou skandální causou hlouběji a hlouběji. Ani vedra letošního léta neubrala na diferenciaci stran, jejich frakcí, formování a přeskupování sil vně i uvnitř. Politika, vnitřní i zahraniční, nemůže být založena jen na „vyrovnaném ekonomickém programu“ nebo jen na normálních hodnotách - politika je jev mnohostranně složitější a vyžaduje od svých představitelů neuzavřený okruh myšlení, schopnosti přijímat a zpracovávat podněty a informace, schopnost systémové práce i improvizace. Vyžaduje i umění z politiky odcházet a opět do ní přicházet, předpokládá neustávající výběr i růst politiků z angažovaných občanů, pokoru v srdci a rozum v hlavě. Jsme přesvědčeni, že Demokratická unie má všechny šance, aby se mohla stát líhní pro takovéto politiky. V tomto směru nám může být vzorem církev, jejíž téměř po dva tisíce let trvající velikost, moc a vliv pramenily z jednoho základního principu. O dosažení církevních funkcí a míst v její hierarchii rozhodovalo vždy jediné - schopnost, nadání a intelektuální předpoklady - bez ohledu na stavovské či rodové postavení a původ. Jestliže bude DEU dělat politiku a ne politikařit, jestliže dá šance schopným a nebude se v ní intrikovat, jestliže zůstane věrná ideálům, z kterých vznikla a program pro ni nebude jen vábničkou pro hlasy voličů k získání jimi zprostředkované moci - pak je místo pro DEU v parlamentě a při vytváření legislativy a politicko-právní kultury v této zemi. Právě absence této kultury za desetiletí totalitních režimů způsobila, že mnozí čeští politici jsou jenom pseudopolitiky a jejich vystoupení jsou spíše žalostná než důstojná. Je na DEU, aby ze svých řad vydala politiky, kteří dokáží navázat na osobnosti demokratických politiků, jejichž kariéry ukončily komunistické kriminály, popra- viště nebo exil. Tak jako dětství formuje psychiku dospělého člověka, tak demokratický, politicky a právně vyspělý stát formuje politický a lidský profil politiků. Jen skuteční politici mohou vytvořit právní a demokratický stát - na rozdíl od vyspělých západních zemí máme těchto politiků velice málo, ale máme vzor - T.G.Masaryka. DEU sdružuje ty, kteří se nechtějí smířit s vítězstvím zla, nenávisti a nespravedlnosti. Jsme přesvědčeni, že v jejích řadách jsou potencionální politici, jejichž čas přichází. DEU - před rokem jen idea, na jaře slovo a dnes už reálný politický čin. Za dva měsíce DEU dokázala to, co za několik let žádná politická strana. Propojila domov s exilem, vytvořila spojenectví navzájem se duchovně propojující a učinila tak to, čím polistopadový režim měl začít. To přineslo i první vítězství - rozhodnutí Ústavního soudu, rušící podmínku trvalého pobytu v restitučním zákoně. Zasloužili se o to nejen zastánci právního státu doma a ti, kteří se z exilu vrátili, ale i ti, kteří v něm zůstávají. S pomocí pánů Sammera, Šuchmy a dalších v Kanadě, spoluprací s paní Jonášovou, generálem Kašparem a stovkami dalších v USA a všemi ostatními sympatizanty a stoupenci vznikají kluby DEU nejen v těchto zemích, ale i v Austrálii, Švýcarsku, Německu a všude tam, kde se dozvídají o DEU a jejím programu. Do nynějška jsme dokázali nemožné - probudit znovu svědomí mnohých, jiné vytrhnout z apatie a zklamání a přivést k činorodé aktivitě a dát jim novou naději. Zbývá už jenom realizovat možné - uspět v komunálních volbách a za dva roky vstoupit do parlamentu. MILAN HULÍK POLYGON 6/94 29 [pageend31]__________________ Z DĚJIN SOCIALISMU V ČESKOSLOVENSKU - ČÁST Vlil.___________________ Pod praporem Čepičky jenerála aneb Kterak osiřeti, ale sám zůstati na živu (Předcházející části vyšly v číslech 5, 6/91.4/92, 1 a 6/93, 1 a 2/94.) ROBERT F. LAMBERG Stalin - Gottwald - Kim Ir Sm! Na veky jsme vaši jen! (Z lyriky let padesátých) Soudruh nadporučík Franěk, politruk 2. praporu 18. pěšího pluku v Boru u Tachova a tehdy i nejvyšší politický dohližitel nad přijímačem pro nováčky, si mě zavolal: „Vojíne, řekli mi, že umíte maďarský. Budete kontrolovat dopisy našich maďarských branců a zaručíte se pokaždé svým podpisem na obálce vzádu, že neobsahují žádná vojenská tajemství - rozumíte?“ „Provedu!“ Provedl, leč nerad. Vyšlo to na to, že jsem v době, určené na odpolední odpočinek příslušníka lidové armády, přejímal dopisy kluků z jižního Slovenska svým milým. Nečetl jsem je ovšem (to mi bylo příliš trapné a ani jsem na to neměl právo, Franěk sem nebo tam). Před odesilatelem dopisu jsem zalepil obálku, opatřil ji vzadu svou iniciálkou a poznamenal ledabyle, že si to oba odsereme, pokud by v dopise sdělena vojenská tajemství a někdo na to přišel. Zpráva o mém chování se mezi cizojazyčným osazenstvem asi rychle rozšířila: získal jsem řadu mně blíže neznámých přátel, kteří mi s úsměvem pokynuli, když mne potkávali na kasárenských dvorech. är ® rS Navštívil jsem ošetřovnu, ani už nevím proč, a seznámil se s písařem, inteligentním a příjemným právníkem a navíc starým mazákem Milošem Benešem, se zasmušilým la- piduchem četařem Pojezdálem (v civilu nosič v bratislavském přístavu) a s poručíkem MUDrem Václavem Zikou, který na mne také nedělal špatný dojem. Kamarádsky jsme si pokecali o Praze, jen Pojezdál stál opodál. Několik dnů později mě zastavil neznámý četař a zatáhl mě na dvoře do kouta: „Jsem Tivadar Mészáros z ošetřovny. Chtěl bych vám poděkovat za to, co jste pro maďarské vojáky učinil. Dejte si jinak na ošetřovně pozor a nesvěřujte se jim ničím! Zika a Beneš jsou zuřivými antisemity, Pojezdál je nebezpečný primitiv. O vás mluví jako o 'židovské svini' ... ne, abyste jim pádí do rukou! Vigyázza! Dejte si bacha!“ Episodě jsem nepřikládal velkou váhu, stejně jsem na ošetřovně neměl co hledat. Zařadili mne k těžkým kulometům, do roty s většinou negramotnými nováčky. Velel nám por. pěch. Kratochvíl Miroslav, podle všeho původním povoláním zloděj a také prakticky neznalý plynnějšího čtení nebo psaní. (Kratochvíl se později, když já už zase zařezával v civilu, vrátil ke svému starému zručnému řemeslu, takže ho z armády vyhodili - a to chce něco říci!) Zatím co poručík podle vší logiky tíhnul k soukromému vlastnictví, byl jeho zástupce, ppor. pěch. Vonka Přemysl, skutečnou pěstí proletariátu na výspě tábora míru, jakou byl Bor u Tachova i s bližším okolím. Rozpuštěním přijímače a zařazením nových branců do rot usnula mezitím i moje činnost přísného pokrokového censora, čímž se mi zase dostalo vytouženého odpoledního odpočinku. Získal jsem několik dobrých přátel. U roty to byl třeba negramotný šofér náklaďáku Josef Macek z Jindřichova Hradce, dobrá duše a muž atletických forem, kterého jsem pomocí Ruďáska a divisního časopisu „V boj!" se snažil alfabetisovat, co vzhledem k obsahu obou zmíněných tiskovin nebylo snadné. U sousední roty těžkých zbraní sloužil přítel inž. Josef Pospíšil, člen KSČ od roku 1946 a silný antiboíševik z osobního zklamání nad rudou luzou, který vedle svých výcvikových povinností vojína- nováčka ještě zastával funkci pomocného kádrováka praporu a asistenta zpravodajského důstojníka neboli „kontrarozvědčika“. O obou přátelích ještě bude řeč. ® ® SK Týden před Vánocemi 1952 došla na 2. prapor očkovací akce - tažení proti neexistujícím neštovicím. Přes mé protesty mě četař- nosič-lapiduch Pojezdál očkoval (nikdy předtím jsem nedostal příslušné sérum): dva dny na to mne donesli v bezvědomí na ošetřovnu. A tam jsem zůstal pět dnů neošetřen: MUDr Zika vydal příkaz, o simulanta se nestarat, a odjel na dovolenou. Jelikož mu někdo - snad ze srandy - někdy řekl, že nejlepším prostředkem, jak se zbavit simulantů, jsou injekce destilované vody do zadku, mi přístavní nosič v průběhu dnů několikrát vstříknul do zmíněné části těla notné dávky destilátu. Před simulantem v bezvědomí a s vysokou horečkou, na jehož rameni se ukázaly první znaky gangrény a který ani na destilovanou vodu nechtěl reagovat, nakonec dostal i lapiduch strach a přivolal civilního lékaře. V noci před Štědrým dnem mne dopravili do 3. okruhové vojenské nemocnice v Plzni. Dali mi hezký malý pokojíček bez oken, kde jsem byl sám - později jsem se dověděl, že tam umísťovali nemocné před očekávaným úmrtím - a vpíchli mi jeden milion jednotek nějakého prý zázračného léku, kterému říkali „penicilín“. Noc jsem přežil - a ráno mě dodali jeptiškám do civilní infekční nemocnice. Dg: Vaccinatio generalisata - neštovice. Diagnosa ostatně s mluveným dodatkem: „No jo, ten nám tu exne jako všichni, co je sem vojáci posílají...“ Po týdnu, stále ještě živ, mě vrátili do vojenské péče: Nastal jednoměsíční pobyt na kožním a pohlavním oddělení; jediný pacient mezi čtyřiceti nemocnými vojáky bez GO, jak se šetrně zkracovala diagnosa gonorrhoey neboli tripra, byl proto také povýšen do stavu dočasného písaře oddělení... Opustil jsem Plzeň po šesti týdnech s papírem v kapse, kterým se potvrdilo, že jsem byl lékařsky kvalifikován jako „CD“, schopen už jen služby kancelářské. Dostal jsem se tím na poslední kvalifikační stupeň před propuštěním z života vojenského, života veselého. Není tudíž divu, že jsem jel zpět do Boru v lehkém stavu blaženosti. Poručík MUDr Zika si přečetl výměr, podepsán velitelem nemocnice, a papír pomalu roztrhal: „To by se vám tak hodilo, co? Pro mne jste “A,„ vojíne, a rychle vypadněte, nebo vás nechám zavřít!" Ze poručík mohl nedbat rozkazu plukovníka - tu hodnost totiž velitel okruhové nemocnice měl -, mě naplnilo hrdostí: Vždy jsem měl tušení, že jsme jednotkou zvláštní, něco jako nezazděná trestnice. Nyní mi to oddaný a dychtivý Aeskulapův žák potvrdil. Mohl jsem nadále hrdě sloužiti straně, vládě a lidu s rezatou „volkssturm“-flintou v ruce na zablácených stráních místo v začouzené rotní kanceláři! Rozhodl jsem se, že pro komouše a jejich místní bandity vojnu dělat - to jest střílet - nebudu. Nebylo to lehké rozhodnutí: byl jsem odjakživa zblázněn do pěchotních zbraní, které jsem dokázal rozložit a složit i se zavázanýma očima. Střílení bylo pro mne již za středoškolských let přímo smyslovou rozkoší... Zafilmoval jsem to při první (a pro mne poslední) ostrostřelbě tak, že poručík po tom, co mu dvakrát fičela kulka z mé pušky kolem hlavy, vydal pro mne definitivní zákaz jakékoliv střelby. SK SK SK A pak nám zemřel soudruh Stalin. Před zřejmým útokem amerických imperialistů jsme se přesunuli do předsunutých posic, přikázaných nám stranou, vládou a s. velitelem praporu, kapitánem Markem. Těmito posicemi byl dlouhý napolo zasypaný, silně zablácený zákop, asi tak pět kilometrů od Boru směrem k hranicím. V očekávání nelítostného nepřítele jsme se v bahně usalašili, ovšem ne bez taktického plánu: Jelikož v naší rotě byli jenom čtyři bolševici - Kratochvíl, Vonka, rotný absolvent Kamenistý Ján a politrůček četař Wenglorz Stanislav - jakož i trapitel desátník Kohút Ján, tak jsme si s vojíny Mackem, Kadlecem a Rakem dali bojový úkol, při první přestřelce odstřelit naši pokrokovou elitu a s celou negramotnou rotou přeběhnout k Američanům. (Za tím účelem jsem dokonce měl i připraven krátký proslov v jakémsi Basic English.) Plán nebyl špatný (mně ostatně připadla čest, odpravit 30 POLYGON 6/94 [pageend32]soudruha poručíka); jenže se šarže snad s výjimkou cikána Kohúta ze zákopu včas vytratily, ihned po rozdání ostrých nábojů, před setměním. Ať se třesou váleční štváči před mohutností tábora míru! Nakonec si Američané na nás prostě netroufli, dokonce ani o týden později, když se Klemouš vydal za Josífkem do pekla a celá ta hloupá komedie měla re- prisu. Ostatně: Vojína Zdeňka Šticha, vyhozeného medika, ten neuskutečněný útok západních imperialistů stál pět let. Štich sloužil u sousední roty; při obchůzce zákopu našel nějakého plačícího četaře, _který’se mu svěřil, že to kvůli s. Stalinovi. Štich ho chlapsky uchlácholil, aby se na generalissima vysral a slzy případně sbíral do hrnku, když prej už po týdny trpíme na akutní nedostatek vody. (Šticha pustili už po dvou letech z vězení a amnestovali, snad u příležitosti vdavek Zápotockého vnučky nebo tak nějak: Strana a vláda se staly po smrti dvou strojvůdců a praporečníků míru ponenáhlu o něco méně hysterickými při potírání třídního nepřítele uvnitř i vně rodné strany.) Když to tedy už na blízký konec lidové armády nevypadalo, tak jsem se alespoň snažil dostat se k podporučíkovi Heršálkovi do intendance, o kterém se šuškalo, že byl za války kapitánem u generála Pattona v US Army a v jehož přítomnosti reakční živlové - jako třeba pisatel těchto řádků - se stali tak troufalými, že ho oslovovali „pane podporučíku“ nebo i „pane Heršálek". Podporučík mé snahy vřele podporoval, jenže por. pěch. Kratochvíl se nechtěl vojína Lamberga vzdát, asi kvůli jeho kvalitám jako ostrostřelec. Pak jsem se snažil získat závi- děníhodnou funkci kočího u našich dvou praporních konípotom, co si pro příslušného vojína, starého mazáka, přišla policie a odvedla ho neznámo kam. (Pro dvě vraždy z vilnosti byl tento spolubojovník později v tajném procesu odsouzen k smrti a popraven.) Ani při tom jsem ale nepochodil - Kratochvílovo veto bylo silnější než ty různé mé zoologické touhy. X X Na 9. května 1953, při přehlídce vítězných praporů lidové armády na náměstí v Tachově, jsem si sehnal zápal plic. Soudruh por. MUDr Zika jak se patří zaúřadoval, to jest znovu mě nechal na ošetřovně bez jakéhokoliv ošetření - vždyť věděl, jak na simulanty! Až po necelém týdnu mě zavezl do Plzně, když už jsem bolestmi nemohl ani stát, ani sedět, ani ležet. Plukovník, který mně čtyři měsíce předtím vystavil kvalifikační osvědčení, které poručík roztrhnul, si mě osobně prohlížel. Pak se obrátil k Zikovi a zvýšeným hlasem mu doporučil, aby změnil povolání a stal se řezníkem. Moc satis- fakce jsem při poslechu této rady ale necítil, jelikož mi právě píchali různé injekce. I tentokrát to dopadlo dobře, penicilin znovu zabral a moje víra v zázračné léky se stala neotřesitelnou. Nevěděl jsem tehdy ještě, že za pár měsíců zemře na zápal plic Madame Marta Gottwaldová, takže asi pro ni na ten penicilin neměli... Následující čtyři týdny v rekreačním oddělení okruhové nemocnice v Plané u Mariánek, v bývalém zámku hraběte Nostitz-Rieneck, patří snad k nejkrásnějším dnům, které jsem pod rudými hvězdami prožil. Velitel nemocnice, plk. Kadlec, byl hodný, tolerantní lékař; strava byla na lidodemo poměry přímo výtečná; slunné červnové podvečery v barokním zámeckém kostelíčku s varhaníkem vojínem Kolbabou z Plzně, který mistrovsky improvi- soval klasický jazz, mi zůstaly navždy vryté v paměti. Drahomír Kolbaba s diagnosou „psychopat“, jinak, samozřejmě normální kluk s nádherně vysokým IQ a ohromný kamarád, byl geniálním ulejvákem. ® Hnědo-rudého horlivce a akademického řezníka Ziku jsem o dva roky později jednou potkal na rohu Štěpánské a Václaváku. Zůstal přede mnou stát, usmál se a vystrčil ruku. I já jsem se zastavil, ale jen, abych si před ním beze slova odplivnul. Jeho ideologický souputník JUDr Miloš Beneš, který proti mně - jak jsem se později s různými podrobnostmi dověděl - soustavně u rudé vojenské hierarchie štval, se později sta! zaměstnancem Čedoku; dokonce mu povolili i cesty do „kapitalistické ciziny". Když se mi pět let po našem prvním setkání na ošetřovně v Boru podařilo utéct - při tomto útěku hrál Čedok nedobrovolnou mlhavou roli -, napsal jsem Benešovi pohlednici z Norska, kde jsem mu slušně poděkoval za vše, co pro mne kdy udělal. Poděkování jsem samozřejmě opatřil čitelným podpisem. Deset let později, za dubčekiády, byl šéfredaktorem reformkomunistického časopisu „Student“ nějaký Miloš Beneš. Třeba to byl on; nácin- kové hnědí i rudí jsou přece, jak víme, v přetvařování mistři. Quito - Panamá - Buenos Aires, říjen 1994. □ für Versicherungs-, Finanz-, Unternehmens- und Rechtsberatung; rasaera Treuhandbüro sowie Handel mit und Vermitt ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty“? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52"Ö3 POLYGON 6/94 31 [pageend33]PETR HRUBÝ Šarvátky s komunisty za puče Poučen zkušenostmi s komunistickými předáky za přípravy Týdne dětské radosti, na podzim roku 1947 jsem se začal obávat, že KSČ se ještě před květnovými volbami pokusí získat veškerou moc ve státě pučem. Obliba komunistické strany rychle klesala a mladí sociální demokraté čistili svou stranu od komunistických agentů. Jako politicky neorganizovaný student Karlovy university jsem hledal pochopení a pomoc u starších vzdělanců. Můj profesor filosofie J. B. Kozák byl činný v Kulturní jednotě, která sdružovala významné spisovatele, profesory, hudebníky, divadelníky a žurnalisty jako intelektuální protiváhu politických stran. Navrhl jsem mu, že by měl být vytvořen Klub mladých jako odbočka této organizace. Souhlasil a pomohl mi s jejím založením. Moc jsem se nešířil se svým úmyslem dát dohromady studenty a mladé umělce, na něž haštěření studentských odnoží politických stran nedělalo dobrý dojem a odpuzovalo je. Doufal jsem tak soustředit mladé lidi, kteří by byli ochotni ještě před volbami pracovat na ozdravení přepolitizovaného tisku novým kulturně politickým časopisem, nepoplatným kolaboraci se stalinismem. Soudil jsem, že šéfredaktorem by se měl stát Jan Masaryk. Hodlal jsem vytvořit základnu na obranu demokracie proti puči. Pečlivě jsem si mezi mladými komunisty vybíral vzdělané a inteligentní jedince, jako byli Miloš Kaláb a Adolf Scherl. Naivně jsem doufal, že se postaví proti pučistickým komunistům, jako byli Gottwald, Kopecký a Slánský. Partaj mi stejně do Klubu mladých navíc poslala bijce Honzu Šterna, tehdy ještě zavilého stalinistu. Zašel jsem také za Ferdinandem Peroutkou do redakce Lidových novin. Pověděl jsem mu o svých obavách. Potvrdil je a navíc mi řekl, že za takové krize všechno bude na bedrech presidenta Beneše, který je těžce nemocen a komunisté to vědí, využijí toho, takže bude těžko vzdorovat jejich soustředěnému nátlaku. K připravovanému časopisu mi nabídl začáteční podporu dvou set tisíc korun. V nově založené republice přispěl toutéž částkou president Masaryk k založení Přítomnosti. Souhlasil s Janem Masarykem jako vhodným šéfredaktorem a dodal, že se pokusí získat jak jeho souhlas, tak dalších dvě stě tisíc korun z jeho fondů. Peroutka vyslovil přání setkat se s vybranými mladými lidmi, aby je poznal. Pozval nás do domu Karla Čapka, kde se svého času scházívali Pátečnici. Debata vyústila v dialog mezi Peroutkou a Šternem, který nakonec doznal porážku a namítl, že někdo starší, jako třeba Štoli, by dokázal komunisty obhájit lépe. Imponovala mu Peroutkova velkorysost, s jakou dokázal podpořit snahu studenta, kterého do té doby nepotkal. Pozval mě do Klubu spisovatelů na další pohovor a pozval i mou přítelkyni, která se neta- Klub mladých při Kulturní jednotě jila svou idealistickou příslušností ke KSČ. Dopodrobna se jí vyptával na její službu slepým a studia. Bohužel takových uvědomělých lidí, jako byl Peroutka, bylo pramálo. Schůzky v Klubu mladých pokračovaly úspěšně; linie chystaného časopisu se zdárně rodila, dokonce i jednotlivé redakce už měly v čele schopné mladé lidi. Když Pavel Tigrid namítal, že v klubovně Mánesu máme podle vzoru Kulturníjednoty jen samé socialisty, jako generální sekretář Klubu jsem uspořádal diskusní schůzku mezi „socialisty“ a „lidovci“. Byla prý velmi zajímavá a podnětná. Sám jsem se nemohl zúčastnit, protože v akci na sblížení česko-moravské a slovenské části republiky jsem v té době jezdil po Slovensku v zapůjčeném ministerském autě se šoférem a s Karolem Bělákem a Dušanem Slávikem. Sháněli jsme slovenské rodiny, které by byly ochotny dát výměnou své děti na prázdniny k českým rodičům, jichž se přihlásilo víc. Proto mi také ušla schůzka členů Klubu mladých s Janem Masarykem. (Stejně se nekonala, protože do Prahy přijel Zorin.) A pak přišel puč. Studenti sice demonstrovali, mnozí byli zbiti a zatčeni. Ten jediný veřejný protest však nevyšel z iniciativy Klubu mladých. Tam si to komunisti hlídali lépe než ve stranických spolcích studentů. Přesto jsme měli velmi zajímavou zkušenost. Na důležitou schůzi Kulturní jednoty mě pozvali, abych promluvil „jménem mladých“. Přítomní komunisté nebyli nadšeni, když jsem jim pověděl, co si o tom puči myslím. Divadelní režisér Jindřich Honzl vyskočil z křesla a přes celou místnost se na mne vrhl, aby mě škrtil. Museli ho odtrhnout. Pak ještě podobně ostře promluvil Ivan Brychta, přítel z Brna. Stejně to moc nepomohlo. Jedině Ferdinand Peroutka a profesor Kovárna hájili demokracii. Většina přítomných kulturních veličin seděla na židlích a zarytě mlčela. Co mě však zarazilo ještě víc, byl způsob, jakým se profesor Kozák snažil získat mandát Kulturní jednoty, aby šel zasednout do komunisty narežírovaného Ústředního akčního výboru na řízení údajně lidové revoluce. Mluvil tak dlouho, že i když mandát nedostal, zabránil aspoň tomu, aby presidentu Benešovi byl poslán navržený telegram, přimlouvající se za ústavní řešení krize. I to ostatně bylo součástí KSČ scenária. Pro některé z nás bylo ohromující pozorovat, jak většina politických i kulturních představitelů neměla prozíravost a jak i za puče často ani netušili, že se koná puč. Nepřipravenost byla zarážející; a navíc očividná zbabělost. Boj byl vzdán ještě než začal. Uvedu pár příkladů: V naší klubovně v Mánesu debata pokračovala po skončení schůze Kulturní jednoty. Profesor Štoli, který v 30. letech i později dokázal pro svou stranu a pro bolševický „boj za pokrok" získat několik významných českých spisovatelek, snažil se nás mladé přesvědčit o historické nutnosti komunistické „revoluce“. Opakoval několik leninských frází, jako že „když se kácí les, lítají třísky" a „velká voda, kalná voda“. Když jsem mu namítl, že ne každá kalná voda je velká, tahal mě profesor J. B. Čapek zezadu za rukáv a šeptal: „Pane Hrubý, neničte se!“ Na naše urgence okamžitě propustit zatčené studenty nakonec Štoli, který na mě dělal dojem tupého topůrka, přislíbil, že se o to zasadí. Za schůze Kulturní jednoty profesor Kovárna, který jako jeden z prvních protestoval proti stalinským vraždám komunistických předáků v Bulharsku a Rumunsku a varoval komunisty, že svoboda tisku je i k jejich ochraně, ostře odsoudil komunistický puč, ale nemnoho hodin předtím ani netušil, že se koná, když už byl v plném proudu. Z demonstrace na Staroměstském náměstí, kam jsem se přišel podívat na tu podívanou, jak Klement Gottwald s Clementisovou ruskou čapkou na hlavě si hrál na Lenina za organizovaného skandování bojůvek kolem mikrofonu a v přítomnosti dělníků svezených nejen z pražských, ale i z kladenských závodů a dolů, aby dělali štafáž údajné lidové revoluci, jsem spěchal do bytu profesora Kovárny, doufaje přidat se k obraně demokracie. Právě doposlouchal Gottwaldovu řeč. Ujistil mě, že nejde o žádný puč, že náš národ nepůjde za takovým demagogem, že president Beneš všechno drží pevně v rukou. Prohlásil, že já, který na něho vždy působil klidným dojmem, jsem zbytečně hysterický, a doporučil mi, abych šel domů a uklidnil se. Nebude žádný puč. Tak mluvil hlavní kulturně politický ideolog druhé největší strany ve státě. Odešel jsem tedy s nepořízenou a šel jsem na Hrad pokusit se navštívit presidenta Beneše. Kancléř Smutný mě však k němu nepustil. Totéž udělal i jeho bratru Vojtovi. Smutný za puče hrál velmi podivnou roli. Posvítil si někdo na tohoto vlivného muže, který zřejmě měl důvěrné styky s britskými místy a později v exilu podědil značnou sumu peněz, které v Londýně zbyly z Benešových válečných fondů? Jeho zásluhy o zdařilý puč byly nemalé. Když jsem nemohl mluvit s presidentem, zašel jsem do kanceláře Jožefa Kopty. Tento ruský legionář, známý svými romány ze sibiřské anabáze, vedl kulturní kancelář Hradu. Do té doby jsem ho osobně neznal. Přijal mě a dal si vyložit mé dojmy; taky mi však doporučil, abych přestal být hysterický a uklidnil se. „Náš národ vždycky byl pro socialismus,“ řekl. Neměl žádné pochopení pro mou námitku, že skutečný socialismus nelze budovat pučisticky proti většině národa a násilnými protidemokratickými-metodami. Odcházeje z jeho kanceláře jsem musel projít skupinou komunistických předáků, kteří si pomáhali do kabátů poté, co president Beneš ve své kapitulaci vzdal další od- 32 POLYGON 6/94 [pageend34]por a přijetím demise doznal porážku nesta- tečných demokratů. Vůdce národních socialistů Petr Zenkl jezdil po Praze na zapřenou v taxíku a když uslyšel v rozhlase, že Beneš přijal demisi, rozbrečel se. Jak jsem se dověděl od lidově demokratického Jana Kolára, když přišel do redakce deníku své strany, aby pomohl vydat zvláštní číslo listu, přítomní redaktoři ho nabádali, aby mlčel: „Tři členové akčního výboru přišli, aby převzali redakci. Sedí ve vedlejší místnosti." - „Tak proč jste je nevyhodili?" Dívali se na něho zděšeně a nechápavě. Hroznou scénu Kolár zažil v budově parlamentu. Dorazil tam za dvouhodinové stávky, vyhlášené Zápotockým na podporu „lidové revoluce". Byl svědkem toho, jak lidem zvolení poslanci hájili statečně demokracii: vrhli se na obložené chlebíčky a víno, když je číšníci přestali hlídat. Později ani jeden poslanec nehlasoval proti vládě sestavené Gottwaldem. Ministr zahraniční Jan Masaryk prohlásil, že si s komunisty rád zavládne, že nikdy nepůjde proti vládě lidu (ačkoliv se puče zúčastnily jen předem připravené komunistické bojůvky, jako třeba Lidové milice) a že nikdy nepůjde proti Rusům (proč ne, zvlášť když naléhali od podžimu na puč a na jeho podporu hrozili svými vojsky?). Jeho táta tak slavjanofilsky nemyslel. Nevím, kolik mladých lidí v ty dny zoufale, „hystericky", pobíhalo po Praze a jiných městech a marně hledali starší zodpovědné politiky, ochotné bránit demokracii. Mladá generace aspoň uspořádala studentský pochod na Hrad. Pro mnohé z nás trapná podívaná na neprozíravé a nestatečné demokraty byla určujícím zážitkem pro budoucnost. Když rozhlas pár dní poté oznámil, že Jan Masaryk byl nalezen na dvoře Černínského paláce pod okny svého bytu a že skončil sebevraždou, rychle jsem tam došel. Doufal jsem, že to bude znamení k opravdu lidovému pokusu zvrátit puč a budou tam davy. Byl jsem však znovu zklamán. Na prostorném náměstí jsem byl sám. Nepustili mě k ministrovým tajemníkům, které jsem poznal, když jsem dojednával schůzku Klubu mladých s Janem Masarykem. Na chodbách bylo vzrušení a zmatek. Před vraty Černínského paláce opodál hlídkoval starší muž. Šel jsem k němu, abych se dověděl pravdu. „Prosím vás, neptejte se na nic, jsem legionář, mám ženu a děti, nemůžu vám nic povídat,“ žebronil s uplakanýma očima. „Tak mi alespoň povězte, je to pravda, jak říkal rozhlas, že spáchal sebevraždu?“ - „Ne, není,“ řekl rozhodně a rychle zmizel za vraty. Bojím se, že i tento strážce pravdy a Černínského paláce se ocitl na seznamu mnoha obětí případu. Za nějakou dobu z vrat vyjel velký vůz. Myslel jsem, že odváží Jana Masaryka. A tak jsem taky šel domů. Nikdo mě od té doby nemohl přesvědčit, že to byla sebevražda. □ Vážení přátelé, chtěl bych vám všem poděkovat za veškerou práci a úsilí, které věnujete přípravě a vydávání Polygonu, který vlastně jako jediný z exilových časopisů - bohudíky - zůstal. Jsme s manželkou rádi, že nejsme jediní, kteří se pozastavují nad mnohými jevy, které je možno v Čechách vidět. Navštívili jsme Čechy od roku 1989 teprve čtyřikrát (předtím jsme nemohli a ani neměli zájem, byli jsme za poškozování zájmů socialistické republiky za trest zbaveni občanství). Teprve po oněch návštěvách jsme si uvědomili, že jsme svou původní vlast ztratili podruhé - a také nyní víme, co to jsou smíšené pocity. Nyní pár poznámek k Polygonu: Rozhovor s Radkem Kučerou (Polygon č. 3/4) musí vzbudit dojem, že jenom on se zasloužil o exilový skauting (už jsme o tom mluvili s Míšou Swinkelsovou, která od nás bydlí pár kilometrů), možná, že by se nemělo zapomenout na některé jiné obětavce, jako prof. Grandtnera, který byl náčelníkem exilového skautingu, či Bedřicha Černohorského (oba žijí v Nizozemí) či dr. Jelínka, který po celá léta pomocí kazet učil děti exulantů češtině (t.zv. Rohlík). Byla to záslužná práce, kterou bohužel nemá poslanec Payne „zmapovánu“. V posledním čísle Polygonu v článku „Nesentimentální toulky sametovou Prahou“ je jedna nepřesnost: Maltézský rytířský řád nejsou johanité (Johanitský řád je protestantský), Maltézský řád je katolický, zrovna tak jako je Rád sv. Lazara ekumenický. My se snažíme zde jednou ročně pořádat symposia, na která zveme přednášející krajany, žijící zde - na západ od Aše. Překvapuje vždy poměrně vysoká účast (kolem stovky návštěvníků). Přikládám pozvánku na letošní symposium. S přátelskými pozdravy Karel Pokorný. Dopis manželů Pokorných je citován doslova. Z pozvánky na IX. populárně vědecké symposium s kulturním pořadem vyjímáme: pořádá je Spolek Čechů a Slováků v Nizozemí, koná se 29. října 1994 v restauraci „Landgoed Groenendaal“ v Heemstede, Groenendaal 3, Nizozemí (telefon 023-281555). Téma programu: Mravní a spirituální principy dnešních lidí. - Co inspiruje lidi dnes? - Z jakých myšlenek čerpá moderní člověk. Otevření symposia je v 9.00 kávou, v 9.30 Drs. J. Bobkovou a pozdravnými projevy zástupců velvyslanectví ČR a SR. V 10.00 Dr. J. Diamant: Morálka dnešní společnosti po holo- kaustu. V 11.00 JUDr. S. Paulíny: Funkcia mravnosti v mo- deniej společnosti. Po obědě ve 14.00 Dr. M. Kabela: Kvalita života jako východisko pro lékařskou praxi, Dr. J. Hrouda: Morální aspekty euthanasie. Následuje diskuse. 15.30-16.00: Koncert Tomáše Tuláčka (sólové housle). 16.00-18.00: Diskuse a uzavření symposia (V. Pokorná a dr. J. Hrouda). Vstupné a reservace: Vstupné ve výši 35 NLG (pro celý den), 15 NLG pro odpoledne (bez lunche) zašlete nejpozději do 20.10.94 na číslo banky ABN: 56 32 26 501 Heemstede, postgiro banky 110 001. V ceněje lunch, káva a čaj. Návštěvníci z ČR a SR zaplatí snížené vstupné (25 NLG event. 10 NLG) hotově u pokladny na místě. Výtěžek z prodeje českých buchet a koláčů bude předán pokladně symposia. Po skončení programu symposia je možnost účasti na společné večeři. Telefony pro bližší informace: pí Bobková 020-6715239, dr. J. Hrouda 02508-3010, dr. Kabela 023-281509. POLYGON 6/94 33 [pageend35]Dozvuky “Slušovic" u Městského soudu v Praze Roztomilý soud JAN BENEŠ Redakční úvod: Manželé Žákovi nemají kromě jména nic společného s Alexejem Žákem, ovšem kromě soudního jednání. Manželé Žákovi totiž napsali a vydali knihu „Hon na Slušovice“, která se vůbec nelíbila Alexeji Žákovi, protože o něm manželé Žákovi napsali lži. Jak známo, Alexej Žák byl vyšetřovatelem záhadných finančních machinací Agrokombi- nátu Slušovice. Záležitost podal k soudu. Požádali jsme svého spolupracovníka Jana Beneše, aby se zúčastnil soudního jednání, v pořadí druhého (které mělo být také již závěrečné) a aby do Polygonu napsal své zážitky. Jan Beneš se tohoto úkolu ujal a napsal nám: Osvědčená Dra Romana Vostřejšová zasedla dne 5. září 1994 v dalším pokračování sporu na ochranu osobnosti Alexeje Žáka, o kterém uvedeno ve spisku „Hon na Slušovice“, vydaném FUTUROU, že bývalý kágé- bák a jiné roztomilosti. Její Ctihodnosti Dře Vostřejšová tentokrát řízení nevypadlo z ruky, jako při souzení Petra Cibulky, během jehož průběhu došlo k urážce majestátu, ba až do výslechu svědků dovolila dokonce natáčení TV a zřejmě ji těší, že už není soudkyní totality, ale ženou pro kamery TV v demokratickém státě. Soudím podle té vrstvy make-up, kterou na se Její Ctihodnost k této příležitosti navršila, a zjevně i provedených prací kadeřnických. Jakési přísné a krásné mládí linulo se z nehybné tváře zapisovatelky, kterou bych umístil na tisícikoruny co jakýsi symbol, snad justice s otevřenýma očima, kdyby mi návrh tisícovek chtěl kdosi svěřit. Po této stránce bylo všecko v pořádku, v pořádku zajisté je i to, že napadený Alexej Žák, který způsobil před třemi lety aféru, sáhnuv do džungle zvané Slušovice, jak zákony kázaly mu. A protože zákony káží cosi, ale praxe právního stavu země je poněkud jináL nezbylo dotyčnému Žáku než prchnout do Švýcar. Což je novum. Snad k roztomilosti toho zasednutí, zvládnutého Drou Vostřejšovou procedurálně na jednotku, patřilo také to, že žaluje Žák, ale na straně žalovaných jsou manželé Žákovi (shoda jmen) co autoři spisu. Akustika soudní síně prachmizerná, stejně jako osvětlení. Zapisovatelka s krásnou a nehybnou tváří bušila kulometně, odhadem přes sto za minutu, do obyčejné ruční mašinky, kterou bylo slyšet zejména. Ke chvilkám klidu patřilo jen, když si zručně rovnala kopíráky. Prvý žalovaný omluven, druhý žalovaný omluven, žalovaná Žáková, důchodkyně z Všechlajo, přítomna, ale je jí prý nevolno. Manželé Žákovi uvedeni ve spisku co držitelé copyrightu, ale svědkyně, která přes nevolnost posléze uvolila se odpovídat na otázky a přes svou nevolnost tak - řekněme -domovnicky, žeji posléze i osvědčená Dra Vostřejšová musila připomenout Vhodnější formu. Důchodkyně Záková však neví, proč co držitelka copyrightu uvedena, na knize prý nepracovala a zřejmě je tam jen proto, že jí tím chtěl manžel udělat radost. Otázku právního zástupce strany žalující, zda to náhodou není proto, že nemovitý majetek rodiny žalovaných Žáků jest na milostivou paní a v případě soudní prohry by přišel vniveč na finanční náhradu, osvědčená Dra Vostřejšová nepřipouští. Žalovaná Žáková rovněž neví, proč v úvodu spisku děkuje informátorům za spolupráci. Taky prý manžel, ona nic, ona jen vystřihovala z novin. Ing. Blahynka ze Zlína vypovídá, kterak na něm vyšetřovatel Žák vymáhal na záchodku milion marek a posléze milion dolarů, inu, to byla ta aféra tehdy. Vyšetřování proti ing. Blahynkovi dávno zastaveno, i případ kpt. Žáka zastaven, pokud jde o autory Žákovy, nikdy s nimi o Slušovicích svědek nehovořil. Žádost o propuštění z vazby prý si tehdy nepodával a byl propuštěn, hleďme, když přistoupil na vyšetřovatelův úplatek... neví ovšem, připouští později na otázku právního zástupce žalujícího, zda žádost o propuštění z vazby nepodával jeho advokát. To, co autoři popisují na stranách 70 a 71 spisku, je prý pravda, ale informace nemají od něho, prý jen z novin. Jiná kávička je svědek Nedbálek. Při diktátu jeho adresy do záznamu se Její Ctihodnost splete a diktuje Gottwaldov místo Zlín, hned se za to po mírném šumu v sále omluví. Svědek Nedbálek výslovně a opakovaně uvede, že spolupracoval s oběma autory, t.j. s madame Žákovou i panem Žákem. Což značí, že svědkyně, ač osvědčenou Drou Vostřejšovou poučena o tom, že je povinna mluvit pravdu, pravdu nemluvila. Čemuž se, mám za to, normálně v právním státě říkává křivé svědectví a normálně je také trestné. Pokud moje zkušenost z jiných zemí napovídá, pamatuji sudího José Ramose v Monterey, který v průběhu obyčejného dopravního soudu cosi zjistil a křivě vypovídajícího svědka nechal z fleku uvrci do šatlavy. Osvědčená Dra Vostřejšová to však ponechá bez poznámky. O dalším svědkovi zjištěno, že mezitím stihl zemřít, a konečně ještě další, bývalý poslanec, poslal dopis, ve kterém nabízí domněnku, zda se nejedná o cosi v souvislosti s jeho akcí za zrovnoprávnění soukromých a družstevních rolníků. Byl to svědek obžalovaných a autor Žák netrvá na jeho dalším předvolání. * * * Takže takhle po třech letech vypadají dozvuky jedné aféry, která už nikoho nezajímá. Aktéři jsou tady, svědkové jsou zaměstnáni co ředitelé či náměstci jacísi, AS Futura funguje, knihu prý nedistribuuje, počet už prodaných výtisků nezná. Žalující Žák si ve Švýcarsku na svou spravedlnost holt ještě trochu musí počkat. Žalovaní souhlasí s omluvou, jen finanční náhradu se jim nechce platit - a líčení je odročeno osvědčenou Drou Vostřejšovou na osvědčené neurčito. Aby bylo jasno: nevím, zda vyšetřovatel Žák žádal skutečně prostřednictvím zatčen- ce Blahynky a na záchodku ve vězení ten milion DM na Čubovi ze Slušovic. Ale vyšetřování této věci bylo zastaveno, a to podle písmene a příslušného paragrafu, což značí nikoli nedostatek důkazů, ale shledání, že žalovaný čin se nikdy nestal. Což by mělo být pro soud osvědčené Dry Vostřejšová směrodatné. Neb se jedná o důkaz v soudní síni provedený. Na druhé straně vyvrácená výpověď svědkyně Žákové v soudní síni předvedla důkaz, že svědkyně nemluvila pravdu, že AS Futura zřejmě pro potřeby soudu změnila i autorskou smlouvu jen na autora Žáka pak podle mne dokazuje copyright na oba manžele a považuji to zajednání věru nepoctivé. Komu byl vyplacen honorář? Lze považovat za morální, aby autor měl přinejmenším zisk ze svých nepravdivých tvrzení (kpt. Žák kágébák?). Televise venku ještě natáčí s otcem exilového Žáka, vypadá zničeně a je nám ho líto. Je tam také Žákova sestra, i té se derou slzy do očí. Chodbou kráčí osvědčená Dra Vostřejšová, už bez taláru, je tady lepší světlo a je vidět, že toho make-up je opravdu bohatě. Kráčí i zapisovatelka, dovede se i usmívat a pěkné je i to, co na ní nebylo za umakar- tem vysoké stolice Městského soudu uvnitř vidět. Tolik JAN BENEŠ. V minulém Polygonu byl článek Arnošta Wagnera o soudní rehabilitaci Alexeje Žáka. 15. září přinesl renomovaný švýcarský týdeník DIE WELTWOCHE delší článek na stejné téma pod názvem „Voll rehabilitiert - Der Fall des Asylanten Žák" („Plně rehabilitován - Případ asylanta Žáka')). Článek shrnuje události kolem Alexeje žáka v posledních 3-4 letech a líčí pozdvižení, které tehdy bylo v českých vládních kruzích (a na československém velvyslanectví v Bernu), když se svět dověděl, že bývalý vyšetřoval StB utekl do Švýcar, podal zde žádost o asyl - a co hlavní! - jeho žádosti bylo vyhověno! Doma na něj byla podána žaloba, soud však nespěchal s projednáváním a kdyby byl sám A. Žák netrval na tom, aby soud konečně rozhodl - jinak že podá stížnost do Štrasburku -, kdo ví, zda by jednání nespalo dál. Nyní však soud v Brně vyřkl, že obvinění A. Žáka spočívalo na výmyslech a soudní řízení skončil. DIE WELTWOCHE píše dále, že by se vlastně A. Žák mohl nyní vrátit domů a pokračovat tam ve své hospodářsko-vyšetřo- vatelské práci, což ovšem neudělá, protože slušovická mafie je na volné noze, české úřady neudělaly nic proti ní, má dlouhé ruce a Žákovi by se za jeho činnost neopomněla „odvděčit“. K tomu všemu dostal od svých bývalých kolegů varování, že je u mafie docela nahoře na seznamu k odstřelu („ganz oben auf der Abschussliste der Mafia“ stojí psáno v DIE WELTWOCHE). Článek končí odstavcem, že pro švýcarské úřady vzniká problém s jeho asylem, když byl nyní plně rehabilitován a teoreticky 34 POLYGON 6/94 [pageend36]mu již nehrozí v Čechách nebezpečí. Že jen teoreticky, to je Švýcarům dobře známo. A jistě najdou řešení, aby „tento odvážný a nebojácný bojovník proti organizovanému zločinu měl nadále v této zemi útočiště“. Tolik DIE WELTWOCHE. Zeptal jsem se Alexeje Žáka, zda nyní zase tu a tam do Polygonu něco napíše. Odpověděl, že rád a neuběhly snad ani čtyři dny a už tu byl jeho článek. Je „psavec“ a délka článku tomu odpovídá. Není možné ho publikovat celý, nakonec není sám, kdo vidí do majetkových machinací politiků s mafií, že vláda proti mafii nic nepodniká, ba naopak zavírá nad všemi jejími neřestmi oči. A právě o tom jedná tento jeho článek, který nazval „Ostudy českého státu“ aneb „Kotrmelce hodnota vnímání“ „Byly doby, a není tomu tak dávno, kdy za všechno zlé a špatné mohla pouze jedna strana a její vláda. Ta doba je dnes již kvalitativně překonána převratnými společenskými změnami, které se promítly především ve změnách vlastnických vztahů, což se náležitě projevilo zejména v oblasti morálky a práva. O morálce se nyní v Čechách hodně mluví, ale nikdo se jí fakticky neřídí. O právu se zeširoka diskutuje, ale nikdo je ve skutečnosti nerespektuje, protože mnohým je jenom na obtíž. Abych nebyl p. Rei- nišem, Ulčem či jinými podobnými mravo- kárci opětovně obviněn na stránkách kanadského »Nového domova« či švýcarského »Zpravodaje« z temných úmyslů a nabourávání mladé české (Klausovy) demokracie, budu velmi konkrétní. O tzv. »rumové aféře«, cause »Wallis versus Kožený«, nebo o »uprchlém« pankráckém vězni - sametovém revolucionáři Miloši Dražilovi - toho bylo již hodně v domácím i exilovém tisku napsáno, ale jaký je ve skutečnosti výsledek těchto afér? Hlavní aktéři tzv. východočeské rumové aféry, do níž mají být zapojeni někteří vysocí představitelé Ministerstva vnitra a Policie ČR, se donedávna ještě volně pohybovali na území Německa. Jedná se konkrétně o pány Georga Dintra, Karla Leitnera a Milana Batlíka. Na všechny tři byl hodně dávno v ČR vydán zatykač a vyhlášeno pátrání na území celé ČR, přičemž bylo a je všeobecně známo, že se tento trojlístek zdržuje stále v Německu. Připomíná mi to tak trochu humorný kousek z pořadu komika Felixe Holz- mana, který hledal v noci malý klíček pod lampou veřejného osvětlení, protože tam bylo světlo. Kdežto tam, kde jej ztratil, veřejné osvětlení nebylo. V souvislosti s touto aférou byl jako spolupachatel obviněn a vzat do vazby pan Otakar Kracík, který v té, době působil ve funkci šéfa I. odboru na Úřadě vyšetřování pro ČR v Praze. Jeho obhájce dr. Nechanic- ký byl nedávno samotným ministrem vnitra Rumlem jmenován do funkce ředitele Inspekce MV ČR, což je útvar, který se má zabývat trestnou činností, páchanou příslušníky policie a min. vnitra ČR. Nyní je p. Kra- cik již vyšetřován na svobodě a výše uvedení společníci podnikají cesty za svými novými »obchody« po celé Evropě, aniž by je někdo obtěžoval, protože se proslýchá, že disponují velmi závažnými materiály, svědčícími o zkorumpovanosti vysokých představitelů ministerstva vnitra a české policie, zapojených do tohoto výnosného »kšeftu« s nezdaněným rumem. Pan ministr Ruml sliboval brzké dokončení vyšetřování tohoto případu již loni v listopadu, dnes se píše říjen 1994 a realita je více než trapná. Proč asi? Obdobná situace je i v případu Wallis versus Konečný. Pan Wallis byl obviněn a vzat do vazby na základě trestního oznámení, učiněného samotným prezidentem slavných Harvardských fondů panem Viktorem Koženým, který tvrdil, že byl panem Wallisern (tehdy důstojníkem FBIS) vydírán. Za tento občansky odvážný čin věnoval tehdejší ministr FMV Čermák prezidentu Harvardských fondů pistoli jako výraz díků a svého obdivu zároveň. Dnes pan Čermák působí ve funkci výkonného místopředsedy ODS. Celé řízení proti Wallisovi se vedlo v tom duchu, že pan Wallis předal panu Koženému materiály, obsahující státní tajemství a p. Kožený mu za to poskytnul peníze (jejichž původ nikdy neobjasnili), údajně proto, že byl panem Wallisern vydírán. Podivuhodná kombinace. Když původní obvinění proti p. Wallisovi začalo dostávat povážlivé trhliny a na denní světlo pronikala čím dál tím víc lživost tvrzení p. Koženého jako korunního svědka, přispěchal na pomoc velkopodnikateli sám český premiér Václav Klaus, jenž ve sdělovacích prostředcích prohlásil něco v tom duchu, že pan Kožený je nevinen a neprovedl nic špatného. V této souvislosti pan premiér - jako vždy neomylný a problematiky znalý - šlápl do čehosi kluzkého, neboť soud II. stupně vrátil celou věc k došetření, jelikož v postupu soudu I. stupně shledal vážné procesní nedostatky v objasňování této trestní věci. Potvrdilo se tedy to, co bylo od samotného počátku všem jasné (ne však panu Klausovi). Vůbec se neprokázalo údajné vydírání prezidenta Harvardských fondů Koženého důstojníkem FBIS Wallisern a tím pádem tedy měla logicky platit druhá verse, že p. Kožený byl v této transakci se státním tajemstvím společníkem p. Wallise, kterému za dodané materiály poskytnul finanční odměnu. Pan Wallis se na základě rozhodnutí soudu II. stupně ocitnul na svobodě a hrdina celého příběhu, oceněný samotným ministrem za osobní statečnost, urychleně opustil území ČR (s odůvodněním, že není zdráv) a objevil se ve Švýcarsku, kde si údajně léčí své pošramocené zdraví za peníze českých DIKŮ, neboť - jak je známo - p. Kožený přicestoval do ČSFR z USA s pouhými 3000 USD v kapse, s nimiž se mu podařilo udělat neuvěřitelnou díru do světa velkého byznysu. Z četných projevů našich čelných politiků vyplývá, že ČR je údajně plně demokratickým a právním státem. V tom případě by ale příslušný vyšetřovatel měl vznést obvinění na p. Koženého a příslušný státní zástupce by měl cestou ministerstva spravedlnosti ČR požádat příslušné úřady švýcarské o jeho zadržení a vydání zpět do ČR k trestnímu řízení. V tomto řízení by pak musel být zcela nepochybně vyslechnut i samotný český premiér Václav Klaus, proč že obhajoval V. Koženého a aby tedy objasnil zdroj svých informací k údajné nevině prezidenta Harvardských fondů, když už se odvážil veřejně vynášet své rozumy před konečným rozhodnutím soudu. Je na čase, aby si pan premiér i jiní politici zvykli na to, že do práce policie a justice nemají co mluvit do té doby, než bude s definitivní platností o věci rozhodnuto kompetentním orgánem a toto rozhodnutí nabude právní moci. Dnes tedy je nad.slunce jasné, oč v tomto případě šlo a jde. Za Viktorem Koženým stál velký kapitál s kontakty do nejvyšších politických kruhů, takže se vyšetřovatelé i samotný soud I. stupně zcela evidentně báli tuto závažnou trestní věc řádně a nestranně objasnit (pokud v tom nebylo něco daleko horšího), aby náhodou v této souvislosti nedošlo k nějakému velkému politickému zemětřesení. Proto raději nechali V. Koženého volně vycestovat za hranice. Nyní nezbývá nic jiného, než vyčkat dalšího postupu ze strany státního zastupitelství vůči p. Koženému, který se v Curychu »léčí« vybranými jídly a drahým koňakem. Dalším bodem je causa »uprchlého« pankráckého vězně a bývalého reprezentanta z Koordinačního centra Občanského fóra v Praze, pana Miloše Dražila..." - a následují další čtyři stránky strojopisu o Miloši Dražilovi, což je na jedné straně pro Polygon moc dlouhé, na druhé straně však moc krátké, než aby z toho byl nezasvěcený čtenář moudrý a všechny propletence pochopil. Na to by padlo téměř celé číslo Polygonu. Ale závěr článku Alexeje Žáka prozradí, že i v případě »Dražil« se jedná o zanedbávání povinností českých úřadů vůči osobám, které by měly být potrestány, ale ono to tak jednoduše nejde, protože by se přitom politikové mohli do něčeho nepříjemně zaplést. Závěrečný odstavec zní: „Všechny tři uvedené případy mají společné jedno: pokud by v ČR existoval skutečně právní stav, srovnatelný se západoevropským průměrem, pak by zde uvedení funkcionáři ministerstva vnitra, gen. prokuratury atd. byli dávno zbaveni svých funkcí pro neschopnost nebo pro křivost a současně by proti nim bylo zavedeno trestní stihání pro zneužití pravomoci veřejného činitele resp. pro nadržování. Vzhledem k tomu, že se nic podobného neděje a zřejmě ani dít nebude, nelze proto ČR za právní stát označit. Ve státě, kde se toleruje šlendrián a »špína« má přednost před zákonem, může bujet jen korupce a zločin, nikoliv demokracie a morálka." □□□ INZERÁT JIŽNÍČECHY: PRODÁM patrovou VILU. Masivní stavba s dvěma bytovými jednotkami, cele podsklepená, plynové vytápění. 2 garáže, sauna, zahradní besídka, bazén, skleník. Vzrostlá okrasná zahrada 1100m2, klidné prostředí u parku, poblíž centra okresního města (Jindřichův Hradec). - Cena včetně základního zařízení: US$200.000,-. Bližší informace na tel. číslech: (213) 257-1945 (California) (508) 865-3146 (Massachusetts) 03312-3191 (Česká republika, při volání z USA: 011-42-3312-3191) POLYGON 6/94 35 [pageend37]V Mnichově a u Tegernsee vznikaly před více než sto lety dokonalé překlady české poezie Stále se mluví a píše o česko-německých stycích a o tom, že na obou stranách v minulosti působily osobnosti, které se o tyto styky zasloužily. Dost často přitom upadají tyto osobnosti v zapomnění - tak loni se nepřipomínalo, že uplynulo osmdesát let od smrti německé překladatelky české poezie Ottilie Malybrok-Stielerové. Je to škoda, protože německých překladatelů z češtiny jsme nikdy moc neměli. Dne 2. října 1836 se narodila v Mnichově bavorskému dvornímu portrétistovi Josefu Stielerovi dcera, která při křtu dostala jméno Ottilie. Její matka byla Ruska a od ní se zřejmě naučila základům ruštiny. V rodině malíře Stielera působili čeští malíři jako domácí učitelé^ Starší sestru Ottilie učil akva- relní malbě Čech Bedřich Wachsmann, který později proslul jako malíř alegorií a tvůrce užitkové grafiky. Ottilie se od něho naučila obstojně česky a jazykové znalosti si zdokonalila rozhovory s českým pěvcem Karlem Fialou, usazeným v Mnichově. Ten ji seznámil s českou národní písní a upozorňoval ji na významná díla české literatury. V roce 1870 Ottilie Stielerová zajela dvakrát do Prahy, kde se seznámila s některými českými literáty. Zájem o Čechy a jejich kulturu vyústil v záslužnou překladatelskou činnost. Překlady vydávala pod jménem Ottilie Maly- brok-Stieler, přičemž jméno Malybrok je dalším důkazem jejího zaujetí pro Čechy. Provdala se totiž za mnichovského úředníka Kleinschrodta a jeho jméno, které se stalo i jejím příjmením, si přeložila do češtiny: „klein“ - malý, „Schrot" - brok, tedy: Malybrok. V roce 1880 přeložila deset českých lidových písní a v překládání písňových textů pokračovala i později. Brzy si vydobyla uznání - přispěl k tomu zřejmě i úspěch, jakého se dostalo literárnímu dílu jejího bratra Karla Stielera, oblíbeného autora básní v bavorském nářečí. Brzy se Ottilia odvážila překládat i nejnáročnější texty. Tak přeložila libreto k Dvořákově opeře „Dimitrij" - a Dvořák byl s překladem velmi spokojen. Vděčnost projevil tím, že zhudebnil dvě básně, které Maly- brok-Stielerová sama napsala. Původní tvorba básnířky brzy zapadla, její překlady z češtiny byly však dlouho populární. V roce 1887 vydala výběr ze svých básnických překladů, kde se octly kratší básně od Máchy, Jablonského, Heyduka, Hálka, Nerudy, Pflegra-Moravského a Krásnohorské. K nim připojila několik desítek přeložených lidových písní a tři básně z Rukopisu královédvorského. Koncem minulého století se nadchla pro dílo Julia Zeyera. V antologii překladů z české literatury, která vyšla v roce 1895, je zastoupena první žeň jejích překladů ze Zeyera. Přispěla pak překlady z českého básníka do dalších antologií a v letech 1898 až 1907 vydala dokonce čtyři knihy básnických překladů ze Zeyera. Zeyer se tak stal nejznámějším českým básníkem na celém německém jazykovém území a překlady Malybrok- Stielerové na něho upozornily i v ostatních evropských zemích. Dokonce i někteří pražští němečtí básníci se seznámili se Zeyerovým básnickým dílem prostřednictvím jejích překladů. Mezi ně patřil i mladičký Rainer Maria Rilke, který v roce 1896 napsal Malybrok-Stielerové nadšený děkovný dopis. Rilke uměl česky jen nedokonale, a tak by bez překladů Malybrok-Stielerové sotva vznikl proslulý Rilkův sonet „Juliu Zeyerovi“ z roku 1896. Julius Zeyer, který ovládal němčinu stejně dobře jako češtinu, byl německými překlady svých básní z pera Malybrok-Stielerové přímo nadšen. Existují výroky o těchto překladech, přičemž Zeyer nešetří chválou. Malybrok-Stielerová se po ovdovění odstěhovala z Mnichova a v letech 1890 až 1913, do své smrti, žila v krásném prostředí bavorského jezera Tegernsee. Tam vznikla většina jejích záslužných překladů a odtamtud vedla rozsáhlou korespondenci s českými literáty. Ottilii Malybrok-Stielerovou nespojoval s českými zeměmi ani původ, ani delší pobyt. V mnichově a pak v Tegernsee se z vlastní iniciativy dala do práce, aby německému čtenáři zprostředkovala znalost děl české literatury, kterou si zamilovala. Bylo by dobře, kdyby se na její obětavou činnost jak na české, tak na německé straně nezapomnělo. ANTONÍN MĚŠŤAN Nová„Pravidla českého pravopisu“ V polovině srpna rozhodl ministr školství Ivan Pilip o platnosti nových Pravidel českého pravopisu: „Výuka českého pravopisu se od školního roku 1994/95 bude uskutečňovat podle pravopisné kodifikace, kterou vymezují Pravidla a Dodatek k nim jako celek.“ Avšak: Dodatek k Pravidlům, vypracovaným kolektivem devíti pracovníků Ústavu pro jazyk český AV ČR, jejichž jména jsou doprovázena všemi možnými akademickými tituly, dovoluje, aby se psalo jak podle starých pravidel, tak i podle nově vyplozených. Když byla nová „Pravidla českého pravopisu" vydána, vyvolala nekonečnou řadu záporné kritiky, v žádném případě se na ně nepohlíželo jako na výsledek vědecké práce, ale vzbudila dojem libovůle jejich tvůrců, kteří asi chtěli ukázat, že za své platy také něco udělali. Ale kdo jim vůbec dal tento úkol? O tom jsme se nikde nedočetli ani slova. Jednu dobu se již zdálo, že tento paskvil bude ministrem školství či kultury - či kterým - přijat jako diktát pro nové psaní češtiny. Protože však odpor z řad nejen literátů, ale i lidu obecného, byl příliš velký, rozhodl pan ministr školství až nyní v tom smyslu, velmi šalomounsky, aby si nepo- hněval žádnou ze stran, že se bude moci psát podle pravidel nových, starších i nejstarších. Ta nová však nabírají trend na pravopis „Piš jak slyšíš", předně v psaní s nebo z (univerzita místo universita, komunizmus místo komunismus a pod.), v přepisování cizích slov převzatých do češtiny je dovoleno v případech, že slovo už je vžité, psát foneticky (manažér, šance, žánr), jinak použít originálního psaní a počkat nějaký čas, až se vžije. Pan ministr dodal, že děti ve škole nebudou klasifikovány špatnou známkou, když napíší jednou s a jindy z. Jenom se nemají míchat dva pravopisy v jednom slově, jako třeba bud these nebo teze. Nikoliv thése, theze nebo tese. V osmdesátých letech jsem si koupil knížku Jiřího Svobody „Autostopem kolem světa“. Myslím, že to bylo na sokolském sletě ve Vídni, kde ji sám prodával (a prodává ji stále, dnes už na Václavském náměstí nad Baťou). Přepadl mne přímo odpor, gdyš sem zjistil, že je psána foneticky. Takové przňeňi jazyku mne uráželo. Bylo jiš ale pozdě, abych mu ji vrátil, zjistil sem to aš doma. A vracet mu ji dnes na Václafském ná- mňestí, na to uš je pozďe. Vždyt by mne mohl říct, co chcete, já sem byl tady tem, co udělali nová pravidla, vzorem. Jen počkejte nějaké desetiletí, oni se mi jazykospytci postupné přispůsobí. Oni se ale budou muset přepřizpůsobit, budou ho muset předehnat. Protože Jiří Svoboda ve své knize stále ještě rozlišuje i od y u těch slov, u nichž se ypsilon a měkké /ve výslovnosti vůbec nerozezná, např. jazikospitci. A taky rozlišuje ú od ů. A je ve výslovnosti nějaký rozdíl? Nuže, páni jazykoví vědci, s chutí do další práce, aby nám ti, co mluví a píší například anglicky, mohli naši fonetiku závidět. A taky proto... - ale to už neřeknu, to si nechám pro sebe. KAREL KAISER Pozn. red.: POLYGON bude respektovat, jak jsme již jednou svým čtenářům sdělili, pravopis jednotlivých autorů. Nechceme nikomu diktovat, jakým pravopisem má psát, ovšem předesíláme, že pravopis Jiřího Svobody prozatím akceptovat nebudeme, i když bude článek tak zajímavý, jako je zajímavá jeho knížka. □ 36 POLYGON 6/94 [pageend38]Tajemství a Kalina v kostarickém Kocourkově Ne, nejde o Smetanovu operu, i když element mystérie, zlatého pokladu a překvapení v tomto dramatu hraje neméně důležitou roli. Při našem tříměsíčním pobytu v Kostarice (Costa Rica: C.R.) letos v zimě jsme se rozhodli s manželkou Tikou (Tica: rozená C.R.) navštívit i ten zcela východo-severo- východní ocásek země, který je vlastně již obklíčený jihovýchodním sousedem - Pana- mou. Pravé tropy na Atlantiku! Pařáky, džungle, papoušci, opice a hadi, báječné karibské moře s korálovými útesy a podmořským životem, příšerné silnice s dírami jak vany s rostoucí trávou z nich a označenými buď bílými kruhy na asfaltu nebo zastrčenými větvemi stromů na kamenitých cestách. A navíc, nedávné zemětřesení požvý- kalo četné mosty přes desítky řek, svádějících vodu z Kordiliér do moře. Do tohoto zapadákova jsme vyrazili přepadnout a přezkoumat tč. nejkontraversněj- ší hotel v C.R., Las Palmas, u vesnice Punta Uva v reservaci Gandoca-Manzanillo. Jeden si totiž nemohl nevšimnout článku o Las Palmas v místním tisku jak španělském, tak anglickém a německém, denně či týdně, a pak skutečnosti, že majitelem pozemku a šéfem celého podniku je (podle různých zdrojů} „Němec", „Kanaďan“, „Čechoslovák“ či „Čech“ Jan Kalina, též nazývaný „Kalima“. Kalina, člověk mysteriosní a ústřední postava vyhlášené papírové války s neuvěřitelně byrokratickou a podplatitelnou vládou a systémem kostarickým, se prostě stal CAUSA CELEBRIS. Mohli jsme si nechat ujít příležitost a nenahlédnout pod pokličku tohoto tajemství, o kterém v C.R. ví každý, a proto neví moc? Že by zlato a podzemní chodby? Ryje se a kopá nejen krumpáči, kdo a kdy a za jakých finančních či jiných výhodných podmínek povolil a stojí za výstavbou tohoto komplexu, resortu, v zemi zkorumpované od hlavy ke kořenům, kdo dostal či nedostal všimné a v jaké velikosti. Zde zásadně nejde o to, kdo a co jsi, nebo jak jsi bohatý, ale o to, koho znáš, koho jsi uplatil úměrně a víš, za jaké provázky pak správně a načasované popotahovat. V C.R. se dokonce manželky bývalých presidentů mezi sebou bijí o „přemístěný“ nábytek z úřadoven na televisi! A jak do toho zapadl NÁŠ Kalina? Původem z Mariánských Lázní, od roku 1968 pryč, s německou manželkou, žijící ve městě Bobby Orra, ontarijském Perry Soundu, v touze po zlatě si před deseti léty, před existencí a založením jmenované reservace, zakoupil tučný pozemek za hubenou cenu u moře, což nebylo nic jiného než mokřina a tropický prales plný motýlů a jiného hmyzu. Před 6 léty podal řádnou žádost o povolení stavby ☆☆☆☆☆hotelu, jehož plány ale vůbec nepředložil. Získal investory ke stavbě původně naplánované na tři miliony US$ a která nedokončená již stála pět milionů US$. Uplácel vlevo vpravo místní buřtipány a oficiály, i vyšší šé- fíčky, jak musel. Dokonce se propracoval až k současnému úřadujícímu presidentovi C.R. republiky Rafael Angel Calderonovi „na kafíčko“. Sám pan president v novinách v březnu 1993 nazval Kalinu „dobrým spolupracovníkem“. V roce 1989 dostal Kalina fůru různých povolení k výstavbě, včetně odvodnění močálu, s tím, že se to teď již nalézá na hranici nefungující reservace. I začalo se stavět, stavělo, stavělo, a v listopadu 1992 se slavnostně otevíralo s četnými návštěvníky a čestnými hosty: byli tam všichni možní i nemožní papalášové a pupkáči s kravatami v jungli, včetně vládních ministrů a soudců. Vše vypadalo architektonicky dobře a právnicky čistě, přesto se něco někde stalo a celonárodní kampaň proti Kalinovi začala, vedená Zelenáči, ekologem se jménem Lenin a environmentalisty s růžovou svatozáří. Namočil se do toho i ontarijský milionář, endípák, salonní komouš a šéf Ontario Hydro Mauritz Strong, též místní puntauvácký hoteliér, který si díky svému „přátelství“ s vládním ministrem přes věci zelené C.R. a ve své slávě coby předseda světové konference PLANETA ZEMĚ v Rio de Janeiro postavil uvnitř reservace u Punta Uva svůj hotel zcela a úplně bez jakéhokoli povolení a obligací. I vzali Kalinu k soudu a ... on vyhrál! Může pokračovat!!! Un momentito por favor, to byl jen „lokální“ soudce, ten je podplacený, to se nepočítá! Bozi z hor a Centrálního údolí zahřměli: přeci je rok voleb, bojujeme o svá teplá místečka, musíme se levičákúm zavděčit, a pak, ZLATO je vždy potřeba! A hon na čarodějnice, tedy na Honzu Kalinu i nadále pokračuje, protože tu podzemní chodbu ještě nenašli... Bez ohledu na to, že noviny publikovaly původní povolení stavby i s podpisem Cal- deronovým a povolení odvodnění močálu, jak bylo navrženo inženýry, zelení křižáci podporovaní oportunisty, pokračují v tažení, používajíce nadále staré a stejné argumenty. ......... __ Jak je to vlastně, proč se musel Kalina stát takto neslavně slavným, proč je příkladem všem budoucím investorům a businessmanům, kteří uvažují o utrácení peněz v C.R.? Proč mi jiný český hoteliér, dvojnásobný, a můj kolega, Zdeněk, řekl, že když chceš v C.R. investovat jeden milion, přivez si dva? Proč musí Kalina doplatit sousedům, kterým jeho kanály také vysušily jejich pozemky a tím je i zhodnotily, právě za tu změnu ceny nahoru? Proč mu i vyhrožují nejen likvidací celého hotelu s areálem a zabavením majetku, ale dokonce i deportací z C.R., vykopnutím do Kanady? V hotelu jsme našli dost Kanaďanů, Němců pár, a Amíků, ale hlavně vrchního číšníka a manažera jídelny a baru - pana Jirku Zajíčka, zvoníka tohoto dramatu, a šéfkuchaře Jardu Veselého, oba z Mariánek, oba stoprocentní odborníky se vzděláním a léty zkušeností v Čechách a jinde po Evropě, a zvoník Jirka dokonce přednáší na marián- skolázeňské hotelové škole a je sudím číš- nických přeborů. Jarda vlastní a vede řeznictví a uzenářství. Jan Kalina si je ze známosti přes třetí osobu pozval na rok do Las Palmas, a když jsme je poznali, byli tam už čtyři měsíce. Ze všeho byli otráveni a chtělo se jim rychle a bezbolestně zpátky domů do Čech, za manželkou a resp. za snoubenkou. Moc dobře jsme si popovídali a dost piva značky PILSEN, vařeného v C.R., vypili, politiku i ekonomiku probrali, jejich možnosti práce v USA, Kanadě a jinde v C.R. prohovořili a filosoficky jsme si dobře porozuměli. Byli přepracováni i unuděni Punta Uvou, kterou sami nazvali kostarickým Kocourkovem. A unaveni Kalinou jako šéfem. Proč a za jakých podmínek a okolností souhlasili s cestou do C.R. a s prací v ní? Nic moc nevěděli, komunikovali jen telefaxem a jsou nespokojeni se svými platy. Co je špatně, kde to vězí? Jan Kalina je zcela typický a správný self-made man, obchodník a podnikatel, s velmi bohatou minulostí v Československu, západním Německu, Ontariu a v Kostarice. Zdá se mi, že vždy byl a zůstal rebe- lantem a furiantem a nesmiřitelným peonem v šermu s lidskou neschopností a blbostí. Věří ve své schopnosti a obchodní odhad, tedy ve vlastní způsob dělání kšeftu a životní filosofie, ve svou jedině možnou a správnou cestu. Bude se asi až do smrti utkávat s autoritami, jako třeba Don Quijote ve stáří a s kobylou Rosalindou, ne s pannou Rózou... Jasnou skutečností je, že v Las Palmas jsou krásné jak hotelové jednotky, tak pláž s houpačkami (hamacas) mezi palmami, bezvadná restaurace, obrovský bazén s barem a sladkou a čistou vodou, a to vše za slušnou cenu, vč. koní a potápěčského zařízení k pronajmutí, a jiné - a vůbec! Dokonce má i mikrobus a přepravuje hosty z hlavního města San José do hotelu a zpět velmi výhodně, což sice stojí dineros, ale ušetří předávkování adrenalinem po cestách a jejich dírách výše popsaných. Tudíž vše je OK a doporučuji každému, kdo má rád slunce, vodu, vzduch a PAŘÁKY! Kde je to tedy zaseklé, proč ty spory a výhrůžky existenční? Nevím, a asi se nedozvím: když tyhle otázky kladu Honzovi, jen se směje, pohodlně se rozvaluje v křesle, vypráví nemravné české fóry a posílá tam jednoho pěnivce za druhým, nebojí se, nerozčiluje se, asi ví - totální kliďas za daných okolností. Asi nám všem nezbude než vyčkat času i klasu, zda se neobjeví na scéně Malina. Pravý Smetanův Kalina nevidí, že mu hrozí zmar duše, že je člověk bloudící a popírající, ač slyší varovné hlasy a cloumají s ním vášně a city, ohrožující šťastný život celé obce v honbě za zlatým pokladem. A Punta Uva? Vy sami, Krásnohorské, Sabinové a panny Rózy, že byste se tam rozjeli vyšetřovat? Zvoník Jirka pomůže. PS: Nejenom mně, ale celé řadě krajanů žijících v C.R. natrvalo, a i těm, co vystudovali Karlovu universitu, jedné Slovence a jednomu Slovákovi, a panu Janovi Kalinovi, připadá sociálně-politická situace a obchodní klima Kostariky prakticky identická s tím v ČSSR/ČSFR/ČR&SR. 30. března 1993 „BARNABÁŠ“ CELDA POLYGON 6/94 37 [pageend39]Vysokoškolská učebnice? Problematické statě J. Trávnička Modernf poezie se obrací k jednotlivci. Masy chce oslovit agitka, která k poezii patří okrajově. Z dialogu dvou individuí, autora a čtenáře, vyplývá nepostižitelnost jednotlivé básně vědeckými měřítky. Salda a Černý psali své duchaplné, ale zcela osobní poznámky k jednotlivým sbírkám, jednotlivým veršům, ne však srovnávací studie nebo historické přehledy. Proto přijímám se skepsí příspěvky Jiřího Trávnička do souboru „Česká poezie od 40. let do současnosti“, Masarykova univerzita, Brno 1994. Období protektorátu je charakterizováno více méně přesně, i když potřebuje určité upřesnění. Ve větě, v níž se zmiňuje o kolaborantech, uvádí také Přítomnost. Třeba dodat, že to nebyla Přítomnost Ferd. Peroutky a jeho poslední tajemnice Mileny Jesenské! Ta byla zastavena na jaře 1939! V průběhu války byl pak Peroutka dovezen z koncentráku do Prahy, kde mu K.H.Frank nabízel obnovení Přítomnosti. Peroutka odmítl a zůstal do konce války v koncentráku. Jesenská v koncentráku zemřela. Musí se to říci, aby se nešířily pomluvy. K Palivcově sbírce Síta (1943) dodejme, že se měla jmenovat Naslouchání. Titul zakázala cenzura, protože se to mohlo chápat jako naslouchání zahraničnímu rozhlasu. Vidět ve sborníku Roztrhané panenky, je přinejmenším smělé tvrzení. Sborník měl, nemýlím-li se, pět bibliofilských výtisků a ukazoval se jen přátelům. Skupina RA byl vůbec kuriózní spolek. V prvních poválečných týdnech si dala do brněnské Rovnosti do rubriky Seznámení inzerát, že hledá spřízněné duše. Tolik věcné námitky. Pouštět se do polemiky o výkladu jednotlivých básníků by nemělo smysl. Trávníček to vidí subjektivně tak, jiný to bude vidět jinak. Rozhodující je znalost reálií. Zatímco situace za protektorátu je vylíčena více méně objektivně, Trávníček už selhává, když líčí poválečnou situaci. Tehdy byla základní polohou velká lež, na kterou přistoupila značná část autorů poezie. Od shora dolů, známí i neznámí, nesporní i sporní se pustili do psaní kultovních veršů na rudou armádu osvoboditelku atd., jen katolíci mlčeli. Každý takový veršelín měl z protektorátu nějaký škraloupek. Nezval psal pro pro- tektorátní film. Halas se v Orbisu nechoval statečně, viz Paměti Václava Černého, E.F.Burian byl trockista a za druhé republiky psal do Peroutkovy Přítomnosti. Václav Kopecký věděl na každého něco. Bývalí agrárníci, kolaboranti, trockisté a mnozí jiní museli nyní pilně hledat verše na Stalina a Gottwalda. Bez vylíčení této velké lži je nepochopitelné, jak se z české kulturní obce stala bolševická kulturní „fronta“. Trávníček má jistě právo vybírat si do svého přehledu koho chce a jak chce. Opomenout přínos exilových autorů Mezinárodního PEN-Ciubu je chyba. Zakončit tento přehled písničkáři je však přece jen troufalost. Salda neposuzoval šlágry nebo vlastenecké, melodické říkánky Karla Hašlera. Bud jak bud bych jeho práci, která má být vysokoškolskou učebnicí, dal sotva dostatečnou. JAROSLAV DRESLER, MNICHOV Dr. Dresler mi přenechal zhodnocení druhé části knihy Česká poezie od 40. let do současnosti. Autorem těchto vynikajících statí založených na dlouholetém studiu za těžkých okolností je prof.dr.Zdeněk Kožmín. U této pedagogické publikace chápeme proč univerzitní profesoři a mám na mysli Engliše, Pekaře, Stránského, Chudobu, Procházku, Černého, Bělehrádka a desítky dalších, publikovali své práce sami bez uvádění asistentů, aby zbytečně nevynikl rozdíl mezi vynikajícím vědcem a pedagogem a asistentem. Ovšem důvody byly i jiné. „Česká poezie od 40. let“ je první knihou vůbec, která ignoruje - po komunistickém způsobu - exilovou literaturu třetího odboje! Literaturu od komunistického puče až do současnosti. Zařazením I.Jelínka, Kundery a I.Blatného a pak v jediné větě vyjmenování několika dalších autorů, bez rozborů jejich díla, se bílá místa v české literatuře nezaplní. Je to ždanovismus obrácený na ruby s dávkou špatně skrývané zastaralé averze proti exilovému písemnictví a Mezinárodnímu PEN-Clubu. Trávníček si může psát o čemkoli co chce, ale je-li to učebnice pro studenty, tak zde platí zásady objektivity! 600 českých a slovenských knih, které representují český exil po stránce literární, nelze ignorovat a, jak napsala již svého času Lidová demokracie, budí to dojem „nové vlny cenzury". Ovšem bez studia a objektivní analyzy poezie Roberta Vlacha, Milady Součkové, Pavla Javora, Gertrudy Göpfer- tové-Grubrové, Františka Listopada či Libora Kovala je učebnice torzem. Nestačím-li na analýzu děl těchto spisovatelů, tak to musím otevřeně přiznat, to by ovšem způsobilo obtíže při budování si vlastního kultíku osobnosti. Odbýt literární teoretiky-exulanty jako byl Dvornik, Wellek, Jakobson (býv. profesor Masarykovy univerzity, který i v exilu publikoval česky), Měšťan, Kratochvil, Chvatík, Želivan a asi deset dalších by mnohdy vyžadovalo víc než jen znalosti třeba angličtiny. Jakobsonovi je v učebnici věnována jediná větička v souvislosti s Orte- nem, Měšťan, který je ředitelem Slovanského ústavu v Praze, ř.profesorem ve Freibur- gu i.B. a členem Mezinárodního PEN-clubu, v prezidiu PEN-Exil, je zcela ignorován. Prof. Měšťan vydal česky a německy Českou literaturu 18. až 20. století. Obě vydání vyvolala řadu pozitivních recenzí v mezinárodním tisku. Věnuje asistent Trávníček vůbec pozornost mezinárodnímu tisku, píše-li o české literatuře? Celkově se dá kriticky říci, že stati Trávnička ve scriptu o poezii matou studenty i další, kteří dostanou knihu do ruky. Přitom by stačilo se podívat do sousední Olomouce, kde prof. Lubomír Machala vydal knihu Česká a slovenská literatura v exilu. Vydavatel se svými spolupracovníky v úvodu říká, že „Předkládaná příručka vychází ze stejnojmenného scriptu, připraveného autorským kolektivem... v roce 1990 a vydaného v listopadu téhož roku. Prakticky okamžité rozebrání prvního i druhého vydání (1991) a stále množící se žádosti o tato scripta potvrdilo naše přesvědčení o potřebnosti a funkčnosti materiálu podávající základní informace o české a slovenské literatuře v exilu. Trávníček uvádí Machalu jen v literatuře, nic víc. Exilová literatura třetího odboje je uzavřený celek. Nepochopitelné je ignorování ministra kultury Pavla Tigrida, který poezii sice nepsal, ale pomohl významným literárním teoretikům i básníkům, aby psali do kultury Svobodné Evropy a hlavně do obsáhlé literární rubriky Svědectví. A na závěr ještě něco k pobavení. Už 200 let existuje přísloví, že člověk nemá používat cizích slov, nezná-li jejich původ. O Zahradníčkových Jeřábech Trávniček píše, že “básník ve jsoucnech přírody objevil svůj AREÁL pro slavení Boha (str. 16). Např. v díle Grosses Wörterbuch- Fremdwörter (Köln 1992) čteme: Fläche, Gebiet/s/lat./ Ve Slovníku cizích slov, které několikrát vydalo Stát. ped. nakladatelství v Praze, čteme: Areál (m.) 1. země- 3. sta- veb.piocha... atd. Chudáci studenti, chudák Zahradníček. Jiným skvostem je (str. 151) jak napadá knihu fakultního kol. Kratochvíla, že jeho memoirya svědectví... za ostnatými dráty a minovými poli... jsou prý psány povrchně a sloganovitě. Ten siogan vyvolal zde bouře smíchu. V mezinárodních slovnících je slogan označen jako slovo skotsko- anglického původu a znamená: Schlagwort in der Werbung, bei Wahlkampagnen. V českých slovnících čteme: Slogan/m./hes- lo, zvi. v reklamě. A o pamětech napsat, že jsou povrchní, je prostě trapné. Paměti může psát člověk stejně hluboce filozoficky a nebo jen lehce vzpomínkově. Stejně u uváděné druhé knihy A. Kratochvíla Žaluji je řada chyb, mimoto mu zde unikly knihy Básníci ve stínu šibenice a Via dolorosa. O nic lépe nedopadl Jan Čulík a jeho Knihy za ohradou, které podle Trávníčka jsou „celkově dost popisné“. V čem vidí tu popisnost již nevysvětlí. To bylo jen na okraj. Co však vzbudilo skutečné rozhořčení, jak mladý asistent píše o ediční práci současného nejvýznamnějšího lit. historika, dědice Arna Nováka, prof. Dušana Jeřábka: „Česká literatura od roku 1945 do poloviny let osmdesátých.“ Trávníček píše, že „poezie je vykládána povrchně a s zjednodušováním... svazek je v celku nezredigován.“ Chce snad T. poučovat, jak se mají redigovat sborníky? K těm věcem zásadním i okrajovým - bude- li nutné - se u Trávnička vrátíme. Nepodíval se Trávniček při těch „povrchních“ atacích do vlastního zrcadla? Básník Zdeněk Rotrekl je dnes určitou kulturní institucí. Trávníček Rotrekla sice uvádí, ale znovu se mu vymstila neznalost exilové literatury a nakladatelství. Uvádí, že Rotrekl vydal v zahraničí Hovory s mateřídouškou a Malachit (což byla brožurka přetištěná z propašovaného xeroxu, plná chyb), ale neví nic o knize Básně a prózy Zd. Rotrekla (Opus bonům, Mnichov 1985, str. 250). Výbor, ke kterému se Rotrekl i dnes vrací. Totéž platí o exilové tvorbě I. Diviše. O chybách jako, že Václ. Kopecký byl od roku 1945 ministrem kultury je zatím psát ztráta času. ROMAN ROVENSKÝ 38 POLYGON 6/94 [pageend40]INZERÁT UBYTOVÁNÍ V PRAZE: 3+1 s přísluš. nebo 1 + 1 s přísL blízko stanice metra v Praze za rozumné ceny. Volejte +42.2.256806 nebo pište na adresu: J. Plíhal, Mánesova 48, 12000 Praha 2. DOPISY „NAŠINEC“ SE LOUČÍ Téměř přesně po jedenácti letech existence (září 1983 - září 1994) končí krajanský časopis Čechů a Slováků v Jižní Africe svoji činnost. Kromě svého původního poslání- být pojítkem mezi krajany v Jihoafrické republice - snažili jsme se na jeho stránkách svými možnostmi a silami odvracet řítící se pohromu mezinárodního komplotu proti zemi, která se pro nás stala druhým domovem. Varovali jsme a nabádali, operujíce prožitými zkušenostmi v komunisty ovládané vlasti, ale boj to byl nerovný. Dobře organizovaná a „svědomím světa“ podporovaná aliance ANC a jihoafrických komunistů po tzv. svobodných a demokratických volbách nyní plně ovládla zemi politicky a první tři měsíce nové vlády dostatečně indikují, že ji počala ruinovat i hospodářsky. Protože nemůžeme zaručit, že právo svobody projevu nevezme záhy za své, nikdo z tvůrců (a věřím, že i přispěvatelů) se nechce stát šiřitelem lží a bolševických desinformací, což je vitální rolí tisku při budování socialismu v totalitním režimu. Volíme proto cestu skončit raději dříve a dobrovolně, než být k tomu později donuceni tlakem. Děkujeme vám za vaši dosavadní podporu, přejeme vám a vaší činnosti mnoho úspěchů a prosíme vás zároveň, abyste ve svých modlitbách pamatovali též na nás a tuto nešťastnou zem. Za „Našince“ se loučí Jiří Troják - editor. Dodatek Polygonu: Litujeme, že Jiří Troják musel dojít k tomuto rozhodnutí, ale chápeme ho, protože z nastalé situace v Jihoafrické republice asi jiného východiska není. „Našinec“ byl velmi hezký časopis, Jiří Troják sice píše o jeho tvůrcích v množném čísle, ale pokud víme, veškerá práce byla jen na něm, obzvláště v poslední době, kdy Jindřich Stikarovský se vrátil do „Země české, domova svého“. Jiřímu Trojákovi budiž vysloveno poděkování za jeho neúnavnou a nezištnou práci a zároveň přání, aby to v té Jižní Africe nedopadlo tak špatně, jak se očekává. UNIVERSITA POD NOVOU ŘÍŠÍ (Heidelberger Neueste Nachrichten, 1. června 1933, Řeč profesora Martina Heideggera ke studentům heidelberské university). - K článku Marie Neudorflové „K osobnosti a filosofii Martina Heideggera“, Polygon 3+4/94, str.19. „Nyní je tu ostrá bitva, která musí být vybojována v duchu nacionálního socialismu, která nesmí ochabnout v utkání s humanismem a křesťanskými pojmy. Pouze takové akce jsou ospravedlněny, které sledují vnitřní slib budoucnosti. Výkřik již vzlétl >Učení je v nebezpečí, protože je tu dnes šílená úcta k válečným sportům«. Ale toto je otázka pro boj, pro stát! Nebezpečí nikdy nepřišlo prací pro stát, ale pouze z nezájmu a odporu. Studium musí být opět risk a sázka s žádnou ochranou pro zbabělé. Kdokoli nepřežije boj, bude ponechán ležet na bojišti. Nová kuráž si musí zvyknout na věrnost, protože podle vůdců bitva bude pokračovat dlouhou dobu. Bude bojována se vší silou Nového Reichu, který kancléř Hitler přivede do skutečnosti. Musí být bojována tvrdou rasou mužů, kteří nebudou myslet vůbec na sebe a kteří žijí neustále pod rozkazem a soudem, vždy usilující o svůj cíl. Boj se týká symbolu universitního učitele a vůdce! Sám Führer, a pouze on, je současná realita a budoucnost Německa, a jeho slovo je náš zákon. Od nynějška každá záležitost vyžaduje rozhodnost a každá akce vyžaduje odpovědnost. - Heil Hitler!“ Vladimír Bosák, USA DODATEK ke článku „Jste již přelepen?“ (Polygon 5/94, str.37) Někteří si budou myslet, že přeháním. Vůbec ne. Stalo se letos, během záříL.P. 1994 v Karlových Varech. V minulém čísle Polygonu jsem referoval o tom, že pas s označením ČSFR musí být do konce roku „přelepen". Tento pas je ještě uznán na hranicích, ale neplatí jako hodnověrný průkaz na oddělení pasů a víz a dokonce ani ne na okresním úřadě. K hodnověrnosti musí být předložen ještě křestní list, oddací list a potvrzení matričního úřadu příslušného okresního úřadu a konečně také potvrzení z místa posledního bydliště, Doklad o tom, kde a jak jste přecházel hranice, potřebný není! Novinkou je glejt, nesoucí označení „Osvědčení o státním občanství České republiky", které vám vystaví příslušný okresní úřad. Papír s vodoznakem, kulaté razítko se státním znakem. Máte-li tedy to státní občanství potvrzeno, mělo by to stačit k vydání pasu. Ne tak docela. Přijdete-li takto zdokumentován znovu na oddělení pasů a víz a žádáte-li o „přeiepení", tak vám tak docela nevěří. Přesto, že k osvědčení o státním občanství (může být také „nestátní" občanství?) jste předložili křestní a oddací list, tedy zde musíte obojí předložit znovu! A tak hajdy domů pro doklady, o kterých jste mysleli, že už je nebudete potřebovat, a hajdy zpátky na to oddělení pasů a víz. Předložené dokumenty jsou znovu bedlivě zkoumány, zda se nejedná o falsifikáty. Zelenohorské rukopisy by neprošly! A ještě další překvapení: je požadován „Občanský průkaz". Pozor! Může to být léčka. Nemáte-li v České republice „trvalé bydliště", tak ten občanský průkaz nemůžete mít. V osvědčení o státním občanství máte uvedeno: „dříve (v mém případě) Nová Role, nyní (opět v mém případě) SRN“. Kde v toni Německu bydlím, to je už nezajímá. Pan úředník se nakonec spokojil s německým občanským průkazem. Pro jistotu si udělal jeho fotokopii. Konečně je mi předán „přelepený“ pas. Ale jaké překvapeno. Přesto, že v tomto pase na poslední straně stojí, že je platný do roku 2001, tak na první straně na nálepce je nyní uvedeno, že platí jen do 10.10.1995. „Proč tak krátce?“ „Je to předpis.“ „Nemohl bych dostat pas s delší platností?“ „Mohl, ale musel byste o to požádat.“ Požádal jsem. Chcete-li mít žádost brzy vyřízenou, musíte na ni nalepit za pár set korun kolky. Něco, jako úřední podplácení, aby se pracovalo rychleji. K nové žádosti potřebujete opět nové fotografie. Výborně, fotograf je ve vedlejších dveřích. Je nabídnuto zrcadlo. „Upravte se!“ „Neupravím. Ať vypadám tak, jak vypadám!“ „Proč se točíte ze strany?" „Po zatčení za komunistů mě také nejdříve fotografovali ze strany a potom zepředu - en face." „Tady není kriminál." Za hodinku jsem se stal majitelem nových potřebných fotografií. Tvářím se tam zarputile. Pan úředník nyní úředně zničil - roztrhl - můj přelepený pas. Dostanu úplně nový pas České republiky. Platnost do roku 2004. „Do prdele, to byla práce,“ ulevil si pan úředník. Vedle stála dáma a tak se omluvil: „Promiňte!" Vztáhl jsem tu omluvu na sebe. „Jaképak omlouvání, jsem lékař a prde! je právě tak součástí těla, jako třeba hlava.“ „Co, vy jste lékař?“ „Od roku 1949.“ Pohlédl jsem do pasu. Za mým příjmením stálo „Ing“. „Prosím vás, nechte to tam, mně na titulu nezáleží." „To nejde.“ Pas byl opět zničen - roztrhán. Z vedlejší místnosti bylo slyšet vzrušený rozhovor. Nemusel jsem znovu do fronty. Za chvíli mně byl konečně předán pas, je v něm uvedeno „MUDr“. „Tak tady to máte a na předposlední straně to musíte podepsat. S akademickým titulem!“ Slíbil jsem, že ten podpis ani ten titul ne- popletu. Při loučení jsem mu podal ruku. Překvapilo ho to, bylo to asi nezvyklé. Nemůže za to. Chtěl bych nakopnout toho úředního šimla, ale to je imaginární bytost. Otakar Zoufalý, Neubulach INZERÁT HLEDÁ SE paní Hermína PETŘÍKOVÁ, roz. Ciprová. Po roce 1968 emigrovala do Švýcarska. Adresa hledajícího:, Vladimír Prokop, Bílý Kostelec 32, 41145 Úštěk, ČR. POLYGON 6/94 39 [pageend41]EXULANTI - konečně bez domova Nejenom v českém, ale i v západním tisku se rozšířily články o „problémech", jaké má náš domov s „uprchlíky“. Cituje se pan Dienstbier (ten je určitě rád, že o něm někdo vůbec píše), pan Payne i jiní. Spousta Čechů a Slováků (kteří se v exilu nikdy nehádali tak, jako se hádají „doma“) zanevřela na svou starou vlast - mnoho jich je prostě jen zklamáno. Nemohu a nechci mluvit za jiné, ale zde je mé stanovisko: není si nutné brát za příklad pány Kubelíka, Firkušného nebo Formana, kteří pro naši vlast udělali tu nejlepší reklamu, jakou udělat mohli. Stačí si vzít i ty „bezejmenné“, kteří se prosadili zde na Západě a dávali po více než dvacet let příklad, že to jde - žít slušně zde v cizině, nikomu nepochlebovat, nikoho „nevolit“ a přitom si ponechat rovnou páteř. Dali příklad všem svým známým a příbuzným a myslím si, že když se vynásobí těmi dvěma sty tisíci lidí, vesměs vzdělaných a kulturních, kteří odešli z ČSSR, že bez tohoto příkladu by bylo těžké pro vnitřní opozici vůbec vydržet. Byli to právě exulanti, kteří udělali z dnešního hrdiny a presidenta miláčka západních medií a byli to právě exulanti, kteří dohromady publikovali kilometry novinových řádků o něm a jeho stejně smýšlejících druzích, kdykoliv se octli v nějakém nebezpečí, u výslechu, nebo byli zatčeni. Taky o něm psali a rozšiřovali vše, co napsal a tím mu exil pomohl stát se známým dramatikem po celém světě. Byli to právě exulanti, kteří „lobbovali“ demokratické vlády, aby nepodporovaly komunistické mocnáře ani ekonomicky ani politicky. Nemluvě o tom, jak i finančně podporovali své příbuzné a známé v nesnázích,. I těsně po „revoluci“ jsme byli srdečně vítáni, když jsme přivezli plakáty (a bylo jich desetitisíce) s portrétem Václava Havla, nebo posílali Občanskému fóru peníze, malé tiskárny, počítače apod. A teď? Teď má určitá kasta v „našem“ státě snad strach, že bychom chtěli jít k moci, jak politické tak ekonomické (jako kdybychom o to stáli), že jim „vidíme do karet", známe svět, jazyky, zvyky v cizině, a proto jsme určitým lidem nebezpeční - tak si to také „určití lidé“ vymalovávají jako čerta na zeď. Je to smutné a existuje to snad zase jenom mezi Čechy, že je zde ta nedůvěra, místo aby se všech těchto znalostí exulantů využilo ve prospěch nového státu. Ještě mnohem horší je však ta skutečnost, že mezitím, co exulanti byli v cizině a posílali svým příbuzným peníze, tito příbuzní je už dávno odepsali, prodali jejich chaty a vše ostatní, co doma nechali. Mnoho exulantů se nemá nyní kam vrátit - kromě do hotelu. Nezůstala jim ani památka po zemřelé mámě. Není to ostuda? Otakar Božejovský, Curych. DIE RUSSEN KOMMEN! V rakouském týdeníku WirtschaftsWoche z 1.9.94 byl pod tímto názvem otištěn obšírný článek, kde autor v krátkém úvodníku píše (na téma „Rusové přicházejí""): Přilétají v jetech, nakupují na luxusní vídeňské Kártnerstrasse, při festivalech v Salzburgu sedávají na těch nejlepších místech. Ubytování pro ně přichází v úvahu jen pětihvězdičkové a kaviár musí být skoro vždy. Ruští luxusturisté berou Rakousko útokem. Kupují jen to nejlepší a nejdražší. Zlaté hodinky, exklusivní kožichy a šampaňské - peníze nehrají žádnou roli. Hlavní věc, žeje to značkové zboží. - Konec úvodníku. Že by byli měli kolchozníci tak přebohaté žně? - div Curych 40 POLYGON 6/94 STANISLAV NOVAK, sochař žijící ve Švýcarsku, vystavuje své práce (skulptury z kamene) do 6. listopadu 1994 v GALERII ART-TOP v Montreux [pageend42]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 /44 84 48 Český deník 6x íýdně proVás Noviny pro Čechy,Moravu a Slezsko • serióznost, dynamika a naprostá otevřenost informací • nezávislost na naší politické scéně • 6x týdně zajímavé informace pro rychle se rozšiřující okruh čtenářů • ideální místo také pro Váš inzerát t Český deník Český deník Český deník čtou podle průzkumu především lidé s vlastním názorem - podnikatelé a střední vrstva, mající dostatek prostředků na nákup Vašeho zboží, na využití Vašich služeb! Vám nabízí možnost oslovit právě ty zákazníky, které hledáte! Vám nabízí bezkonkurenční ceny, kvalitu i účinek inzerce! Pište na adresu: Český deník, inzerce, Na Florenci 19, 110 OO Praha 1. Volejte ještě dnes: (02) 282 32 58, 282 33 58; faxujte: 232 47 25! [pageend43]ING BANK Internationale Nederlanden Bank (Schweiz) Nové perspektivy? Majetek se nejdříve vytvoří vlastní prací a podnikáním. Pak s naší pomocí pracuje pro Vás. ING Group, která je druhým největším koncernem a pátou bankou v Evropě, vytvořila síť s více jak 60 operačními středisky ve 40 zemích. Naše neustále se rozšiřující činnost ve všech rychle se rozvíjejících částech světa, k nimž dnes patří střední Evropa, potvrzuje naše vedoucí postavení v bankovnictví v hospodářsky perspektivních zemích. Naše mezinárodní zkušenost usnadňuje služby našim zákazníkům v celém světě. Nabízíme nejenom bankovní a finanční porady, ale komplexní správu majetku s pomocí nejmodernějších finančních metod a prostředků jak pro soukromé osoby, tak pro podniky. S našimi finančními poradci lze jednat česky*. Internationale Nederlanden Bank (Switzerland) Private Banking Glärnischstrasse 36, Postfach 4623 8022 Zürich, Switzerland Telefon: +41.1.207 42 92* Fax: +41.1.207 42 60* [pageend44]