VĚSTNÍK Informační Orgán Československé národní rady americké. 2137 S. Lombard Ave., dcero, IL 60804-2037 Redaktorka - Olga Kovářová Listopad - Prosinec 1996 ČsNRA [pageend1]Žantovský letos končí. Morální otupělost lidských duší. Velvyslanec ČR v USA a kandidát za ODA do Senátu Michael Žantovský opustí svůj diplomatický post ještě do posledního roku. To bez ohledu na to, zda bude či nebude zvolen senátorem. Uvedl to minulý týden na tiskové konferenci. *** Kolik je uprchlíků v ČR? O přiznání statutu uprchlíka požádalo české úřady od roku 1990 asi 10.500 lidí. Celkový počet osob ubytovaných ve čtyřech uprchlických táborech v ČR se nyní pohybuje mezi 800 a 850. Vedle žadatelů o azyl je nyní v ČR ubytováno 400 osob z válečných oblastí, především z bývalé Jugoslávie, kteří žádají pouze o dočasné působiště. *** Češi o plynu varovali. V celostránkovém článku v deníku The New York Times z 19. října napsal Philip Shenon z Prahy, že čeští vojáci, jejichž hlavní odpovědností za války v Perském zálivu v roce 1991 bylo zjišťovat přítomnost chemických látek, potvrzují, že američtí velitelé byli opakovaně -většinou marně - upozorňováni na zjištěné chemické zbraně v prostorách, kde se pohybovaly nechráněné americké jednotky. Článek doplňují rozhovory s českými veterány této války. Na odborné konzultace s českým náčelníkem chemického vojska F.Kozákem “v oblasti chemické služby” přiletěl do Prahy 22. října zástupce amerického náměstka ministra obrany pro chemické a biologické záležitosti Theodor Prociv. Setká se také s náčelníkem generálního štábu České republiky Jiřím Nekvasilem a s náměstkem ministra obrany Vladimírem Šumaném. * * * (Některé články převzaty z Československého týdeníku) Píši ve věci dopisu paní Taussikové z Blanska (Čs týdeník č. 20 z 10.10. 1996). Paní Taussiková se diví, proč Češi v zahraničí “si neustále stěžují na nepochopení své vlasti” a sami se buď nesnaží vlast pochopit nebo se snaží jen si stěžovat. Dále se paní Taussiková ptá, zda emigranti opravdu stojí o to “restituovat pár nevýnosných hektarů půdy nebo zchátralý dům.” Co my, emigranti nemůžeme pochopit je, že lidé v Čechách, včetně paní Taussikové, nevidí, že návrat majetku uprchlíkům z komunistického “ráje” je otázkou spravedlnosti, že to co se ukradlo, se má vrátit. Zabavení majetku uprchlíkům bylo trestem za vyjádření odporu proti režimu, který by lidé v Čechách měli rázně odsoudit a ne schvalovat. V nedávném televizním pořadu stanice CSPAN 2 byl známý americký žurnalista Jack Anderson otázán, koho by si přál za příštího amerického prezidenta. Pan Anderson odpověděl, že takový člověk bohužel nežije v Americe, ale ve vzdálené České republice a že jeho jméno je Václav Havel. Pro vysvětlení pan Anderson dodal, že když před pár léty potkal prezidenta Havla na Pražském hradě, prezident Havel mu řekl. “Pane Anderson, vy jste si jistě všiml našeho znečištěného vzduchu a zchátralých domů, ale to vše je nedůležité ve srovnání s morální otupělostí lidských duší, kterou nám zde komunismus zanechal.” A je to právě tato morální otupělost, která je v pozadí poměru lidí v Čechách k bývalým exulantům a na kterou si my, společně s prezidentem Havlem, právě Stěžujeme. Jan Kmenta, Ann Arbor MI. IN MEMORIAM V Kalifornii náhle zemřela vlastenka a zasloužilá pracovnice a bývalá sekretářka ČsNRA Marie Langová dne 22-11-1996. Čest její památce. [pageend2]Surovost komunistů před soud. Cipísek udolal Angličany. Boží mlýny v Čechách melou sice pomalu, ale melou. Úřad pro dokumentaci a vyšetřování zločinů komunismu předal před několika dny státnímu zastupitelství v Uherském Hradišti vyšetřovací spis, který obviňuje tři tak zvané katy z Uherského Hradiště. Kromě bývalého velitele STB Rudolfa Hlaváčka, vyšetřovatele Vladimíra Zavadílka je trestně stíhán i zástupce oddělení vyšetřovatele Alois Grebeníček,otec dnešního předsedy KSČM, třetí nejsilnější parlamentní strany. Hodně už bylo napsáno o dětech nacistických prominentů, které se těžko vyrovnávaly s minulostí svých rodičů. Děti prominentních kmomunistů však, zdá se, takové otázky netrápí. Grebeníček mladší popírá svědectví dokazující, že jeho otec v padesátých létech patřil k nej surovějším a nejsadičtějším mučitelům. Ve svých novinách “Právo” ho líčí jako vzorného antifašistu a vězně koncentračního tábora v Buchenwaldu. Před soudem jistě pravda vyjde najevo. Neuškodí si však připomenout, co v roce 1952 o svých komunistických spoluvězních z Buchenwaldu napsal Ferdinand Peroutka : “Komunisté se vrátili s chutí užít pro vlastní cíle tohoto umění ničit lidi, které jim nacisti ukázali.” Čestná medaile Bicanovi. Na galavečeru světového fotbalu 20. ledna 1997 v Mnichově, kde Mezinárodní fotbalová federace ocení nej lepší světové fotbalisty současnosti i minulosti, obdrží čestnou medaili i bývalý český fotbalový kanonýr Josef Bican. Létající ještěr. Největší létající ještěří tvor, dnes už neexistující, který létal nad územím dnešního Kansasu před 80 ti miliony léty, měl rozpětí křídel 27 feetů a vážil 40 liber. Sázkové tendence byly při 106 tém ročníku Velké pardubické steeplechase jasné: favoritem číslo jedna byl anglický kůň Iťs a Snip, loňský vítěz, v sedle s dvojnásobným vítězem Velké liverpoolské Richardem Dunwoodym. Také druhý favorit přicestoval z Albionu. Všem ovšem vypálil rybník český devítiletý hnědák Cipísek, soukromý kůň Václava Luky, vedený ruským žokejem Vladislavem Snitkovským. Na Taxisu tentokrát z dvacítky koní padli jen čtyři, nekonaly se ani trapné protesty tak zvaných ochránců zvířat. V cíli byl první Cipísek před Irish Stampem a Iťs a Snipem. “Mám radost, že kůň z domácího chovu porazil Angličany”, řekl Cipískův trenér, žokej Josef Váňa. Cipísek, který překonal traťový rekord, vydělal svému majiteli vítězstvím přesně milion korun. * * * Počítače pomáhají policii. Policie dostane nového pomocníka. Městská pražská policie zkouší v šestém obvodě počítačový systém ARBI. Tento přenosný přístroj je odolný a lehký, váží jen jeden a půl kilogramu. Policista podle čísla automobilu najde ztacený nebo ukradený vůz, podle rodného čísla anebo podle pasu si ověří údaje o podezřelé osobě, včetně minulých přestupků. Už během zkušebního období se ARBI osvědčil, protože s jeho pomocí bylo v Praze 6 nalezeno 650 ukradených vozů. Od příštího roku bude pouličním strážcům pomáhat už sto takových kompjútrů. * * * Listopad v historii. 8. listopadu 1620 na Bílé hoře u Umhoště se rozhodlo o osudu českého lidu. Evropa prožívala spoustu konfliktů a hrozných válek. Podmínky se měnily nejen pro české království, ale také pro celou Evropu. Bitva u Bílé hory změnila historii českého lidu na [pageend3]tři sta let. V 17 tém století 90% občanů v Čechách a na Moravě patřilo k různým protestantským sektám. Katolíků bylo pouze 10%. Když přišel k vládě Ferdinand II (z habsburského rodu), který vládl v Rakousku a Madarsku a nyní v Čechách a na Moravě, začal protestanty pronásledovat. Nastala rebelie a protestanti nenáviděného vladaře odstranili. Mezitím se Ferdinandovi II. podařilo sestavit velkou armádu a s pomocí cizích zemí porazil rebelanty ve známé bitvě u Bílé Hory. České vojsko vedl tehdy hrabě Thurn a bitva netrvala celých 90 minut. Pomsta Ferdinanda II. byla velmi krutá. Popravil 27 pánů a zabavil jejich majetky. Poručil všem protestantům i těm co se nezúčastnili rebelie přejít ke katolické církvi nebo opustit zemi. 36.000 rodin stavovského původu se vystěhovalo a velké množství ostatního lidu také. Jednota bratrská, kterou vedl J.A.Komenský, velký učitel lidu, nalezla útulek v Polsku. Mnozí šlechtici a měšťané se klonili k reformované církvi (tak zvaní kalvinisté), těm byl poskytnut asyl v Holandsku a Anglii. Z Moravy prchal lid hlavně na Slovensko a do Uher. Tam vznikl známý popěvek “Nevzali jsme s sebou nic, po všem veta, jen Bibli Kralickou a Labyrint světa.” (Labyrint světa je jeden z nej slavnějších spisů J.A.Komenského.) Vystěhovalci měli trpký život v cizině, bylo na ně pohlíženo nedůvěřivě, mnozí, kteří měli v Čechách velké majetky, museli žebrat o chléb. Na amerických březích se octlo asi 1000 česko-moravských bratrů.Ve východní Pennsylvanii je staré koloniální městečko Betlehem, které bylo založeno Moravskými Bratry. 15, listopadu 1670 — Jan Ámos Komenský zemřel. 17, listopadu 1939 — Mezinárodní studentský den - Smuteční vzpomínka na studentské oběti při vzpouře proti nacistům. 17.listopadu 1989 — Začátek “sametové” revoluce v Česko-slovensku a konec komunistické nadvlády *** 28.říjen v Los Angeles. Českého státního svátku bylo vzpomenuto v Los Angeles třikrát. Při Moravských hodech pořádaných Sokolem a řádem bratrské pojišťovny CSA se v sokolské klubovně předvedlo video o T.G.M. a M.R.Štefánikovi. Video bylo zapůjčeno českým vyslanectvím ve Washingtonu. Kulturní odbor vyslanectví má nějakých 50 videí k disposici pro krajanské spolky. Doporučujeme místním odbočkám, aby využily této příležitosti při sestavování programů pro veřejnost. Přirozeně filmovaných dokumentů ze života T.G.M a Štefánikova je jen málo a tak režiséři musí užívat mluveného slova třeba o dětství T.G.M. s obrazy krajiny, v níž jako chlapec žil. Je to však děláno vkusně a celkový efekt je velmi dobrý. Česká generální konsulka Ivana Hlavsová pozvala diplomatický sbor a krajany na recepci v její residenci. Ve svém projevu vzpomněla, že právě před rokem byl konsulát otevřen a radostně shrnula práci vykonanou za první rok trvání konsulátu. Pro nekrajanskou veřejnost měla pěkné vy světlem významu 28. října pro českou republiku jako následnický stát po Československé republice založené před 78 léty. Známý musikolog M. Pele je členem výboru tohoto významného orchestru a často prosadí na program hudbu českých skladatelů. Tentokrát to byla předehra k Smetanově Prodané nevěstě. Mezi krajanskou veřejností a tímto orchestrem existuje úzká spolupráce, kterou paní konsulka Hlavsová dotvrdila pozváním dirigenta Kersteina na hostování v příštím létě v České republice. Miloš Halouzka. [pageend4]