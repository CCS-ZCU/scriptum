VĚSTNÍK VÁCLAV HOVORKA - VZÁCNY VLASTENEC V osobe Václava Hovorku opustil nás muž mimoriadne vzácny a vzorný vlastenec a oddaný bojovník za slobodu Čechov a Slovákov, ktorý synovskú daň svojmu národu splatil mnohonásobne a všestranne : Za prvej svetovej vojny jako vojak pod zástavou svojej americké vlasti; za druhej svetovej vojny jako vlivný činiteľ, podporovateľ a pokladník Slovenského Národného Sdruženia a jeden z jeho zástupcov vo výkonnom výbore Československej nár. rady; a za terajšieho tretieho čs. odboja jako prvý podpredseda a po odstúpení plukovníka Josefa Tri- nera jako predseda Československej nár. rady americkej, v ktorej funkcii, k žiaľu svojich priateľov a smutku slobodu milujúcej čs. krajanskej složky skončil svoju tuzemskú púť. Málo máme dnes medzi sebou národovcov, ktorí čo do práce, obetavosti a oddanosti pre vec Československa a budúceho blahobytu jeho ľudu mohli by sa srovnávat’ s Václavom Hovorkom. Bol to človek samorastlý, neobyčajne pevnej povahy, spoliehajúci sa na nikoho len na vlastné sily. Zažil útrapy nedostatku a biedy, keď jako 12-ročný chlapec po náhlom odumretí otca pomáhal matke živiť súrodencov pouličným predávaním praclíkov. A tak jako aj ostatných mladých krajanov aj jeho pudila bieda von z rodného Berouna a do šíreho sveta za šťastím a lepšou skyvou chleba. Napokon vybral sa do Spojených štátov, kde v slobode Bohom žehnanej konečne dosiahol po čom túžil: nesmierne pole práce a podnikania, ktoré si žiadalo aspoň len trochu živého záujmu, ale hlavne lásku k práci a vytrvalosť. Ovzdušie americkej slobody bolo mu životnou silou a zocelilo v ňom dávny odpor proti útisku a jeho strojcom. A keď potom nastala doba činu Hovorka venoval všetky svoje síly, a nakonec obetoval aj svoje zdravie, práci v boji za slobodu Čechov a Slovákov. A nič za to nežiadal. Jeho jedinou a vrúcnou túžbou len bolo, aby časom svojimi skúsenosťami a vedomosťami v obore doprav- níctva mohol byť osožný oslobodenej republike Československej. Na taký úkol bol on náležíte vyzbrojený. Lebo jako majiteľ väčšieho dopravného podniku v Youngstown, ktorý obsluhoval hlavne štáty Ohio, Pennsylvania a W. Virginia, mal bohatú příležitost’ poznať a zhodnotiť hospodársky a vojenský význam nákladnej automobilovej dopravy, a súc počas vojny členom americkej vládnej komisie pre riadenie verejnej dopravy dôkladne zasvätený bol aj do organizácie amerických železníc, spôsobov ich správy, prevádzky atď. Vedel tiež, že železnice Československa pracujú so stratou, že štát musí na ich udržovanie miliony ročne doplácať. Vzpomínal na dobu, keď po nejaký čas zamestnaný bol jak sprievodčík nákladného vlaku na vicinálke Beroun-Tábor, ktorá dovážal do Tábora hlavne uhlie; bola to číra záhaľka. Podľa jeho názoru železničná sieť Československa, vybudovaná dávno ešte za Rakúsko-Uhorska, nevyhovovala potrebám krajiny ani po stránke hospodárskej, ani vojenskej a tým menej požiadavke modernej dopravy. Veľa bolo tam neúnosných a teda zbytočných vicinálok. V porovnaní s americkými železnicami systém čs. železníc videl sa mu nepraktický a nehospodárny. Na pr. v mnoho prípadoch, hlavne na Slovensku, železničná stanica bola 3 až 6 kilometrov vzdialená od dediny alebo mestečka, ktoré mala obsluhovať. Na trati takmer u každej stanice sú všade dva strážne domky na ubytovanie traťového robotníka a jeho rodiny — v Amerike vec naskrze neznáma. Udržovanie, oprava atď. tých strážnych domkov po celej sieti vyžaduje obrovské sumy peňazí a je to inštitúcia cele zbytočná. Okrem toho nadbytočné veľký počet zamestnancov hemží sa ČESKOSLOVENSKÉ NÁRODNÍ RADY AMERICKÉ Číslo 77 Červen 1960 [pageend1]nielen v administrácii ale aj vonku na dráhe. Kde na pr. vo Spojených štátoch malú stanicu obsluhuje jeden zamestnanec, v Československu je ich 5-6. Preto Hovorková idea na zmodernizovanie čs. verejnej dopravy niesla sa smerom hospodárnosti: pretvoriť železnice na podnik aspoň sebestačný ak nie výnosný. To znamená zrušiť všetky neúnosné vicinálky a nahradiť ich dobrými automobilovými cestami, ktoré by spojovaly železnicu s vidiekom; uviesť do dopravy nákladné automobily (trucky) a týchto prevádzku koordinovať so železnicou na spôsob “piggy-back”, aby doprava nešľa len po stanicu, ale rovno “do domu’’, do závodu adresáta, jako je to tu v Amerike. Je pochopiteľné, že takouto reformou musela by sa prinajmenšom dobrá tretina stávajúcich zamestnancov zo železnice premiestniť na iné povolanie, čo z hľadiska sociálneho, ale ešte viac z hľadiska politického je problém veľmi chúlostivý. Hovorka však aj túto otázku uvážil a jej riešenie videl v rozmachu automobilizmu, ktorým by sa otvorilo široké pole pre ďaleko väčší počet obyvateľstva získať zamestnanie, než koľko by činil kádr prepustených železničiarov: je to zvýšená výroba nákladných a osobných automobilov a autobusov; vzrast gasolinových staníc a ich zvýšená obsluha; zamestnania spojené s rozvážaním ga- solinu atd’., práca v správkarniach, garážach, pri budování ciest atď. Po porážke nacistického Nemecka Hovorka plne sa oddal štúdiu týchto problémov. Ja som vtedy ku nemu do Youngstown i s manželkou občas zavítal a pri takej príležitosti snažili sme sa o sostavenie prijateľnej formy jeho výkladu o zmodernizovanie železničnej siete Československa. Pre svoj dôkladne a s láskou pripravovaný plán takmer horel nadšením. A bola to v jeho dome srdečná slávnosť, prežívaná aj jeho vernou manželkou Helenou, keď konečne bolo Hovorkovi doručené pozvanie čs. vlády, ktorá ho žiadala, aby jako poradca přijel do Československa na dlhšiu dobu a čo taký zúčastnil sa jednání reorganizácie čs. železníc sa týkajúcich. Pozvanie Hovorka si vážil jako najvzácnejšie vyznamenanie a najkrajšiu odmenu za prácu, ktorú on spoločne s manželkou pre národ vykonal. Odjel do Československa v lete r. 1945 s veľkými nádejami. Strávil tam šesť mesiacov. Presviedčal, prednášal, debatoval, vyjednával ... a aby dokázal správnosť svojich názorov, sám sa pustil do práce a sorgani- zoval si súkromnú spoločnosť, ktorá zahájila s úspechom prevádzku nákladnej automobilovej dopravy medzi hamburgským prístavom v Nemecku a Prahou. Celková situácia v krajine nebola zrovna priaznivá. Nad národom znovu sa rozliehaly hrozivé mraky. Všade mysle obrátené boly k politickej šachovnici a k machináciám medzinárodného komunizmu. Na iné problémy nezdálo sa byť času ani miesta. Hovorka vrátil sa do Spojených štátoch na celej čiari sklamaný a zronený. Po komunistickém puči aj nim založený súkromný dopravný podnik bol bez náhrady znárodnený, zkomunizovaný. Iný človek po takýchto skúsenostiach by složil ruky a “nechál všetko plavať.” Nuž Václav Hovorka, jako som ho ja poznal, nebol z takých. Rozumel situácii a preto, keď náhončí Moskvy násilne zmocnili sa vlády nad československým národom, tým s väčšou odhodlanosťou a húževnatosťou v práci pre svoj národ a pre návrat jeho slobody pokračoval. A vytrval do posledného svojho dychu. Preto nech jeho pamiatka večne žiari medzi nami, aby sme i my všetci vytrvali v obrane demokratickej slobody a v boji proti otročiteľom ľudstva! Jozef Žák-Marušiak. ZA PŘEDSEDOU JAMES HOVORKOU. Zpráva o skonu vynikajícího krajana James Hovorky, našeho předsedy, způsobila rozruch a smutek po celé krajanské Americe. Náš krajanský tisk přinesl nekrology a tisíce krajanů si obnovilo vzpomínky na první a druhý odboj, v kterém br. Hovorka zaujímal důležité místo. Václav Hovorka zemřel dne 4. června po krátké, ale kruté nemoci ve své nové residenci v St. Pe- tersburgu na Floridě. Pohřeb se konal v úterý, dne 7. června z kaple Palms Memorial, kam se přijeli poklonit přátelé zdaleka. Z Chicaga přijeli Rev. Jaroslav Pelikán, Vlasta Vrázová a výkonná tajemnice Emilie Welclová za předsednictvo ČSNRA, z New Yorku Dr. Ján Papánek, býv. ministr a delegát svobodného Československa ve Spojených národech, Albert Kalabza, čestný člen ČSNRA, Jan Babuška z Perth Amboy, N. J., taj. Slov. Sokola. Přijela početná skupina z Masaryktownu, dobří přátelé z Clevelandu a Pittsburghu a mnoho floridských krajanů. S Václavem Hovorkou se rozloučil modlitbou a krásným projevem křesťanské lásky jeho dávný přítel Rev. Pelikán; za odb. St. Petersburg ČSNRA jeho spolupracovník a tajemník Karel Jahoda, známý sokolský pracovník z Clevelandu; za ČSNRA úřadující místopředsedkyně Vlasta Vrázová, Dr. Ján Papánek a Jan Babuška. Všemi řečníky bylo vzpomenuto jeho velkých zásluh. Václav Hovorka se narodil u Berouna r. 1892 a záhy se staral nejen o sebe, ale i o své sourozence. Přijel do Ameriky před první světovou válkou. Pochopil hned, jak válka vypukla, co je v sázce a dal se dobrovolně к americké armádě. Při každé příležitosti prosazoval myšlenku svobodného Československa a tak byl i při zrození ČSNRA před 42 lety. Svou podnikavostí a obchodním nadáním vy- 2 • VĚSTNÍK [pageend2]budoval si soukromý podnik Keystone Transportation Co. v Youngstown, Ohio, kde dlouhá léta žil se svou ženou Helenou. Dovedl vždy jít za svým cílem, ale nemyslil při tom jen na sebe a na svou milovanou věrnou družku, ale šel za ušlechtilými vlasteneckými ideály. Podporoval dobré snahy krajanských spolků a zachraňoval radou i skutky ohrožené krajanské bašty. Zvláště za druhé světové války se vrhl do práce a se svou ženou obětoval velké úsilí a tak se stal dobrovolným bankéřem druhého odboje. Hlavně v přátelství byl štědrý, a když se nás sejde několik, vždy vzpomínáme, jakým štědrým byl přítelem. Po válce byl mezi prvými, kteří přispěchali do Československa, aby přinesl své staré vlasti své praktické znalosti к jejímu znovubudování. Zastihl však již soumrak svobody. Těžce nesl osud Československa a když se vrátil do Ameriky, zapřísahal se pokračovat v boji za svobodu. V posledních letech starost o Spojené státy a celý svobodný svět mu nedal pokoje. Znovu se zapojil do práce v ČSNRA, poněvadž v této organi- saci spatřoval nejlepší možnost pracovat. Roku 1958 byl zvolen předsedou a letos, dne 6. března, byl znovuzvolen na sjezdu ČSNRA ve Washingto- ně, v předvečer Masarykových oslav. Dne 7. března přijal z rukou poštmistra Arthur Summerfielda poštovní alba s TGM známkou pro dcery Tomáše Masaryka, Dr. Alici Masarykovou a Olgu Revillio- dovou. To bylo jeho poslední vystoupení na slavnosti. Vzpomenuto bylo několik polozapomenutých, dokonce i neznámých, ač tak důležitých zásluh. Václav Hovorka nikdy nezklamal v historické chvíli, vystihl nutnost naléhavých zákroků, na př. pomohl zachránit finančně i svým vlivem československý pavilon na světové výstavě v New Yorku po Mnichově, pomohl udržet v chodu československé vyslanectví ve Washingtoně v prvých dnech po zabrání, po celou válku přispíval velkými dary к vydržování odbojové činnosti, bojoval vždy proti separatismu a pro sbližování Čechů a Slováků a všech vlasteneckých složek našeho krajanského života. Těžko se loučit s Václavem Hovorkou, je již tak málo lidí jeho typu v našem životě, svérázného, pohotového, obětavého. Nikdy nepřestal milovat svou starou vlast, ač byl nadšeným obdivovatelem své adoptované vlasti. Právě, že Ameriku tolik ctil, chtěl, aby i Československu bylo dopřáno se těšit ze svobody. Věřil pevně, že tomu tak bude. Pocity ČSNRA nad skonem svého předsedy vyjádřila Vlasta Vrázová, když pravila: “Neloučíme se s Tebou, poněvadž chceme, abys žil s námi v práci, která Ti byla vším a které jsi zasvětil celý svůj život. Chceme žít dle Tvého přesvědčení a proto budeš s námi pokračovat a nás vést silou své osobnosti. To Ti dnes slibujeme jménem celé organisace, všech oblastí a odboček, že Ti budeme věrni..........Dnes Ti za vše děkujeme jménem krajanské Ameriky, které jsi téměř půlstoletí tak výjimečně sloužil. Děkujeme Ti za Tvé skutky, za Tvou oddanost, za Tvůj nekompromisní, vytrvalý boj proti zlu. Z Tvého příkladu budeme čerpat sílu a naději, neboť věříme s Tebou ve vítězství pravdy. Nikdy neopustíme Tvého odkazu, jako Tys nikdy neopustil nás. A to Ti dnes slibujeme za Československou národní radu americkou a za Tvé přátele po celých Spojených státech.” Do domu v St. Petersburgu a do ČSNRA četné organisace a přátelé zaslali mnoho soustrastných projevů: ČSA, telegram, podepsaný předsedou Vo- drážkou a taj. Václavem Krákorou, členem předsednictva ČSNRA; Krajanský výbor Cleveland, Ohio; Národní svaz českých katolíků; předseda Free Europe Committee Archibald S. Alexander; československé oddělení Radio Free Europe, Dr. Jar. Pecháček; Rada svobodného Československa ve Wash.; Sokol District Ľudevít Štúr v Chicagu, starosta br. Adolph Cierný, člen předsednictva ČSNRA; Východní oblast ČSNRA, předseda Andrew Valúšek; První odbočka Long Island, N. Y.; Oblastní výbor ČSNRA v Detroit; Oblastní výbor v Chicagu; Československá národní rada žen v exilu; American Czechoslovak Social Club, Miami; American Czechoslovak Charity Club, Miami; Československá společnost pro vědu a umění, prof. Václav Hlavatý, předseda; American Legion Post No. 15, Youngstown, Ohio; American Legion Auxiliary Unit 15. Mnoho osobních přátel zaslalo telegramy, květinové dary a vzpomínky: Olga Revil- liod a Dr. Alice Masaryková, rodina Dr. Papánka, kongresník William C. Cramer, Edward Turville, Dr. Juraj Slávik, Dr. Peter Zenkl, Olga Hurbanová, vdova po zesnulém příteli, vyslanci Vladimíru Hurbanovi, i další krajané z různých měst Spoj, států. Jménem sestry Heleny Hovorkové i předsednictva ČSNRA děkujeme všem za jejich projevy. Ovšem nejlépe uctíme památku br. Hovorky, když budeme pokračovat v práci, v kterou tak pevně věřil. Červen byl měsícem velkého zklamání pro ty, kteří stále doufali, že se něco změnilo na sovětské politice a že od doby loňské návštěvy Chruščova ve Spojených státech zavládl mírumilovný duch. Marné byly protesty a varování! Paříž a Tokyo byly hrozným rozčarováním, ale prokázaly svobodnému světu velkou službu tím, že odhalily obrovskou rozpínavost světového komunismu. Pražská vláda, jako vždy, poslušně následovala své pány. Spustila velkou kampaň v tisku a na or- ganisovaných štvavých schůzích proti Americe. Odnesla to i poštovní známka TGM. Již dva měsíce ležely americké dopisy s Masarykovou známkou na poštovním úřadě. Kam s nimi? Chruščov VĚSTNÍK 3 Svůj boj vyhrajeme! [pageend3]to rozhodl v Paříži. Pražští komunisté začali vracet tisíce dopisů amerických krajanů, ale stále zůstávali dlužni odpověď americké poštovní správě, jak toho vyžadují mezinárodní poštovní pravidla. Konečně odpověď přišla, ale docela nečekaně. Za čsl. vládu totiž odpověděl v Praze na pražském rozhlase americký krajan, Václav Miniberger z Chicaga. Svůj rozhlas uveřejnil pak ve “Věku Rozumu” vydávaném v Chicagu. P. Miniberger mluví za pražský režim takto: “Z Prahy mluví к vám hrdost, která rozhořčeně odmítá to, co by mohlo hrdost tu roztrpčovat. V Sovětském svazu vyvolal rozhořčení výzvědný nálet a zde vyvolal odpor nálet jiného druhu, podniknutý ve způsobu Masarykových poštovních známek. V Americe jsou jisté kruhy, které znají Masaryka jen z prvé světové války, zde se pamatují, že za jeho režimu střílelo se do dělníků a i do dětí. Tato připomínka vyvolala odpor proti Masarykovým známkám, zvláště když tyto známky měly být náletem proti nynějšímu čsl. zřízení. Čsl. zahraniční ministerstvo vidíc v nich provokaci, protestovalo u vrchního amerického poštmistra a oznámilo, že dopisy s touto známkou nebudou zde doručitelné, třeba že za ně byl dán ček na $250,000. Černý prodej těchto známek je zde stíhán a trestán. Sdělujeme to americkým krajanům, poněvadž jsme byli z mnohých stran žádáni, abychom o této záležitosti se informovali, a dnes výsledek této informace posíláme do Ameriky. Ježto tyto známky jsou výhradně provokací, doručení takových dopisů není prováděno, a pakliže někteří sdělují, že takové dopisy doručeny byly, stalo se tak proto, že Masarykovy známky na některém úřadu byly odlepeny.” Vzkaz pražské vlády prostřednictvím p. Mini- bergra z Chicaga touto poloúřední cestou se ovšem nezakládá na pravdě, což potvrzuje dopis vrchního poštmistra Arthur E. Summerfielda Československé národní radě americké: “Washington, dne 24. června. Odpovídaje na Vaše dopisy sděluji, že jsme se snažili úsilovně od 10. května, aby se napravilo politováníhodné zacházení čsl. úřadů s poštovními zásilkami opatřenými Masarykovou známkou. Dne 10. května jsme psali čsl. poštovnímu úřadu a stěžovali si, že dle četných zpráv jsou odstraňovány Masarykovy známky s dopisů. Dne 8. června jsme kabelograficky opakovali stížnost o odstraňování známek a žádali čsl. poštu, aby vysvětlila mnoho dalších stížností, které nás mezitím došly od našich občanů, že pošta jim byla vrácena s razítkem “nepřípustné”. Jedinou jejich odpovědí za celou tu dobu byl kabelogram, že náš dopis ze dne 10. května do Prahy nedošel. Poslali jsme jim ihned, a to doporučeně, kopii svého dopisu ze dne 10. května, ale doposud nás nedošla žádná odpověď, byť p. Miniberger v rozhlase tvrdí něco jiného.” Ke konci svého dopisu poštmistr Spojených států vyslovuje opět obdiv a úctu této země “k slavnému učenci a vlastenci Tomáši Masarykovi, který bojoČEŠTINA NA AMERICKÝCH UNIVERSITÁCH. 4 VĚSTNÍK Z Boulder, Colo, nás došla radostná zpráva, že prof. S. Harrison Thomson, historik a autor nejlepších dějin Československa v anglické řeči, profesor na Koloradské universitě, zahájí na podzim kursy češtiny. Prof. Thomson, náš velký přítel, se narodil r. 1895 v Pasadena, Calif, otci Williel Thomsonu, presbyteriánskému kazateli, a matce Kláře. Vystudoval na Princeton universitě, načež získal doktorát na Karlově universitě r. 1925 a následujícího roku na Oxfordské universitě. Vyučoval moderní řeči na Princeton, později byl docentem a přednášel dějiny na California Institute of Technology, pak na Chicagské universitě a od roku 1936 je na Koloradské universitě. R. 1945 byl poradcem amerického velvyslance v československých záležitostech v Praze a ředitelem americké informační služby v Polsku. R. 1944 byla mu udělena čsl. státní cena za literaturu. Je členem řady odborných společností a autorem odborných spisů. Nejznámější jeho dílo je “Czechoslovakia in European History” (druhé vydání r. 1952). Je redaktorem několika odborných časopisů, “Journal of Central European Affairs”, “Medievalia et Humanistica”, “American Slavic and East European Revue” atd. V soukromém anglickém dopise odpovídá prof. Thomson na otázky p. Vladimíru Geringrovi a uvádí velice zajímavá fakta ze svého života: “Ano, vydělal jsem si sám na universitní studie. Používám řadu řečí, ovšem některé ovládám víc, některé méně. Nemyslím, že to bude koho zajímat, ale na Vaši otázku řadil bych je asi takto: francouzský, španělský, německy, česky, italsky, polský, portugal- val mocnou zbraní, ideály, logikou a nadšením, a který si získal obdiv a živou podporu mírumilovných lidí všude. Váš Arthur E. Summerfield.” Na naši výzvu ve Věstníku došlo nás mnoho dopisů od krajanů, kteří vyjádřují své city a za které děkujeme. Jedna krajanka z Baltimore připsala na naši žlutou vložku: “Někdo u žlabu v Praze se chce svým špinavým dílem zavděčit Chruščovovi.” Z Texasu napsal krajan to, co mnozí jiní opakují: “Když tam nemůže známka s TGM, nepůjdeme tam ani my s našimi dolary.” Z rozhořčení krajanů a jejich reakce je jasné, že si čsl. vláda svým zákazem uškodila. Pokazila si tím turistický “business”, otevřela mnohým krajanům oči, a dokázala světu jediné — jak se bojí pouhého jména MASARYK a vůbec všeho, co by mohlo připomínat jeho dílo. Máme radost ze sta dopisů, které nás došly a které svědčí o upřímné nehynoucí lásce krajanů к Masarykovi. Známky si uschovejte, nové i přetištěné, budou mít stále větší a větší cenu. V práci setrvejte, milí bratři a sestry! Svůj boj vyhrajeme ve svornosti a přesvědčení, že hájíme pravdu. [pageend4]Na Chicagské universitě se zřizuje zvláštní středisko pro slovanské studie (Committee on Slavic Studies), které má za úkol rozšířit dosavadní zájem university o Rusko na všechny slovanské národy. Studenti, kteří projeví zájem o tento program budou nejprve podrobeni důkladnému výcviku ve znalosti jednoho nebo více slovanských jazyků, načež budou připuštěni ke studiu jednotlivých slovanských národů v oblasti jejich vlastního zájmu jako je jazykozpyt, literatura, dějiny, politické vědy, hospodářské vědy, sociologie, diplomacie, atd. Chicagská universita už pro tento účel rozšířila svůj profesorský sbor o povolané odborníky a snaží se rozmnožit své knihovní sbírky a jiné studijní pomůcky ke studiu slovanských národů. V rámci tohoto programu je pamatováno také na vyučování českému jazyku od podzimu r. 1961. Pro pozdější dobu se počítá rovněž s kursy v české literatuře. Tuto zprávu nám referoval Dr. Josef Andrle, který byl jmenován bibliografem pro společenské nauky (social sciences) v knihovně Chicagské university s úkolem vybudovat slovanské sbírky knihovny pro účely zvláštního střediska pro studium slovanských národů, které se právě na této universitě tvoří pod názvem Committee on Slavic Studies. Bude rovněž učit evropským dějinám na Chicagské universitě. Dr. Andrle nás upozorňuje, že je důležité, aby o češtinu byl projeven patřičný zájem a věru bylo by naší ostudou, kdyby do r. 1961 se nepřihlásil větší počet studentů. Říká se, že Chicago je druhým největším “českým” městem po Praze. Rozhodně je tu sta, ne-li tisíce krajanů, jejichž děti navštěvují nebo budou navštěvovat universitu. Je nemyslitelné v nynější době, kdy americká vláda naléhavě žádá, aby mladí lidé ovládali více jazyků v zájmu vlastním i v zájmu národním, že by studenti československého původu si neuvědomili svou povinnost a neučili se v první řadě řeči svých rodičů. Upozorňujeme na to proto již rok předem, aby krajané ve svých rodinách a ve svých organisacích se připravovali na tuto důležitou událost v našem životě jako je vyučování češtině na Chicagské universitě. Dr. Andrle dále podotýká: “Počítá se, že česká veřejnost v Chicagu projeví o tento program zájem a povzbudí svou mládež к účasti na tomto programu. Ne-li pro nic jiného, tedy aspoň proto, že studovat tyto věci v Chicagu přijde laciněji a v mnohém ohledu výhodněji než jezdit do jiných míst jako tomu bylo dosud. — Pak je tu druhý bod, v kterém se na Vás obracím. Na Chicagské universitě je zapotřebí doplnit české sbírky naší knihovny. Bohužel v prvních letech musí se větší část fondů věnovat na opatření a doplnění základních vědeckých a referenčních děl, jakož i odborných vědeckých časopisů. Tak jsme na př. koupili 12 svazků Československé vlastivědy, 10 svazků Českých dějin redigovaných A. Rezkem, 16 svazků doplňku к Otto- vě naučnému slovníku, a tak podobně. Na literaturu samu — prosu a poesii — nezbude za těchto okolností zatím skoro nic, což ovšem vyučování českého jazyka a literatury nijak neprospěje. — Uvádím to proto, že jsem si všiml, že některé národní skupiny v Chicagu, na př. Ukrajinci, nabídly naší universitě pomoc v řešení podobného problému tím, že čas od času věnují universitě knihy, které mezi sebou sebraly, nebo které к tomu účelu zakoupily, a že mě napadlo, zda by také české Chicago našlo dost ochoty к podobné spolupráci.” Odpovídáme br. Andrlovi, že Československá národní rada americká se zavazuje dodat některé cenné knihy universitní knihovně. Bude to nejen naší povinností, ale i ctí a radostí. Některé duplikáty dodáme sami z vlastní knihovny. Obracíme se však hlavně na své členy a okruh přátel, aby s námi spolupracovali. VZDALI JSTE I VY POCTU PAMÄTCE T. G. MASARYKA? Přispěli jste už svým darem na Masarykův fond? Učiňte tak dnes! Adresujte na: ČSNRA • 4125 W. 26th St. • Chicago 23, III. VĚSTNÍK 5 CHICAGSKÁ UNIVERSITA BUDE TÉŽ VYUČOVAT ČEŠTINÉ. sky, rusky, chorvatský a půl tuctu jiných řečí. Latina je pro mne běžná, poněvadž studuji středověké latinské texty. Trochu jsem studoval hebrejsky, ale to jsem již zapomněl. Přivábila mě do Prahy otázka Wiklif-Hus. Studoval, napsal jsem a vydal mnoho o obou. Mým profesorem českých dějin byl Václav Novotný. Měl jsem rád každou minutu prožitou v Praze. Byl jsem členem Slavia athletického klubu a vyhrál jsem několik českých cen v letech 1924-1927. TGM jsem potkal pouze jednou, když si vyjel na koni v Bubenči. Mluvil jsem s ním o Husovi. Jana Masaryka a Eduarda Beneše jsem znal mnohem lépe. S Tomášem Čapkem jsem se nikdy nesešel. — Kritika, jak zde tak v Evropě, přijala mou knihu o Československu příznivě, dokonce Rudé Právo přiznalo, že část o minulosti před únorem je dobrá, ale že jsem tuto událost nepochopil. Beneš mi pravil, že má kniha více prospěla československé řeči v Anglii než kterákoli jednotlivá věc. Tím jsem — doufám — zodpověděl Vaše otázky. Váš S. Harrison Thomson.” VÝZVA KRAJANŮM A ORGANISACÍM. V sokolovnách a různých organisacích leží knihy ladem ve starých knihovnách. Prosíme, upozorněte nás na své zahrabané poklady, sprostredkujeme Vám dodání do universitní knihovny. Universitní sbírka české literatury, na kterou je český národ tak bohatý, musí být naší pýchou. Jistě, že tomu tak bude. Prosíme, nezanedbejte tuto možnost uplatnit cenný odkaz svého národa!!! [pageend5]Přízemní lidé říkají, že mučednictví a hrdinství je zbytečné a že nic nepomůže. Říkají to lidé, kteří nepřemýšlejí a kteří nic nevědí o minulosti. Neexistuje však politická, sociální nebo náboženská svoboda, která by nebyla vykoupena slzami a utrpením těch, kteří se nepřizpůsobili většině, kteří se nekonformovali a kteří ve svém nitru nezapřeli pravdu, kterou stále hledali a našli. Tito řídcí jedinci stáli u kolébky každého pokroku, bez nich by nebylo nic, co je dnes vznešeného na lidské společnosti. Ty, kteří za poznanou pravdou stáli až do smrti, ty, jejichž přesvědčení bylo tak silné, že přemohlo přirozenou bázeň každého člověka před hrobem, ty právem nazýváme hrdiny. Potřebuje jich lidstvo a potřebuje jich národ, aby neupadl do oportunismu, do všednosti a prízemnosti, krátce do stavu, kdy by přestal být národem. Hrdinové jsou solí země a země, která jich nemá, je zemí chudou kdyby oplývala strdím a medem. I Český národ, co by byl bez svátého Václava, bez Husa, bez těch králů, kteří z boje neutíkali, bez božích bojovníků, bez svých legionářů s plukovníkem Švecem v čele? Jsouť hrdinové kvasem, bez něhož by těsto národa nevzkypělo vzhůru. . . . Hrdinství není omezeno na muže. Dějiny jsou plny příkladů heroismu ženského. Vzpomeňme si jen na heroismus hrdinky řecké tragédie Antigony, na heroismus svátých mučednic, na heroismus Johanky z Areu, na heroismus husitských žen na Vítkově, na heroismus matek, chránících své děti, a na heroismus žen v koncentračních táborech nacistů a komunistů. Byť tedy ženské hrdinství nebylo zjevem řídkým, přece je toto hrdinství dojemnější než hrdinství mužské: Jeť žena podle rozhodnutí přírody především dárkyní života a roz- hodne-li se dobrovolně podstoupit smrt, činí tak jen proto, že touží zachránit jiný život, život, který pokládá za důležitější než život svůj. Naše Milada Horáková dala svůj život za život svého národa. Věděla, že historie potřebuje obětí za spáchané hříchy, a sama se položila na její oltář. Taková oběť musí vzkřísit i lidi mravně mrtvé, a komunisté si věru špatně rozuměli, že dali našemu národu mučednici tak slavnou. Koncem května konala washingtonská odbočka svou výroční valnou hromadu. Za uplynulý správní rok byla činnost Odbočky dosti živá a to jak podniky, které Odbočka pořádala samostatně, tak také spoluúčastí na celokrajanských akcích. К nej- úspěšnějším podnikům patřil bazar vánočního peči- va, který měl dobrý ohlas také u amerických přátel. Representační taneční večer, jakási náhrada za někdejší plesy, byl pořádán již po třetí a měl skvělou úroveň. Společným podnikem byl letní krajanský piknik a rovněž společně všemi krajanskými spolky a RSČ jsou pořádány oslavy 28. října a 7. března. Odbočka se od samého svého zrodu snaží o vybudování spolupráce všech složek krajanského života a tím napomáhat krajanské solidaritě. Dobrou posilou této snahy je společný bulletin Čs. Krajanské Zpravodajství, který je vydáván od začátku činnosti Odbočky. Nejagilnější složkou washingtonské odbočky v uplynulém roce byl její studijní odbor, (který je totožný s Pracovní skupinou Společnosti pro vědu a umění). Uskutečnil v uplynulém roce cyklus přednášek “Příspěvky к vývoji idey československého státu v létech 1938 až 1948”, jichž účelem je zachytit a zachovat pro budoucí historické studium svědectví a doklady od přímých účastníků oněch historických událostí. Přednášky měly zaslouženě velký úspěch a ohlas a splnily to, co se od nich očekávalo, takže lze říci, že tím byl vykonán skutečný kulturní čin. Připravuje se jich postupné vydání tiskem. Za zmínku stojí, že také komunistický režim v Praze si uvědomil význam této akce a glosoval ji, ovšem svým obvyklým způsobem — nadávkami účastněným osobnostem. Odbočka je hrdá také na svůj pěvecký odbor, jenž prokázal svou vysokou uměleckou úroveň před širokou krajanskou veřejností svým koncertem při Masarykových oslavách v březnu 1960. Jeho sbormistr br. Jan Klimeš neúnavně pokračuje v nácviku nových písní, takže sbor bude míti široký repertoir pro svá budoucí veřejná vystoupení. Valná hromada s nadšením zvolila předsedou na nové období Dr. Juraje Slávika, někdejšího čs. velvyslance ve Washingtoně. Dalšími činovníky byli zvoleni: za místopředsedy ses. Milada Barcalová, br. Josef Brandejs a Dr. Josef Hašek, tajemníkem nadále Josef Kučera, pokladní Helena Vránová, do jednotlivých komisí a do výborů: Jana Feieraben- dová, Jarmila Drábková, Dr. Jar. Jíra, Jan Klimeš, John Vaters, Pavla Baginská, Dr. Zorka Černá, Oldřich Černý, Aloisie Eretová, Jerry Friedrich, Milan Hasal, Dr. Frant. Kaše, Milica Klavíková, Albert Maserick, Dr. Jar. Němec, Mat. Neumann, Dr. Jar. Polach, Zdeněk Ptáček, Dr. Truda Sládková, George Šoltis a za revisory Gertha Maňhalová a J. Kučera ml. Nově zvolený předseda zhodnotil činnost odstupujícího předsedy Dr. Haška, který byl nově pověřen významnou činností jakožto člen politické komise Čs. národní rady americké, jejímž předsedou je Dr. F. Schwarzenberg. Poděkoval i ostatním pracovníkům a požádal nově zvolené o svornou a pilnou spolupráci. Z valné hromady byl poslán pozdravný telegram předsedovi Čs. národní rady bratru Hovorkovi a ß VĚSTNÍK Z PROSLOVU DR. PETRA ZENKLA к poctě Milady Horákové v Chicagu, dne 23. června. ZPRÁVY OBLASTÍ A ODBOČEK ODBOČKA WASHINGTON. D. C. [pageend6]Z CHICAGSKÉ OBLASTI. Květnová schůze Oblastního výboru ČSNRA v Chicagu, Ill., vedena předsedou br. Břet. Vaňkem byla věnována přípravě podniků, pro měsíc červen plánovaných. Byla to tradiční pouť к Lidickému pomníku v Lidicích u Joliet, Ill., a Vzpomínkový večer к 10. výročí popravy dr. Milady Horákové. Obec Lidice byla sloučena s několika jinými obcemi v městečko, které dostalo název Crest Hill, jehož nová správa podala důkaz, že bude tradici Lidického pomníku zachovávat. V Den zdobení hrobů průvod amerického obyvatelstva v počtu více jak 300 osob zastavil se také u Lidického pomníku a nový mayor pan William Knapp vzpomněl obětí nacistického masakru v Lidicích, malé vesničky u Kladna v Československu a vzdal poctu všem obětem boje za svobodu československého národa. Této vzpomínky účastnil se předseda lidického výboru ČSNRA br. Alois Kopecký. Oblastní výbor sám organisoval tradiční pouť к Lidickému pomníku v neděli 12. června, které vzdor nepříznivému počasí zúčastnilo se asi 200 osob, a která měla důstojný ráz. Vedl ji br. Břetislav Vaněk. Promluvili angličtí řečníci: pan Romano vzpomněl historie postavení pomníku (loňského roku daroval pozemek, na kterém je pomník), dále mayor městečka p. Knapp oznámil, že nová správa připravuje plán к rozšíření prostranství kolem pomníku. Český řečník br. Josef Ševčík, býv. čsl. poslanec a člen výk. výb. RSČ, ve svém dobře voleném thematu projevu zdůraznil nutnost výchovy americké mládeže к plnému pochopení významu obrany demokracie a lidských svobod. Z amerického tisku se o slavnosti dozvěděli kongresník Pu- činski a sen. Douglas a poslali telegramy, obsahující projevy sympatie s osudem čsl. národa a oba vyslovili pevnou víru v jeho nové osvobození. Také odpolední výlet v sokolském táboře ve Willow Springs, kam účastníci slavnosti zajeli, se dobře vydařil. Pocta, kterou americké obyvatelstvo Crest Hill u Lidického pomníku připravilo, dala podnět к vážným úvahám, aby datum vzpomínky na oběti padlé v boji za svobodu bylo přeloženo také na Den zdobení hrobů, kdy by vzpomínková slavnost u Lidického pomníku byla pořádána i za přítomnosti amerického obyvatelstva při takto dobře volené vhodnější příležitosti. Pietni a důstojný byl průběh Vzpomínkového večera к uctění památky Dr. Milady Horákové к 10. výročí její popravy. V koncertní síni Mortonovy vyšší školy na Home Ave. v Berwynu, Ill., shromáždili se ve čtvrtek večer 23. června krajané i exulanti v pěkném počtu. Pořad večera vedl br. Frant. Kratochvil, předseda odbočky Dr. Milada Horáková ČSNRA. Večer zahájil vřelou vzpomínkou na zesnulého předsedu Československé Národní Rady Americké br. Václava Hovorku, který zemřel 4. června v St. Petersburgu, Fla. Za doprovodu prof. J. Hrůši zapěla procítěně ses. Maru Friedová “Hospodin je pastýř můj” a “Smiluj se nade mnou” z Biblických písní od Ant. Dvořáka a pí. Marie Šafusová recitovala vhodnou báseň z Kosmických písní od Jana Nerudy. Hlavní řečník br. Dr. Petr Zenkl, předseda RSČ a ACENU z Washingtonu, D. C., v hluboce filosoficky založeném projevu zhodnotil význam života i oběti Milady Horákové. Jeho výzva, abychom všichni následovali jejího příkladu v práci pro národ a jeho svobodu a pamatovali na její vzkaz z domova “My na vás spoléháme”, zanechala hluboký dojem. Úřadující místopředsedkyně ČSNRA ses. Vlasta Vrá- zová v anglickém, obsažném, formou i způsobem pojetí velmi působivém projevu vyjádřila mravní sílu příkladu statečnosti a sebeobětování Milady Horákové, který i nás zavazuje к boji se zlem komunismu, abychom si zasloužili život ve svobodném světě. Ses. Milada Ferjenčíková, předsedkyně ČSNRE v Chicagu, vylíčila, že Čsl. Ženská Národní Rada v Exilu jde ve své činnosti ve stopách, které zanechaly dr. Milada Horáková a její učitelka sen. Františka Plamínková. Ses. Jaromíra Žáčková v osobních vzpomínkách na Miladu uvedla několik setkání s ní v různých obdobích spolupráce v Ženské Národní Radě, v parlamentě a soukromých stycích před válkou i po válce a dokreslila tak lidský profil Milady — matky, bojovnice, pracovnice i mučednice. Preludium a fuga od Bacha, podané nadaným studentem Tom Zemanem a hymny, zpívané Maru Friedovou a dojatým obecenstvem ukončily na dojmy bohatý večer vzpomínání na hrdinku a mučednici Dr. Miladu Horákovou. Příštím velkým podnikem, který je Oblastním výborem připravován, je Československý Den, konaný v neděli 14. srpna v historickém Plzeňském Parku na 26té ul. a Albany Ave. v Chicagu, Ill. Předsedkyní pořádajícího výboru je ses. Emilie Welclová, tajemníkem br. Karel Glaser, pokladníkem br. Frank Kratochvil. Je připravován pěkný program, aby i osmý Československý Den vyzněl jako manifestace odhodlání к práci na poli národních i vlasteneckých snah к posílení demokracie a byl také vhodnou příležitostí к zábavě a osvěžení návštěvníků. Všichni čtenáři a čtenářky Věstníku jsou к účasti srdečně zváni. J. Ž., tajemnice. VĚSTNÍK slib věrné a oddané spolupráce s předsednictvem Čs. národní rady americké v Chicagu. ^'í Pracovníci washingtonské odbočky velmi litovali, že nebylo možno, aby representant Odbočky se účastnil pohřbu bratra Hovorky v St. Petersburg, Florida. Ses. Heleně Hovorkové byl poslán telegrafický projev účasti. Předseda Odbočky Dr. Juraj Slávik se podrobil operaci v New Yorském University Hospital. Jeho stav je velmi uspokojivý a počítáme s jeho brzkým návratem do Washingtonu а к další činnosti. ■ 7 [pageend7]Bolestně působilo na nás všechny oznámení o odchodu bratra Hovorky na věčnost a nečekaná drtivá tato zpráva se jistě dotkla nás všech. Krajané v Michiganu poznali br. Hovorku při jeho zájezdu к nám v červenci před 2 lety, kdy si získal upřímné přátelství všech. Litujeme velice odchodu milovaného bratra předsedy a jistě, že památka na jeho velkou práci, snažení a spolupráci v našem společném životě bude námi uchována. Br. Hovorka nebude zapomenut. Vyslovujeme sestře Hovorkové a rodině svou hlubokou soustrast a chceme ji ujistit svým spolucítěním v jejím bolu. Činnost odbočky byla podepřena v květnové schůzi agilními plány na léto a jistě, že si klademe velké naděje. Zajedno bylo usneseno podniknout akci к získávání členů pro odbočku při letních podnicích a na schůzkách s přáteli a členy. Byly rozdány členům stvrzenkové knížky a seznam všech našich lidí a jistě, že při soustavné snaze tato akce bude úspěšná. Dalším usnesením bylo konati větší sbírku na Masarykův fond při ČSNRA к šíření dobrého jména čsl. Ameriky mezi spoluobčany, ku podpoře našeho amerického podnikání a práce naší ústřední organisace pro nás všechny. Rozdány jsou číslované sběrací listiny, každý dar bude potvrzen a uveřejněn a jistě, že naši dobří krajané a krajanky opět podají důkaz štědrosti. Velikým zklamáním je nedoručování dopisů v Československu s jubilejní známkou T. G. Masaryka, které režim našim krajanům vrací. Je to jistě velice smutné a pro naše drahé ve starém kraji opětovný důkaz, jak nynější vláda v Československu brání, aby se nedověděli jak svobodný svět si váží památky zasloužilých lidí našeho národa, zvláště presidenta Masaryka, který dobyl sobě světového jména. Doufáme jen, že úsilí našich úřadů o nápravu v této tak nespravedlivé věci bude úspěšné a známky TGM půjdou volně do naší staré vlasti. Je zde již mnoho případů vrácených dopisů. Výkonný výbor Východní oblasti ČSNRA pořádal tryznu za br. Hovorku dne 16. června v Sokolském klubu, 314 East 70th Street, New York. KRAJANSKÝ VÝBOR, CLEVELAND, O. Dne 17. června, na schůzi Krajanského výboru, předseda Karel Zahradníček vzpomenul br. Hovorku, který byl v Clevelandě dobře znám, kam často jezdil za války a kde pomáhal Msgr. Zlámalovi organisovat československou akci. V neděli, dne 10. července, koná se výroční piknik. Konečně americký hudební svět objevuje Leoše Janáčka. V listopadu 1959 uvedla chicagská opera jeho operu “Jenufa” (Její Pastorkyňa) v anglickém překladu v Chicago Civic Opera, která zaujala americké kritiky i hudbymilovné posluchače. Bylo to pozoruhodné, krásné představení a přáli bychom si jenom, aby i druhý umělecký pokus se setkal s nemenším zdarem. Tentokráte je to jeho opera “Káťa Kabanova”, která bude dávána poprvé v Americe a to v rámci Empire State Music Festival v Harriman State Park v Bear Mountain, New Yorku. Opera “Káťa Kabanova” je z nejdramatičtějších skladeb Leoše Janáčka, který komponoval své dílo na námět “Bouře” od ruského spisovatele Ostrovského. Premiéra byla dávána v Brně r. 1921 a v Praze r. 1922, odkud teprve po letech pronikala vítězně do světa. Dle uznání evropské kritiky, v tomto díle dosáhl Janáček vrcholu a dle úsudku některých melodická krása této opery převyšuje i první operu “Jenufu”. Hlavní úlohu Borise zpívá Rudolf Petrák, tenorista krajan slovenského původu. Kruh Priatelov Hudby v New Rochelle, N. Y., 77 Centre Ave., organisuje zájezd na festival v den představení dne 22. července o 8 hod. Druhé představení je v sobotu dne 30. července. Letní divadlo pod velkým stanem pro 2,000 lidí se nalézá v krásné krajině 40 mil od středu města Manhattan. Jede se přes most George Washington po Palisades Interstate Parkway. Dne 4. března 1854, tedy téměř před 106ti léty, průvod hrdých Čechů, kteří neuznávali nadvládu rakousko-uherské říše, která tehdy utiskovala jejich otčinu, pochodoval ulicemi města St. Louis ve státě Missouri. Byli to členové právě založené Česko-Slovanské Podporující Společnosti (Č.S.P.S.), ze které později vznikla nynější Jednota Československých Spolků v Americe, všeobecně známá jako ČSA. Za 106 let své existence, ČSA vyplatila svým členům téměř 32 milionů dolarů životního pojištění, jehož výhod používá dnes tisíce a tisíce Čechoslováků, roztroušených po celých Spojených státech, od Atlantiku až po Pacifik. Proč i vy a vaše rodina byste se neměli těšiti ochraně, kterou ČSA svým levným životním pojištěním poskytuje? Staňte se členy této průkopnické pojišťující organisace. ZÍSKÁVEJTE NOVÉ ČTENÁŘE A PŘEDPLATITELE PRO VĚSTNÍK. Předplatné $2.00 ročně Členům ČSNRA zdarma Dobrovolný dar velmi vítán. Redakce: Administrace: VLASTA VRÁZOVÁ EMILIE WELCLOVÁ 8 VĚSTNÍK AMERICKÁ PREMIÉRA LEOŠE JANÁČKA. ODBOČKA DETROIT, MICH. A. Benesh. NEW YORK. [pageend8]ČESKOSLOVENSKÁ NÁRODNÍ RADA AMERICKÁ. (Pokračování.) II. Fakt, že к utvoření společné národní organisace za prvního odboje došlo až na samém konci války dojista dost přesvědčivě dokazuje co překážek bylo v cestě sblížení a sjednocení a jak klamný je názor, že krajanská Amerika mohla organisovat první odboj poměrně snadno, protože byla válka a protože jsme měli Masaryka . . . Leč ani po skončení války nebylo potížím konce. Brzo po válce Slovenská liga dostala se do vleku autonomistické strany na Slovensku a z Národní rady vystoupila. V důsledku toho Národní rada se reorganisovala. České národní sdružení přeměnilo se po několikeré reorganisaci na Československé národní sdružení, které společně s Národním svazem českých katolíků udržovalo Československou národní radu v Americe, jak se od té doby zvala. Obě složky zastoupeny byly ve výkonném výboru Národní rady stejným počtem zástupců. V tomto sestavu působila Československá národní rada v Americe až do dubna 1939. Po válce nastalo velké ochabnutí činnosti i na straně české, odbojovou činností za války zvláště vyčerpané. Zapůsobily jednak politické spory ze staré vlasti a zvláště potíže, jež nastaly podpůrným jednotám s jejich reorganisaci finanční a jež se táhly až do let třicátých. České národní sdružení omezovalo svou činnost hlavně na Chicago. Mělo sice ještě odbočky v Clevelandu a v St. Louisu, ale nebylo valné součinnosti ani mezi nimi. Také Národní svaz českých katolíků byl silněji oslaben, ač ne takovou měrou jako ČNS. Přes to Národní rada, jejímž předsedou byl v tomto mezidobí Jan Červenka a tajemníkem Václav Cipra vyvozovala záslužnou činnost. Hlavně po stránce kulturní: zasloužila se o zájezdy uměleckých sdružení ze staré vlasti, především pěveckého sboru pražských učitelů, starala se o organisaci výměny studentů mezi Spojenými státy a Československem, uskutečnila postavení pomníku presidenta Woodrow Wilsona v Praze a vydala skvělou velkou učebnici češtiny Progressive Čzech od Boh. Mikuly pro potřebu vyučování češtině zvláště na středních školách (High Schools), kde se vyučovalo češtině zvláště v Chicagu a Texasu, kde v té době založena i stolice češtiny na státní universitě texaské. Tato kulturní činnost přerušena byla tragedií mnichovskou, a brzo po ní záborem staré vlasti nacisty a pak válkou. Ani organisace druhého osvobozenského hnutí československého v Americe neobešla se — aspoň ve svých počátcích — bez velkých překážek a nesnází. Jako prvý tak i druhý odboj vznikl spontánně, ale vytvoření jednotného organisovaného šiku nedálo se bez krisí a zvratů. Hned po první mobilisaci československé armády v květnu 1938, jež krajanské Americe ozřejmila, v jak smrtelném nebezpečí se stará vlast jejich ocitla, byly organisovány po celé Americe místní krajanské obranné výbory, jež podnikly sbírky na Fond na obranu republiky. V tu dobu z popudu prof. Jaroslava Mičana, pozdějšího národního mučedníka, jenž umučen byl za války v koncentračním německém tábore v Mauthausenu, reorganisovalo se v Chicagu České národní sdružení, jehož předsedou byl Jan Červenka a tajemníkem Vincenc Vrdský. Rovněž v Chicagu založeno bylo z popudu Jana Kubíčka Slovenské americké sdružení, většinou ze slovenských protestantů. Na podnět z Prahy založena v Chicagu též Československá americká kancelář tisková za vedení red. Jana Hilgerta pro informaci americké veřejnosti o nebezpečí, jež všem demokraciím hrozilo z výbojů Hitlerových. Místní krajanské výbory zasílaly své sbírky přímo do Prahy. Zvláště činné byly v Clevelandu, New Yorku a Texasu. Mnichovská krise působila úderem hromu. Krajanské Chicago na ni reagovalo mohutnou protestní manifestací v Coliseu za účasti 65,000 osob, pořádanou výborem, jehož předsedou byl Václav Mužík, předseda jednoty ČSA. Brzo však nastalo velké rozčarování a většiny krajanské veřejnosti zmocnila se úplná beznaděj. V tu dobu přibyl do Ameriky senátor Vojta Beneš, jenž se pokusil o reorga- nisaci Národní rady jako ústřední organisace nového zápasu za svobodu staré vlasti. Z jeho popudu svolalo České národní sdružení sjezd do Chicaga na den 22. října 1938 a přizvalo к němu i Národní svaz českých katolíků a organisace slovenské a karpatoruské. Na odporučení Benešovo usneseno utvořit Americkou národní radu Čechů, Slováků a Karpatorusů, složenou z místních výborů kraian- ských bez rozdílu náboženských a politických a bez třídění se na Čechy, Slováky neb Karpatorusy. Pokus ten setkal se však s úplným nezdarem, a koncem r. 1938 zavládl úplný rozvrat, apathie a stagnace, což trvalo až do příjezdu presidenta Edvarda Beneše do Chicaga v únoru 1939. Teprve obsazení Prahy Hitlerem způsobilo úplný obrat v krajanské obci. Jako za první válkv krajané reagovali na zábor staré vlasti okamžitě. (Pokračování.) BERWYN PRESS 3212-14 So. Grove Ave. Berwyn, Illinois STanley 8-0204 LAD. MEJDRICH a WILLIAM BUREŠ, majitelé ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK 9 Josef Martínek. [pageend9]FORM 3547 REQUESTED HELP FIGHTl ' COMMUNISM BULK RATE U.S. Postage PAID Chicago, Illinois Permit No. 2127 •^^^>436 Czechoslovak National Council of America 4125 W. 26th Street • Chicago 23, Illinois • Tel. LAwndale 1-7953 VlIl.ČESKOSLOVENSKÝ DEN. V NEDĚLI DNE 14. SRPNA v historickém PLZEŇSKÉM PARKU NA 26. UL. A ALBANY AVE. V CHICAGU POŘAD: Ve 12:30 odpoledne společný oběd hostů a návštěvníků. Od 2 do 3 hod. odp. vyhrávat bude Baštářova kapela. 2:45—Soudcování koláčků a cukroví — 5 nejlepších kuchařských a cukrářských receptů a jména výrobců budou oznámena. 3:00—Zahájení programu. Uvítání hostů a zástupců organisací. Projevy řečníků atd. PO PROGRAMU TANEČNÍ VESELICE RŮZNÉ HRY ZÁBAVA VE VINÁRNĚ A KAVÁRNĚ 8 KRÁSNÝCH DÁRKU BUDE ROZDÁNO Vyžádejte si štěstěnky a vstupenky v úřadovně ČSN R A, 4125 West 26th Street Chicago V Památníku otiskneme jména všech dárců, kteří darují $1.00 neb více na well-wishers. Krajanskou veřejnost upřímně zve CHICAGSKÁ OBLAST ČSNRA EMILIE WELCLOVÁ, předsedkyně pořádajícího výboru Tel. LAwndale 1-7953 I [pageend10]Věstník ČsNRA 4125 W. 2óth Str. Chicago 23, Ill. Předplatně v^USA $ §.00 ročně ” v Kanadě a Evropě $3*oo H Jméno ....................... ........................... Adresa.................................................. Město a stát............. .................. ........... jestli, jste takvdosud neučinili, předplatte si věstník dnes.’ Členský lístek ČsNRA Vás opravňuje na Věstník neb American Bulletin zdarma! [pageend11]