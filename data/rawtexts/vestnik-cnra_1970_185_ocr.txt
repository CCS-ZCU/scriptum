VĚSTNÍK Pod dojmem invase a okupace sovětské z roku 1968 zapomínáme, že prakticky se Sověty zmocnily Československa už v únoru 1948. Snad bychom dokonce měli zánik československé demokracie, suverenity a nezávislosti posunout ještě dál, až do roku 1945, kdy v Moskvě a v Košicích byla vytvořena vláda Národní fronty, ve které komunistům byla vydána klíčová ministerstva. Dnes už je to vzdálená historie a stále plně neosvětlená a nepochopená. Ještě dnes jsou mezi námi mnozí, kteří jsou ochotni se hádat, kdo byl vinen na tomto vývoji z hlediska ryze vnitropolitického a nezahojených osobních trpkostí, bez přihlížení k sociálním a hospodářským změnám, které druhá světová válka přinesla. Ještě dnes nejsme zvyklí myslet ve světovém měřítku a brát do úvahy mezinárodni politiku a zájmy. U příležitosti 25. výročí konference na Jaltě přinesly The N. Y. Times 8. února t. r. vzpomínky tří pamětníků jaltské konference: Averella Harrimana, Charles E. Bohlena a Lorda Gladwyna. Nemohu dost doporučit tyto vzpomínky číst. Harriman i Bohlen se shoduji v názoru, že vada dohody na Jaltě nebyla v tom, co obsahovala (t. j. především v deklaraci o Osvobozené Evropě), ale v tom, že Stalin ji nedodržel. Lord Gladwyn říká, že hlavním účelem dohody na Jaltě bylo získat sovětskou pomoc proti Japonsku a že Roosevelt tuto "pomoc” přeplatil. Roosevelt vycházel z odhadů vojenských poradců, že válka proti Japonsku, i po kapitulaci Německa, si vyžádá asi 18 měsíců a asi 1 milión amerických životů. Nakonec se ukázalo, že v době shození atomické pumy na Hirošimu Japonsko už bylo rozhodnuto kapitulovat a že Sověty k této kapitulaci nijak podstatně nepřispěly. Harriman i Bohlen shodně prohlašují za “mythus” tvrzení, že na Jaltě byla Východní Evropa (t. j. i Československo) Sovětům “prodány”. Harriman zdůraznil tvrdou realitu, že porušení jaltské dohody bylo možné pouze za cenu války a Bohlen tvrdí, že i bez Jaltské dohody by mapa Evropy dnes vypadala stejně jako po této dohodě a že “východní Evropa byla zkomunisována nikoli pro slabost Západu, nýbrž pro tvrdou skutečnost postupu sovětských vojsk.” Harriman i Bohlen mluví jako zastánci tzv. reálné politiky. Lord Gladwyn říká některé jiné zajímavé názory.. Řekl, že ještě na konferenci v Postupimi byla příležitost položit karty na stůl a říci Rusům: vy jste nedodrželi jaltskou dohodu o osvobozené Evropě, my nedodržíme ujednání o rozdělení poraženého Německa na okupační zóny. To chtěl Churchill, avšak, říká zase realisticky Gladwyn: to by znamenalo, že by Rusové měli v rukou Vídeň, že by tu nebyl západní Berlín, nebyla by tu žádná Postupimská dohoda a bylo by tu Československo částečně okupované Rusy a částečně Američany. Jakýkoli takový zvrat by znamenal válku s Rusy. Připomeňme si, že americké veřejné mínění v roce 1945 hlasitě volalo “our boys home” a že by stěží bylo sneslo pokračování ve válce proti nedávnému ještě ruskému “spojenci”. Roosevelt, říká Gladwyn, byl už na Jaltě velkým "usmiřovatelem Rusů” a zjevně stranil Rusům proti Churchillovi a Angličanům. Nemocný Roosevelt dva měsíce po Jaltě zemřel a paralela mezi nemocným Rooseveltem a Benešem se přímo vnucuje. Churchill se bál, aby Amerika a Sověty si po válce nepadly do náručí a svou proslulou řečí ve Fultonu r. 1946 o “železné oponě” se pokusil tomuto vývoji zabránit. Fultonskou řečí začala “studená válka”. O Československo nešlo ani na Jaltě, ani v Postupimi. Často se přehlíží, že na podzim roku 1945 bylo Československo vyklizeno jak americkými, tak sovětskými okupačními vojsky. Mohlo se tedy rozhodovat “svobodně”. Američanům zjevně nezáleželo na tom, jak se Československo bude rozhodovat. Stalin však věděl a spoléhal na to, že v Československu pracují pro jeho záměry mohutné síly: komunistická strana Československa, komunistická strana Slovenska, a jimi ovládané národní výbory a klíčová ministerstva ve vládě a odborové organisace. Českoslovenští demokraté valili balvan proti svahu. Komunisté manipulovali proti nim strachem z německé odplaty, pro komunisty pracovala zlatokopecká horečka v pohraničním území, znárodňovací dekrety a chamtivost lidí z nich těžících, a demora- lisace ze zrušené a neobnovené strany agrární. Při volbách r. 1946 hlasovalo pro komunisty v ČSR 38% a levé křidlo sociálních demokratů vedené Zdeňkem Fierlin- gerem bylo jejich nadějí, že v roce 1948 dosáhnou většiny 51 procentní. Nedávejme se však klamat. Možno diskutovat o detailech vývoje v Československu, avšak z hlediska politiky evropské a světové Rusové klidně počítali s tím, že čas pracuje pro ně, kdežto Amerika na Československu neměla zájem. Stejně i Anglie souhlasila s tím, že Sověty mají nárok na to, aby měly na hranicích “dobré sousedy”. Pro Sověty dobrý soused nemohl být nezávislý soused, nýbrž jen satelit. Amerika i Anglie s touto koncepcí souhlasily, i když zatím neznáme žádnou ústní nebo písemnou dohodu, která by to Sovětům výslovně přiznala. Zdá se však, že taková nějaká dohoda z roku 1946 nebo 1947 podle výroku André Malraux existovala. Ještě v roce 1948 po únorovém puči a až do r. 1953, než Rusové měli svou vlastní atomickou pumu, bylo snad možno uvažovat o hrozbách válkou Sovětskému svazu. Na válku kvůli Československu však nikdo od roku 1945 nepomýšlel a v roce 1968 po sovětské invasi ještě méně. Dr. Eduard Beneš, jakkoli nemocný od roku 1946, správně odhadoval mezinárodni situaci, že osud Československa leží v rukou Stalinových a nikoli na Západě. “Jak si to uděláte, tak to budete mít,” sliboval Stalin Benešovi v Moskvě a teprve před smrti Beneš přiznal v dopise svým přátelům na Západě, že “komunisté lhali a vždycky lžou.” V roce 1948 tedy kapituloval před Gottwaldem a schválil jeho novou vládu, ve které měl být i Jan Masaryk i Vávro Šrobár. Snad mohl Beneš riskovat všecko v roce 1938 a stejně v roce 1948, snad mohl riskovat občanskou válku i boj proti Hitlerovi nebo proti Stalinovi, nakonec však kapituloval i v roce 1938 i v roce 1948, tak jako kapituloval Alexander Dubček v roce 1968. Od roku 1945 nešlo o Československo, nýbrž o světové zájmy velmocí a mohli bychom podle starého cliche říci, že jde o olej, o olej jihoarabský, (Pokračování na str. 2) ČESKOSLOVENSKÉ NÁRODNÍ RADY AMERICKÉ Únor 1970 Číslo 185 PROF. VRATISLAV BUŠEK: KOMUNISTICKÝ PUČ V ÚNORU 1948 [pageend1]VĚSTNÍK ÚNOR 19T0 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Ulinois 60650 Tel.: 656-1117 Second class postage paid at Chicago, Illinois VĚSTNÍK FEBRUARY 19T0 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 KOMUNISTICKÝ PUČ V ÚNORU 1948— (Pokračování ze str. 1) libyjský, v Biafře a olej kavkazský, na němž pojede patrně co nejdříve průmysl západoněmecký. Politické a hospodářské zájmy dnes vytvářejí nové velmocenské sféry. Už jednou v historii jsme zmizeli ze sféry evropských mocenských zájmů — v roce 1648, kdy na vestfálském míru nebylo ani slůvkem vzpomenuto osudu Čech, kvůli kterým třicetiletá válka vznikla. Letos, u příležitosti tří- stého výročí smrti Jana Amose Komenského, si to zvláště budeme připomínat. Po třech stech letech temna a poroby jsme se v roce 1918 dostali zase do sféry světového zájmu. V roce 1968 na naše národy spadla nová doba temna — a zase zbývá naděje, že doba pýchy a surovosti ruské totality pomine. Udrží-li si náš národ svou dobrou tvář, kterou světu ukázal v roce 1968 před invasi, doba jeho osvobození může opět přijít. Dnes můžeme vyčítat svobodnému světu i Americe, že v době, kdy měl svobodný svět monopol atomických zbraní, lehkomyslně Rusům obětoval potenciál 100 miliónů lidí ve střední a východní Evropě. Tak jako američtí vojenští odborníci zle informovali Roosevelta, že bude třeba draze vykoupit prý nezbytnou sovětskou pomoc proti Japonsku, tak se dopustili poradcové Roosevelta jiného hrubého omylu, když mu na cestu na Jaltu dali memorandum, že po válce bude Amerika potřebovat udržet dobré styky se Sověty. Snaha chorého Roosevelta usmiřovat Rusy proti Churchillovi a Anglii ho osudově vedla k výprodeji střední a východní Evropy. Místo chorobné snahy vysvětlovat osudy Československa jenom z domácích příčin, třeba se zaměřit více než dosud na tzv. mezinárodní politiku, dnes především na politiku Sovětů a Spojených států amerických, na politiku, kterou Amerika od roku 1945-1953 špatně vedla a prohrála. A máme právo, jako američtí občané, americké politice především vyčítat, že v této špatné zahraniční politice pokračuje a že lacino vydává své opravdové reálné zájmy Sovětům a že nedělá politiku, které jedině Sověty rozumějí, z posice síly, nýbrž politiku z posice slabosti. Poděkování krajanské veřejnosti Oblastní výbor Čs. národní rady americké děkuje všem svým přátelům a příznivcům za účast na XIX. represen- tačním plese ČSNRA, který byl Oblastním výborem uspořádán 21. února v Sokolovně Havlíček-Tyrš na Lawndale Ave. v Chicagu. Z výsledku plesu, jeho úrovně a z početné návštěvy můžeme mít všichni radost. Byl milou společenskou událostí, večerem, jemuž Chopinova polonéza, svěžest dívčích tváří, jimž nechyběl romantický půvab, jemná ladnost pohybu a pastelové barvy toalet předtančících dívek s sebou přinesly kouzlo, jež —- zdá se — dalo rámec celému večeru. V době rychlého životního tempa a rušných událostí nám bylo vítanou a až uklidňující změnou. Bylo potěšující, že na ples přišlo i tolik mladých lidí, které si zvláště přejeme mít mezi s sebou -— a o nichž věříme, že budou pokračovat v práci, kterou ČSNRA na americké půdě koná. Oblastní výbor děkuje všem, kteří se o úspěch plesu zasloužili, všem, kteří vždy na přípravě plesu obětavě pracuji — a i všem novým, kteří přišli pomoci. Děkuje všem sestrám z Čs. ženské národní rady, které pomohly ples uspořádat, především ses. Miladě Ferjenčíkové, předsedkyni ČŽNR, jejíž neúnavný elán a obětavost jsou nevyčerpatelné. Děkuje všem, kteří připravili výzdobu sálu, V prvé řadě manž. Tesařovým, děkuje všem, kteří se zasloužili o dobrou přípravu pokrmů, všem dárcům pečiva, všem pomocníkům, ■— děkuje hudbě p. Bláhy, která hrála k tanci a vyslovuje upřímný dík paní Bláže Holubové, která s našimi mladými dívkami nacvičila předtánčení. Květinový valčík přinesl do kola 500 růžových, červených a bílých karafiátů tanečnicím — díky galantnosti pánů — a celý sál ožil barevností květin. Zatančili jsme si moderní tance, valčíky a svižně polky a také tradiční českou besedu. Oproti jiným létům bylo v řadách tanečníků besedy mnoho nových tváří. Věříme, : že to naši učitelku besedy hodně potěšilo. Ještě jednou: DÍKY VŠEM VÁM, kteří jste přispěli k úspěchu XIX. plesu Oblastního Výborů Čs. národní řady americké —t a příští rok na výročním XX. plese na shledanou! ’■ Jubileum pí. Betky Papánkové Národní rada žen svobodného Československa, Rada evropských žen v exilu a Společnost Charlotty G. Masarykové uspořádaly 8. února 1970 v Estonském domě v New Yorku čaj k oslavě 70. narozenin paní Betky Papánkové. Dostavilo sě mnoho přátel této vzácné ženy, která, právě tak jako její manžel Dr. Jan Papánek, zasvětila svůj život svobodnému Československu a v posledních 20 letech též pomoci čs. uprchlíkům. Paní Betka Papánková, jejíž zásluhy byly uveřejněny v Who’s Who of Women, vykonává důležitou práci také v největší ženské organizaci — v Národní federaci amerických žen, jež ji vyslala na několik významných cest do vzdálených zemí, do Jižní Ameriky, Afriky, Austrálie a j. Pani Betka Papánková, rozená Papánková v Chicagu, studovala sociální vědy na Northwestern University a po svém sňatku s Dr. Janem Papánkem žila řadu let v Československu před druhou světovou válkou. Pak působil Dr. Papánek v diplomatické službě v Chicagu, v Pittsburghu, New Yorku a ve Washingtonu, D. C. Za druhé světové války byl hlavní spojkou presidenta Beneše s krajanskou a americkou veřejností a po válce byl jmenován čs. vyslancem u Spojených národů. Po celou tuto dobu pí. Betka Papánková pracovala po boku svého muže a svojí záslužnou prací si vybudovala významné postavení v Národní federaci amerických žen. Paní Betku Papánkovou si mnoho chicagských krajanů pamatuje z doby, kdy po Mnichově spoluzakládala v Chicagu'Čs. červený kříž. Přejeme paní Betce Papánkové uskutečněni všech jejích tužeb! Roční předplatné Věstníku neb American Bulletinu pro nečleny — $2.00 ročně 2 • VĚSTNÍK [pageend2]JAN MASARYK BYL PRVNÍ OBĚTÍ STUDENÉ VÁLKY Souhrn důkazů o jeho zavraždění Jak jsme krátce referovali už v minulém čísle Věstníku, vyšla v nakladatelství Harper-Row (New York-Evanston- London) kniha americké reportérky Claire Sterlingové Masarykův případ (Masaryk Case) -— která je “překvapující a odhalující rekonstrukcí pravdy o prohlašované sebevraždě čs. ministra zahraničí v r. 1948” (citujeme z obálky knihy). Známý novinář Karl E. Meyer, londýnský dopisovatel Washington Post, který zná Československo a osobně zná rovněž autorku Claire Sterlingovou, o knize napsal: “Řekněme rovnou, že C. Sterlingová napsala příkladnou knihu o záhadě, jež je jak významná, tak aktuální. Teprve nedávno (11. prosince 1969) komunistická vláda v okupované Praze oznámila, že vyšetřování Masarykova případu, o němž se hodně psalo, bylo ukončeno. Jan Masaryk — máme nyní věřit —• nebyl zavražděn. Jeho smrt prý byla sebevraždou nebo nehodou. Nehodou? Je to poprvé, kdy někdo vyslovil tuto podivnou možnost, jejíž obludná nesmyslnost bude jasně zřejmá každému čtenáři knihy C. Sterlingové. Není třeba prodlužovat nejistotu. Vlastní zjištění autorky, založená na podrobném šetření a jasně vyjádřená, svědčí o pravém opaku. Jan Masaryk byl zavražděn, a to pravděpodobně sovětskými vrahy. Nepřirozenost, anomálie celého případu nemůže být vysvětlena jinak. V ranních hodinách 10. března 1948 se Jan Masaryk zabil smrtelným pádem. Krátce po tom, co souhlasil, že zůstane ministrem zahraničí nové komunistické československé vlády. Jeho tělo bylo nalezeno groteskně skrčené na dvoře Černínského paláce, sídla ministerstva zahraničí, pod okny jeho soukromého bytu ve druhém patře (t. j. v americkém vyjadřování 3. patro, a to monumentálně vysoké palácové budovy — pozn. překl.). Byla to sebevražda nebo vražda? Gottwaldova vláda rychle oznámila, že se Masaryk zabil sám v návalu zoufalství nad útoky Západu, obviňujícími ho, že se stal kolaborantem komunistů. Ať bylo pravdou cokoli, jeho smrt byla událostí, jež zanechala stopu v historii. Jan, syn Tomáše Masaryka, zbožňovaného zakladatele ČSR, měl jedinečnou prestiž. Věřil v možnost slušného soužití s komunisty a jako jeden z exilových vedoucích se za druhé světové války stavěl záporně ku všem snahám, jež chtěly jeho zem přivést do rozporu se Sovětským svazem — což bylo protikladem politiky svobodné polské exilové vlády v Londýně. Když Jan Masaryk nemohl spolupracovat s komunisty •— kdo by mohl? Lze tedy říci, že “studená válka” začala v nádvoří Černínského paláce a její první obětí byl Jan Masaryk. Zjistit pravdu o jeho smrti je důležité pro každého, nejen pro Čechy, kteří jeho smrti stále želí a vzpomínají jej. Tomuto poslání zasvětila Claire Sterlingová svou znamenitou knihu. Autorka je zkušenou zahraniční novinářkou a v osudném roce 1968, kdy Československo prožívalo krátký závan svobody, plně využila příležitosti mluvit s každým, kdo Masarykův případ mohl osvětlit. Mám své osobní vzpomínky na Claire Sterlingovou z Prahy. Vysoká, štíhlá žena, která přinášela živost do jednotvárně smutného salonu hotelu Alcron, kde jsme se shromažďovali, abychom si vyměnili zprávy a pověsti. Můj dojem byl, že k celému případu není jata předpojatosti, uvědomovala si stinné stránky každé teorie týkající se Masarykovy smrti a měla se na pozoru před nespolehlivostí lidské paměti. To dodává velkou váhu jejímu závěru, že jde o vraždu prvého stupně. Co shledala? Prvořadou otázkou je motiv. Zastánci teorie sebevraždy poukazuji hlavně na to, že komunisté neměli co získat zavražděním Masaryka, neboť pro ně měl větší cenu, dokud byl živ. Paní Sterlingová zjistila přesvědčivě, že ministr zahraničí skutečně hovořil o útěku z Prahy — a už jen sama pravděpodobnost jeho útěku na Západ mohla být dostatečným důvodem Gottwaldovi a jeho sovětským pánům. Nesmí se zapomínat, že za druhé světové války se Masaryk rovnal Churchillovi a deGaullovi významem svých rozhlasových projevů. Za druhé je tu otázka, jak správné bylo původní vyšetřování. Zastánci teorie sebevraždy říkají, že se policejní vyšetřování v roce 1948 v hlavních bodech řídilo úředními předpisy. Claire Sterlingová zjistila, že je to přímo lež, že dokumenty nebyly podepsány příslušnými úředníky a ani osobnimu lékaři Jana Masaryka nebyla dána možnost, aby mrtvé tělo ohledal. Vývody Claire Sterlingové posiluje objev dokumentů v Londýně, jež v roce 1948 shromáždil kancléř presidenta Beneše Jaromír Smutný. Jsou připojeny k nepublikovaným pamětem Smutného, nyní ve vlastnictví vdovy. Tyto nálezy jsou jedním z řady objevů knihy. Klíčovým dokladem je protokol policejního lékaře Dr. Jaromíra Teplého, který prý spáchal později sám sebevraždu. Prohlídkou zjistil, že řiť mrtvého Masarykova těla byla potřísněna výkaly. Na těle nebyly jinak stopy násilí. Části výkalů byly nalezeny také na okně. — Důležité je tu slovo jinak, neboť je klíčem k otázce třetí, kterou je: fysický stav těla. C. Sterlingová hovořila v Londýně se zkušeným odborníkem soudního lékařství Scotland Yardu, prof. Francisem Campsem, který prohlásil, že se za své mnohaleté praxe nesetkal s případem sebevraždy, kdy by byla oběť ztratila kontrolu nad svými útrobami. Jaký způsob smrti přivodí tuto okolnost? V tomto bodě bylo vyjádření prof. Campse jednoznačné: v případě smrti udušením. Masarykova ložnice byla nalezena ve stavu divokého nepořádku. V koupelně, odkud tělo spadlo, byly nalezeny polštáře. Podle dalších důkazů, které C. Sterlingová předkládá, nasvědčují všechny okolnosti přesvědčivě, že šlo o vraždu udušením. Máme věřit, že sice nevypočitatelný, ale život milující muž, který se jen několik dnů před svou smrtí znechuceně vyslovil, že vyskočit z okna — to že provede leda služebná holka, se náhle a nevysvětlitelně rozhodl zabít se tak sám a nezanechal ani slůvka? Musili bychom uvěřit ještě mnohému, abychom mohli akceptovat názor, že šlo o sebevraždu — a to nelze spravedlivě učinit, srovnáme-li zjištění, na nichž C. Sterlingová staví svůj výklad, obohacený kafkovskou náladou, kterou vyvolává, zkoumajíc temné záhady té hrozné noční události. V knize se prolíná napětí s historickým výkladem, který přináší závažné, truchlivé zprávy z Prahy. Mluvím-li o nich, domnívám se, že rozumím, proč čs. vláda vyšetřování, zahájené v odvážných dnech roku 1968, ukončila vydáním zprávy o sebevraždě nebo nehodě. Je jasné, že režim nemohl připustit ani zmínku o možnosti vraždy, neboť pravděpodobným vrahem je okupantská mocnost. Pražská vláda si však také uvědomuje, že o smrti Jana Masaryka vyšlo najevo už tolik, že příběh, že šlo o sebevraždu, páchne jako stará ryba. Tudíž — možná — prý šlo o nehodu. Podle úřadu státního prokurátora v Praze měl Masaryk ve zvyku sedat na římse okna svého bytu. Osudný pád se však udál z okna koupelny, jež je vysoko nad podlahou. Teorie o sebevraždě je tedy tak hodna uvěření, jako to, že sovětská okupační armáda byla pozvána, aby obsadila Československo.” (Přeložil jk) Předplatitelé, hlaste změnu své adresy! ZAPLAŤTE SVÉ PŘÍSPĚVKY VÉSTNÍK • 3 [pageend3]Z UDÁLOSTÍ V ČESKOSLOVENSKU HUSÁK zůst a l sá m Jak dlouho se udrží dr. G. Husák jako vedoucí KSČ. bude záležet na tom, jak poslušen bude vůči přáním Moskvy. Po posledním zasedání ÚV KSČ minulého měsíce došlo k velkým změnám, a z 11 členného předsednictva strany odešli A. Dubček, O. Černík, K. Poláček a Š. Sadovský. Tedy z tak zvaných liberálů, kteří zastávali “socialismus s lidskou tváří”, je v předsednictvu strany již jen president L. Svoboda, který pro pokročilý věk pravděpodobně v úřadě příliš dlouho nezůstane. Oldřich Černík byl též odvolán z funkce předsedy vlády a jeho nástupcem byl jmenován Lubomír Štrougal, jeden z největších rivalů G. Husáka. K oslabení Husákovy pozice přispělo též odvolání Štefana Sadovského nejen z předsednictva KSČ, ale též z funkce předsedy komunistické strany Slovenska. Jeho místo zastupuje Josef Lénárt, bývalý předseda vlády z doby presidentství Novotného. Karel Poláček, předseda závodních rad, byl nahrazen Janem Pillerem, který je stalinista a též člen předsednictva KSČ. Černíka, Poláčka a Sadovského nahradili v 11 členném předsednictvu Antonín Kapek, ultrastalinista a vedoucí KSČ města Prahy, Josef Korcak, předseda Národní fronty zemí českých, a Josef Lénárt, nyní předseda KSS. Z funkce ministra vnitra byl odvolán Jan Pelnar, je to již třetí ministr od pádu Novotného. Na jeho místo byl jmenován Radko Kaska, zatím neznámá osobnost. Předsedou KS zemí českých se po Štrougalovi stal Josef Kempný, bývalý místopředseda vlády a předseda ideologické komise KSČ. Dr. Lubomír Štrougal, 45 letý právník a kdysi ministr vnitra za éry Novotného, je nyní předsedou čs. vlády. Přečkal hodně čistek, nikdy se příliš neangažoval ani pro jednu ani pro druhou skupinu, ale měl vždy smysl poznat vhodnou příležitost, kdy se postavit i proti příteli. Byl jedním z prvních, kteří se postavili proti Novotnému, ale nikdy nepřešel plně na stranu Dubčeka. Jak dalece nebezpečným se stane Štrougal dr. Husákovi, bude odvislé od jeho schopnosti, jak vyřešit hospodářskou krizi, která je snad nejhorší za posledních 20 let komunistické vlády. Dr. Husák si je vědom nebezpečné situace v jaké se nachází, což je vidno z jeho projevů. Prohlásil, že si je vědom problémů, ale za ty prý dělníci nemohou, to prý vázne nahoře. Útočil též na některé organizace KSČ, které prý si počínají příliš autonomně a záměrně prý rozšiřují na schůzích pověsti, že on, Husák, už zase brzy bude na svém starém miste v Bratislavě, které mu bylo poskytnuto po jeho rehabilitaci na bratislavské universitě. Takovým praktikám dle Husáka se musí brzy učinit přítrž. T přes dosavadní neúspěchy se zatím Husákovi podařilo udržet ultrastalinisty v šachu, — ku příkladu Alois Indra dosud není plným členem z 11 v předsednictvu KSČ. Zatím prý je “střídajícím” členem. Za zoufalé hospodářské situace a umlčení liberálů z řad novinářů, umělců a spisovatelů, vládne nyni doba vyčkáváni a nerozhodnosti před konečným a rozhodujícím aktem, který rozhodne, kdy padne Husák, nebo stalinisté. Ti však zatím prosazují plány dle Moskvy. Pověstný ministr školství Hrbek vydal další nařízení, které čs. inteligenci izoluje od svobodného světa. Dle nového nařízení nikdo nesmí mít soukromých styků se školními učilišti a institucemi za účelem studií. Takovéto styky musí být hlášeny příslušnému rektoru školy nebo přímo ministerstvu školství. My i svobodný svět bychom měli věnovat více pozornosti osudu lidi, kteří se angažovali během událostí 1968, a o kterých je známo, že jsou vystaveni fysickému násili ve vězení, nebo hmotnému útlaku na “svobodě”. Lidé jako Škutina, Pachman, Zátopek, Hanzelka a další spisovatelé, novináři, učenci a pod. INTEGRACE VOJSK ZEMÍ VARŠAVSKÉ SMLOUVY V polovici měsíce února se v západních Čechách konaly vojenské manévry za účasti smíšených vojenských útvarů sovětské a československé armády pod jednotným velením. Jako vždy, komunisté dodali manévrům na dramatičnosti tím, že veškerý tisk i rozhlas a televise byly pod přísnou kontrolou, a až po skončení manévrů bylo oznámeno oficiální zprávou o jak velkou událost šlo, a proč tak velké tajemství. Nešlo ani tak o manévry vojenské, jako o účel politickomocenský, který by pro Sověty znamenal další krok k upevnění mocenských pozic ve Střední Evropě. Sovětský generál Štemenko, který velel okupačním oddílům v Československu v r. 1968, napsal v článku uveřejněném v lednu t. r. v listu Rudá hvězda, že je velmi naléhavé ustavit spojenou armádu zemí Varšavské smlouvy pod jedním velením, a to nejen na přechodnou dobu, ale navždy. Čechoslováci se tomuto triku bránili, neboť znamenal obsazeni čs. území cizími jednotkami, nebo konání vynucených manévrů. Nyní se brání Rumuni, neboť dle plánů Varšavského paktu se mají konat jarní manévry na území Rumunska. Dvakráte se Rumuni v minulém roce uvolili zúčastnit se manévrů, jednou v Bulharsku, po druhé na Podkarpatské Rusi. Námořních manévrů v Černém moři se již nezúčastnili. Sověti si vynucují hospodářským a politickým nátlakem, aby tento rok v Rumunsku k manévrům došlo, a situace se priostrila natolik, že president Ceaucescu musel před sborem důstojníků štábu rumunské armády prohlásit, že “Jediným velitelem rumunské armády je strana, vláda a vrchní vojenské velení země. Jen ty mají pravomoc vydati rozkazy armádě, a jen jejich rozkazy mohou být provedeny na území Rumunska.” Dodal však, že samozřejmě rumunská armáda musí spolupracovat se všemi socialistickými zeměmi bez rozdilu. Rumunský týdeník pro zahraniční politiku Lumea napsal koncem ledna: “Světový socialistický systém sestává ze 14 nezávislých států.” Míněno bylo, že v tom počtu jsou zahrnuty země jako Čína, Jugoslávie, Albánie a Kuba. Jugoslávská oficiální tisková kancelář tento komentář ihned podpořila. Rumuni se snaží v zájmu své obrany získat veřejné světové mínění na svou stranu a dojde-li k proponované návštěvě Ceaucesca ve Washingtonu, D. C. — od které si Rumuni tolik slibují — budou se snažit v USA najít co nejvíce porozumění a podpory. Nový plán Sovětů je další fází postupu sovětských armád v srdci Evropy, který začal okupací Československa, jež byla motivována expansivně. Rudá Čína velmi citlivě reagovala na expansivní cíle Sovětů v Evropě a v poslední době zostřila své útoky proti pražské vládě, kterou nazývá vládou "loutkovou”, napadajíc zároveň Moskvu jako agresora. Československé ministerstvo zahraničí zaslalo 9. února zástupci Rudé Číny protestní notu, v níž se ohražuje proti napadání čs. vlády a čs.-sovět- ského přátelství, kterého se dopustila oficiální tisková agentura Pekingu 30. ledna t. r. — Rudá Čina dodává, že sovětské přátelství vůči Československu se projevilo vojenskou intervenci a umístěním 80,000 sovětských vojáků na čs. území. Čínská tisková kancelář uvádí: “Ano, čistky se provádějí a v čs. vládě nezůstala ani jediná duše, která by nebyla schválena Moskvou.” DOZVUKY SOVĚTSKÉ OKUPACE Většina komunistických stran mimo sovětský blok odsoudila příkře okupaci Československa sovětskými vojsky a jeho satelity. Rusové si však během uplynulé doby vynutili změnu názorů či alespoň umlčení kritiků. K vyloučení členů výboru strany, kteří kritizovali sovětskou intervenci, došlo v Itálii, v Rakousku, kde vyloučili jednoho z nejschopnějšich rakouských komunistů Ernesta Fischera, v Belgii, ve Spojených státech amerických, a nyní i ve Francii. Politbyro komunistické strany Francie odsoudilo okupaci Československa, avšak krok za krokem se stalinisté zmocňovali pozic a nakonec došlo ke kompromisnímu názoru na použití metod. Jediný Roger Garaudi, universitní profesor a kdysi velký stalinista, nic neslevil ze svého odsouzení Sovětského svazu a byl za to vyloučen z vedení na sjezdu Komunistické stra4 • VĚSTNÍK [pageend4]ny Francie 4. února t. r. Garaudi vedl po 20 let teoreticky KSF. Ve své nové knize se domáhá odsouzeni stalinistic- kých metod v Sovětském svazu a úplnou neodvislost KSF od Moskvy. Sovětský delegát Andrej Kirilenko blahopřál KSF k vyloučeni Garaudiho z vedeni KSF a k odhodlanosti strany bojovat proti projevům antisovětismu. Moskva však nevyhrála úplně. Garaudi nebyl vyloučen z členství ve straně a má mnoho následovníků jak ve francouzské, tak v italské komunistické straně. Napsal 20 knih o socialismu a je v západní Evropě považován za autoritu. Jugoslávie se ostře vyjádřila proti Březněvově doktríně a byla v tom podporována Italy. I když vedení komunistických stran jde s Moskvou, kádry strany mohou myslet jinak. Většina stran je finančně podporována Moskvou, a tato dala velmi jasně na vybranou, “buďto s námi anebo bez finanční podpory.” Za Stalina se prováděly i exekuce členů stran, kteří se postavili proti Moskvě. STALINISTÉ SE CHTĚJÍ DĚLIT O MAJETKY EMIGRANTŮ Časopis Byra ŮV KSČ Tribuna přinesl článek z 11. února t. r., ve kterém se pisatel dožaduje, aby se již konečně přestalo s otálením a byl vydán zákon, který by umožnil místním orgánům naložit s byty těch, kteří odešli z Československa a přes amnestii presidenta republiky se dosud nevrátili domů. Jde prý o různé majetkoprávní složitosti, ale mělo by být už jasné, že ilegálni opuštění republiky je nutno kvalifikovat jako zradu a to se všemi důsledky z toho vyplývajícími. Pisatel popisuje své sousedy, kteří prý odešli do Jižní Afriky a raději pomáhají budovat nejnenáviděnějši režim na světě. Při tom prý mají k obsluze černochy, což prý je již zaúčtováno v nájemném. A tito lidé prý si ještě mysli, že jim vláda povolí prodat jejich majetek prostřednictvím rodičů a peníze jim pošle. Zač nás vlastně mají, stěžuje si pisatel J. Blecha z Teplic. Dle zpráv z dopisů z ČSR navštěvuje prý Veřejná bezpečnost příbuzné "emigrantů”, vyžaduje různé doklady jako vojenskou knížku nebo pod. a adresu emigranta za tím účelem, aby čs. zastupitelské úřady mohly s ním vejít ve styk. Je pravděpodobné, že pokud emigrant nebude mít povolení stálého pobytu, budou naň čs. zastupitelské úřady činit nátlak, aby zůstal pouze “návštěvnikem” a nežádal o příslib trvalého pobytu, což by pravděpodobně vynášelo dnešní pražské vládě nějaké valuty za delší povolení pobytu v cizině. Zpráva z předsednictva ČSNRA Nejdůležitějšim bodem jednání na předsednické schůzi dne 3. února byl sjezd, který se koná dne 11. a 12. dubna v Chicagu (v místnosti 205, budovy ČSA v Ciceru.) Všichni jsme si plně vědomi tragedie Československa a úkolů z toho pro nás vyplývajících, i nebezpečných úkazů ve Spojených státech, kde se stále víc a více projevuje nebezpečí komunistického světového hnuti. V tom ohledu má být Československo celému svobodnému světu výstrahou. Musíme hledat stále nové cesty, aby se na Československo nezapomínalo. Uvědomujeme si, že stará krajanská generace má být postupně vystřídána mladší a mladou generaci. Po komunistickém puči se mezi námi usadilo mnoho uprchlíků z Československa, z nichž někteří se zapojili do krajanského života a dnes zaujímají důležitá místa v Radě a jiných or- ganisacích. Od sovětské invase máme nový přiliv uprchlíků a je pro náš budoucí život důležité, abychom je též získali. Československá národní rada americká spolupracuje nejen s Americkým fondem pro čs. uprchlíky, ale i v místě, v Chicagu a mnohých jiných městech poskytuje uprchlíkům prostřednictvím odboček a členstva první pomoc při hledání zaměstnání, bytu, atd. Sjezd se bude věnovat této důležité otázce, a nejen s členy, ale i s hosty bude debatovat o tom, jak společně účinně pracovat na významných úkolech Rady. V Římě byl odhalen pomník Janu Palachoví 19. ledna 1970 byl v Římě ve čtvrti Villagio Olimpico odhalen pomník Janu Palachoví. Smrt Jana Palacha vyvolala před rokem po celé Itálii velké rozrušení. Psaly o ni tehdy takřka všechny italské listy. Římský deník “II Tempo” přišel s myšlenkou, aby byl čs. hrdinovi postaven v Římě pomník. Obrátil se k veřejnosti s výzvou ku sbírce na pořízení pomníku, která vynesla 4 milióny lir. Myšlenka byla realizována. Pomník Jana Palacha je umístěn na římském náměstí, jež bylo přejmenováno na Náměstí Jana Palacha. Též ulice Via Tiziano změnila své jméno. Jmenuje se nyní Via Cecho- slovacchia. Pomník je dílem známého italského sochaře Vittorio Car- beltaldo. Představuje štíhlou postavu jinocha s rozepjatý- mi pažemi, kolem které šlehají plameny. Pomník je bronzový, stojí na kamenném podstavci — je dílem tragické krásy, dramatické komposice, a vyjádřením duchovní, nesmlouvavé oddanosti k ideálu. Jako smrt Jana Palacha, je i římský pomník výkřikem, který má burcovat svědomi světa a který má také varovat. Je dílem, jež je pomníkem čs. studentu, který obětoval svůj život a který si přál, aby se jeho smrt stala pochodní, jež by ve světě zažehla spravedlivý zájem o osud nešťastné čs. země — a jež by byla i výstrahou. Slavnostního odhalení pomniku se zúčastnil starosta města Říma Chelia Darid. Pomník byl symbolicky odevzdán do jeho rukou a péče senátorem Renato Angolillo, který je ředitelem deníku II Tempo. Oba, jak senátor Angolillo, tak starosta Řima, měli závažné projevy a vyzdvihli poselství a význam Palachový smrti. Klub svobodné kultury k výročí Jana Palacha a Jana Zajíce V sobotu 14. února uvedl chicagský Klub svobodné kultury své loňské, ale rozšířené a přepracované pásmo, kterým uctil památku Jana Palacha, Jana Zajíce a všech obětí srpnových či posrpnových událostí. Pásmo nazvané “Víc než být — je milovat” sestavil Jaromír Zástěra. Citlivě, s důrazným dramatickým účinem, širokým užitím veršů čs. básníků a hudební složky, jež kromě motivů z tvorby Dvořáka, Martinů, sokolského pochodu aj. uvedla písně současných čs. autorů a zpěváků, zpívané způsobem, který bolestně vyjadřuje čs. tragedii. V pásmu bylo vhodně užito strohé dokumentární citace úryvků z Hitlerova projevu, Neurathovy vyhlášky ze 17. listopadu 1939, dopisu lidického chlapce z koncentráku, výzvy pražského rozhlasu z 5. května 1945, autentického zvukového záznamu Čs. rozhlasu z 21. srpna 1968, citace ze sovětské “Bílé knihy”. Otřesně působily filmové záběry S. Hoschlové z pohřbu Jana Palacha v Praze. Sestavení pásma i jeho pečlivé scénické provedení (současně bylo promítáno na dvou projekčních plátnech) si zasluhuje mimořádného ocenění. Účinkovali: Jano Baltay, Jana Hlavatá, Věra Hnátková, Milan Kirs, Ilja Kovář, Vlaďa Williamsová, Jaromír Zástěra. Spolupracovali: Jarmila Smrčková, která byla autorkou scény a programu, M. Smrčka, J. Kirsová, Z. Baše, I. Karaba, M. Brym, S. Hösch- lová, P. Kureš, V. Zelený. SJEZD ČSNRA VE DNECH 11. A 12. DUBNA 1970 V BUDOVĚ Č.S.A. V CHICAGOCICERO, ILLINOIS VĚSTNÍK • 5 [pageend5]Na Chicagské universitě (zleva): paní Milada Mičková, profesor Edward Stankiewicz, Vlasta Vrázová a Dr. Jan Micka předávají dary na Českou a slovenskou stolici děkanu Robertu E. Streeterovi. (Courtesy of Berwyn Life) ČESKÁ A SLOVENSKÁ STOLICE NA CHICAGSKÉ UNIVERSITĚ Krajanská veřejnost ví poměrně málo o stolici české a slovenské literatury, dějin a kultury na slavné Chicagské universitě. Nevěděla do nedávna ani, že v posledních deseti letech byla zřízena na universitě pozoruhodná knihovna o 15,000 svazcích, že se dokonce podařilo universitě získat darem a koupí některá velmi vzácná vydání, m. j. Kralickou bibli, spisy o Komenském a Husovi. Knihovna má ovšem i moderní literaturu a stále ji doplňuje dalšími spisy. Neví se to nejdůležitější, že stolice již funguje a že i její budoucnost je zajištěna. Teď se jedná o její rozmach a význam — a to do určité míry záleží na krajanské veřejnosti, jaký projeví o stolici zájem. Universita, která se dlouho zabývala touto myšlenkou, má na mysli stolici, která se stane svou důležitosti a úrovní první ve Spojených státech. Za prvé Chicagská universita se těší světové pověsti a proto musí stále usilovat o vysokou úroveň ve všech oborech. Za druhé, universita má tradiční pouta k Československu, přednášel tam profesor Tomáš Masaryk před první světovou válkou a před vypuknutím druhé světové války universita hostila Dr. Eduarda Beneše, presidenta v exilu. Město Chicago se honosí, že zde bydli po Praze největší počet občanů české a slovenské krve. To jsou všechno předpoklady k tomu, aby Chicagská universita měla vynikající stolici české a slovenské literatury, dějin a kultury. V posledních deseti letech bylo na mnohých amerických universitách založeno, nebo rozšířeno slovanské oddělení, kde se v prvé řadě vyučuje ruština, jako jazyk světový. Pro budoucí slovanské odborníky se požaduje druhá slovanská řeč. Bývá to nejčastéji polština, nebo čeština a slovenština. Česká a slovenská stolice na Chicagské universitě je pro graduate students, kteří se specializují v slovanské kultuře a historii, a kteří pracují na doktorátech, master’s a doctor’s degree. Hlavní poslání stolice je v tom, aby poskytovala výchovu odborníků, budoucích amerických historiků, universitních profesorů, učitelů, diplomatů, spisovatelů, atd. Na Chicagské universitě po léta vyučuje češtině a literatuře spisovatelka pí. Milada Součková. Nedávno přijel z Karlovy university z Prahy prof. František Svejkovský, historik, u kterého se připravují dva studující na doktoráty: jedna na théma prof. Tomáš Masaryk v Americe a druhý na théma ze středověké historie. Hlavou slovanského oddělení je Dr. Edward Stankiewicz, který navštívil před rokem Prahu a vyjednal tam návštěvu prof. Svejkovského. Dr. Stankiewicze známe osobně z návštěvy prof. Romana Jacobsona a večírku na jeho počest, který uspořádala Československá národní rada americká se Společností pro vědy a umění v Chicagu. Dr. Stankiewicz se velice zajímá o českou a slovenskou stolici, máme v něm přítele. Před založením stolice Chicagská universita požadovala, aby bylo námi krajany složeno minimum $50,000 do tří let. To se uskutečnilo. Od té doby se k tomuto tzv. “living fund” přidává. Dle výše fondu a zájmu se stolice bude rozšiřovat. První velký dar byl věnován Maticí vyššího vzdělání, která r. 1963 se zavázala splatit $12,000 a také do tří let závazek splnila. Nedávno složila Matice další slib na $10,000. Z toho už dala $4,000. Osoba, která si vyžádala anonymitu, věnovala akcie, jejichž prodej vynesl universitě téměř $100,000. Druhým největším osobním příspěvkem byl dar Dr. Jana Mičky a jeho ženy Milady, $7,500. R. 1965 darovali dalších $1,000 knihovně na zakoupení cenné sbírky. Pí. Vlasta Opočenská Opie věnovala $1,000 k uctění památky svého zesnulého muže, Jana Opočenského. Vlasta Vrázová, předsedkyně Československé národní rady americké, věnovala $1,000 k uctění památky svého bratra Dr. Viktora Vráze, profesora na Northwestern universitě, který zemřel r. 1939 ve věku 35 let. Pí. Rubová a Matoušová věnovaly $500.00. Pak je tu řada darů od organisaeí, např. Klub Charlotty Garrigue Masarykové v New Yorku věnoval $250.00, Bohemian Women’s Civic Club $200.00. O těch budeme psát příště. Menší dary od organisaeí a jednotlivců jsou obzvlášť vítány, poněvadž jsou důkazem širokého zájmu krajanské veřejnosti a pro správu Chicagské university důležitým. vodítkem. ' ' v?'i;:: : (Pokračování na sir. 7) ’ 6 • VĚSTNÍK [pageend6]ČESKÁ A SLOVENSKÁ STOLICE— (Pokračovaní ze str. 6) Obracíme se k četným krajanským organisacím, z nichž mnohé by rády odkázaly peníze na účel, který by existoval po nás a dlouhá léta sloužil československým zájmům. Slavná Chicagská universita je trvalou institucí. Zvláště dnes, kdy Československo opět prodělává dobu temna, ohlížíme se, jak a kde stavět základy do budoucna. Česká a slovenská stolice ve svobodném světě by uchovala světlo svobodného bádání a naše historické tradice. Dary jsou tax deductible •— zproštěny od daní. Šeky se adresují na “Czech and Slovak Studies, Chicago University” PANORAMA Who's Who Čechů o Slováků v Americe Vaše rukopisy jsou v tiskárně. Mezi hlavními kapitolami, jež jsou již vysázeny, jsou: Úvodní povšechná kapitola od Dr. Jiřího Švejdy; Češi a Slováci v New Yorku — napsali prof. Vratislav Bušek a Rev. Shintay; Češi v Chicagu — napsal Dr. Josef Čada; Češi v Texasu —- napsal Dr. Joe Malik; Češi v Iowa; Čechoslováci v Minnesotě — sepsala Esther Jeřábkové; Čeští pionýři v Oklahomě — od Hermie Rabštejnkové; Moravští bratři v Bethlehemu, Pa. — napsal Dr. Slabey; Český a slovenský tisk v Americe — od V. Nevluda; Češi a Slováci v Michiganu — Anton Benesh. V kapitole organizací jsou to v prvé řadě Americká obec sokolská a župy Západní a Pacifická, jednoty New York, St. Louis, Mo., Sokolice Omaha, Sokol a Sokolice San Francisco, Los Angeles, Havlíček-Tyrš, Chicago, atd.; Slovenský Sokol (sepsal Karol Bednar), SPJST — bratrská jednota státu Texas, ČSA, Jednota českých dam a pánů, Společnost pro vědy a umění SVU, I. družina čs. legionářů v Chicagu a okolí, Krajanský výbor v Clevelandu, Ústředna moravských spolků, a celá řada místních organizací, které tentokráte nebudeme vypočítávat. Ve stati Ústředny moravských spolků jsou historie jednotlivých moravských spolků: Zábavní a podporující spolek Moravan, Zábavní a podporující spolek žen z Moravského Slovácka, Národopisný kroužek ústředny moravských spolků, Krajanský spolek Boršice a okolí, Vzdělávací klub moravské Slovače, Přátelský klub Polešovice, Zábavní klub Pitín a okolí, Slovenský ženský krúžok Bratislava, Československý zábavní klub Švanda. Osvobozenecké hnutí za první a druhé války bude zvěčněno ve stručné historii Československé národní rady americké. Následuje krátká historie poválečné organisace American Relief for Czechoslovakia a American Fund for Czechoslovak Refugees. Následují stránkové, polostránkové, i docela krátké životopisy krajanů. V Panoramě budou stovky jmen známých i méně známých. Některé zvlášť zasloužilé členy vzpomíná vděčně organisace, např. Ústředna moravských spolků věnuje vzpomínku Vincentu Sedlákovi. Jsou to uznání, kterých si zesnulý člen zasluhuje. Doporučujeme organisacím a spolkům, aby tímto způsobem též uctily památku svých obětavých zakladatelů a členů. ČSNRA přijímá poslední přihlášky a příspěvky. Spolkům a jednotlivcům, kteří zaslali před časem rukopis, Rada nyní postupně rozesílá kartáčové otisky jejich historií ku schválení. Společnost pro vědy a umění SVU bude zastoupena vlastní částí s několika sty jmen, tzv. entries, s krátkými životopisnými údaji. Dále bude rubrika obsahovat jména vynikajících osobností, našich učitelů, vědátorů, lidí z veřejného života. Jsou to např. Dr. Aleš Hrdlička, prof. Václav Hlavatý, soudce Otto Kerner, jeho syn guvernér Kerner, senátor Roman Hruška, pluk. Jan Slezák, starosta města Chicaga Anton Čermák, kongr. Adolf Sabath, a mnoho dalších. Máte-li někoho na mysli, kdo by neměl chybět v seznamu, prosíme Upozorněte nás. a zašlou se na adresu: Dean Robert E. Streeter, Division of the Humanities, 1050 East 59th St,, Chicago, Ill. 60637. A NAKONEC JEŠTĚ PROSBA KNIHOVNY UNIVERSITY OF CHICAGO: Najdete-li doma časopisy z minulého století, nebo Spravedlnost, Svornost a knihy Klácela, Faldy, Boreckého, Jandy, Bittnera, Oliveriuse, Šnajdra a Tichého, dejte nám vědět. Rádi bychom udělali mikrofilmy pro naši knihovnu. Napište na adresu: Dr. V. Laška, Bibliographer for Slavic Studies, The University of Chicago Library, Chicago, Ill. 60637. Neodkládejte a napište! Rodiny by měly věnovat alespoň vzpomínku svým rodičům. Uvedením životopisů našich krajanů, ať již žili na farmách či ve městech, nejlépe dokážeme, jací byli naši krajané. Vynikali svou pílí, spořádaností a smyslem pro pořádek — i když třeba nezastávali žádných veřejných úřadů — a právě dnes v době zvrácených pojmů o osobních a občanských povinnostech bychom měli přínos našich pracovitých a spořádaných rodin zdůrazňovat. Z OBLASTÍ A ODBOČEK Z VÝROČNÍ SCHŮZE KRAJANSKÉHO VÝBORU V CLEVELANDU V pátek 16. ledna se konala výroční schůze Krajanského výboru v České národní síni. Členové i noví krajané zaplnili zcela celou rozlehlou dolní síň. — Sešli se, aby vyslechli zprávy úředníků za rok uplynulý a zvolili nový výbor pro rok 1970. Krajanský výbor v Clevelandu —- Committee for Liberation of Czechoslovakia (jak zní jeho anglický název) patří mezi nejpřednější organisace čsl. větve v USA a Krajanský výbor také zná celá naše krajanská Amerika. Výroční schůzi zahájil dlouholetý předseda br. Martin Hrabík. Hlavně pro ty novější vysvětlil, co Krajanský výbor je, a co všechno K. V. vykonal pro věc československou i pro pomoc novým uprchlíkům. A vykonal toho K. V. mnoho. Jeho práce je nejlepší visltkou jeho úředníků a všech členů. Zároveň br. Hrabík poděkoval všem úředníkům a pracovníkům K. V. za spolupráci během uplynulých šesti let, kdy byl předsedou Kraj, výboru a požádal, aby v příštím správním období byl ve své funkci vystřídán, poněvadž by si rád trochu odpoačinul. V předsedovi br. Martinu Hrabíkovi měl K. V. ve svém čele osvědčeného a schopného veřejného pracovníka, obětavého i oddaného cele věci naši národní svobody. Bratře Hrabíku, přijmi díky vřelé za Tvou velkou a vytrvalou práci, ale i za Tvou moudrou rozvážnost, jíž jsi přispíval a zasahoval i na poli širším než je náš krajanský Cleveland. Vedl jsi úspěšně K. V. v době těžkých otřesů a zkoušek. Pod Tvým vedením plnil krajanský Cleveland zářným způsobem povinnosti vůči staré vlasti. — Tolikrát v posledních letech šel K. V. v čele a byl vzorem všem ostatním krajanským střediskům. Po br. Hrabíkovi podali své zprávy ostatní úředníci: tajemník Jindřich Němeček (zprávu o akcích a podnicích K. V. v uplynulém roce), pokladník Václav Hyvnar, účetní Rudolf Peřina (který je též pokladníkem sociálního odboru). Odstupujícímu předsednictvu poděkoval za vykonanou práci Láda Kiml. Dosavadním úředníkům bylo uděleno absolutorium a br. Kiml oznámil jménem nominačního výboru návrh na nové předsednictvo. Pro rok 1970 byli zvoleni úředníky K. V.: Za předsedu tentokrát Slovák, aby byla vyzvednuta jednota a svornost našich obou národních skupin, je jím br. Alexander Mi- kula. Místopředsedové: ses. Stázka Kimlová, bři. Martin Hrabík, Josef Kobylák a Ralph Perk. Tajemník Jindřich VĚSTNÍK • 7 [pageend7]Němeček; tiskovým referentem Václav Hesoun, pokladníkem Václav Hyvnár ä účetním Rudolf Peřina; revisoři účtů: bří. Karel Zahradníček a Přemek Kocián. Zvláštní a mimořádný význam má sociální odbor K. V., který se věnuje péči o nově přicházející uprchlíky. Rozsah tohoto článku nedovoluje rozepsat se o veliké práci, kterou sociální odbor za půl druhého roku již vykonal a obětavě den po dni stále koná. Členy sociálního odboru zvoleni byli: sestry Marie Hra- bíková, Miloslava Hyvnarová, Evelyn Pražáková, Jarka Hynčíková, Hana Chandrycká, Gusta Doudová, Ruth Po- dlenová a Magda Křižková •— bratři Zdeněk Štěpánek, Louis Šmotek, Přemek Kocián a Joseph Kocáb. A členy sociálního odboru jsou pochopitelně i všichni členové předsednictva. Před skončením schůze promluvil nový předseda br. Alexander Mikula — jehož zásadový projev byl nesen československou vzájemností a nutnosti spolupráce a bratrské lásky obou našich národů a připomněl povinnost nezapomínat na náš lid a pomáhat mu všude a vždy v jeho ůsili po svobodě. Přejeme br. A. Mikulovi hodně zdaru v jeho odpovědné funkci. Věříme, že úředníci i všichni členové dále budou pracovat s dosavadní obětavosti a svorností — takže K. V. zůstane dál chloubou Clevelandu a přední složkou Československé národní rady americké. Nikdo z nás, komu není lhostejný osud staré vlasti, nesmí se dát odradit současnou nepříznivou mezinárodní situací — ani snahou oficiálních míst velmocí světa — odsunout věc československou na kolej vedlejší a tam ji nechat zarůst travou zapomnění. Lidé stateční a věrní věc dobrou a spravedlivou nikdy neopouští. Význam, důležitost i potřeba Krajanského výboru a jeho vytrvalé práce je dnes větší, než kdykoliv jindy. Po skončeni schůze byl promítán barevný film z washingtonského sjezdu v řijnu 1968. Film vzbudil živou pozornost a všem se líbil. Doporučujeme jej ostatním odbočkám a krajanským organisacím. —un. ODBOČKA ČSNRA MISTR JAN HUS vzdává čestný hold svým jubilantům! V lednu se dožil 86 roků dlouholetý člen odbočky bratr Frank Růžička, obětavý a významný krajanský pracovník, dlouholetý předseda Svobodné obce. Jako delegát pracuje víc než 50 let ve Sboru Českého národního hřbitova. Šestaosmdesátku by mu při jeho duševní a fysické svěžesti, statnosti a tváři bez vrásek nikdo nehádal. Dodnes je nejen pln zájmu o všechno dění krajanského života, ale všude, kde je třeba přiloží i ruku k dílu. Kromě spolkové práce pomáhá v úřadovně ČSNRA při rozesílání časopisů, Věstníku a American Bulletinu — a nejen to! Neboť při své zručnosti dokáže i spravit všechno, co je potřeba. Nuže, bratře Růžičko, všichni členové odbočky Mistr Jan Hus — a členové celé ČSNRA — Ti přejí mnoho dalších let ve zdraví, činnosti a spokojenosti! Stejně srdečné přání adresujeme i našim sestrám jubilantkám! Sestře Barbaře Kouřimové, která oslavila své narozeniny v lednu, ses. Marii Císařové a ses. Bláže Tesařové, které obě v únoru oslavily své 75. narozeniny, ses. Marii Burzinské, která měla své 64. narozeniny a ses. Zdence Hladíkové-Poštové, které bylo v únoru 73 let. (Jméno sester Poštových patří k dějinám prvého i druhého čs. odboje.) Všem jmenovaným jubilantkám hodně zdraví a svěžesti! Věříme, že s námi dál budou pokračovat v naší společné práci, o kterou se v minulých letech již tolik zasloužily! ODBOČKA ČSNRA “28. ŘÍJEN” uspořádala 6. února 1970 svoji výroční schůzi. Schůzi zahájil úřadující místopředseda br. F. Kalkus za přítomnosti 30 členů a hostí. Uvítal přítomného 2. místopředsedu ČSNRA br. Dr. Ferjenčika a jako hosta pana Čeňka Torna, bývalého předsedu odbočky. Povstáním a dvouminutovým tichem byla uctěna památka zesnulého člena Vlád. Rodovského a tří vynikajících exilových politiků, dr. Lettricha, dr. Slávika a dr. Josko. Mistopředseda pak uvítal nové členy odbočky a zájemce o členství, kteří patří zejména k mladé generace poslední exilové vlny, a požádal br. Ferjenčika, aby promluvil o poslání ČSNRA. Br. Ferjenčik promluvil o činnosti ČSNRA výstižným způsobem a vylíčil také potíže, s nimiž Rada zápasí při plněni svých úkolů. Uvedl, že největší nepříznivou okolností je, že o činnost Rady neprojevuje zájem mládež, která má být pokračovatelkou v práci. Vysvětlil rovněž, proč byl na den 18. října svolán mimořádný sjezd ČSNRA. Po br. Ferjenčíkovi se ujal slova host, pan Torn, a šestí- minutovým rozborem poděkoval řečníkovi za jeho projev. Hlasováním bylo rozhodnuto, aby zápis z minulé schůze odbočky nebyl čten. Místopředseda br. Kalkus se pak ujal slova a vysvětlil, že nečinnost odbočky v minulém období byla zaviněna resig- nací jejího předsedy br. Torna, jakož i tim, že vystoupil z odbočky a jeho příkladu následoval i místopředseda a jednatel odbočky br. Ševčík. Přes to se však členové odbočky početně zúčastnili různých podniků pořádaných Čs. národní radou, t. j. poutí do Lidic, průvodu Captive Nations, po- chodňového průvodu, který byl protestem proti sovětské okupaci Československa a pod. Br. Kalkus se aktivně zúčastnil práce ve Výboru pro oslavu 28. října a ve Výboru pro pomoc novým čs. uprchlíkům koná záslužnou činnost člen odbočky br. Jančík. Br. Kalkus vyřizoval též veškerou korespondenci, t. j. se Sokolem, Stolicí při universitě apod. Zapisovatelkou výroční schůze byla zvolena ses. Alena Kubíčková. Do schůze přišli manž. Bartošovi, které místopředseda Zpráva jednatele, který jak shora uvedeno resignoval, nemohla být čtena. Revisoři účtů shledali účetnictví ve vzorném pořádku a pokladní odbočky ses. Riedlová sklidila za vzorné hospodaření zaslouženou pochvalu, potlesk a tim též absolutorium. Kulturní referent br. Jaromír Zástěra nebyl schůzi přítomen, proto zpráva kult, výboru nebyla podána. Následovaly volby, které měly tento výsledek: Předseda: Emil Svatoš; 1. místopředseda: br. Kalkus; 2. místopředseda: br. Pejša, Sr.; jednatelka: ses. Milena Júnová; pokladník: br. Šámal; zapisovatelka: ses. Alena Kubíčková; revisoři účtů: bři. Lettrich a Kruncl; 4 členové výboru: bři. Bartoš, Lát, Schliksbier a Tomsa; 3 delegáti do Oblast, výboru: bři. Bartoš, Svatoš a Kalkus; delegát na sjezd ČSNRA: br. Kalkus; kulturní referent: Jaromír Zástěra. Volné návrhy: 1) Br. Pejša předložil návrh na změnu resp. doplňky stanov schválených sjezdem ČSNRA, svolaným v r. 1962. Návrh byl schválen a na upozornění br. Pejši musí být zaslán předsednictvu ČSNRA nejpozději 30 dnů před letošním sjezdem, t. j. do 12. března t. r. 2) Br. Kalkus navrhuje oslavu narozenin TGM a výročí Komenského. Jeho návrh byl schválen. 3) Br. Ferjenčik doporučil, aby na nejbližší schůzi Oblastního výboru každá odbočka či připojená organizace přednesla program svých plánovaných podniků, tak aby jednotlivé podniky mohly být časově sladěny a nedocházelo nadále k tomu, že někdy připadnou dva podniky na jeden den a vzájemně si škodí. 4) Br. Pejša před ukončením schůze vyjádřil radost nad zájmem nových členů, příslušníků mladé generace z nové exulantské vlny, a vyslovil naději, že se Odbočka "28. října” stane majákem, který přivábí další nové členy mladé generace. Schůze byla zakončena v 10 hod. O. Pejša, Sr. 8 • VĚSTNÍK [pageend8]ODBOČKA ČSNRA V ST. PETERSBURGU, FLA. Naše zábavy a schůze jsou vždy početné navštíveny. Lednová schůze byla navštívena 50 členy, únorová schůze 39 členy. Přesto však není snadné najít lidi, kteří by byli ochotni ujmout se funkcí, když se jedná o obsazení některého úřadu. Ale tento problém je dnes asi po celé Americe. Připravujeme se koncertem ve Williams Parku uctít výročí narození presidenta Osvoboditele, T. G. Masaryka. Tato oslava bude v neděli dne 8. března ve 2 hod. odpoledne. K účasti na oslavě jsme přizvali Americko-československý turistický spolek, jakož i Řád St. Petersburg č. 463, Č.S.A. Schůze odbočky jsou vždy první čtvrtek v měsíci, zábavy pořádáme každou druhou a čtvrtou neděli v měsíci v 5:30 odpoledne (314 — 15th Avenue South). Chas. Jahoda, tajemník. Na činnost Rady: Brig. Gen. John Slezak, Sycamore ............................... $50.00 Miloš Táborský, East Lansing........................................ 20.00 Bohemian Woman’s Civic Club, Chicago ..................... 20.00 Manželé Frelichovi, Hot Springs .................................... 15.00 Edward Dellin, Northbrook ............................................. 10.00 Fred Štěpánek, Miami ....................................................... 10.00 Anna Petřík, Chicago ......................................................... 10.00 In Memoriam: K uctění památky manžela Petra Rabštejnka věnuje manželka Hermie Rabštejnková, Oklahoma City .. .$35.00 K uctění památky Jean E. Rabštejnek věnuje Hermie Rabštejnek, Oklahoma City ..................................... 25.00 K uctění památky paní Marie Bálkové věnují Libuše Kalivodová, Oak Park ................................. 10.00 Ludmila Kosová, Cicero .............................................. 5.00 James Čihák a Blanche Čiháková, Western Springs 25.00 Vlasta Vrázová, Berwyn .............................................. 25.00 K uctění památky švagra a strýce Rev. George Han- , kovského věnují: Jaroslav a Věra Mrázkovi, Philip a Emilie Scott, Ronald a Ellie Makovský, George J. Mrázek, Erie ................................................................. 20.00 K uctění památky Dr. Lester Janeše věnují Anton a Anna Smuntovi, Chicago.......................................... 15.00 K uctění památky Rudolpha Nekoly věnuje Louis Májovský, Huntington Beach ................................. 10.00 Nedokázal bych našim dětem lhát Mezi nejtrestuhodnější zločiny kolaborantského režimu v Československu patří křivení páteří školním dětem, vyučování historickým nepravdám. Postavení učitelů také není záviděníhodné. Mnozí raději odešli do emigrace, než by se účastnili tohoto ohlupování dětí. Dostali jsme od jednoho českého učitele následující dopis: “Vážení přátelé, dovolte, abych vám jménem celé své rodiny popřál mnoho úspěchů v Novém roce. Jsme mile potěšeni, že jsme zde nalezli možnost čist váš týdeník v české řeči. Vážíme si vaší práce a věříme, že bude posilou pro náš nový život. Uprchli jsme z naší nešťastné země v srpnu 1969 a prodělali jsme dlouhou cestu rakouskými tábory. Jsem 35tiletý učitel, má žena je dětská zdravotní sestra, máme 2 děti. Volili jsme raději nelehkou cestu, než abychom se stali otroky. Věděl jsem, že nebudu moci nadále vykonávat svoje povolání. Nebylo jiné cesty. Buď proti svému svědomí lhát našim dětem, nebo volit čestné řešení. Tak se také stalo. Dnes stojíme na prahu nového života v zemi, která vždy hájila svobodu a demokracii. Počátkem prosince jsme stanuli rozechvěni na půdě Ameriky. Rádi bychom navázali styk s naším krajanským hnutím, chtěli bychom být nápomocni, nelekáme se žádné práce . . . S pozdravem Zdeněk Nevyhoštěný, Old Bridge.” (Přetištěno z Amerických listů.) I TAKOVÁ JE AMERIKA Bylo těsně před Štědrým večerem, když nám do coloradského Denveru došla zpráva, že z New Yorku přijede rodina posrpnových uprchlíků, inženýr a jeho manželka-lékařka, s dvěma děvčátky ve věku osm a pět let. Spadlo to na nás náhle. Tak těsně před vánočními svátky jsme měli svých starostí nad hlavu. Čekali jsme také syna z Kanady, poprvé po čtyřech letech. Také náš domek není dostatečně zařízen pro hosty. Co teď? Mezi krajany se našel jen jeden ochotný, který však mohl nabídnout k ubytování pouze sklepní byt s jediným lůžkem. Do příletu nových emigrantů zbývalo už jen 24 hodin. Tu nás napadla šťastná myšlenka, požádat o pomoc rozhlas a televisi. Televise a rozhlas se ochotně zapojily do akce a výzvu několikrát opakovaly. A potom to začalo: telefon nepřestával zvonit a ještě dříve, než rodinka přistála na denverském letišti, byla pro ni zajištěna všestranná pomoc. První noc jsme ubytovali hosty ve svém domku. Ale už příští den si je odvezli američtí hostitelé — jedni z četných zájemců, kteří se na výzvu v televizi přihlásili. Osobně nás potěšilo, že první, kdo vůbec zavolal, byla chudá černoška, správkyně útulny pro lidi bez přístřeší, která náleží řádu sester Dominikánek. Se vzácným pochopením nabídla první provisorní pomoc. Nicméně jsme její a řadu podobných nabídek nemohli přijmout pro přílišnou vzdálenost. Bylo nám jasné, že několikrát denně budeme musit za rodinou jezdit a pomáhat jí vyřizovat existenční a jiné záležitosti. — Lidé přímo závodili ve snaze pomoci a byli nesmírně vynalézaví v ochotě a radách. Tak např. jeden Američan se nabídl, že naučí otce rodiny řídit auto. Mladá sekretářka, ačkoli nesmírně zaměstnaná, obětuje neděli a jezdí našince učit angličtinu. Otec rodiny, s nedostatečnou znalostí angličtiny, se rozhodl nejprve přijmout místo svářeče (s platem 650 dolarů měsíčně). To proto, aby si na pracovišti lépe osvojil řeč. Dojemné bylo, když lidé, kteří naši rodinu dočasně ubytovali, prohlásili, že si nemohli přát krásnějšího prožití vánočních svátků, než právě takto, že poskytli přístřeší rodině bez domova. To prý byl pro ně nejkrásnějši vánoční dárek! Pak tam začaly putovat po střechu naplněné “dodávky”, často dary jedinců, ale také různých církví. Mezi zachovalým šatstvem bylo přepychové vybavení pro děvčátka, nové hračky, a to dokonce v původním obalu. Bylo toho tolik, že nezbylo, než nechat darované věci zabalené a uložit je v přízemí budovy. — Našla se paní, která poměřila lékařku a veškeré ty buď tuze dlouhé či krátké darované šaty upravila. Sousedé zvou děti k sobě a obšťastňují je dárky a pamlsky. Posléze jim dcera našla byt. Maminka dětí nevěřila svým očím, když jsme pro ně byt nalezli a najali během asi dvou hodin. A jaký byt! V kuchyni vestavěný nábytek, na oknech záclony, na podlaze koberce, moderní umývač nádobí, drtič na odpadky, — a že je to jen “částečné vybavení”, čili, že řadu předmětů, hlavně nábytku, který přivezli “dobrodinci”, si tam sami umístí podle své volby. Televize natočila s našimi novými emigranty rozhovor. Všimli jsme si, že tak učinila taktně a bez jediného stínu jakékoliv politické propagandy. Naši přátelé mohli touto cestou poděkovat všem šlechetným dárcům i těm, kteří jim připravili překvapivé přijeti v Denveru. Proč jsem se o tom rozepsala? Příběh není výjimečný a je na Ameriku charakteristický. Vskutku i taková je Amerika. Na druhé straně bych ráda zdůraznila, že podobné situace jsou záležitostí obou stran. Tito lidé, o nichž jsem tu psala, jsou šťastni, že se nalézají na druhé straně světa. Byli ochotni začít pracovat kdekoli. Lékařka po příletu do Denveru prohlásila, že je ochotna umývat v restauraci nádobí nebo uklízet v některé domácnosti. Nepožadovali obdiv ani uznání za to, že emigrovali. Ani se nedomnívali, že jim je Amerika něčím zavázána jen proto, že měsíce strádali v uprchlickém táboře. Míla Pachnerová. VĚSTNÍK • 9 [pageend9]CSA STŘEŽÍ vaši budoucnost. Jestliže Jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělat! pro vás vskutku účinná léčiva: Když po delší době začnu opět pravidelně užívat Zdrávi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplné — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ...»............... >2.90 Zdravi-tamin na 5 týdnů ............................................................................ >3.98 Zdravi-tamin na 10 týdnů Jen ................................................................ >6.98 Danube herb laxative tabletky ................................................................ >2.98 Moravské Mazání — 1 pint .......................................................................>3.50 Laguna — vitamínový krém denní ...................................................... >3.50 Laguna — regenerační na noc .............................................................. >3.50 PŘILOŽTE CASH, MONEY ORDER NEB SEK. TAKÉ DO KANADY A ČSR JE POSÍLÁME. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! věstník 2137 So. Lombard Ave. Cicero, Illinois 60650 Room 202 SECOND CLASS POSTAGE PAID at Chicago, Illinois ADDRESS CORRECTION REQUESTED [pageend10]