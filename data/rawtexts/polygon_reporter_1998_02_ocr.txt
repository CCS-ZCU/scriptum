český zahraniční časopis 2 Milan Hulík (vlevo na obrázku) se za svého pobytu v USA a Kanadě osobne seznámil se Ctiradem Mašínem (Viz článek »Pět mužů do Berlína« na straně 43) komentáře • názory • informace POLYGON 23. března 1998 [pageend1]ČESKÝ ZAHRANIČNÍ ČASOPIS ♦ ZEITSCHRIFT IN TSCHECHISCHER SPRACHE ♦ MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama A v., Yeppoon 4703 QLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v české republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mnišek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 172,- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Curychu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ - BOHANES Jaroslav, CZ - BRADA Zbyněk, USA ■ ČECHOVÁ Marcela, AUS -CÍCHA Vladimír, Kanada FRÝBORT Luděk, D ■ HULÍK Milan, CZ ■ JAKOUBEK Václav, USA - KOLÁČEK Josef, Vatikán ■ KRISTOFORI Jan, N/CH KRYSTLÍK Tomáš, D - KUČERA Radek, NL ■ LAMBERG Robert F., Argentina - LAMBERT Jaroslav, CH LANDERGOTT Josef, CZ • LEINER Zdeněk F., F - LOEWY Jiří, D • MEČŮ Jára, USA/CZ - NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ ■ SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér západ [pageend2]Život v našich republikách Na tomto místě přinášíme vždy „Politický přehled“ událostí v Čechách, na Moravě a na Slovensku, který pro Polygon píše náš dlouhodobý spolupracovník JUDr. Jaroslav BOHANES. Bohužel nemůžeme v tomto čísle jeho příspěvek přinést. Vážně onemocněl a je upoután na lůžko v brněnské nemocnici. Jeho úkolu se pro tentokrát ujal náš další spolupracovník Dr. Josef Landergott, jehož článek přinášíme hned za přehledem hospodářským Dr. Dušana Nováka. Polygon HOSPODÁŘSKÝ PŘEHLED DUŠAN NOVÁK ČESKÁ EKONOMIKA Opět vyšší inflace i nezaměstnanost Výše inflace za měsíc leden překvapila svými 4%, nejhorším výsledkem od cenové reformy 1993. Meziročně index spotřebitelských cen vzrostl o 13,1%. Zvýšení spotřební daně (alkohol, tabák, pohonné hmoty), daně z přidané hodnoty (uhlí, elektřina, zemní plyn) a úprava regulovaných cen ovlivnily inflaci více než odborníci očekávali. Podle komentářů obchodníci a podnikatelé se k cenovým úpravám připojili a svoje prodejní ceny rovněž zvýšili, to znamená, že vzrostla i jádrová inflace (bez úpravy regulovaných cen). Podle lednových výsledků se obchodníci asi budou připravovat na další růst cen a ČNB zasáhne zvýšením úrokových sazeb. Míra nezaměstnanosti dosáhla ke konci ledna 5,6%, nejvyšší hodnoty za trvání ČR. O práci se uchází 287 tisíc osob, z nich polovina pobírá příspěvek v nezaměstnanosti. Nejvíce jsou postiženy osoby starší 45 let, neboť nedovedou pracovat s počítačem, neznají jazyky ajejich rekvalifikace nemá naději na úspěch. V severních Čechách a na Ostravsku je nezaměstnanost vyšší, až 12%, odborníci doporučují oživit trh s byty, aby se lidé mohli za prací stěhovat. Během roku budou některé velké podniky (ČD, Telecom atd.) větší počet zaměstnanců propouštět. Počet volných míst se ve srovnání se stavem koncem roku snížil o tisíc. V prosinci 1997 vzrostla průmyslová výroba téměř o 11% ve srovnání se stejným měsícem 1996 a za celý rok o 4,5%. Základní příčinou tohoto příznivého výsledku je podle analytiků slabší koruna, která pomáhá vývozu. Produktivita práce se zvýšila o 9,2% a průměrná mzda o 13,5%, reálně pouze o 4,6% a dosáhla za celý loňský rok 10.789 Kč za měsíc. Největší zlepšení vykázal zpracovatelský průmysl, nejlepším odvětvím zůstává stále výroba strojů a dopravních zařízení. Nositeli růstu však je v podstatě jen několik málo podniků, jako je Škoda Auto, Škoda Plzeň a ČKD Praha. Mladá Boleslav vykázala v lednu růst výroby o 38%. Stavební výroba však poklesla za minulý rok ve stálých cenách o 3,9%. Produktivita se mírně snížila na 99,5% a zaměstnanost o 4,5%. Meziroční nárůst průměrné reálné POLYGON 2/1998 1 [pageend3]mzdy se loni snížil na necelé jedno procento. Problémem je financování výstavby. Rozpočtové restrikce z minulého roku stále platí a většina firem pociťuje úbytek státních zakázek. Bytová výstavba zatím nevykazuje dostatečný rozsah, aby nahradila zakázky jiného druhu. V průběhu letošního roku očekávají stavební firmy další propad kolem 5%. Zahraniční obchod Nepříjemné překvapení přinesl rekordní schodek zahraničního obchodu v prosinci, který činil 18 mld.Kč. Loňský rok končí celkovým deficitem 140 mld., zlepšení ve srovnání s rokem 1996 představuje pouze 17 mld.Kč. Optimisté se utěšují zvýšením vývozu za prosinec, které dosáhlo 31%, kdežto vývoz vzrostl jen o 24%. Údajně rovněž vzrůstá podíl vývozu s vyšším stupněm zpracování. Premiér Tošovský zdůraznil úsilí vlády snížit schodek pod 5% HDP. Leden však poskytl lepší výsledky, neboť skončil se schodkem pouze 5 mld.Kč. Analytici se však obávají, že dovozci se předzá- sobili v prosinci, neboť měli obavu z dále klesající koruny a vývozci export ze stejného důvodu pozdrželi. Přesto se však dovoz v lednu zvýšil meziročně o téměř 19%, ale vývoz se vylepšil o 40%. Nejvíce stoupnul vývoz strojů a dopravních prostředků. Nejlepší výsledky vykazuje vývoz aut a velmi dobře se daří také výrobě automobilových dílů. Subdodavatelé, kteří zásobují Škodu Auto, vyvážejí svoje díly také pro zahraniční automobily. Peněžnictví v přestavbě Podle zprávy Lidových novin (17.1.) vyšetřování úpadků několika bank, např. Podnikatelské, Realitbanky a Skaly, stále není u konce a zatím nikdo z managementu nebyl obžalován. Pro první soudní jednání mají být podle vyšetřovatelů obviněni dva pracovníci Podnikatelské banky (PB), kteří podle dostupných informací poskytovali úvěry určitým osobám, a ty svoje půjčky nesplácely. Mezi největší dlužníky PB patří majitel brněnského Boby centra Lubomír Hrstka, který nesplatil bance více než 700 mil.Kč. Podezřelé bankéře hájí špičkoví advokáti, kteří se údajně v trestním právu často orientují lépe než policisté. Ale vyšetřovatelé navštěvují školení a dále studují. „V České republice se dosud soudům nepodařilo žádného z bankéřů, podezřelých z finančních spekulací, dostat za mříže“, končí zpráva LN. Většinový podíl na Živnostenské bance koupil peněžní ústav Bankgesellschaft Berlin (BGB). Dosavadní vlastník BHF-Bank AG Frankfurt nad Mohanem převedl 47% akcií a od 1.1.1998 jejich hlasovací práva na nového majitele, o kterém se ČNB vyjádřila, žeje přijatelný akcionář. Základní jmění ŽB činí 1,36 mld.Kč a vlastní převod se uskutečnil po oficiálním souhlasu ČNB. Mimořádná valná hromada 30.1. zvolila nové členy dozorčí rady a schválila změnu stanov. Privatizace bank způsobuje ČNB i ministerstvu financí starosti. O Agrobanku projevila zájem finanční divize amerického koncernu General Electric (GE). Agrobanka je více než rok v nucené správě a zatěžuje ji mnohamiliardová ztráta. Podmínky GR jsou však tvrdé a pokud by získal Agrobanku za účetní hodnotu, činila by ztráta 20 mld.Kč. Pro dohodu s GE je příznivá jeho důvěryhodnost, oceněná stupněm AAA. Vyjednávači postavení ČNB je však nepříznivé, neboť kromě GR se nepřihlásil jiný zájemce. Likvidace banky by však byla dražší než prodej se slevou. Investiční a Poštovní baňkaje třetím největším ústavem v republice a FNM i ministerstvo financí již dlouho vyjednávají o prodej státního podílu (38%) japonskému ústavu Nomura. Finančníci upozorňují, že Nomura se nevěnuje komerčnímu bankovnictví a mohla by IPB koupit, aby vyprodala podnikové portfolio. Rovněž interval pro cenu státního podílu od dvou až po šest miliard Kč vzbuzuje údiv, neboť podle některých finančníků je hodnota držených cenných papírů vyšší. Ministr financí vyzval Nomuru, aby od 15.1. obchod uzavřela, ale to se nestalo, jednání pokračovalo po celý únor bez konečného výsledku. Peněžní ústavy budou utvářet za minulý rok vyšší rezervy a opravné položky (ROP) než v dřívějších letech. Důvodem je nárůst klasifikovaných úvěrů a pokles cen nemovitostí, které banky drží jako zástavu. Komerční banka zvýšila opravné položky o 10 mld.Kč pro krytí nižší hodnoty nemovitostí. IPB vytvoří ROP pro rok 1997 o 50% vyšší, Česká spořitelna posílí svoje rezervy část- 2 POLYGON 2/1998 [pageend4]kou, která presahuje příděl 5 mld.Kč pro rok 1996. Do loňského listopadu vytvořil bankovní sektor 52 mld.Kč rezerv. Podle finančníků se v letošním roce kvalita úvěrů zhorší, poněvadž dlužníci nebudou schopni splácet úvěry s vysokou úrokovou sazbou. Snaha přežít v tvrdé konkurenci nutí peněžní ústavy, aby omezovaly počet svých poboček a snižovaly počet zaměstnanců. Největší úpravu ohlásila Pragobanka, která ze 40 filiálek ponechá v provozu pouze sedm. Česká spořitelna zrušila za loňská tři čtvrtletí 600 úřadoven a 1700 pracovních míst. Banka Haná uzavřela za druhé pololetí 17 poboček a snížila počet zaměstnanců o 12%. Podle finančníků tato racionalizační opatření souvisejí rovněž s přípravou bank na vstup nových investorů. Podniky Ukazatel rentability vlastního jmění v nefinančním sektoru poklesl ve 3. čtvrtletí na 0. 9%. Rovněž české banky v porovnání se zahraničními vykazují nízkou výkonnost. Ale počet ohlášených konkurzů na podniky pro ozdravení situaceje nízký, zatím postihly jen 2% zapsaných společností. Analytici doporučují snížit nadbytečný počet zaměstnanců, prodat neprovozní majetek, investovat do nových technologií a zlepšit vlastnickou kontrolu. Mnohé podniky by si mohly najít vhodného, nejlépe zahraničního partnera. V roce 1997 prohlásily soudy více než 1200 konkurzů, o 30% více než v roce předešlém. Podle ministerstva spravedlnosti však procesní postup zůstává velmi složitý, od podání návrhu po vyhlášení uplyne jeden až tři roky. Proto se podnikatelé snaží využívat při vymáhání svých pohledávek různé formy nátlaku a na soudy se obracejí jen v krajních případech. Podle analytiků počet prohlášených konkurzů neodpovídá potřebě a předlužené firmy pokračují v obchodní činnosti. V nejbližší době má parlament projednat zákon o mimosoudní dražbě a exekuci, který by měl umožnit rychlejší vymáhání splatných pohledávek. Urychlit projednání úpadků by měla novela zákona o konkurzu a vyrovnání, která začne platit 1. dubna. Zahraniční telekomunikační společnosti vykazují vyšší produktivitu práce než SPT Telecom, který s nimi bude soutěžit. Proto cílem firmy je snížit počet zaměstnanců asi o třetinu. Přechod z analogového na digitální systém uvolní velký počet dosavadních zaměstnanců. Nové požadavky však vznikají se zaváděním dalších služeb zákazníkům. Na jednoho zaměstnance v Telecomu připadá 140 stanic, ale ve světě je běžný poměr 200 stanic, nejlepší firmy dosáhnou do roku 2000 až 300 linek. Při plánovaném počtu stanic na 4,4 milionu tomu odpovídá asi 15 tisíc zaměstnanců, ale v minulém roce jich bylo ještě 26 tisíc. Třem tisícům zaměstnanců, kteří sejiž chystají do důchodu, nabízí Telecom předčasný odchod s odstupným. Podle ministerstva průmyslu a obchodu (MPO) se velmi dynamicky rozvíjí sektor malých a středních podniků. Od roku 1992 každoročně přibývá kolem 200 tisíc nových podnikatelských subjektů, které vlastní živnostenské oprávnění. Počet podnikatelů se tak zvýšil z 656 tisíc v roce 1992 na loňských asi 1,6 milionu. Počet živnostenských oprávnění je téměř o milion vyšší, neboť někteří jich vlastní více pro různé druhy činnosti. Dodavatelé si však stěžují, že mnoho nových živnostníků začíná s příliš optimistickými výhledy, brzy se dostávají do finančních potíží a neplatí faktury. Koncerny V ekonomickém tisku stále trvá diskuse o situaci velkých podniků, které jsou páteří ekonomiky. Ekonom 9/1998 zjišťuje, že jejich výkonnost ve srovnání se západními podniky zaostává a přibližování není dostatečně rychlé. První příčinou je nedostatek finančních prostředků, neboť úvěry jsou drahé a cenné papíry podniky zatím na burzu neuvádějí. Nepříznivá finanční situace vede k poklesu investiční aktivity. Za tři čtvrtletí 1997 průmysl investoval 108 mld.Kč, z toho do strojů 63 mld.Kč. Ve srovnání se stejným obdobím 1996 nákupy strojů klesly. Čeští manažeři se chtěli domácího průmyslu ujmout, ale chyběly jim peníze a zájem zahraničních investorů o stále méně prosperující podniky upadá. Většina podniků je schopna vyrábět pouze pro méně náročné trhy, které často nejsou platebně schopné. Za úspěchem mnoha českých podniků stojí zahraniční kapitál. Do Tesly Sezam vstoupila americká Motorola a zřídila v Rožnově také vývojové středisko. POLYGON 2/1998 3 [pageend5]Výroba polovodiču zaměstnává několik stovek pracovníků a v budoucnu jich bude tisíc. Pneumatikárna Barum Continental při stejném počtu zaměstnanců během osmi let zvýšila výrobu téměř desetinásobně a vykazuje jednu z nejvyšších průměrných měsíčních mezd, letos to bude 17.200 Kč. Mnohé mamutí koncerny však dokazují, že samotná velikost k úspěchu nestačí. Skoda Plzeň vykazuje zadlužení ve výši 7,5 mld.Kč a rok 1994 skončila se ztrátou. Za tři čtvrtletí 1997 činil schodek 375 mil.Kč. Experti tvrdí, že Skoda svými účastmi zahrnuje příliš velký záběr a měla by svoji výrobní náplň zúžit. Chemapol Group by chtěl spojit chemické výroby a dosáhnout základního jmění ve výši 18 mld.Kč. Při obratu 43 mld.Kč za rok 1996 však skončil ztrátou 1,1 mld.Kč. Mzdy ve Škodě Auto V Mladé Boleslavi probíhala tvrdá vyjednávání o výši mezd pro letošní rok již od konce listopadu 1997. Odboráři zahájili požadavkem na růst výdělků o 23%, neboť produktivita podniku stoupne o více než 20%. Zástupci zaměstnavatele nabízeli zvýšení menší než 10% a naznačili, že při vyšším nárůstu by vedení muselo uvažovat zařazení dalších automatů i mechanizace a propustilo by určitý počet pracovníků. Průměrný výdělek ve Škodě dosáhl v loňském roce téměř 16 tisíc Kč, tj. o pět tisíc více než dosahuje průměrná mzda v R. Začátkem února, po hrozbě stávkou, uzavřely odbory s vedením dohodu o nárůstu mzdového tarifu o 10,1% a stanovení nových příplatků i 13. platu. Zvýšení mezd bude různé podle druhu, času a místa práce, ale v průměru přesahuje 15%, jak zněl poslední požadavek odborářů. Při prudkém inflačním výkyvu mohou odboráři zahájit nová jednání. Skoda plánuje pro letošní rok výrobu 410 tisíc vozů. Odboroví předáci však nadále vytýkají vedení Škody, že poskytuje na mzdy pouze 5% celkových nákladů, ale většina českých firem 10 a západní státy až 30%. České dráhy V polovině února schválila vláda sociální program pro ČD, které dostanou 640 mil.Kč na zmírnění sociálních důsledků útlumu pracovních míst pro léta 1998 a 1999. V těchto dvou letech ČD plánují snížení svého stavu o 12 tisíc míst. Předseda odborového svazu železničářů Dušek však nepovažuje materiál za dostatečný a hrozí, že vyhlásí stávku ze dne na den, pokud nebudou splněny loňské dohody o ukončení stávky. Schválený sociální program předpokládá, že 2000 lidí odejde do důchodu, tisícovka přejde k novým zaměstnavatelům při privatizaci železnice, tři tisíce projdou vnější rekvalifikací a ČD opustí. Dalším 6000 zaměstnanců předdůchodového věku ČD nabídnou zvláštní jednorázovou peněžitou výpomoc, pokud dobrovolně předčasně ukončí svůj pracovní poměr. Výše pomoci bude závislá na době, která pracovníkovi zbývá do důchodu a může dosáhnout i částky vysoko nad sto tisíc Kč. Redukce počtu železničářů vychází z potřeb železnice a také příliš vysokého věkového průměru železničářů. Problém s věkem se týká všech profesí, ale větší dopad bude mít snižování na ty profese, které jsou svázány s útlumem nákladní a osobní přepravy, tzn. hlavněv strojvůdců, vozmistrů a vlakvedoucích. Část pracovníků odejde pro nadbytečnost, neboť je nahradí nové technologie, např. automatické výhybky či zabezpečovací zařízení. Náklady na modernizaci hlavních tratí se za poslední tři roky zvýšily nejméně o 19 mld. na celkových až 72 mld.Kč. Rostou náklady na zřízení protihlukových bariér, které se staví po zpřísnění zákonů na ochranu životního prostředí. Na mnoha místech se muselo upravit podloží staré trati. Práce na prvním koridoru Děčín-Praha-Břeclav si vyžádají náklad až 36 mld.Kč, stejnou částku potřebuje také trať Břeclav-Ostra- va. V roce 2005 budou vlaky na vysokorychlostní železnici Berlín-Praha-Vídeň jezdit rychlostí 160km/hod. ČD objednaly deset souprav speciálních vlaků pro mezinárodní provoz za 4,25 mld.Kč. Na setkání se zástupci místních samospráv z celé republiky sdělil ministr dopravy a spojů Moos, že plánovaný rozsah privatizace se omezí na 30% železničních tratí. Zatím ministerstvo počítá s pronájmy, privatizace tratí se posunuje na příští rok. Koncem února schválila správní rada ČD pronájem regionálních tratí Sokolov-Kras- lice a Nové Sedlo-Krásný Jez společnosti Viamont z Ústí nad Labem, která již v loň4 POLYGON 2/1998 [pageend6]ském roce obnovila přepravu na trati Trut- nov-Svoboda. Na této deset kilometrů dlouhé trati provozuje Viamont 16 párů vlaků denně a cestující je využívají, neboťjízden- ka je za 5 korun, cesta autobusem stojí dvojnásobek. Zemědělství Zemědělci si stěžují, že tržby za minulý rok zůstávají na stejné úrovni jako v roce 1996. Zhoršení přinesl konec roku, kdy se snížily tržby za obiloviny, cukrovku a brambory. Zvláště poklesly ceny brambor, až na 2,50 Kč, údajně pod úroveň výrobních nákladů. Pracovníci odcházejí do jiných odvětví, což je příznivé, neboť při stejném objemu mzdových prostředků jako v roce 1996 se průměrná mzda zvýšila o 7,9% na 8551 Kč měsíčně. Česká vláda vydala koncem ledna nařízení o celních kvótách na dovoz jablek z Evropské unie. V každém čtvrtletí je přípustný dovoz 6 tisíc tun konzumních jablek za clo 10%, po překročení tohoto limitu zaplatí dovozce 95%. Tím se ministerstvo zemědělství snaží zmírnit asymetrii podmínek vzájemného obchodu. EU však s tímto opatřením nesouhlasí a chystá určitá trestní opatření. Podle EU problém ČR nespočívá v rozsahu dovozu, ale v malé konkurenční schopnosti domácích pěstitelů. Ovocnářská unie si tuto nepříznivou situaci uvědomuje a do poloviny roku vytvoří odbytová střediska, která budou protiváhou zahraničnímu zboží při dodávkách do potravinářských řetězců. Ovocnáři budou také investovat do technologií pro úpravu a skladování ovoce. Tři vysokosklady dostanou v nejbližší době zařízení pro vytváření umělé atmosféry. Burza První den obchodování v novém roce zahájila burza na 487 bodech indexu PX 50. Během ledna však úroveň klesala až pod hodnoty 460, po krátkém vzestupu nad 480 nastal opět pokles a obchodování v únoru skončilo na úrovni 477. Podle makléřů podniky i banky za rok 1997 vykazují málo příznivé výsledky, a proto není naděje na podstatné zlepšení. Zahraniční investoři však považují v současné době české akcie za levné a snad svými nákupy situaci poněkud změní. Podle analytiků pražská burza stále neplní svoji cenotvornou funkci. Převážnou část činnosti představují tzv. přímé obchody, kde prodávající předává cenné papíry za cenu, která vůbec nebere ohled na současný kurs. Cenotvorných obchodů, které ovlivňují kurs, je pouze 5%. Mizivá likvidita cenných papírů nahrává spekulantům, kteří mohou velmi malým objemem finančních prostředků posunovat cenu nahoru i dolů. V Polsku prochází cenotvorným procesem 90% obchodů. Nově zřízená komise pro cenné papíry má velmi malé pravomoci, aby mohla situaci napravit. Různé Analytici pražské společnosti Patria Finance uveřejnili (HN 17.2.98) zprávu o stavu ekonomiky. Nezaměstnanost 5,5% ukazuje, že restrukturalizace probíhá, ale příliš pomalu. Obchodní bilance vykazuje mírná zlepšení, např. podíl rozvinutých ekonomik na vývozu se pohybuje kolem 65%, export strojů zásluhou Škody Mladá Boleslav dosahuje 37% vývozu. Schodek obchodu za rok 1997 se však blíží 8% HDP. Přímé zahraniční investice dosáhly od roku 1990 pouze necelých 15% současného HDP. Prudký růst mezd v posledních letech umožnil větší dostupnost spotřebního zboží. Největší skok zaznamenala spotřební elektronika. Před rokem 1989 byly osobní počítače nedostupné, dnes si občan pořídí jednotku za dvě průměrné výplaty. Barevný televizor je k dostání za 10.000, tj. zajednu výplatu. Dostupnější jsou i přes velký cenový skok automobily a pohonné hmoty. Reálně zdražily některé potraviny. Za hodinu práce si za minulého režimu mohli občané koupit téměř 4 bochníky chleba, 10,5kg brambor nebo 14 vajec. V roce 1996 hodinová mzda stačila na tři a čtvrt bochníku, 9,6kg brambor, ale na 17 vajec. Na půllitr piva stačí pracovat sedm minut, o tři minuty méně, ale na litr mléka 12 minut, dříve jen šest. Hospodaření státu skončilo i po druhém měsíci v kladných číslech, pokladní přebytek dosáhl ke konci února téměř 5 mld.Kč při výdajích 76 mld. a příjmech 80 mld.Kč. Během února vrací státní pokladna přeplatky DPH, v únoru vrátila 21 mld.Kč, ale přesto nezůstala bez peněz. V loňském únoru se dostalo státní hospodaření do ztráty POLYGON 2/1998 5 [pageend7]a ministerstvo financí začalo připravovat rozpočtové škrty. V mírném propadu je však důchodový účet, stát nevybral tolik, aby kryl výdaje a eviduje schodek ve výši 75 mld.Kč. Na začátku ledna snížily politické události kurs koruny vůči DEM na 19,66 a začátkem února zůstal kurs stále nad 19Kč. Teprve v polovině února prolomila koruna hranici 19Kč a do konce měsíce vylepšila svoje postavení až na 18,69Kč. Ani vysoká lednová inflace tento vývoj neohrozila, neboť český kapitálový trh stále láká vysokými úrokovými sazbami. V polovině února zveřejnil statistický úřad údaje o poměrně vysokém růstu průmyslové výroby a lednový deficit zahraničního obchodu se snížil na 5,1 mld.Kč. Makléři však soudí, že koruna je nadhodnocená a krátkodobý kapitál může rychle odejít. Rozhodující údajně bude období předčasných parlamentních voleb, které patrně přinesou určitou politickou nestabilitu, např. nemusí být ustavena vláda. Ukazatelé vývoje Loňská průměrná inflace ve SR dosáhla 6,1%, lednový nárůst činil 1,9% a meziroční míra představovala k tomuto období 7,2%. Pro letošní rok předpokládají analytici podobné hodnoty. Lednový nárůst cen způsobily novely zákonů o DHP, spotřební daně, růst poplatků za poštovní a telekomunikační služby i zvýšení zákonného pojištění motorových vozidel. Během minulého roku přispělo k růstu inflace zvýšení cen alkoholických nápojů a cigaret o 11%, zdravotnických poplatků o 14% a různého zboží i služeb o 13%. Podle ministerstva financí SR však stabilita cen s nízkou mírou inflace nepůsobí na vývoj hospodářství příznivě. Růst cen by vedl k vyšším investicím, neboť podnikatelé by oprávněně očekávali vyšší zisky. Za rok 1997 rostly spotřebitelské ceny v ČR rychleji než ve SR o 2,4%. Míra nezaměstnanosti dosáhla ke konci loňského roku 12,48% a proti listopadu se snížila o 0,14%. Průměrná míra během celého roku činila téměř 13%. Ke konci 1997 evidovaly úřady práce 347 tisíc nezaměstnaných, polovina byly ženy, absolventů škol bylo 7% a mladistvých 5%. Podporu pobíralo 93 tisíc osob. Zahraniční obchod Pivovary SR žádají vládu o podporu pro snížení dovozní kvóty na 200 tisíc hektolitrů piva. V loňském roce činilo povolené množství 532 tisíc hl. Tento objem však slovenské pivovary považují za nadměrný a ohrožující jejich existenci. V této souvislosti si slovenští analytici kladou otázku, zda zbytečně nepřeceňují význam Celní unie s ČR. Údajně se stále prohlubuje záporné saldo obchodní výměny v neprospěch SR. České potravinářské zboží však představuje pouze 11% dovozu z ČR. Přitom bezbariérové obchodní vztahy umožňují snadnější přístup na český trh košickým VSŽ, bratislavskému Slovnaftu a dalším velkým podnikům. Slovenská strana neprojevuje úmysl v tvrdších podmínkách nutit slovenské výrobce ke snižování nákladů. Ekonomické programy Začátkem února podepsali zástupci americké ocelářské firmy U.S.Steel a Východoslovenských železáren (VSŽ) dohodu o založení společného podniku na výrobu a prodej obalových elektrolyticky pocínovaných plechů. Oba partneři mají v podniku s názvem VSŽ U.S.Steel s.r.o. 50%ní podíl. Hodnota společného majetku dosahuje 6 mld.Sk. VSŽ vložily stávající výrobní kapacity na produkci 140 tisíc tun plechů ročně. U.S.Steel vloží finanční prostředky. Do roku 2002 podnik výstavbou zvýší kapacitu na 340 tisíc tun. Výroba v nových provozech začne v prosinci 1999. Akc. spol. Slovnaft dosáhla za minulý rok zisk 3,1 mld.Sk. Při stejném objemu výroby je to o 800 mil.Sk více než v roce 1996. Slovnaft provozuje na území Slovenska rovněž síť čerpacích stanic a v ČR založil společnost Slovnaft Moravia, která obhospodařuje 30 stanic a jejich počet se letos zvýší o dalších pět. Tím Slovnaft uskuteční svůj plán investovat v ČR miliardu Sk. S podobnými aktivitami se Slovnaft snaží pronikat také na Ukrajinu a do Polska. Jedním z nejnáročnějších cílů hospodářského plánu současné vládyje rozvoj dálnic. Do roku 2000 má být dokončen úsek od hranic s Maďarskem a Rakouskem po hra- 6 POLYGON 2/1998 SLOVENSKÁ REPUBLIKA [pageend8]nice s Polskem. Do roku 2005 dosáhnou dálnice až po hranice s Ukrajinou. Nyní je rozestavěno 18 úseků a dálničních přivaděčů, letos bude zařazeno do provozu dalších 100 km dálnic. Zahraniční dluhy Státní dluh SR se blíží k 160 mld.Sk, tj. přibližně objem ročního příjmu státního rozpočtu v roce 1997. Vláda SR připravila návrh novely zákona o Národně bance Slovenska. Tím chce získat zvýšení limitu na poskytování úvěru NBS státu formou státních pokladničních poukázek z 5 na 10% příjmů státního rozpočtu, to by letos představovalo 18 mld.Sk. Podle odborníků však přímé úvěrování státu centrální bankou vždy vede k inflaci. Celková hrubá zahraniční zadluženost činila v roce 1993, v době vzniku samostatné SR, kolem 3 mld.USD. Koncem loňského října však už překročila 10 mld. USD, podíl na jednoho obyvatele SR dosáhl téměř 2000 USD. Mezinárodní ratingová agentura Moody’s zvažuje snížit ohodnocení SR, kterou ohrožuje zvláště vysoký schodek ve státních financích a v obchodní bilanci. Tyto nedostatky kryje SR stále více zahraničními výpůjčkami a nebezpečnými krátkodobými dluhy. Podle agentury by SR měla zavést úsporná opatření jako vloni česká vláda a případně devalvovat měnu. Do plánovaných voleb však nebude žádný politik schopen tyto nesnáze řešit. Analytici varují, pokud se rating opravdu sníží, podraží úvěry pro stát i pro firmy. Různé V roce 1989 pracovalo ve slovenském zemědělství 250 tisíc lidí, jejich současný počet je méně než poloviční. V některých oblastech SR se zaměstnanost tak snížila, že se odborníci obávají, aby se venkov zcela nevylidnil. Zemědělci si stěžují, že v roce 1989 dosahovaly dotace v tehdejší hodnotě měny 18 mld.Kč, nyní klesly na polovinu. Proto se jejich hospodářství obtížně vyrovnávají s vysokými cenami techniky i prostředků pro výživu a ochranu rostlin. Na slovenském trhu se mnoho zahraničních potravin prodává za dotované exportní ceny. Vláda proto připravuje opatření na ochranu domácích výrobků, neboťobjemy dovozů některých druhů zboží považuje za nepotřebné a zatěžující obchodní bilanci. Na podnět Sdružení dělníků Slovenska parlament schválil novelu zákona o dani z příjmu, která realizuje tzv. milionárskou daň formou přirážky. Pokud základ daně, snížený o nezdanitelnou část, přesáhne částku 1,08 mil.Sk, pak se daň z příjmu zvyšuje o 5 až 30%. Podle Konfederace odborových svazů však má tato novela, která by měla platit od 1. dubna, populistický charakter a mine se účinkem. Očekávaný přínos do státní pokladny by měl dosáhnout nevýznamných 200 mil.Sk. Podle daňových poradců budou postižení hledat způsoby, jak se zvýšeným daňovým pásmům vyhnout. Výdaje na zdravotnictví se na Slovensku od roku 1994 zdvojnásobily a současně se prohlubuje jeho deficit. Rozpočty zdravotních pojišťoven strádají především nízkými platbami za ekonomicky neaktivní pojištěnce, za něž pojištění platí stát. Koncem roku jich byly přes tři miliony a stát za ně hradí pouze 270 Sk měsíčně. Ke zhoršující se situaci pojišťoven přispívá také platební neschopnost podniků hradit zákonem stanovené zdravotní pojištění za své zaměstnance. Slovenská vláda změnila druhou vlnu kupónové privatizace na dluhopisy FNM SR. Kdo se loňského 19. listopadu dožil alespoň 70 let, tomu vznikl nárok na výplatu jejich nominální hodnoty 10 tisíc Sk a výnosu úroků za dva roky. Po zdanění 15% má každý majitel dostat 11.495 Sk. FNM SR začal v lednu rozesílat majitelům písemné informace, jak si mají počínat. Žádosti o výplatu se budou vyřizovat podle pořadí podání. Na výplaty bude FNM SR potřebovat tři miliardy Sk, které chce získat prodejem státního majetku. Brno, 6. března 1998 ■ POLYGON 2/1998 7 [pageend9]Scholia bohemica JOSEF LANDERGOTT V převážné jarním počasí s denními teplotami nad deset stupňů Celsia neměla domácí politická scéna vůbec charakter vegetativní obnovy a zrodu něčeho nového. Spíše se držela předepsaného kalendářního data, a tak bylo v politice nadále mrazivo. Všichni se upínají na červnové volby, čekají na změnu. Výraznými momenty únorového dění byly sestup ODA do podsvětí, stabilisace rozpadu ODS, dokončení její částečné transformace v US a výrazné vystoupeníprotilwcovské oposice ve straně lidové. Parlament a vláda Zelenou dostal Tošovského kabinet od parlamentu koncem ledna. Na své 19. schůzi si 27. ledna sněmovna vyslechla programové prohlášení vlády, ale předtím ho v projevu doporučil schválit president Havel, který neopomněl připojit své vidění vzniku a vývoje vládni krise. Podle něj byla na vině situace v ODS. Tímto pojetím vzbudil rozpaky dokonce u části svých příznivců. Havel kromě toho světu sdělil, že Tošovského si 12. prosince vybral on, ačkoli tehdy tvrdil, že si vybral jednu z variant, které předložil Josef Lux. Protože sněmovnou neprošel návrh předsedy poslaneckého klubu ČSSD Stanislava Grosse, aby PS zavázala vládní kabinet k předložení plánu, jak si představuje další pri- vatisaci a deregulaci, hradní selanka se poněkud zkomplikovala. Tošovského program odmítli repové, komunisté a klausovci (Klaus: „nekonkrétní“), ale i zemanovci (Zeman: „kontinuita s minulým kabinetem“). Následujícího dne pak po celodenním lavírování ČSSD, jejíž klub dokonce navrhoval odložení hlasování, aby byl čas na další jednání, ustoupila a Josef Tošovský mohl odejít spokojen: dostal důvěru od 123 poslanců z 200 (pro ODA, lidovci, US a ČSSD, proti komunisté, republikáni, Mašek a Hoíhanzl a ODS - klausovci se tak definitivně stah opo- siční stranou „nestátotvomou“). Podobná vystoupení v dolní komoře parlamentu jsou pro presidenta Havla riskantní. Podstupuje totiž nebezpečí, když, jak sám řekl před poslaneci, ze zvyku parlamentu předvádí kabinet, který si, podle svého pojetí, „vybral“. Dráždí mnohdy chřestýše bosou nohou: kdyby taková vláda neprošla, znamenalo by to automaticky i projev nedůvěry presidentovi. V únoru nejvyšší dům české demokracie zasedal ve třech plenárních schůzích (20. - 22.). Neprošel pokus Ivana Maška na projednání vládní předlohy zákona o rozprodeji státní půdy, čímž by předešel devadesáti- dennímu neprojednávání a tím naplnění dohodnutého scénáře protiklausovských pučistů - president by tak podle ústavy po třech měsících mohl rozpustit parlament, protože vládni návrh PS neprojednala (Maškův návrh podpořila jen ODS a velmi, velmi kuriosně i celá ODA i se Skalickým, který jako by pozapomněl na dohody s Luxem a Zemanem!). PS smetla návrh na omezení poslanecké imunity a vrátila ho k přepracování (pro byli v podstatě pouze lidovci a US). O týden později došlo ve sněmovně k pozoruhodnému kompromisu, když se představitelé parlamentních stran na popud předsedy PS Miloše Zemana dohodli o vedení předvolební kampaně z hlediska finančních nákladů. Došlo ke vzácné shodě, že partaje v kampani před červnovými volbami nepoužiji billboardů, v TV a v rozhlasu namísto spotů budou debatní stoly a celkový náklad na kampaň pro stranu nepřesáhne 30 milionů korun. Nebyla však podepsána žádná smlouva, ani nebyly určeny kontrolní mechanismy a případné sankce. Současně představitelé parlamentních stran jako holoubkové podíle- 8 POLYGON 2/1998 Konec ledna a únor 1998 v české politice [pageend10]jíci se na stavbě společného hnízda vyjádřili ochotu projednat předložené novely zákona o stranách (jejich financování). Netřeba vypisovat protesty proti diskriminaci stran mimo- parlamentních (Důchodci za životni jistoty, DEU, ČSNS). Sněmovnou dále prošel komunistický návrh zrušit 40 let starý komunistický zákaz kočování. Byl novelisován trestní zákon o přestupcích, který nyní umožňuje policii stihat každého držitele drog, včetně „pro vlastní potřebu“. Mezi drogovými experty, příležitostnými konsumenty a narkomany nastalo pozdvižení. Premier Josef Tošovský 4. února zahájil rozpravu o ratifikaci Washingtonských dohod o vstupu do NATO. Proti hovořili výhradně komunisté a repové, a to až do dvou do noci, přičemž se v argumentaci přiliš nelišili. Následujícího dne sněmovna v prvním čteni souhlas s ratifikací smluv dala. Představitelé ČSSD Zeman a Gross vstup do NATO podpořili: ČSSD nechce a nebude ohrožovat vstup ČR do NATO, ale debatu o referendu za zbytečnou nepovažuje. Zato o tři neděle později sněmovna manifestačné nepřijala vládní návrh volebního zákona, který by připustil k umám konečné také zahraniční Čechy a zavedl volby jednodenní. Proti byli poslanci ČSSD, komunistů a repů. Po překvapivé podpoře části US prošel návrh ČSSD ústavního zákona na jednorázové zkráceni tohoto volebního období Ruml prý ustoupil, aby si partajním handlem mohl uchovat naději na „důstojné jednání“ o vstupu republiky do NATO, které by tak bylo ohroženo. Prý má pocit vydíráni, ale přiliš upřímně to neznělo, obzvláště, když předtím se o vstupování do NATO kladně vyjádřila ČSSD. Republikánský návrh na sniženi poslaneckých platů o 40 % neprošel, protože nenalezl podporu ani u stran původně prole- tářských. • Vláda se rozhodla přidat na ozdravný program ČNB pro malé a střední banky dalších 5 mld. korun, tzn. od dob Klausových „balíčků“ dohromady 18,7 mld. Předseda bankovního dohledu ČNB a člen její bankovní rady Ota Kaftan později oznámil, že zatím stát „uvolniI“ na oddlužení problémových bank 163 mld. korun Peníze šly přes státní rozpočet, FNM a ČNB. Zkrachované menší tzv. „soukromé“ banky podle Kaftanových údajů přišly stát na 40 mld. korun, Agrobanka na 20 mld. To vše a mnohem více se stalo během funkčního období guvernéra ČNB Josefa Tošovského, nyní prvního českého nomenklaturního předsedy vlády. Předseda rozpočtového výboru PS Jozef Wagner předtím odhadl ztráty národního hospodářství z celkové „privatizace“ na 250 až 300 mld., Jaroslav Bašta (ČSSD; místopředseda sněmovního výboru pro obranu a bezpečnost) i Jan Sula (bývalý šéf ekonomické kontrarozvědky) odhadují na 200 až 230 jen ztráty v bankovnictví včetně „špatných úvěrů“. Kabinet Tošovského s rasancí Abdér- ských rozhodl o soupisu majetku jednotlivých ministrů před nástupem do funkce, který- budou muset vypracovat, který ale nebude zveřejněn - bude po tři roky ležet v tresoru u předsedy Senátu (sic!). Až do té doby vypadaly vztahy ve Strakově akademii téměř idylicky, když tu náhle Lux odmítl již od Klausovy vlády plánované zdražení elektřiny a plynu: ministr průmyslu a obchodu Karel Kůhnl (tehdy ještě ODA) dokonce pohrozil odchodem z vlády. Ministři se nakonec na zdražení energii a nájemného sice dohodli, do konce února ale žádné rozhodnutí nepřijali. Proti jakýmkoli deregulacím se stavi vedle komunistů a republikánů také ČSSD. Na uvolněné místo ministra životního prostředí' po Skalickém byl koncem února jmenován pražský zastupitel Martin Buršík (38). Ministerstva zahraničí v Praze a Bonnu koncem ledna jmenovala členy rady nevládního Fondu budoucnosti, který tak začal fungovat i právně. Jejími členy jsou bývalý německý velvyslanec v Praze Anton Ross- bach, který je pro první rok předsedou,Volkmar Gabert (SPD), předseda Seeli- ger-Gemeinde, Johann Böhm (CSU), předseda bavorského zemského sněmu a poslanec FDP v Bundestagu Max Stadler, za českou POLYGON 2/1998 9 [pageend11]stranu advokátka a předsedkyně ČNR v letech 1990 - 1992 Dagmar Burešová, historik Miroslav Kunštát, někdejší velvyslanec v Israeli Miloš Pojar a vedoucí náboženské redakce Českého rozhlasu Miloš Rejchrt. Správni rada Fondu sídlí v nevyužitém diplomatickém areálu v Tróji, ředitelem sekretariátu byl jmenován Tomáš Kafka z ministerstva zahraničí. Když bylo v prvním týdnu února ve sněmovně během rozpravy o vstupu do NATO oznámeno, že Franz Neubauer je členem koordinační rady německo - českého diskusního fóra (v níž je např. také Plans-Dietrich Genscher ěi ministerský předseda Saska Kurt Biedenkopf), které nemá ničeho společného s uvedeným Fondem budoucnosti, okamžitě žádali poslanci ČSSD, republikánů a komunistů rozpravu na toto thema. Ministr Jaroslav Šedivý mamě vysvětloval skutečný smysl a váhu fóra - komunista Vojtěch Filip dokonce žádal Šedivého odvolání. Strana Lidového domu se pak rozhodla činnost diskusního fóra bojkotovat. Zeman: „Postup německé strany je neuvážený a nešťastný“. - Je to další příklad hrůzného stavu partajní základny strany, která si říká sociálně demokratická, jejích fóbií. Proti složení neměli námitky ani Federace židovských obcí ani Český svaz bojovníků za svobodu. Politování nad reakcí ČSSD za SPD vyjádřil účastník fóra Günther Verheugen. Na jednáních v Bruselu Šedivý tvrdil, že politická situace v Praze je stabilní (sic!), v Bruselu ale neschvalují tunelování bank, obchodní schodek a děravou legislativu. Komisař Hans van den Broek byl prý všeobecně skeptický a za příklad mu posloužilo zavedení dovozních kvót do ČR na jablka ze zemí EU. Dánský a kanadský parlament jako první ze zemí NATO začátkem února ratifikovaly vstup Polska, Maďarska a Čech do paktu. Při návštěvě Washingtonu a na jednáních zde si Šedivý zahrál na jelena v oboře, když sliboval vojenskou podporu Američanů v Iráku, ale pozapomněl na primární souhlas vlády a parlamentu (prý šlo o špatnou citaci). Do Pobaltí a Ruska v čele s Petrem Pi- thartem odcestovala delegace Senátu. V Moskvě hovořila mj. s premierem Čemomyr- dinem o možnostech hospodářských styků a s ministrem obrany Igorem Sergejevem o refonně niské armády. Premiéři Josef Tošovský a Jerzy Buzek jednali v Bialsku-Biale a ve Smilovicích (rodiště polského premiéra) o NATO a o spolupráci v ekologickém monitoringu. Byla to zároveň první Tošovského zahraniční cesta v jeho nové funkci. Česká strana se zřejmě bude podílet na výstavbě Ratibořské nádrže, jíž by byla více splavněna Odra i na českém území. Polsko-české vztahy se od 1989 neustále podle názoni obou stran lepší. Dodejme, nejsou-li vůbec jedny z nejlepších v celé společné historii. Koncem února byl zahájen pravidelný provoz na přímé letecké lince ČSA Moskva - K. Vary. Strany Upozorňovat v domácí politice na paradoxy a příliš je rozpitvával, se stává novinářským klišé. Oblíbeným žánrem těchto dnu „posarajevského období" je vykopávání zapadlých ěi odložených korupčních případu, zapadlých či zamaskovaných účelových nebo systémových spojení a jejich hromadění bez ladu a skladu do hlav mediálních konsumen- tu. Politici se po scéně pohybují krokem nejistým. Ti, co měli jistotu vlády, přišli o obojí, stejně jako ti s jistotou oposice. ODA Kritiku používaných způsobů financování stran zahájila ODA po proslulé večeři ODS v listopadu 1994 s podnikateli a představiteli státních podniků. Válka s klausovci vedla k obviněním z odposlechu, ale také k „doktorské“ aféře právníka a tehdejšího předsedy ODA Jana Kalvody. Vnitřní napětí v Alianci tedy trvá hodně dlouho. Nyní se rozklad strany dostal do své závěrečné fáze a téměř kopíruje ODS. Koncem ledna se v mediích začal připomínat případ sponsorského daru Kamila Kolka, který prý pod tlakem partaje roku 1994 věnoval na komunální volby dva miliony korun a vedle toho ještě dalších sedm set tisíc. Majitel opavského obchodního domu Breda a 10 POLYGON 2/1998 [pageend12]zastupitel města Kolek chce peníze zpět. Vedeni ODA nejprve hovořilo o Kolkově vydírání a chtělo se s nim soudit, později od toho ale upustilo. Začátkem února předseda Aliance Jiří Skalický přiznal, že i ODA podváděla při uvádění jmen svých sponsorů. Šest milionů korun od jakési P. O. Boxové firmy Trade Management Co. (TMC) se sídlem na Torto- le v Britských Panenských ostrovech nepochází od tohoto jednoho „sponsora“, ale ve skutečnosti od dvou českých a jedné zahraniční firmy - jména sice Skalický zná (a to jako jediný prý v politické radě), ale nesdělí je, neboť dárcům byla tehdy zaručena anonymita. Antilská firma je pouze kryci firmou pro účet, který je v Liechtensteinu. Také se „provalilo“, že jeden ze sponsorů (75 tisíc korun) byl v okamžiku daru již po smrti. Ukázalo se, že sponsoři ODA se asi dopustili i daňových úniků: dárci klamně uvedli své převody do zahraničí, čimž snížili základ daně. ODA sice do určité míry vědomý podvod připustila, ale bez žádoucího pocitu viny či vyjádření lítosti. Jiří Skalický a Vladimir Dlouhý, který byl v kritickém ob- dobi spoluodpovědný za finance strany, udali jako skutečné dárce cca. 6 milionů korun Philip Morris, PPF a ocelárny Vítkovice. Všechny firmy dárcovstvi unisono odmitly, podle PPF šlo asi o jeho původně dceřinný Fond Petra Velikého, založeného roku 1992 v Rusku. Současně s oznámením začala policie šetřit sponsorování strany v souvislosti s možnými daňovými úniky. Únorovou vlnu odchodů z ODA zahájil poslanec Dušan Kulka, který kritisoval hlavně činnost bývalého předsedy Michala Žan- tovského a místopředsedy Miroslava Tošera: „Už delší dobu jsem se za svou stranu styděl.“ Ti ovšem ustoupit nehodlají, za to do konce února rozhodla o svých odchodech z Aliance větší část starého vedeni ODA. Revoluční proměnou prošel Jiří Skalický. Ještě nedávno představitelům US, s níž chtěl jít minimálně do předvolebního spojenectví, odpovídal na jejich obavy, že na ODA „něco praskne a my se svezeme s ni“: „Kostlivce ve skříni odhalíme včas.“ 16. února ale premiérovi Tošovskému podal návrh své resig- nace na vládní příslušnost: „Neumím doložit původ peněz z Panenských ostrovů, ztrácím důvěryhodnost“. Navštívil Havla a dostalo se mu doporučení, aby ještě chvili počkal. Havel prý byl spokojen s tim, že to není taková hrůza, jakou čekal (a jakou čekal?) a zdálo se mu o tom, že ODA je strana, „která měla osobitý duch a bylo by škoda, aby tento duch vymizel z politického života“. S duchy se dlouho žit nedá. Skalický nevydržel ani týden a demise se stala skutečnosti. Na Ústředním sněmu strany 20. února v Praze pak Skalický odstoupil i z funkce předsedy strany a s ním z místopředsednické funkce odešel Libor Kudláček, resignoval mluvčí strany Mojmír Hampl (ve funkci teprve od poloviny ledna). Z Aliance ještě před zahájenim sněmu odešla ministryně spravedlnosti Vlasta Parkánová: „Z ODA se stala strana prospěchářů, kterým nejde o očištění strany, ale o likvidaci oponentů“. Přehlédla, že jí tito „prospěcháři“ pomohli k ministerskému křeslu. Za viníky stranické krise označila Vladimíra Dlouhého a Miroslava Tošera, kteří prý Skalickému nepomohli a ten je tak jejich obětí, obětí proudu, který nese odpovědnost za minulé praktiky. Naopak spokojený byl Michael Zantovský: „ODA tu bude ještě léta“. Do celostátní konference nyní stranu povede její místopředseda Daniel Kroupa, jeden z „Otců-zakladatelů“ (stranická legitimace č. 002) . Oznámil, že ODA udělala tečku za finančními skandály a on sám že nic neví, neboť s tím prý neměl nic společného: „Strana prokazuje silnou vůli pokračovat“. Odstranil partajni emblém s jednorožcem a sdělil, že stará ODA skončila. Řady ODA pak opustil exministr a jeden ze sloupů Klausovy ekonomické transformace Vladimír Dlouhý, druhý z „Otců- zakladatelů“ strany Pavel Bratinka (číslo partajní legitimace 001) a prof. Milan Kynčl, kteiý před osmi měsici kuriosně nahrazoval v poslaneckém mandátu právě Dlouhého. Do konce měsíce se z Aliance vypařili ještě Karel Kůhnl, nástupce Dlouhého na ministerstvu (ve straně jen několik měsíců) a Jiří Skalický (legitimace číslo 003). POLYGON 2/1998 11 [pageend13]Dlouhý, pracující nyní pro ABB, ještě oznámil, že sponsoring strany prostřednictvím TMC byl chybou, ale jinak legální mi- nimalisace placení daní. Firmy Vítkovice a Philip Morris byly pouze společnostmi, které sponsory sehnaly. O celé záležitosti vědělo více lidí z vedení strany, Bratinka, Kudláček a Ledvinka, což všichni okamžitě popřeli. - Dlouhý se vypovídal a jako nepotřebnou děvku opustil po té komunistické už druhou partaj v životě. V případě podobného stranického sexu je obvyklé, že se pozůstalí ptávají, kdo na tom vlastně vydělal, zda dáma, nebo pán. Obecně také platí, že žádný člověk není tak bohatý, aby si mohl koupit svou minulost. ODS V průběhu února se zastavil odliv poslanců a členů Klausovy strany do Unie svobody. V „historickém“ setkání předsedy ODS Klause s předsedou DEU Ratiborem Majzlíkem si strany „vysvětlovaly posice a vyjádřily, bez dalšího konkrétního, vůli spolupracovat“. Připomeňme, že v červnu 1994 Klaus viděl v DEU stranu „fundamentalistických antibolševiků“ a DEU si na kritice Klausovy ODS postavila existenci. Klaus zhodnotil roli Josefa Luxe a jeho strany v „sarajevském“ puči: „Pravdou je i to, že v celém tomto období sehrál mimořádnou úlohu Josef Lux, který už dlouho o změnu vlády usiloval, ač se mi zdá, že už nikdy nebude mít ve vládě on a jeho strana tak mocnou pozici, jakou měl před Sarajevem. Tato pozice vycházela z jeho mimořádné politické obratnosti, ohebnosti a bezskru- pulentnosti, která v našich zeměpisných šířkách nemá obdoby, ze zázemí obrovských ambicí naší katolické církve i z úsilí evropských křesťanskodemokratických stran o vytvořeni specifického evropského nekapita- lismunekomunismu, tedy z úsilí, kterému jsme v ODS určitě nefandili. " Policie zatkla Libora Nováka, bývalého výkonného místopředsedu strany. V souvislosti s financováním ODS byl obviněn z účasti na daňových únicích. - Na politiky padla hrůza... Novák při nástupu do funkce v prosinci 1994 sebevědomě prohlašoval, že by za 20 let rád byl také premierem. Do vyšetřování Novákova případu se zamotala manželka bývalého fotbalisty Mlejnka (Olomouc a Sparta), z jejíhož konta peníze Srejbera do ODS odešly. Jako jeden ze zdrojů peněz uvedla jistého „Pepu z Hong Kongu“. Ne všechny informace z Klausovy strany jsou hořké. Tak jihomarovská ODS navrhla zbavit se červené barvy ve znaku partaje. Podle senátorky Vlasty Svobodové by prý modrý pták neměl být pronásledován rudým závojem... Přímo úspěch ODS zaznamenal v únoru snad pouze pražský primátor a senátor Jan Koukal, když se hlasovalo o jeho dalším setrvání ve funkci. Návrh na odvolání totiž neprošel rozdílem jediného hlasu. Stane se tak zřejmě prvním polistopadovým primátorem hlavního města, který dokončí své volební období (od 1994). Unie svobody Bývalý Klausův kompars, Unie svobody, o weekendu 21. a 22. února konala v Nymburku své první celostátní shromáždění, a to za účastí tri set delegátů a jedenácti velvyslanců včetně nového německého Michaela Steinera. Zdravice přednesli Josef Lux („US je pro nás nejbližším partnerem..., musíme se naučit být sousedy...“), místopředseda ODS Miroslav Beneš a předseda DEU Ratiboř Majzlík. O členství ve vedení US se neuchá- zel Pilip, ani Lobkowicz, Uhde a další z bývalého vedení ODS. Předsedou byl s velkou převahou zvolen Jan Ruml, místopředsedy sociolog Petr Matějů (48), historik Petr Mareš (45; oba hlavními tvůrci programu partaje, oba až dosud bezpartijní), starosta Kutné Hory Ivo Šanc (42) a poslanec Václav Krása (46). Shromáždění schválilo politický program, orientovaný na střední stav a podnikatele. Odcházejícím z ODA Ruml nabídl útočiště v US. - Jak to vypadá, stane se z US sběrný lágr pravicových poslanců jako tomu byUŕa je v případě Lidového domu na levici. KDU-ČSL Do veřejného sporu se v únoru dostali představitelé dvou základních proudů ve 12 POLYGON 2/1998 [pageend14]straně poté, co se místopředseda Jan Kasal pustil do ČSSD za její postoje ke koordinační radě česko-německého diskusního fóra a za cíle jejího ekonomického programu. Naplnění jeho thesí by vedlo k zadlužení země na několik desítek let a podle Kasala by to pomalu bylo na emigraci: „Někteří naši členové mají pocit, že nás mají (socdem) posouvat zleva doprava.“ Předseda Lux je jiného názoru a veřejně kritisoval Kasala za to, že se snaží násilím stranu tlaěit doprava. Varoval před šířením paniky ze spolupráce s ČSSD, tuto variantu povolební spolupráce totiž prý on sám považuje za možnou. Kasal: „Je mi jedno, jestli mě někdo označuje za pravičáka, ěi levičáka. Jsem bytostně zapálen prosazovat program křesťanské demokracie. Jestli se to někomu zdá pravější, je to jeho problém.“ Kasal mj. nezavrhuje myšlenku spolupráce s ODS. Lux později ustoupil, když o spoluvládě se stranou Zemana řekl: „Tato koalice s ČSSD by nebyla možná za jakýchkoli podmínek“ a „Nedovedu si představit, že bychom byli ve vládě, která by chtěla znárodňovat nebo plošně rozdávat majetková přiznání. Za přirozenějšího partnera považuji věrohodnou liberální stranu“. Tento názor prý převažuje v celé straně. Josef Lux se také obul do US s tím, že její programové these jsou šity horkou jehlou, že US objevuje objevené a že snad to může být i opsáno. Představitelé US byli překvapeni, ale do sjezdu US se vše vysvětlilo. Lidovci se ve vládě nedokázali prosadit s odkladem zdražení cen enérgií a navrhli snížit daň z příjmu pro podniky o polovinu nebo dokonce na nulu; náhradně doporučují zvýšit daň spotřební a DPH (d. f. z části převzali dlouholetý cíl ODA). Protože daň z příjmu u firem představuje ročně 60 mld. konin, polekal z ohrožení rozpočtu dokonce Miloše Zemana. Luxova pravda je ovšem v tom, že „stát dosud nedokáže kontrolovat, zda náklady, které do ceny započítává monopolní ČEZ, jsou skutečně oprávněné, takže nevíme, zda zvýšení nepůjde jen do jeho kapsy.“ ČSSD Strana Lidového domu reagovala na přestřelky ve vedení KDU-ČSL rozpačitě. Podmínky lidovců odmítl Stanislav Gross, stejně jako účast ČSSD ve velké koalici s US. O programových neshodách řekl, že nejde „o nic dramatického, kompromis bude nutný.“ Později se ale vzpamatoval: „Ani ČSSD není nadšena představou, že bychom po volbách šli do vlády s lidovci.“ Reformní komunisté ve straně Lidového domu mohou opět vyvíjet nátlak na další sbližování s partajním programem komunistů. ČSSD zůstává politicky u starých kořenů z roku 1945, ekonomicky se ale postupně libe- ralisuje. Lidovecký tah může zatlačit ČSSD ještě více doleva, už ale do outu a otevřít tak šance pro v podstatě staronovou vládni koalici. To však připadá v úvahu až po získáni zkušenosti s novou vládou po červnových volbách. ČSSD potvrdila, že pozastaví proces pri- vatisace velkých bank a že zavede obchodní přirážky na luxusní zboží. Zeman předpokládá schodek rozpočtu ve výši 3 % HDP. Podle místopředsedy Ivo Svobody chce ČSSD nejprve oddělit komerční od investičního bankovnictví a protože „to chceme udělat pořádně“, přiváti saci bank odkládá na rok 2000. ČSSD má od samého začátku finanční potiže, které však ležely dlouhá léta mediálně „neošetřovány“. Teprve nyní byl připomenut dluh ČSSD u Kreditní banky (který je Kreditní bankou a nyní ČP vymáhán soudně). Začala být medialisována neschválená hospodářská zpráva ČSSD z loňského bohumín- ského sjezdu, která i po přepracování vykazuje vysoké rozdily v údajích, jak strana použila 120 milionů ve volbách 1996. Miroslav Grebeníček, současný předseda KSČM, potvrdil, že v archivu KSČM se nacházejí doklady o předání deseti milionů korun v listopadu 1989 tehdejšímu přípravnému výboru obnovované ČSSD (jmenovitě Vasilem Mo- horitou a Ladislavem Adamcem; ČSSD dnes tvrdí, že se tak stalo až v srpnu 1990 a že peníze byly určeny na opravu Lidového domu). POLYGON 2/1998 13 [pageend15]Miloš Zeman oznámil, že peníze ČSSD roku 1996, jejichž dárci dosud nebyli zveřejněni, poskytly Nadace Olofa Palmeho, Alfreda Mozera a Westminsterská nadace pro demokracii. Někomu ale naletěl, když řekl, že ve Westminsterské nadaci působí i baronka Thatcher, rovněž číselné údaje „neklapaly“. Ivo Svoboda dary v roce 1996 zahrnul pod „ostatní příjmy“: „Já už bych do toho nevrtal. Ta věc totálně odezněla, je to naprosto čistě. Bylo to uděláno pořádně. Vím, že byla doba, kdy není akceptováno, že někdo něco udělal dobře. Prostě to tak je a máme to za sebou. “ Později Zeman vyřkl soud, že je hrdý na pomoc uvedených třech nadací a že tedy nemá co tajit. - Jistě, vždyť podobnými kroky bylo legalisováno jeho vedení u velké části západoevropských sociálně demokratických stran. Dluhy ČSSD u tří bank dosahují 56 milionů korun. Mezi nimi je Kreditní banka a Bohemia - hleďme, kdo má blízko k tunelářům! V souvislosti s majetkem strany je zajímavé připomenutí otázky vlastnictví Lidového domu, které učinil senátor ČSSD Pavel Rychetský: „Zatím se jednoznačně prokázalo, že ČSSD není vlastníkem ani domu, ani pozemku. Vlastníkem je akciová společnost Cíl a to je nezvratné. Spor se vede o to, zda ještě existuje a kdo je jejím akcionářem. Zatím z toho sociální demokracie žádné příjmy nemá“. - Před čtyřmi roky Ivan Havlíček, tehdejší hospodářský tajemník strany, na dotaz, kdo byl posledním akcionářem Cíle, odpověděl, že to byla komunistická strana. Podle platných zákonů by tedy majitelem celého komplexu měl být dnes stát. President Václav Havel složil presidentský slib 2. února ve Vladislavském sálu na společné schůzi obou komor parlamentu. Podívat se ale přišla pouze o něco více než polovina sněmovny. 10. února uspořádal Havel od konce 1995 svou první tiskovou konferenci. Tehdy byly zrušeny prý proto, že na ně chodili novináři druhé či třetí kategorie a klesala by prý presidentova autorita. Ta ovšem mezitím klesla i bez tiskovek, viz průzkumy veřejného mínění. Havel oznámil, že se chce věnovat více domácí politice. A protože bude více odpočívat (v hradní terminologii „vstřebávat“) a protože vedoucí presidentské kanceláře Ivan Medek na funkci možná nestači (v tamním dialektu: „bude mít více politických a repre- sentačních povinností“), jmenoval jeho zástupce („vicekancléře“). Tím se stal právě uvolněný generální ředitel ČT Ivo Mathé. Havel vedle sněmovny navštívil později také jednání vlády, aby poblahopřál k získání důvěry v PS: „Je to vláda dělná, není zmítána politickými spory“. Ve čtvrtek 12. února byl na deset dnů hospitalisován s „virovým onemocněním“, po němž následoval drobný chirurgický zákrok na krku. I z nemocnice ale zasahoval do vládní politiky. Premier Tošovský ho navštívil, aby prohovořili situaci v a kolem hroutící se ODA. Pak do střešovické nemocnice zajel na rady Jiří Skalický, jak dál s ODA. A tak se president zase zamíchal do partajní politiky: místo, aby resignaci přijal či nepřijal, dal čas ke spekulacím. Klaus Havlův nestandardní postup kritisoval. O dvojím metru Luxe a Havla v případech ODS a ODA nelze vůbec pochybovat. Působení a posice Václava Havla v české politice již může být nazývána novým - ismem, havlismem. Formuluje ho směs státního kapitalismu a systém politické moci tzv. hradního bloku „státotvorných“ partají. Kontrolu těchto institucí, stejně jako dalších ústavních prvku, neprovádějí ústavní orgány, ale skupinové zájmy účastníků neprůhledné hry na „nepolitickou politiku“, známých mezi známými v klíčových institucích. Praha, 28. února 1998 14 POLYGON 2/1998 [pageend16]Nové šaty demokracie (Předvolební úvaha) VLADIMÍR VALENTA PRAHA (CTK) - Poslanecká sněmovna učinila v průběhu jedenáctého jednacího dne únorové schůze první krok ke svému předčasnému rozpuštění. Více než třípětinovou většinou byl ve čtvrtek schválen návrh ústavního zákona, podle kterého letos skončí volební období nynější sněmovny dnem voleb. Ty se mají podle přijatého zákona konat do 30. června. Prezident republiky by měl volby vyhlásit nejpozdějí 60 dnů před jejich konáním. Sněmovna ovšem, především díky hlasům levicových a republikánských poslanců, vládě vrátila k dopracování novelu zákona o volbách do parlamentu. Ta předpokládala, že volby se budou konat jeden den místo dosavadních dvou a že se jich budou moci účastnit i lidé pobývající v zahraničí. Pro vrácení předlohy hlasovalo ze 180 přítomných 95 poslanců, což bylo o čtyři více, než bylo třeba. O schválení ústavního zákona, kterým sněmovna sama omezila své funkční období, se zasloužili především poslanci ČSSD, KSČM a SPR- RSČ. Pro byli i všichni lidovečtí poslanci s výjimkou ministra Miloslava Výborného. K přijetí návrhu přispěla i Unie svobody (US): z 25 přítomných poslanců této strany jich hlasovalo 12. Zcela odmítavě se k uvedené legislativní úpravě postavil poslanecký klub ODA a většina zákonodárců ODS. 27. února 1998 Také naše ústava zakódovala princip trojího pokusu o sestavení vlády a určila další bariéry, které brání překotnému vyhlašování předčasných voleb. Obcházet toto ustanovení tím, že se podle potřeby ústava jednoduše ohne se slovy „nu což, pro jednou se přece nic nestane“, ale ve skutečnosti znamená vytvořit nebezpečný precedens. Co když po předčasných volbách znovu dojdeme k patové politické situaci a kdosi usoudí, že i budoucí Poslanecké sněmovně je nutné předčasně zatrhnout tipec? Co pak, občané? Ludmila Statečná: Tak nám zabili ústavu, SLOVO, 27. února 1998 Ústava ČR zůstává beze změny, tento ústavní zákon, bude-li přijat, je praeter constitutionem, bude platit vedle ústavy s tím, že jeho účinnost se vlastně vyčerpá provedením předčasných voleb. Uznávám však, že o tom, co je a co není skutečná změna ústavy, lze vést spory. Ty se však v této souvislosti nejeví důležité. Jde mi o něco jiného. Ve zmíněném komentáři se píše, že důvodem, proč poslanci preferují přijetí ústavního zákona o zkrácení volebního období před ne- projednáním vládního návrhu zákona o prodeji státní půdy, jehož důsledkem by bylo rozpuštění Poslanecké sněmovny, jsou, jak jinak, peníze. Mnohem pochopitelnějším motivem pro přijetí ústavního zákona - motivem, který jde napříč všemi politickými stranami, jsou však peníze... Kdo by odolal, když je zaplatí stát? Nechci tvrdit, že tento důvod je bezvýznamný. Přesto mám zato, že seriózní publicistika má informovat o rozdílu, jaký je mezi rozpuštěním sněmovny a ukončením volebního období ústavním zákonem, všestranně. Neměla by nechat stranou pozornosti skutečnost, že v případě rozpuštění sněmovny už většina návrhů zákonů v ní projednávaných, včetně mezinárodních smluv (i o vstupu České republiky do NATO), nemůže být schválena. Zdeněk Jičínský, Lidové noviny, 3. března 1998 Trapné výročí „Února“ ve sněmovně PRAHA (kpt) - Poslanecká sněmovna českého Parlamentu včera v poledne při příležitosti 50. výročí únorového převratu v roce 1948 uctila minutou ticha památku obětí komunistického režimu. Uctění památky navrhnul republikánský předseda Miroslav POLYGON 2/1998 15 [pageend17]Sládek. Místopředseda Poslanecké sněmovny Jiří Vlach (US), který řídil schůzi, návrh podpořil a nenechal o něm hlasovat, což se ovšem posléze stalo předmětem kuloárových i veřejných kritik. Poslanec Čestmír Hof- hanzl (Strana konzervativní smlouvy) odmítl ve sněmovní síni setrvat a před pietni vzpomínkou odešel ze sálu, následován některými kolegy z pravicových stran, např. Jiřím Honajzerem (US), Janou Petrovou a Petrem Nečasem (oba ODS) a dalšími. Sněmovnu na dobu vzpomínkového aktu opustil i klub KSČM... SLOVO má v této souvislosti informaci, že se lidovec Pavel Tollner pokoušel přesvědčit poslanecký klub KDU-ČSL, aby navrhnul pietni připomenutí komunistického puče, ale klub se prý k jeho návrhu zachoval „zcela vlažně až odmítavě“. SLOVO ... zdaleka tak zlé to dneska není. Ale je to přece jen zlé natolik, aby všichni, kdo si uvědomují, že takové maličkosti, jako je svoboda slova a pohybu, které nám byly po půl století upírány, jsou důležitější než neustálé shánění žvance a hamonění nesmyslných věcí a majetků... Jiří Ješ: Hrozí nám nový únor? Radio Svobodná Evropa, únor 1997 („... hovořil Jiří Ješ“, rozhlasové komentáře 1992-1997) Na jedné straně číhá neúprosná dravost silných jedinců, na straně druhé vypočítavá sobeckost lenochů. Naše společnost se dostává do stále většího varu. Padaly banky, klesá koruna, politické strany přiznávají své sponzorské prohřešky. Každý, kdo na někoho něco ví, chystá se s tím vyrukovat ve vhodnou chvíli. Aféra stíhá aféru. Gymnazista zmlátí těhotnou učitelku, chovanec ústavu pro narušenou mládež zabije vychovatelku, skinové utopí romskou ženu, městská policie je v pohotovosti, protože otec se chystá zmlátit učitelku, která „se drze odvážila“ jeho potomkovi navrhnout sníženou známku z chování. Jindy zase přijde učitelka málem o místo, když nezbedu ve třídě přetáhne pravítkem... Josef ŠALDA, autor je starostou Čelákovic. SLOVO, 2. března 1998 Zdá se, že můžeme přešít tu známou pohádku o císařových nových šatech na to, co nám dneska vládne - nebo by mělo vládnout - demokracii. Také ji obstoupili dvořani a krejčí a slíbili ušít nové šaty a pak ji nechali důstojně kráčet a vystavovat se lidem na odiv a předem zpracovaní lidé věřili spíše tomu, co slyšeli, než tomu, co viděli. Až malé dítě zvolalo, že demokracie je nahá. Konec přešívky. Proč by měla demokracie mít nějaké šaty? Proč naslouchat těm, kteří stále slibují, že ji něčím vyzdobí a že je hanba, že ještě stále není opentlena všelijakými cetkami. Proč se rmoutit, když právě ta syrovost, nahota demokracie, je to skutečné a pravé. Že se v demokracii krade a podvádí a lže? To bylo vždycky a asi bude i nadále. Za to je třeba se stydět, ale proč nadávat na demokracii? Konečně, jaká demokracie nám mohla narůst, když jsme až po uši v plevelu? To se dalo čekat. Jen naivkové si mohli myslet, že po padesáti létech tyranie a diktatury když někdo zahvízdá: „Demokracie od nynějška, pozor ... TEĎ!!!“ demokracie nastane. Ba ne, dalo se čekat, kdo se první nahrne k prostřenému stolu. My jsme jenom opomenuli připomenout výstražnou radu sedláka Švehly: „Když už žerete, tak aspoň nemlaskejte!“ Jestli to bylo tenkrát v časných dvacátých létech na adresu zkorumpovaných sociálních demokratů nebo vlastních spolupracovníků, na tom už dneska nezáleží. Lhali jsme si do vlastní kapsy, když jsme předstírali, že jsme mistři světa v demokracii a nebyli daleko od toho, abychom poučovali ostatní, dávno demokratické národy, jak se ta demokracie dělá. Nyní jsme prohlédli a jde o to, co bude dál. Jestli vylejeme vaničku i s nemluvnětem, půjdeme jako stádo za svými demagogy, nebo dokážeme rozlišit mezi tím, co má cenu a co je bezcenné. Důležitá jsou pravidla hry. Demokratický stát nelze řídit bez práva. Nelze obvinit a neprokázat vinu. Nelze předělávat zákony, jak se to právě hodí. Ústava republiky není Bible, ale také není cárem papíru. Politici a novináři dělají všechno možné, aby si občané mysleli, že to je něco, co se jich nedotýká. Že to je něco jen pro ty nahoře. Ale to je právě ten omyl. Ústava je občanova 16 POLYGON 2/1998 [pageend18]životní pojistka. Jednou napsaná a pode- psaná se nemění, kdy se komu namane. Neměla se měnit proto, aby poslanci dostali měsíční gáže až do dne voleb a ti, co nebudou zvoleni, navíc sto tisíc odstupného. O levičácích je škoda mluvit - nakonec také nevěří presidentovu slovu, že vyhlásí mimořádné volby do konce letošního jara - ale i lidovci a i ti, co utekli z ODS do nové partaje z „morálních důvodů“, zvedli ruce pro Zemanův trik, který celému národu jasně říká, že žádná občanská jistota neexistuje, že kdykoli a kdokoli může opakovat únor 1948, ten „Vítězný“. Ze stačí jako tenkrát sehnat dvě stovky poslanců a za sliby a pod pohrůžkou z prospěchářství nebo zbabělosti zvednou ruku pro cokoliv bez ohledu na to, že národu zmarní životy několika generací. A opět selhalo známé selektivní moralizování presidentovo. Mlčí tam, kde má promluvit a varovat před novým, narychlo spíchnutým ústavním zákonem o mimořádných volbách. Ne proto, že mimořádné volby nemají být, ale proto, že se takto demonstruje, jakou hodnotu má to, na čem je založena bezpečnost každého občana. Mimořádné volby tedy budou - i když ještě nevíme, jak se vyjádří senát a zda přece- jen nedokáže, že není zbytečnou, pouze „kej- vací“ institucí. To by pak pěkně zamotal celou situaci. Ale i tak už dnes občané mají na vybranou, jestli i nadále budou trpět ve sněmovně takové pravé i levé prospěcháře, kteří se vymlouvají, že by nestačili projednat smlouvu o vstupu do NATO, když předtím odmítli zkrátit šedesátidenní lhůtu na čtyřicet. Na voličích bude záležet, aby uplatnili tu holou demokracii, bez pozlátek a hávu lico- měrnosti. K tomu dostali dostatek materiálu, který by měli důkladně promyslet a rozebrat. Neměli by podlehnout těm, kteří pomlouvají demokracii, ale naopak se na situaci dívat tak, že jen v demokracii je možné dojít až na dno problémů i skandálů. Jsme svědky rozpadu dvou pravicových stran, ODS a ODA, zatímco další dvě vznikají na jejich troskách. Obecně se věří, že rozpad zavinily sponsorské dary a vše další, co se dalo i nedalo předvídat, že nastane, když se tento systém financování stran zaváděl. Snad by stálo za to se podívat ještě trochu nazpět, kdy ty strany ještě existovaly a kdy majetky kolaborantských stran „obrozené“ Národní fronty — včetně komunistické strany - zůstaly nedotčené. Jak to tenkrát mělo s penězi naplánováno Občanské fórum, to jasné není, ale soudě podle toho, jak dopadla jejich dědička, Dienstbie- rovo Občanské hnutí, se na to vůbec nemyslelo. Proto, ať chceme nebo ne, musíme vzít v úvahu skutečnost, že bez všech těch pochybných půjček a sponsorských darů, které nyní zatěžují svědomí všech partajních špiček, bychom měli dnes za sebou sedm let stran vlády obrozené „obrozené“ Národní fronty, protože jen ony měly peníze a aparáty na vedení volebních kampaní, zatímco v jakési přicmrdávající posici, pravděpo- POLYGON 2/1998 17 [pageend19]dobně i mimoparlamentní, by se potáceli „pravicoví“ stoupenci „třetích cest“ i sociální demokraté, kteří by měli starosti především s tím, jak sehnat peníze na novou omítku Lidového domu, který jim KSČ milostivě vrátila. Kam by taková vláda dovedla tento stát se stačí podívat do některých států třeba v oblasti východních Karpat. Tato situace měla ovšem svůj dávný precedens v naivitě i stupiditě politiků, kteří ovládli Československou republiku na krátkou dobu po roce 1945 a naivně si představovali, že když se budou s komunisty dělit na vyvlastnění majetku i jim překážející politické strany, že jednoho dne na ně nedojde. Nerad musím přiznat předsedovi ČSSD Zemanovi, že byl snad jediný ze špičkových politiků, který nepodlehl psychóze štvanice, kterou vyvolala obecně známá předvánoční vládní krise, kterou lze charakterizovat pouze jako hloupou, pomstychtivou a proradnou. Hloupou proto, že v kritické chvíli ohrozila i tak jen stěží hladký průběh vstupu republiky do mezinárodních společenství NATO a EU. Pomstychtivou proto, že v ní rozhodující činitel viděl příležitost k vyrovnání starých účtů. Proradnou proto, že nejen vlastní straníci, ale také vládní partneři se bláhové domnívali, že z rozvratu ODS něco ukořistí a že jejich vlastní finanční manipulace se nedostanou na denní světlo. Stojíme také tváří v tvář odlivu sympatií veřejnosti vůči pravicovým stranám, jejichž největší vina spočívá v tom, že sice dokázaly splnit mnohé z toho, co slibovaly, ale ne tak rychle, jak bylo obecné přání a představy, které neprozřetelně přiživovaly. O onen morální aspekt věcí, kterým se dnes ohánějí v pražských novinách, o ten se veřejnost málo starala. S tím si lámali hlavu jen takoví bláhovci, jako jsou ti, co píší do Polygonu. Namísto stran pravice přichází do módy sociální demokracie, která odpůrce děsí především obecnými pochybnostmi o své demokratičnosti. Jen občas na veřejnost proskočily informace o tom, kdo vládne pod vedením vyhlášeného Šloufa v kuloárech Lidového domu a kolik estébáků a bývalých komunistických aparátčíků v důchodovém i nedůchodovém věku se motá každodenně v jeho chodbách. Straší také obecně známá neschopnost Zemanem vybraných kandidátů na vládní funkce. Dokonce vyvolávají obavy i bývalí chartis- té Rychetský a Jičínský, t.č. sociální demokraté (postkomunističtí) a členové parlamentu. Ten prvý i proto, že to byl právě on, kdo přesvědčil presidenta Havla o nezbytnosti zachování právní a ústavní kontinuity s komunistickým režimem a ten druhý proto, že od mládí fungoval jako spoluautor komunistických ústav. I dnes se výmluvně zastává pochybného ústavního zákona, který překrucuje ducha ústavy. Možná proto, že on sám je jeho autorem, který tak jako kdysi přeochotně přiskakuje, aby posloužil panstvu šikovnou právní formulí, kterou potřebovalo k tomu, aby mohlo beztrestně okrádat a vraždit, pardon, zavádět třídní spravedlnost. Sociální demokraté se stali obětmi komunistů stejně jako národní socialisté a lidovci. Jde o to, že v prvním smyslu jsou demokratické všechny strany, ať pravicové či levicové, které se zavazují, že budou hrát podle demokratických pravidel a vystupovat v politickém obcování se základní slušností - podle Masaryka, nebudou se bát a nebudou krást. Erazim KOHÁK Autor je profesorem Filozofické fakulty UK v Praze, SLOVO, 2. března 1998 Taková naivita straší nejvíce. Ochota slušných lidí zapomenout, jak to vlastně bylo. Za sovětskými tanky v roce 1945 přijela československá vláda vedená ministerským předsedou Fierlingerem, předsedou sociální demokracie! Za jeho předsednictví se znárodňovalo všechno, co se dneska privatizuje. Vyháněli se fabrikanti, aby za ně dnes jejich majetky ovládli estébáčtí spřeženci, kteří si ve vhodnou chvíli dokázali opatřit úvěrové sliby bank od manažérů stejně pochybné pověsti. V sice svobodných, ale socialistickými lžemi oblbených volbách v roce 1946 bylo od prvního okamžiku jasno, kde stojí sociální demokrati: jejich hlasy rozhodly, že se do čela vlády postavil Klement Gottwald. Pokusy těch slušných sociálních demokratů odstranit Fierlingera skončily sice na podzim v roce 1947 v jeho dočasném „upoza- dění“, ale mnoho se ve vědomém přisluho18 POLYGON 2/1998 [pageend20]vání sociálních demokratů komunistům nezměnilo. Ani v únoru 1948 sociální demokraté nerozpoznali, že jde o svobodu a demokracii každého z nás, osobní i politickou - tak jak to zřejmě nerozpoznává ani dnes pan profesor Kohák, jehož článek chce být vlastně lekcí z demokracie — a nepodali demisi spolu s ostatními nársoc a lidoveckými ministry, ani se s nimi nijak nesolidarizo- vali. Strpěli i to, že jejich ministr Majer byl komunisty doslova vynesen ze svého úřadu. Že později někteří sociální demokraté emigrovali a jiní prošli kriminály, bylo k jejich osobní cti, ale nemá to nic co dělat se slušností socdem partaje. Ta byla definitivně utracena sloučením s komunisty, kolektivním převzetím komunistických legitimací. Zřejmě vydaných na podkladě dobrovolně poskytnutých členských kartoték komunistům (i když generální sekretář Blažej Vilím skončil v emigraci). A dokonce zapojením Zdeňka Fierlingera a první československé ministryně, sociální demokratky Jankovcové do komunistického politbyra, kde přežili snad všechny své oběšené, i na syfilis i na senilitu zemřelé komunistické soudruhy. A dnešní sociální demokraté? Právě nedávno připomenuli, že nějací, za války narození sudeťáci se dosud neomluvili českému národu za svinstva spáchaná jejich předky. Vědí tedy, co se sluší! Právě uplynulo padesát let od února 1948, ale marně hledám v českých novinách jejich omluvu za poválečná svinstva, která jejich partaj společně s komunisty napáchala na Československé republice a na všech těch, kterým zmařila tu největší část jejich životů. Jak si toho pan profesor Kohák mohl nevšimnout? Kde vlastně stojí dnešní sociální demokraté? Jak to vlastně myslí s českou demokracií? Může to být pro někoho záhadou? K nalezení odpovědi pomůže i tato zpráva: Nastupující vládní strana ústy Vladimíra Iljiče Špidly s bezprecedentní arogancí ordinuje referendum za situace, kdy osmdesát procent politické reprezentace přinejmenším slovně vstup do NATO podporuje. Je to děsné pomyšlení, že v historické situaci, kdy doslova osud země je na vážkách a záleží na pár hlasech v americkém Senátu, je třeba se obávat toho, co může natropit demagogie jakéhosi pana Špidly, o jehož existenci jsme před krátkou dobou netušili! Špidlovi zdatně sekundoval „stínový ministr zahraničí“ Jan Kavan, který položil nestoudnou otázku, zda je možné, aby již přijatá země mohla z NATO vystoupit na základě negativního výsledku referenda. Také pan Špidla, jak známo, o negativním výsledku uvažuje. Co by se stalo? „Tak tam holt nebudeme,“ řekl. Neviditelný pes, elektronický deník, 6. března 1998 Místopředseda ČSSD Špidla, velký Zemanův favorit do jeho budoucí vlády, je prý odborníkem na sociální otázky, nebo spíše na sociální demagogii. „Stínový ministr zahraničí“ Jan Kavan byl vyhozen z federálního parlamentu v roce 1990 jako prokázaný agent StB. Několik let se soudil a stěžoval si i v Londýně, kde od roku 1968 žil v emigraci, ale nikdy svoji nevinu neprokázal. Ironií je, že ho možná spíše než kolaborace s StB odbourá automobilová bouračka při jízdě z hospody v Mostecké ulici na Malé Straně. To jsou legitimní následníci Františka Hampla, Rudolfa Bechyně, Václava Majera či mého leopoldovského spoluvězně, poslance Jaroslava Pavlána? Nebo to jsou dědicové probolševické štafety Zdeňka Fierlingera? Kdo o tom může pochybovat? Před sto léty by se asi „sociální inženýři“ s Marxovým „Kapitálem“ v kapse pobavili, kdyby jim nějaký visionář řekl, že kočáry, v nichž se tenkrát vozilo panstvo, se budou vyrábět na továrních pásech a že co rodina, ať chudá nebo bohatá, bude mít aspoň jeden nebo dva nebo tři. Nejsem tak starý, abych to mohl tvrdit, ale vím o mnoha svých současnících, kteří by se takovému tvrzení srdečně zasmáli. Smáli by se hlavně ti, kteří vážně kývali hlavami nad každým citátem z Karla Marxe a vejšplechty Vladimíra lijíce Lenina-Uljanova (měl dvě jména asi proto, aby po něm mohli v Rusku pojmenovat dvě města). Dneska, po pouhých necelých devíti létech ty kočáry, kterým se říká automobily (asi proto, že je netahají koně), realizují tuto směšnou visi i v Čechách a na Moravě. Je to díky tomu, že se tam vrátil kapitalismus a zašel socialismus. A přitom máme skoro polovinu parlamentu obsazenou oblbóváky, kteří chtějí repub- POLYGON 2/1998 19 [pageend21]liku vrátit tam, z čeho se ani ne před deseti roky horko těžko vysmekla. A prý se najde v národě dost pošetilců, kteří jim uvěří a dají jim tolik hlasů, že stačí dát dohromady vládu, tvrdí průzkumníci veřejného mínění. Ne takovou, která bude realizovat dnešní vise, které v příštím století přivedou lidstvo k netušeným cílům. Jako je třeba to, že každé dítě má mít počítač a připravit se na život, kdy netušené hranice prostoru a času budou překročeny těmi, kteří budou schopni ty zázračné mašiny pochopit a ovládat. Ale naopak vyberou si takovou vládu, která oprašuje staré nesmysly a chce ideově parazitovat na tom, čeho dosáhl ten špatný, hnusný kapitalismus. Chtějí vládu, která zavede pořádek a spořádaně povládne podle vzorů, kde socialismus stále dusí národy. Třeba po čínském vzoru v průmyslu i obchodě. Třeba bude i prodávat játra a ledviny po popravených (když je tržní poptávka po játrech, střelí do hlavy, když po očních rohovkách, tak střelí do srdce) těm kapitalistům, kteří sice svoje vnitřnosti prochlastali, ale nejsou tak hloupí, aby svoji zemi dali v šanc takovým povedeným postkomunistickým sociálním demokratům, jako jsou ti z Lidového domu. Zdá se však, že hlavní střetnutí a sabotáž sociálních demokratů povede proti dosavadní snaze integrálně spojit republiku se západní Evropou. Vedle těch, kteří se nemohou rozloučit s představou, že je ještě nějaká naděje na vzkříšení socialismu pod moskevskými křídly, jsou zde i ti, kteří nepochopili, že nastal i konec středoevropsko- balkánského regionu, který bude moci vegetovat mezi dvěma mlýnskými kameny Východu a Západu. Že bude lépe využívat rozporů i slabostí z obou stran, než využít historické příležitosti zapojit se do západního uskupení států a národů jako rovný s rovným. Se stejnými právy a povinnostmi. Je-li možno si vzít z historie nějaké poučení, pak je to právě v tomto případě. Země střední Evropy, kdykoli byly odříznuty od Západu a musely kličkovat tak, jak jsme to dělali od konce prvé světové války - a jak to předtím muselo dělat i Rakousko-Uhersko - nemohou skončit jinak než špatně. Proto se musíme chopit příležitosti, která se nám dnes nabízí. Je třeba si uvědomit, že v nadcházejících volbách budeme rozhodovat o zdárném či nezdárném osudu i příštích generací. Politické strany pravice by se měly chopit té šance, kterou jim sociálně demokratická propaganda nabízí, když vyhrožuje referen- dem, které může změnit rozhodnutí parlamentu o ratifikaci vstupu do NATO - pokud vůbec Zeman a jeho „tajný“ spojenec Lux tomu ve sněmovně nějakým trikem nezabrání. Pravice by mohla změnit tyto volby prakticky v referendum s dominující otázkou, zda chceme či nechceme do NATO a do Evropské unie. Ať v tom sociálně demokratičtí bossové jakkoli kličkují, jejich činy jasně prozrazují jejich úmysly. Mluví se o 19. červnu jako datu mimořádných voleb. Tábor pravice je v desolátním stavu. Političtí trpaslíci v čele stran se dnes navzájem potápějí. Ti, co přežijí, budou moci děkovat jen tomu, že občané nemají jinou volbu než zvolit někoho, kdo je neuvrhne do postbolševických chapadel Zemanů, Spidlů a Kavanů. Nebude to snadné rozhodování. Ale to je právě ta demokracie. Nebo jinak: budou to tentokráte sami voliči, kteří vyberou krej- číky, aby té demokracii ušili nové šaty. 7. března 1998 ■ 20 POLYGON 2/1998 JAN KRISTOFORI [pageend22]„Jen tam je národ, kde je pevná nepřetržená a nepřetržitá souvislost mezi minulostí, přítomností a budoucností...“ H. G. Schauer Naděje umírá první MILAN HULÍK Článek „Kázání na hoře nebo nahoře?“, který vyšel v Polygonu 1/98, vyvolal větší pozornost, než které se dostalo jiným mým článkům. Většinou byla pozitivní, ale někteří čtenáři se mě ptali, proč útočím na Václava Havla, když je to naše poslední naděje. Chtěl bych odpovědět, že svůj článek nepovažuji za útok, a kdyby to měl být útok, musel by být ještě ostřejší. Napsal jsem jej právě pro ty, kteří v Havlovi tuto naději ještě vidí. Musím vyslovit kacířskou myšlenku, že právě nebýt tvůrce sametu Václava Havla, nebylo by ani těch smutných konců české pravice, ekonomické transformace a dnešní české patové deziluze. Méně kritiky a více objektivity Kritizuji-li Václava Havla, a mohl jsem tak učinit skutečně ostřeji, činím tak s úzkostlivou snahou o objektivitu. Píši-li 0 negativech, neznamená to, že nevidím jeho pozitiva. Dnes však nemá cenu psát o jeho statečnosti, s jakou čelil estébáckým pochopům, o jeho výdrži ve vězení a nebojácnosti, s jakou tam šel. Ti, kteří jej obviňují, že si psal manželce Olze o uherák nebo ča- bajku, patrně nevědí, že v socialistických kriminálech nedisponoval vězeň ledničkou a že každýjiný salám by mu do druhého dne zezelenal. Nebyl to Václav Havel, kdo by měnil barvy ve svém životě, žil a bojoval (klidně toho slova použiji) za demokracii a svobodu. V jistém smyslu byl pokračovatelem první republiky, jejích ideálů a ve své osobě jako syn proslulých prvorepublikových rodičů symbolizoval i personální kontinuitu s masarykovskou republikou, kterou nakonec stvrdil i svými restitucemi. Na ty měl právo 1 jako president, byť se zpočátku nešikovně vyjadřoval, že restituovat nebude. Václav Havel umí psát a nejde jen o jeho hry, kterým může někdo vytýkat dobovost nebo již neaktuálnost. Ten, kdo si přečte např. článek o jeho účasti a zatčení na slavném plese železničářů v hluboké totalitě, tak se bude i smát a zjistí, že Václav Havel dovede psát nejen „vážně“, ale i s humorem o vážných věcech. Václav Havel má své místo v historii zajištěno. Je to místo čestné a přední. Samet nebo plyšák? To mi však nebrání, abych napsal, že po svém zvolení presidentem jako politik selhal. Abych byl přesný: ne hned, až po prvních svobodných volbách v roce 1990. Kdyby Václav Havel splnil svůj tehdejší slib, že dovede národ ke svobodným volbám, který tehdy myslel tak, že tím jeho presidentování skončí - mohl jeho štít zůstat neposkvrněn. Nestalo se tak. Václav Havel je tvůrcem politiky sametu. Ano, revoluce byla něžná, a proto byla tak slavná. Revoluce jsou však revolucemi nebo, chcete-li, převraty jsou převraty tehdy, když odstraní dosavadní držitele moci. Ta sametová je ale odměnila! Tím, že jim dovolila vytunelovat republiku! Jde o jev zatím v dějinách nevídaný, a to nejen pro tuto samotnou a novou techniku vykrádání, ale i pro důsledky ideové. Vždyť se nomenklaturním soudruhům, především z ekonomické sféry, dostalo odměny, kterou si dokonce mnozí převedli na západní konta. Představoval si někdo takovýto konec komunismu POLYGON 2/1998 21 [pageend23]v Československu? Představoval si jej takto i sám Václav Havel? A tak je na místě nemluvit dnes o sametu, ale opovržlivě 0 „plyšáku“. Ano, měli jsme plyšáckou revoluci se vší komičností nebo spíše tragikomiěností, která k tomuto slovu patří. Jistě, byl to Václav Klaus, který neuměl rozeznat špinavé peníze a čisté peníze, byl to on, jehož ekonomická transformace právě na „tunellingu“ selhala. Zůstane již nezodpovězenou otázkou, jak by se situace vyvíjela, kdyby komunistická nomenklatura nezůstala. Ale víme jedno: rozhodně zůstat neměla! Už proto ne, že princip kolektivní viny za komunismus, který Václav Havel vztáhnul na všechny, neodpovídal skutečnosti. Nebyli všichni ve straně - všichni nekolaborovali. Mnozí jen žili a přežili v podřadných zaměstnáních a zdůrazňuji to přesto, že já k nim nepatřil. Ale i moje „loyalita“ měla svoje meze, jako jiných slušných lidí. A jsem hrdý na to, že naše rodina měla politické vězně a žádného člena KSČ. Ich odbočka A když už jsem zabočil do „ich“ formy, zažil jsem na právnické fakultě Mariana Čalfu, který v 18 letech vstoupil do KSČ a patřil k několika fanatikům, kteří se pokoušeli opět komunizovat fakultu. Ten, kdo chce o něm vědět více, nechť si přečte RP ještě z 18.3.1989J Nerad používám silná slova, ale Marian Čalfa byl komunistický po- hůnek, který komunistickou kariéru vyměnil za kariéru „demokratického“ premiéra po prvních svobodných volbách v roce 1990. Václav Havel možná umí ocenit hodnoty přátelství, ale pro samet (a nevyrovnání se s minulostí) nemám jiné vysvětlení, než právě vliv jeho spolubojovníků z disentu, bývalých komunistů. Svým statečným chováním udělali vše pro nápravu omylů svého mládí, ale neměli se bát účtování s minulostí - vždyť oni svoji vlastní odčinili. Posledních osm let jim za pravdu nedalo, tak jako 1 oněch prvních dvacet let za socialismu. A dovolím si ještě jednu osobní věc. Z idealismu, neuvědomuje si, že příslušníci KSČ, zejména ti bývalí, patří ke chráněncům nového demokratického režimu, jsem po převratu vykonával několik vysokých politických funkcí. Mezi nimi i funkci 1.náměstka generálního ředitele tehdy ještě Sboru nápravné výchovy, jak totalitní režim cudně nazýval kriminály a celou vězeňskou organizaci. Nutno podotknout, že ještě před tím jsem byl předsedou Ústřední prověrkové komise, která neprověřila několik set příslušníků této organizace, kteří díky svému dogmatickému komunistickému přesvědčení nemohli být zárukou nutné humanizace vězeňství. Zato jsem byl patřičně mnoha ba- chaři nenáviděn. Nad vězeňstvím jako vojenskou organizací, tak jako nad příslušníky ministerstva vnitra nebo armády, vykonávala svoji trestně právní pravomoc tehdy ještě nezrušená vojenská prokuratura. A právě do jejího čela jmenoval Václav Havel vojenského prokurátora JUDr Miroslava Kříženeckého. Možná, že nevěděl to, cojá, že JUDr Kříženecký jako přesvědčený komunista odešel z mé advokátní poradny dělat komunistickou kariéru právě na vojenskou prokuraturu. Ajejím vyvrcholením byla funkce Hlavního vojenského prokurátora po listopadu 1989. Lze se divit tomu, že na této prokuratuře skončily pokusy Inspekce (v jejímž vedení jsem pracoval) Úřadu na ochranu ústavy a demokracie (předchůdce BIS) odstíhat některé nejhorlivější estébáky - bijce z demonstrací v roce 1988 a 1989? A na tuto prokuraturu jsem se jako podplukovník SNV ke svým vlastním výslechům naběhal více, než kdysi jako obhájce. Moji prověření a někteří ještě neprověření podřízení toužili po tom, dostat mě pomocí nejrůznějších udání do kriminálu. Jak se o to snažili i vojenští prokurátoři, je zbytečné psát. Charismatický playwright a česká realita Popularita presidenta Havla na Západě vyplývá mimo jiné z jeho slávy playwrigh- tera. Vždyť který politik je mistrem psaného slova a který se může pochlubit tím, že ve vězení našel Boha? Jak mi o něm s obdivem vyprávěl Charles Colson, který jako poradce presidenta Nixona a účastník aféry Watergate prošel stejným zařízením (ale v USA) jako V. Havel. Ale právě na případě amerických politiků, kteří nepíší dramata, se můžeme přesvědčit, co má být kvalifikací politika. Kromě schopností politických ajis- té dávky charakteru, i schopnost rétorská. 22 POLYGON 2/1998 [pageend24]Dokumentární seriál uváděný v těchto dnech v americké TV ukazuje americké presidenty jako politiky začínající na komunální úrovni a díky svým schopnostem postupujícími nahoru. To u nás nebylo samozřejmě možné a Václav Havel přišel na Hrad z vězení. To se zase nepoštěstilo žádnému americkému politikovi! A proto nemá smysl Václavu Havlovi vytýkat, že není rétor. Zato má smysl říci, že jeho psané projevy obsahují takovou míru abstrakce, že jsou nesrozumitelné pro čtenáře bez zvláštní kvalifikace, ale navíc neaplikovatelné v praxi. Proto Havel i nechtěně ubíhá od řešení konkrétních problémů. Řečeno ve zkratce, Václav Havel je estét a dramatik, není Švehla, není TGM! Václavu Havlovi lze těžko vyčítat, že se zabývá problémy světové a vesmírné civilizace, je to jeho právo a má na to i svoje čtenáře. Toto jeho úsilí však nic nezmění na stěžejních problémech české společnosti, na jejím rasismu, xenofóbii, na an- tiexilovém cítění nebo na její neschopnosti vyrovnat se s vlastní minulostí nebo s čes- ko-německým problémem. President občan a president mesiáš Václav Havel svým chováním někdy připomíná Mesiáše, který se shovívavě dívá na chyby svých oveček. Je to on, kdo má právo odpouštět a kritizovat. Je ale sám neomylný? Jeho nedávný výrok, že ve svých vzpomínkách zaznamenává své politické chyby, o kterých se neví, na rozdíl od těch, které se mu mylně vytýkají, je výstižným svědectvím. Svědectvím toho, že i v kritice své osoby se považuje za nejpovolanějšího. Je smutný pohled na některé disidenty, dříve rytíře bez bázně a hany, jak se snaží udržet v politických funkcích. Nejistota, kterou Václav Havel před každými volbami vyvolával svým přemítáním , zda-li bude kandidovat či nikoliv - byla přece vždy jistá - málokdo tak toužil po této funkci, jako ke sve škodě právě Václav Havel. ČR potřebuje „provozního presidenta“, zabývajícího se zásadními problémy, vyrovnáním se s minulostí i budoucností, presidenta neusilujícího o potlesk světa a beroucího v politice zřetel na další zvolení. Presidenta, který bez ohledu na svoji popularitu se bude zabývat také vytvořením právního státu, presidenta-antikomunistu čelícího falešné hře levice na Spasitele demokracie a presidenta v kontaktu s vlastními občany a cizími státníky. Presidenta odpovídajícího na tiskových konferencích na nejzáludnější otázky novinářů. Ach to je sen, presidenta odpovídajícího v několika jazycích bez tlumočníků. Presidenta čelícího tlaku medií a ne presidenta chráněného krunýřem oficiální autority a nedotknutelnosti. Presidenta komunikátora a ne presidenta kazatele. V tom je naděje, že ČR bude ve sjednocené Evropě ostrovem práva a demokracie a nikoliv územím postkomunistického chaosu a právního nihilis- mu. ČR nesmí dělat politiku „od Atlantiku po Ural“ jako de Gaullova velká Francie, stačí, když to dokáže od Hodonína po Cheb. A tato naděje, jak se obávám, zemřela první - již v roce 1990. Guelph, Ontario, 20. února 1998 ■ Prodej Polygonu v České a Slovenské republice v roce 1998 sponsorují: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Manželé Linkoví, Göteborg Rudolf Soukup, Saarbrücken - G.J.Strejka, Quito Jaroslav Teplý, Voorburg (NL) - Dr. Eduard Vedral, Cicero, IL POLYGON 2/1998 23 [pageend25]K 50. výročí smrti Jana Masaryka Před 50 lety, dne 10. března 1948, tragicky zahynul Jan Masaryk. Mnoho se od té doby zmenilo. Československá republika, vybudovaná po první světové válce na troskách Rakousko-Uherska, již neexistuje. Komunistický režim, instalovaný sověty po druhé světové válce a na jehož prahu Jan zahynul, je také minulostí. Změny nastaly, jedno zůstává stejné: oficielně se trvá na tom, že násilná smrt Jana Masaryka byla vším možným, jenom ne vraždou. Do dnešního dne byla smrt Jana Masaryka šetřena oficielně třikrát. Poprvé hned po nálezu jeho těla na nádvoří Černínského paláce v ranních hodinách 10. března 1948. Vyšetřování zahájil šéf pražské kriminálky dr. Zdeněk Borkovec, který se na místo činu dostavil krátce před sedmou hodinou. Brzy tam přibylo několik komunistických pohlavárů, kteří dr. Borkovce od případu odvolali a vyšetřování převzala Státní bezpečnost. V poledne toho dne byl případ uzavřen, nález: sebevražda. Dvacet let byl případ tabu. V průběhu Pražského jara byl „případ Masaryk“ otevřen znovu, údajné sebevraždě věřil málokdo. Tehdy se přihlásili svědkové, kteří tvrdili, že^ Masaryk byl zavražděn. Šetření případu se ale protahovalo, přišla okupace a v listopadu 1968 byl případ opět uzavřen: téze o údajné vraždě Jana Masaryka byla znovu ificielně zavržena, kupodivu ale sebevražda potvrzena nebyla: Jan, který trpěl nespavostí, usedl ráno 10. března 1948 na římsu okna v koupelně a skočil buď z náhlého rozhodnutí dolů a nebo spadl nešťastnou náhodou...! Uplynulo dalších dvacet let. Ke konci roku 1989 komunistický režim (a krátce na to slavný a věčný Sovětský svaz) zašel na úbytě. V roce 1993 byl „případ Masaryk“ otevřen oficielně znovu, ale průběh nového šetření byl, a do dnešního dne zůstal, tajný. 11. března 1995, den po 47. výročí Masarykovy smrti, prošla českým tiskem krátká zpráva, že vyšetřování bylo dne 27. února s konečnou platností skončeno. Mluvčí úřadu, který toto šetření prováděl, 24 POLYGON 2/1998 JAN MASARYK V KRESBĚ JANA KRISTOFORIHO JAMES V. JAKOUBEK [pageend26]Pavel Bret, prohlásil, že ze šetření vyplynul nový poznatek: „Jan Masaryk nevyskočil z okna svého bytu v Černínském paláci, ale spadl z římsy v místě asi dva metry vzdáleném od tohoto okna...“ Jeho nadřízený, Václav Benda, novinářům oznámil, že „... přímá vražda Jana Masaryka je v podstatě vyloučena, i když je možné, že zemřel v souvislosti s přítomností cizích osob ve svém bytě.“ Pavel Bret doplnil, že Masaryk prolezl oknem koupelny na římsu pod oknem, postupoval po ní asi dva metry a spadl. Nevylučuje se, že „se snažil před někým uniknout...“! Důvod, proč Masaryk na římsu vylezl a před kýmsi „unikal“, by mohl být v tom, že v té době....bylo v jeho bytě pět mužů, kteří tam prováděli nezákonnou prohlídku.“ Totožnost oněch mužů je známa, dva z nich byli již, byťbez výsledku, kontaktováni, jejich totožnost je ale tajná. Konec sametového „vyšetřování“. Výsledek: vražda „v podstatě vyloučena“, sebevražda vlastně taky - podivín Masaryk se rozhodl špacírovat v pět či šest hodin ráno v pyžamu a bos po okenní římse, odkud spadl a zabil se. Za to nikdo nemůže, že ano! Těch pět mužů, co prováděli v jeho bytě „nezákonnou prohlídku“ a před kterými se snažil uniknout, s tím nemá co dělat, ti zajisté s jeho smrtí neměli nic společného. A to se skoro padesát let spekulovalo, že Masaryka zabili komunisti. Jaká to hanebná pomluva! Toto je tedy nejnovější oficielní stanovisko, výsledek posledního, vskutku sametového, šetření. Do dnešního dne, t.j. více než tři roky po skončení tohoto „nálezu“, žádná podrobná oficielní zpráva vydaná nebyla. Kdyby se nejednalo o tak závažný případ, mohlo by se zdát, že jde o ubohý, nemístný vtip...! Násilná smrt Jana Masaryka svého času doslova otřásla celým národem. Masaryk byl tou poslední překážkou, zábranou před komunizací Československa, jeho smrt pak plně otevřela stavidla komunistického běsnění. Jak poslední „šetření“ dokázalo, současná vláda zde kráčí ve šlépějích komunistů a na objektivním vyšetřování případu nemá vůbec žádný zájem. Dalším faktem je skutečnost, že i přes dlouholetou „diskusi“ se o okolnostech Janovy smrti ve veřejnosti mnoho neví a to, co se „ví“, je zpravidla zdeformované, až nepravdivé. K této ostudné skutečnosti přispívají různé publikace a články, které se čas od času objeví - a to nejen v Česku, ale i v exilu. Za příklad des- informace domácí bych uvedl nechutný pamflet autorů P. Kettnera a I. M. Jedličky „Proč zemřel Jan Masaryk“ (Nakladatelství Horizont, Praha, 1990). Jde o splácaninu plnou drbů, polopravd a vyložených lží, která případ místo aby objasnila, ještě více zatemňuje. I zde v exilu články se stejnou tendencí sem tam vyjdou, kupř. Československý týdeník č. 6/95 otiskl článek, jehož autor se snažil budit dojem, že nedávno interviewoval přímé účastníky původního vyšetřování Masarykovy smrti. Šlo ale o plagiát, výtah ze shora zmíněného „díla“ Proč zemřel Jan Masaryk, který přežvykoval dávno vyvrácené nesmysly, navíc „vyslovené“ lidmi, kteří v původním šetření nefigurovali. Dnes, padesát let po činu, mnoho očitých svědků této události po světě nechodí. Přesto se zachovalo dosti svědectví přímých účastníků i náhodných svědků a během let vyšlo najevo dostatečné množství detailů a informací, ze kterých se dá určit jak pravděpodobný průběh tragedie, tak i některé domněnky vyloučit. Jinými slovy, přímý doklad dokazující vraždu sice neexistuje, ale množství nepřímých dokladů a svědectví, circumstancial evidence, k tomuto závěru jednoznačně ukazuje. v Masarykovo tělo objevili dva zaměstnanci Černínského paláce zhruba o půl sedmé ráno. Nález ohlásili strážným, kteří zavolali kriminálku a dva členy Masarykovy domácnosti: Václava Topinku a Bohumila Příhodu. První kriminalisté na místě činu byli dr. Zdeněk Borkovec a policejní lékař dr. Jaromír Teplý a krátce po nich tam přijelo několik komunistických pohlavárů s Gottwaldem v čele. Václav Topinka, dokazatelně první osoba toho rána v Masarykově bytě, popsal, v jakém stavu byt nalezl: postel nakřivo od zdi, prostěradlo vytažené zpod matrace a polštáře pryč, noční stolek napůl převrácen, ze skříní vytahané zásuvky a jejich obsah vysypán. Po podlaze střepy z rozbitého nádobí, převrácené židle, jedna rozlámaná. V koupelně lékárnička zcela vybraná, jeden polštář pod umyvadlem, druhý ve vaně, ručníky vytahané z police, sedadlo pod oknem převrácené a kolem okna plno POLYGON 2/1998 25 [pageend27]otisků prstů. Vyděšený Topinka vyběhl na chodbu, kde narazil na Příhodu, vedoucího právě Noska a Clementise k Masarykovu bytu. Jen co oba komunističtí pohlaváři spatřili tu spoušť, vykázali Topinku s Příhodou ven a zavřeli se v bytě. V tu dobu dole na nádvoří policejní lékař dr. Teplý a kriminalista dr. Borkovec ohlé- dávali Masarykovo tělo. Masaryk ležel na zádech, hlavou ke zdi, trochu zkroucen na jednu stranu, pravou ruku na prsou, levou podle těla, asi tři metry od zdi a metr vlevo od okna koupelny. Tvář nebyla poraněna, jen na pravé straně za uchem velká podlitina. Spodní partie nohou byly rozdrceny, krev kolem ale skoro žádná. Dr. Teplý rozepnul mrtvému pyžamo a na hrudi zjistil čerstvou odřeninu a stopy po úderech, taktéž modřiny na obou pažích, jako by se mrtvý před smrtí bránil úderům. Konce prstů na obou rukou odřeny, za nehty omítka. Poté se na místo dostavilo několik členů StB a kriminalisté nařídili odnést mrtvého nahoru do bytu. V bytě se zdržovalo několik lidí, podle záznamu dr. Borkovce to byli: Klement Gottwald, předseda vlády; Vladimír dementis, náměstek ministra zahraničí; Václav Nosek, ministr vnitra a jeho náměstek Jindřich Veselý; Jan Hora, šéf StB; Josef Gor- mer, velitel kriminální ústředny SNB plus několik členů StB v civilu. Všichni do jednoho komunisti. Dr. Teplý uvedl, že když přinesli Masaryka do bytu, viděl Noska s Cle- mentisem urovnávat nábytek a koberce. Při jejich příchodu upravil Nosek postel a nařídil na ni položit Masarykovo tělo. Dr. Teplý přistoupil k oknu ložnice a podíval se dolů na nádvoří a tu se k němu přidružil ministr Nosek a zamumlal: „Sebevražda.“ Dr. Teplý na to podotknul, že dle jeho názoru jde o beštiálni vraždu. Uvědomoval si neuváže- nost výroku, ale -jak později uvedl, „... byl jsem rozčilen a v tu chvíli mi bylo všechno jedno“. Dr. Teplý též zaznamenal příhodu: „Když po odvolání dr. Borkovce případ převzala Státní bezpečnost, vykázal ministr Nosek všechny z ložnice a ke dveřím postavil strážného, kterému nařídil, aby dovnitř nikoho nevpouštěl. Pak se do bytu dostavil neznámý muž v civilu a vydal se k ložnici, kde mu strážný zastoupil cestu. Neznámý řekl strážnému rusky -neblázněte, nechte mě projít-. Strážný odmítl, načež mu Nosek s Clementisem nařídili, aby muže vpustil. Asi po půlhodině neznámý vyšel ven a nesl nabitou aktovku.“ (V roce 1955 vydal člen britské tajné služby E. H. Cookridge zprávu, ve které tohoto neznámého muže identifikoval, údajně šlo o agenta NKVD Otto Katze, který byl v roce 1952 pod jménem André Simone oběšen v procesu se Slánským.) Krátce nato byl od případu odvolán i dr. Teplý, vystřídán komunistou dr. Josefem Sommerem. Několik hodin poté byl případ oficielně uzavřen. Nález: sebevražda. Překotné uzavření případu mělo za následek nedůvěru k závěru a dalo vznik mnoha domněnkám. K důvěře v korektnost šetření nepřispěl dr. Borkovec, který na dotaz novinářů, co on jako zkušený kriminální vyšetřovatel říká bleskovému uzavření případu, poznamenal, že „... za čtyři hodiny nelze řádně vyšetřit ani krádež slepic!“ Netrvalo dlouho a údajně z okruhu StB vyšla fáma, že Masaryka zavraždili - za pomoci StB - členové sovětské NKVD. Dle této fámy zabijáky vedl major NKVD Augustin Schramm a akci venku zajišťovala skupina nadporučíka Tůmy (později identifikován s kapitánem StB, za války politickým komisařem sovětské partyzánské brigády Jana Husa Miroslavem Pichem-Tůmou). Krátce po rozšíření této zprávy byl major Schramm poctěn návštěvou: 27. května ráno zazvonil u jeho bytu zvonek a když Schramm otevřel, návštěvník ho zastřelil několika ranami z pistole. Za vraždu Schramma byli popraveni dva mladí muži, Miloslav Choc a Slavoj Sádek, kteří až do popravy jakoukoliv účast na vraždě popírali. Major Schramm nebyl jediný, kdo zahlazování stop, vedoucích k vrahům Jana Masaryka, zaplatili životem. Někdy stačila jen domněnka, že dotyčný „něco ví“. Obětí tohoto typu se stal ing. Petr Konečný, tajemník Ústředního výboru strany čs. socialistů. Es- tébáci pojali podezření, že Konečný zná identitu vraha majora Schramma. Ing. Konečný byl zatčen Pichem-Tůmou, který ho pak, dle slov vedoucího vyšetřovacího oddělení StB dr. Štěpána Plačka vyslýchal ,jemu obvyklým způsobem“. Po několika dnech nelidského mučení dospěl Pich-Tůma k závěru, že jde o omyl, že Konečný nic neví 26 POLYGON 2/1998 [pageend28]a vyvstala otázka, co s ním. Na poradě u vedoucích pracovníků StB Jindřicha Veselého a Plačka bylo rozhodnuto Konečného sprovodit beze stopy ze světa. Pich-Tůma se dvěma estébáky odvezl Konečného do lesa u Bánské Bystrice, kde ho zastřelil dvěma kulkami do týlu. O tom, jak bylo s Konečným dále naloženo, existují dvě verse. Podle první byl ihned na místě zakopán, dle druhé byl odvezen do ostravských hutí a vhozen do vysoké pece. Faktem zůstává, že do dnešního dne tělo Konečného nalezeno nebylo. Další z účastníků událostí kolem smrti Jana Masaryka, kteří tehdy neblaze skončili, byli dr. Jaromír Teplý, který několik měsíců nato zemřel údajně sebevraždou pro „rozhárané rodinné poměry“, a Jindřich Veselý, který se pokusil o sebevraždu podřezáním žil, byl zachráněn, ale krátce nato se zabil skokem z okna. Vladimír dementis byl, jak známo, oběšen v procesu se Slánským. Dvacet let po událostech - 5. dubna 1968 - byl případ otevřen znovu, ale než se mohl plně rozběhnout, došlo k podivným událostem. Major Bedřich Pokorný, jeden z esté- báckých vyšetřovatelů jak smrti Jana Masaryka tak i majora Schramma, byl 9. dubna 1968 nalezen v lese u Brna visící na oprátce a s proříznutým hrdlem k tomu. Dr. Josef Sommer, který v roce 1948 převzal případ od dr. Teplého (dotáhl to pak na šéflékaře ruzyňské věznice) byl nalezen 26. dubna s prostřelenou hlavou. Dr. Josef Břešťanský, který v roce 1948 převzal vyšetřování od dr. Borkovce, byl tentýž den nalezen oběšený v lese za Prahou. Pplk. Jiří Počepický byl den nato, 27. dubna, objeven oběšený v lese u Mariánských Lázní. Všichni tito estébáci, v roce 1948 zúčastnění na vyšetřování Masarykovy smrti, dle oficielní zprávy „spáchali sebevraždu“. Do hry se pak vložili „sovětští přátelé“, kteří zcela nepokrytě vyhrožovali neblahými následky, bu- de-li šetření o Masarykově smrti pokračovat. Po okupaci v srpnu 1968 se další „vyšetřování“ stalo bezpředmětným a v listopadu bylo oficielně skončeno s výsledkem uvedeným v úvodu. Po změně režimu v Československu v listopadu 1989 a ustavení t.zv. sametové vlády se do nového šetření Masarykovy smrti nikomu z vládních míst moc nechtělo. Oficielní stanovisko bylo, že vyšetřování v roce 1968 bylo vyčerpávající a pokud se neobjeví „nové skutečnosti“, případ se otevírat nebude. Jinými slovy: výsledek dvojího komunistického „šetření“ byl pro sameťáky naprosto uspokojující. Toto stanovisko potvrdil tehdejší velvyslanec Československa v USA Michael Žantovský, kterého jsem se osobně na veřejné schůzi krajanů konané v Clevelandu napodzim 1992 zeptal, zdali má nová vláda v Československu v plánu přešetřit Masarykovu smrt. Přesto ale k nějakému pohybu došlo a Masarykův případ byl znovu, již potřetí, otevřen. Krátce nato byl jeden z posledních přímých účastníků událostí z roku 1948, kapitán StB Miroslav Pich-Tůma, na půdě domu v Trutnově, kde bydlel, nalezen oběšený. Jedna oficielně požadovaná „nová skutečnost“, týkající se smrti Jana Masaryka, se objevila v prosinci 1994. V Německu tehdy žádal o azyl jistý Leonid Paršin, který se již dříve údajně projevil jako spolehlivý zdroj informací o NKVD a KGB. Leonid je syn sovětské agentky NKVD, která pod jménem Marie Kovalková působila po válce několik let v Československu. Po jejím odchodu do důchodu se u ní scházeli vysloužilci NKVD a KGB a vzpomínali na staré dobré časy. Jedna ze vzpomínek patřila Janu Masarykovi: Po válce byl šéfem NKVD v Praze generál Michail Bělkin, který se m.j. zabýval verbo- váním agentů mezi čs. politiky. Jedním z vyhlédnutých pro tuto „čestnou“ službu byl i Jan Masaryk, který ale jakoukoliv spolupráci s NKVD ze zásady odmítl. Když byl pak jmenován do komunistické vlády Klementa Gottwalda, přišel z Moskvy rozkaz: buď Masaryka získat a nebo odpravit způsobem, který by svědčil na sebevraždu. V noci na 10. března si Bělkin s několika pochopy přišel pro odpověď. Jan Masaryk odmítl - a byl zavražděn. Zdá-li se tento scénář nepravděpodobným, je zde významná historická paralela. Během války působil v Budapešti švédský diplomat Raul Wallenberg, který zachránil několik desítek tisíc maďarských židů před transportem do nacistických vyhlazovacích táborů. Po obsazení Budapešti Rudou armádou byl Wallenberg zatčen sovětskou likviPOLYGON 2/1998 27 [pageend29]dační jednotkou SMERSH a odvlečen do SSSR, kde byl na něho učiněn nátlak, aby se dal do služeb NKVD. Wallenberg odmítl - a byl na přímý rozkaz sovětského vedení zavražděn. Tuto zprávu podává ve své biografii bývalý direktor teroristického oddělení NKVD generál Pavel Sudoplatov („Special Tasks“, Back Bay Books, Little Brown and Co., London, 1995). Udává i způsob usmrcení: vpich jedovaté injekce v rámci „lékařské prohlídky“ akademikem Miro- novským včetně údaje, že na rozkaze Wal- lenberga likvidovat je podpis Bulganina. K tomu dodává: „... Wallenbergovo zatčení, výslechy a smrt v Lubljance zcela zapadá do šablony pokusu o nábor, který selhal. Obava, že by se tento pokus v případě propuštění provalil, vedl k Wallenbergovu odstranění coby nepohodlného svědka...“ Zde stačí zaměnit jméno Wallenberg jménem Masaryk a obraz je úplný. Z údajů, vyšlých najevo během let, lze dosti spolehlivě sestavit obraz konce Jana Masaryka přibližně takto: Jan Masaryk, zápaďák do morku kostí, byl Moskvě, jmenovitě Stalinovi, jak nepohodlný, tak nebezpečný. Z toho důvodu dostal pražský verbíř NKVD gen. Bělkin rozkaz Masaryka neutralizovat, naverbovat ho za agenta NKVD. Jelikož ale Masaryk všechny tyto pokusy odmítl, přišel z Moskvy rozkaz, buď Jana získat nebo zavraždit, pokud možno způsobem, který by svědčil na sebevraždu. V noci na 10. března 1948 si generál Bělkin přišel pro konečnou odpověď -Masaryk odmítl a byl zabit. Likvidace ale nebyla hladká. Jan kladl odpor, při kterém byl zdemolován byt. Nakonec se vrahům podařilo Jana lapit v koupelně, povalit ho do vany a dusit polštářem, přičemž Jan ztratil vědomí. Po nějaké době, když vrazi prohledávali byt, Jan přišel k sobě a pokusil se vrahům uniknout jedinou možnou cestou: oknem koupelny ven na širokou římsu, která se táhla po celé délce budovy. Tento pokus ale vrahům neunikl. Jan byl pronásledován a buď byl z okenní římsy shozen a nebo sám spadl na dlažbu nádvoří a zabil se. Tento scénář plně odpovídá všem známým faktům. Kdo konkrétně byli vykonavatelé moskevského rozkazu, byl-li mimo gen. Běl- kina jedním z nich major Schramm, Pich-Tůma či kdo jiný, není důležité, důležitá je skutečnost, že šlo bez pochyby o politickou vraždu. Z tohoto hlediska je výrok Václava Bendy, že „přímá vražda je v podstatě vyloučena“ a k tomu dodatek, že v té době bylo v Masarykově bytě pět mužů, kteří tam prováděli nezákonnou prohlídku, před kterými se Jan snažil uniknout, klasický čecháčkovský politický oportunismus a nechutná hra se slovíčky. Dnes, padesát let po událostech, je na čase přestat s tajnůstkářstvím, přiznat barvu a naplno říci: Smrt Jana Masaryka byla politická vražda na rozkaz Moskvy, vykonaná pochopy NKVD s ochotnou spoluprací československé komunistické tajné služby StB. Z daných faktů k jinému logickému závěru dojít nelze. Lakewood, Ohio, 10. březen 1998 M Jednotlivá čísla Polygonu je možno koupit na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Knihkupectví Dialog (Václav Hora), Frankfurt / Main, Gutleutstr. 15 28 POLYGON 2/1998 [pageend30]Morální kolaps české politické elity VLASTIMIL RADKOVICKÝ Podivné praktiky kolem stranických pokladen tvoří jen další článek řetězu českého pojetí politiky, demokracie, podnikavosti a zejména pojetí práva a morálky. Ohlédnutí do minulých let nám připomíná aféry Knižního velkoobchodu, aféry rumové, aféry s topnými oleji, s podplatitelnými policisty a celníky, vytunelování investičních fondů a bank, atd. atd. Nečestnosti a podvody se táhnou událostmi posledních let jako červená niť. Více než zarážející je však skutečnost, že souvislá a nekončící řada nových a nových zjištění o činech „nejschopnějších z nás“ zůstává v českém dění už jako cosi samozřejmého a neodmyslitelného od procesu demokratizace. Propojení podnikatelských a politických špiček dostává podobu seskupení až mafiánského a důsledky okrádání státu i občanů jsou pro obyvatele ČR stále ekonomicky tíživější. Navzdory tomu - nebo snad právě proto - se podle posledních průzkumů zajímá o politiku pouze 9% české dospělé populace! Výzkumy nezjišťují příčinu, ale tu najdeme v desítkách souvislostí. český občan má v paměti důkladně zafixováno, že jeho osobní postoj k jakémukoliv politickému dění je bezvýznamný a nemůže nic vyřešit, zkušenosti starších pamětníků dokonce velí o politiku se nezajímat, protože to bylo vždy nebezpečné - a totalitní éra byla čtyřicetiletá. Průběh posledních let se svým závěrečným současným poklesem téměř všech hodnot jen korunuje názor, že politika je nečestná hra pro vybrané. Sta komentářů v českých médiích předkládají nejrůznější pohledy na situaci, nesmírně málo z nich se ale zabývá hledáním skutečných příčin ve všech souvislostech. Zřejmě nemá nikdo odvahu - či dostatek vědomostí - občanům sdělit, že dění posledních let bylo podloženo mnohými fundovanými ekonomickými teoriemi, ale také doplněno zcela diletantským názorem, že tržní hospodářství vše vyřeší a morální hlediska jsou nepodstatná. Teorie „malého zpětného zrcátka“, stejně jako „tlusté čáry za minulostí“, zapříčinily nezájem o to, co bylo a lhostejnost k předchozímu nepotrestanému bezpráví, a proto i lhostejnost k nemorálním činům současným. Setrvání u tohoto programu, i když se stále více a jasněji ukazoval jeho sebeničitelský vliv, je největší vinou našich špičkových politiků, nikdo významněji neusiloval o nutné změny v omezování „bezbřehých možností pro schopné všeho“. Z desítek jevů lze odvodit, že nikdo z politiků o nápravu dostatečně neusiloval proto, že i pro něho byla situace osobně příznivá, výhodná, osobní hmotný a politický profit byl lákavější, nežli služba občanům státu. Tento fakt je základem pro konstatování morálního kolapsu české politické elity. Málokoho na české politické scéně vzrušuje, že se k předchozím závažným nedostatkům nikdo nehlásí z hlediska odpovědnosti. Včetně expremiéra Klause, který ve svém článku ze 16. února uvádí na svoji obranu: „... V každém případě je také pravda, že byl po dlouhé dva měsíce líčen jediný člověk a jedna politická strana (tj. Klaus a ODS), která měla jen jednu třetinu poslanců a jen jednu polovinu členů vlády, jako nepřítel všeho a všech...“ Předseda vlády, i když v ní byla Jen“ polovina členů jeho strany, musí za program a činnost vlády přece nést plnou odpovědnost a nemůže se problematicky očišťovat tím, že byl dlouhé dva měsíce líčen jako nepřítel všeho a všech. Taktně zamlčuje, kým byl takto líčen (samozřejmě novináři, vždyť to byl podle Klause „mediální útok“ na něho!) a místo očekávaných slov o odpovědnosti za vývoj ve státě a společnosti vyjadřuje osobní dotčenost za kritiku nedostatků svého dlouhodobého výkonu funkce. V půlstránkovém článku nenajdeme jednu větu či slovo přiznání omylů a chyb. Obratná manipulace se slovy a fakty úspěšně zamlžuje podstatu a příčiny politické i hospodářské krize v ČR - a činí to nejen Klaus! Řadový občan-volič je vývojem událostí silně zaskočen, protože několik let věřil v neustále proklamovanou prosperitu a jedinečnost české republiky, a tedy potažmo i schopnostem svých politiků s ODS v čele. Nynější procitnutí a poznávání zcela jiné POLYGON 2/1998 29 [pageend31]reality se u tohoto řadového občana-voliče nutně promítá do vkládání nadějí ve zcela jiný politický směr, proto sociální demokracie stojí už delší dobu v čele všech volebních preferencí. Nejméně u poloviny obyvatel setrval z totalitní éry zdeformovaný morální a občanský profil. Získání plné osobní svobody, aniž má 90% obyvatel potuchy, proč a čím, bylo ještě umocněno výzvou k tržnímu chování bez morálních zábran a ohledu na minulost, což bylo patřičně a příkladně doloženo ukázkami aktivit těch, kteří doslova přes noc zbohatli o desítky a sta milionů, aniž tyto hodnoty kompenzovali zlomkem své práce. Skupina rychle zbohatlých se rozrůstala bez postihů za formy, jakými k bohatství přišla. Vznikla tím výzva téměř k celonárodní honbě za ziskem a mocí za každou cenu, tedy bez ohledu na zákony a morálku. Jak má být národ čestný a poctivě pracovitý, když byl tolik let veden příklady k opaku? Katastrofální stav občanských profilů je nesmírně podceňován a přehlížen, stejně jako tentýž katastrofální stav převažující části české politické a podnikatelské elity. Ve světě nás nepříliš lichotivě zviditelňují opakované a rozšiřující se projevy rasové nesnášenlivosti, ačkoliv základy k nesnášenlivosti Jako takové dosavadní politické špičky v ČR programově přímo podporovaly. Velmi přesvědčivě to dokazuje i letošní průzkum veřejného mínění, ve kterém je 82% (!) obyvatel proti poskytnutí volebního práva českým občanům trvale žijícím v zahraničí. Občané mají ve svých hlavách dokonale zafixovanou komunistickou propagandu o „zrádcích vlasti“ a exulanty často ztotožňují s podvodníky, prospěcháři a dokonce s kriminálními živly. Expremiér Klaus toto podvědomí občanů před několika léty ještě patřičně utvrdil názorem, že i on je proti poskytnutí volebního práva exulantům, protože „u nás nežijí a nerozumějí nám“. Nikdo z našich „demokratických špiček“ nepovažoval za vhodné (a hlavně pro sebe za prospěšné) důrazně a včas národu sdělit, že exulanti nezradili vlast, nýbrž odešli z okupované a lidská práva nedodržující země, a mnozí se zasloužili o vznik naší svobody a o větší informovanost v totalitním období. Řadový občan neví, že v naprosté většině postkomunistických zemí byla ihned po revolučních změnách exulantům přiznána všechna práva, zatímco v naší ČSR a poté ČR trval pět let stav, kdy Češi žijící v zahraničí tvořili druhou kategorii občanů, protože neměli právo na restituční navrácení ukradeného majetku - a volební právo je jim rafinovaně ztíženo až znemožněno nutností přicestovat v den voleb do ČR. Český občan také vůbec neví, že do kategorie devizových cizozemců spadají i jeho krajané v zahraničí s českým státním občanstvím. Proto si mohou ve své vlasti sice koupit např. byt nebo rodinný domek, ale u domku nesmí být zahrada, protože ta je součástí zemědělské půdy - a tu devizoví cizinci nesmějí v ČR nabývat. Za prapodivnou (a výrazně neevropskou) obavou, aby cizinci nevykoupili naši zem, se tak rafinovaně skrývá okleštění práv v cizině žijících občanů ČR. Projevovaná a naordinovaná nesnášenlivost k vlastním spoluobčanům se tak sčítá s nesnášenlivostí rasovou - a je i příčinou odporu mnoha našich občanů k integraci České republiky do NATO a EU. Jak názorově i praxí máme daleko do sjednocující se Evropy! České pravicové strany prorostly podvody, machinacemi, neochotou objasňovat praktikované financování i daňové úniky, vyhýbání se odpovědnosti apod., čímž daly veřejnosti zřetelné podklady k podezření i z privatizační korupce stran a jednotlivců. Vnitřní rozklad těchto stran je způsoben zcela stejnými příčinami a jevy, jaké postihovaly dlouhá léta ekonomický vývoj, legislativu a mnoho jiného v naší zemi. Je to další důkaz, že neřešená - či programově opomíjená - nečestnost a znevažovaná morálka se za čas doslova rozlívají do všech sfér a na všech úrovních. Zdiskreditované pravicové strany nelze „očistit a zalátat“ novými programovými prohlášeními a ujišťováním, že od této chvíle bude vše jinak. Důvěra byla prohospodařena. Významným volebním faktorem je i zmíněný fakt, že 91% obyvatel se o politiku nezajímá a jen impulzivně inklinuje ke stranám, které byly dosud v opozici, protože v nich vidí naději na přijatelnější budoucnost. Apolitičnost obyvatel se prudce zvýšila stále čitelněji se ukazujícím faktem dlouholetého předstírání úspěšnosti od donedávna vládnoucí politické garnitury, čili dlouho zakrývaného podvodu. Alarmujícím důkazem je i zjištění, že 28,7% našich občanů by přivítalo ná- 30 POLYGON 2/1998 [pageend32]vrat předlistopadových poměrů! Tvrdošíjné prosazování „naší cesty“ k demokratizaci a hospodářské transformaci, s odmítáním dlouhodobých a ověřených zkušeností z tradičních demokratických zemí — a také s nadřazeným odmítáním kritiky - přineslo výsledky, které už snad ani nemohly být horší. Pravicoví politici se mimořádně výrazně zasloužili o náš posun do levicového politického spektra — i o posílení ultrapra- vice. Další důsledek morálního kolapsu české politické elity je nenapravitelný a také vůbec nezohledňovaný, nikým nekomentovaný. Spočívá v tom, že závažné vlastnické změny i podvodně nabyté majetky jsou právně pevně fixovány. Rozvrstvení na velmi bohaté a velmi chudé je prakticky ukončeno, aniž je v dohledu jakákoliv možnost vyvodit právní změny a závěry z faktu, že většina rychle docíleného bohatství nebyla nynějšími vlastníky podložena žádnou protihodnotou, nýbrž byla získána hlavně vychytralostí a zneužitím nedokonalých zákonů. První polistopadové desetiletí se tak stává trvalým pomníkem toho, co dovedeme my, mazaní Češi. 4. března 1998 n Stanovisko Československého ústavu zahraničního k projednávání novely volebního zákona v Parlamentu České republiky Návrh zákona, kterým se mění a doplňuje zákon č. 247/1995 Sb. o volbách do Parlamentu České republiky a o změně a doplnění některých dalších zákonů, ve znění pozdějších předpisů, který se nyní konečně dostal z vlády na jednací pořad parlamentu, se připravuje prakticky od poloviny minulého roku. V předkládací zprávě z listopadu 1997 se říká, že předkládaný návrh zákona byl projednán v rámci mezinárodního připomínkového řízení s ústředními orgány státní správy a vybranými okresními úřady, a je předkládán bez rozporů. Zdálo by se tedy, že projednání v Poslanecké sněmovně a v Senátu již nebude tak složité. A je?! Zřejmě v polovině minulého roku a snad ani na konci roku 1997 nikdo nepředpokládal vnitropolitický vývoj, jak jej známe dnes, ale domnívali jsme se, že s odhlasováním zákona o zkrácení volebního období současného parlamentu a s realizací předčasných voleb (v červnu nebo o něco později) projeví Poslanecká sněmovna snahu urychlit proces projednávání a přijetí novely volebního zákona tak, aby se již předčasných voleb mohli zúčastnit čeští občané v zahraničí, a tedy i krajané oprávnění volit. Vývoj jednání v Poslanecké sněmovně, tak jak o něm referoval tisk, a vyhledávání nových argumentů, jak schválení oddálit, nasvědčuje tomu, že se tak téměř s jistotou již nestane. To samozřejmě vyvolává mezi krajany-občany ČR oprávněné rozhořčení, které sdílíme i my, členové Československého ústavu zahraničního. Jak je známo, všechny sousední země - Polsko, Maďarsko, Rakousko, Německo a další země - mají tento problém vyřešený. Jejich občané kdekoliv na světě volí na zastupitelských úřadech. Proto se tyto země mohou chlubit i lobbystickou podporou svých krajanů a velmi dobrým vzájemným vztahem. Česká republika svůj postoj ke krajanům projevila opět zvláštně: dožaduje se podpory krajanů, ale dokáže pro krajany učinit málo. A to není dobrý stav. Jako takový ho vidíme i my a naši členové v Československém ústavu zahraničním. Představenstvo ČÚZ V Praze dne 4. března 1998 POLYGON 2/1998 31 [pageend33]Sliby se slibují, blázni se radují ZDENĚK F. LEINER Toto trefné lidové úsloví mi napadlo^když mi včera, v sobotu 28. února, přítel v České republice v telefonickém rozhovoru sdělil výsledek - nebo spíše nevýsledek - prvního čtení novely volebního zákona, která měla umožnit českým občanům žijícím v zahraničí, aby uplatnili své volební právo v zemi svého bydliště. Od „sametové“ změny režimu jim toto právo bylo přiznáno pokrytecky s vědomím, že málokdo, s výjimkou těch, kteří žijí blízko hranic republiky, si bude moci dovolit přijet nebo přiletět schválně jen kvůli tomu, aby mohl volit na území „staré“ vlasti. Příčina byla evidentní: Nebyli by volili postkomunisty, nýbrž vznikající pravici. Z debaty ve sněmovně 25. února je zřejmé, že tyto obavy trvají dodnes a že bylo učiněno vše, aby v červnových předčasných volbách „zrádní emigranti“ neovlivnili jejich výsledek. První čtení novely bylo po dlouholetém snažení demokratických a liberálních sil úmyslně zařazeno do programu sněmovny tak, aby zákonem předepsané lhůty nemohly být dodrženy. Aby se vlk nažral a koza zůstala celá — to znamená, aby nebylo možné panu Zemanovi a spol. vytknout, že zavrhli krajany v zahraničí, avšak aby pro blízké volby nemohli uplatnit své hlasy. Jelikož kryptokomunisté v ČSSD a nezakrytí komunisté v KSČM a jinde jsou si jisti vítězstvím v červnu, připustili první čtení a snad připustí schválení novely, která vstoupí v platnost po zákonné lhůtě znemožňující její uplatnění v červnu. Pro levici zmocnivší se moci bude pak hračkou novelu zrušit. První čtení neskončilo ani přijetím, ani zamítnutím návrhu, který sněmovně předložila Tošovského vláda 21. ledna 1998. Místopředseda sněmovny J. Vlach přerušil debatu s tím, že „tak či onak není v naší moci novelu projednat v předepsaných lhů- tách“. Dle Vlacha, i kdyby byla novela přijata v prvním čtení a i kdyby lhůta pro druhé čtení byla zkrácena na minimálních čtyřicet dnů a i kdyby ji senát schválil za jediný den poté, bylo by to až 6. dubna. Dle zákona by vstoupila v platnost za měsíc. To znamená, že by nebyla dodržena lhůta 1. května, potřebná pro organizaci voleb v červnu v souladu s volebním zákonem. Hlasy poslanců, známých svým zarytým nepřátelstvím vůči českému exilu, potvrzují podezření, že míč byl úmyslně zahrán do autu. Zdeněk Jičínský, známý rudoch přebarvený na růžovo, například potvrdil předčasné přerušení rozpravy argumentem, že sněmovna má projednat jiné, důležitější a naléhavější zákony, než měnit vyhovující zákon volební. Jiní poslanci ČSSD se již před parlamentní rozpravou se svými komunistickými kolegy ostře stavěli proti novele. Dokonce i poslanec ODS Payne, proslulý svým výrokem o špatném „imidži“ emigrantů, přiložil své polénko do ohně a v rozpravě se vyslovil k novele záporně proto, že prý by vedla k porušení principu tajnosti hlasování zakotveného v ústavě. Dle pana Payneho by v zemích, kde žije jen několik málo občanů České republiky, po vyhlášení výsledku hlasování mohla být lehce odhalena identita voličů té či oné strany. Malé dějiny diskriminace exilu v oblasti voleb Panu Jičínskému a jemu podobným emi- grantobijcům je nutno přiznat jednu ctnost: že zůstali věrni svému přesvědčení od prvních sametových voleb podnes. Ony první volby v roce 1990 byly jedním z hlavních příčin nesmírného zklamání exulantů nad nepřátelským postojem vlády a značné části veřejnosti vůči nim. Po prvním, naivním, nadšení nad tím, že „doma“ svoboda a demokracie zvítězily, to byla věru studená sprcha, když jsme se dověděli, že nebudeme moci, oproti Polákům, Maďarům či Rumunům, volit korespondenčně nebo na československých konsulátech a velvyslanectvích. Českoslovenští vězni v exilu byli 32 POLYGON 2/1998 [pageend34]první, kteří se postavili proti tomuto evidentnímu úmyslu znemožnit jim nebo jejich velké většině hlasovat pro pravici nebo protikomunistickou prozápadní levici. Nová organizace politických vězňů v zahraničí, která svým názvem Západoevropská pobočka KPVČS obnovila jednotu mezi politickými vězni v Československu a „mukly“ v cizině, uveřejnila manifest s názvem „Nechceme být vyloučeni“ a rozeslala jej českému tisku. Jako tehdejší předseda Západoevropské pobočky KPVČS jsem napsal osobní dopisy presidentu Havlovi, předsedovi národního shromáždění ČSFR Dubčekovi, Dagmaře Burešové, předsedkyni České národní rady a F. Mikloškovi a zaslal jim v příloze manifest. Obdržel jsem odpověď kanceláře Federálního shromáždění ČSFR, odboru pro styk s veřejností (sic!), že náš podnět ke změně volebního zákona byl postoupen iniciačnímu a petičnímu výboru FS. Paní Božena Fuková, vedoucí odboru, uvedla tuto informaci těmito hřejivými řádky: „Chápeme roztrpčenost našich krajanů, ale nelze odstranit zdaleka všechny křivdy, které zde komunistický režim spáchal. Bylo nám zanecháno hrozné dědictví, a to nejen v oblasti ekonomiky, ale i ve vztazích mezi lidmi...“ Tato slova se nestyděla napsat! Za předsedkyni České národní rady odpověděl pan Jiří Novák z ústavně právního výboru ČNR, že seznámil členy výboru s obsahem mého dopisu a že k „našemu názoru přihlédnou při projednávání volebních zákonů“. Páni Havel a Mikloško - v souladu s velice rozšířeným českým postkomunistickým zvykem - na mé psaní neodpověděli vůbec a na manifest politických vězňů nereagovali, podobně jako český tisk. Povzbuzen kladnou reakcí České národní rady a Federálního shromáždění jsem obstaral všechny zákony, vládní nařízení a vyhlášky týkající se volebního práva Francouzů v zahraničí, navštívil jsem Federální shromáždění a předal tyto doklady bývalému politickému vězni a poslanci Hubálkovi, jenž slíbil, že tyto texty předloží na příslušných místech jako příklad do detailů vyřešeného problému voleb v zahraničí. Tak jako naše první republika si byla vědoma důležitosti udržení jednoty českého a slovenského národa doma a v cizině, i všechny francouzské parlamenty a vlády, jak levicové tak pravicové, činí vše, aby zahraniční Francouzi neztratili pocit, že jsou plnoprávní občané Francie. Při ministerstvu zahraničí již dávno existuje Nejvyšší rada zahraničních Francouzů. Z jejich sto- devadesáti členů je stopadesát voleno přímo občany zapsanými na volebních seznamech na všech diplomatických zastupitelstvích v zahraničí. Nejvyšší rada zajišťuje provoz francouzských škol v cizině, sociální péči emigrantů a v nepokojných státech také jejich bezpečnost. Řeší jejich daňové problémy a zaručuje výkon jejich občanských práv, zejména v oblasti voleb do zákonodárných orgánů a při volbě presidenta republiky, které se konají na konsulátech a vyslanectvích nejbližších místu bydliště emigranta. Ten má nejen právo volit, ale také být volen a hájit v parlamentě zájmy emigrantů. V senátě mají dokonce vyhražena dvě křesla, na která mohou kandidovat jen Francouzi žijící v zahraničí. Jak se dalo očekávat, i tato akce skončila neúspěšně. Po rozpadu ČSFR se postoj České republiky postupně vůči emigrantům začal zlepšovat - například v oblasti restitucí a v postoji tisku. V listopadu MF Dnes otiskla článek bývalého politického vězně Zdeňka Otruby, žijícího v Kanadě, s výmluvným nadpisem: Čeští exulanti by měli mít možnost postavit do voleb své kandidáty. Po schválení návrhu novely volebního zákona Lidové noviny podaly první, značně kusé informace o návrhu novely, vypracovaném ministerstvem vnitra. Je příznačné, že toto ministerstvo, aby návrh snáze prošel, zdůraznilo, že „tato novelizace se dotkne především pracovníků českých ambasád a zastupitelských orgánů, kteří dosud museli kvůli volbám jezdit do vlasti“. (Pozn. autora: zřejmě „služebně“-za státní peníz.) „I když se samozřejmě také najde určité procento lidí, kteří žijí trvale v zahraničí a mají vedle občanství státu, ve kterém žijí, také občanství české“ — potvrdil Lidovým novinám pracovník ministerstva. Je možné lépe vyjádřit skrývané pocity odporu vůči „zrádným emigrantům“? Saint Raphael, 1. března 1998 ■ POLYGON 2/1998 33 [pageend35]Události v českých zemích rozebírají... ...TOMÁŠ KRYSTLÍK: V době semifinálového klání v olympijském turnaji ledního hokeje vhodí tři mladíci ve Vrchlabí cikánskou matku šesti dětí do prudkého a ledového Labe. Přes pomoc kolemjdoucí redaktorky Českého rozhlasu, která se za ní vrhá do řeky, utone. Vrchlabský starosta pak na dotaz tisku, zda se budou konat demonstrace, které by tento hrůzný čin odsoudily, odpovídá, že nikoliv, neboť vrchlabští žijí cele olympijským hokejem. Možná, že pan starosta říká pravdu, ale uvědomuje si, jaký závažný postoj tím sděluje coby veřejný činitel světu? Jakou mají tyto výroky vypovídací hodnotu o českém, nebo alespoň o starostově žebříčku hodnoty! Redaktorce, ležící ve vrchlabské nemocnici se zhmožděninami a zlomeným bederním obratlem vyhrožují za její čin anonymové, takže ještě za pobytu v nemocnici žádá o zbrojní pas. České hokejové mužstvo na olympiádě vyhrává a Havel pro ně posílá vládní speciál. Jako kdyby se peníze za let vládního letadla nedaly vynaložit jiným vhodnějším způsobem! Pak se president dopouští velkého faux pas: bezprostředně po příletu přijímá vítězné hokejisty a další den, ač to předem slíbil, odmítá zavítat mezi asi 800 bývalých muk- lů, shromážděných při příležitosti 50. výročí komunistického puče. Prý z obav z možné virové nákazy, která by mohla zkomplikovat jeho domácí pooperační léčení. Když tomu tak je, nechť nepřijímá nikoho. Inu, olympijské zlato má větší váhu než komunistický teror! Ostatně, v poslední době učinil president více chybných kroků. Jmenoval Tošovského předsedou vlády (nepověřil jej pouze jejím sestavením), aniž bylo jisté, zda ji nový předseda vlády bude s to zformovat a zda vládu schválí parlament. Co by se asi bývalo stalo, kdyby Tošovský v sestavování vlády jakýmkoli způsobem neuspěl a odmítl by demitovat ? Dostala by země třetího premiéra? V únoru Havel prohlašuje: „Nebudu po volbách nikoho zbrkle jmenovat premiérem jenom proto, že jeho strana bude největší, ale nemá naději na důvěru ve sněmovně.“ Znamená to, že kdyby ve volbách např. zvítězila sociální demokracie, jak to dnes předpovídají výzkumy veřejného mínění, nemusí být Zeman pověřen sestavením nové vlády. To odporuje všem zvyklostem v demokratických zemích a president tím volby značně deklasuje. ♦ ♦♦ Reakci lidí na olympijské vítězství českého hokejového mužstva lze charakterizovat jako masovou extázi, absolutní identifikaci národa s jedním jediným izolovaným jevem - sportovním výkonem. Povšimli si toho také v cizině — citát z britského tisku (v překladu Jana Čulíka): „Národ přece nepotřebuje neustálé ujišťování, jak je velký a slavný. Kdy dospějí a přestanou se chovat jako děti? Místo na důležité věci se soustřeďují raději na zástupné podružnosti.“ V pouličních oslavách, např. v Kladně, zazněly nebezpečné akcenty, když dav skandoval: „Kdo neskáče s námi, není Čech.“ Jinými slovy: Kdo nepropadl masovému křepčení, nemá v národě co pohledávat. To už není nadšení z prožívání sportovního klání, nýbrž intolerance vůči všem, kdo takového davového šílenství nejsou schopni. K vyvolání násilí v této chvíli není třeba mít odlišnou barvu pokožky, stačí projevit jiný názor, než má dav. Jde jen o různé projevy téže české nesnášenlivosti a o projev komplexu národní méněcennosti: „Když ne v jiných oblastech, tak alespoň v hokeji můžeme mít navrch!“ Situace, jak vystřižená z let komunistické poroby, se opakuje. K tomu opět britský tisk (podle Čulíka): „Ze by v dnešní době zhoršující se politické a ekonomické situace lidé v ČR zase sahali ke sportu jako k náhražce a utěšovali se profesionalitou jednoho sportovního výkonu, místo aby sami začali usilovat o nápravu toho, co je důležité?“ ♦ ♦♦ 34 POLYGON 2/1998 [pageend36]V hodnotovém systému Čechů panuje cosi podivného. Podle posledního průzkumu veřejného mínění vyplynulo, že nejpozitivnějším mezníkem v novodobých dějinách státu je osvobození od nacismu v roce 1945. O něco méně pozitivně hodnotili vznik Československa v roce 1918, listopad 1989 a počátek Pražského jara 1968. Jako nejnegativnější historický mezník nepřipadá Čechům rok 1948, nýbrž invaze vojsk Varšavské smlouvy v roce 1968, pak mnichovská dohoda. Teprve na dalším místě, tedy jako třetí nejhorší událost novodobých českých dějin, se umisťuje únorový puč 1948! Za ním ještě rozpad federace v roce 1993. ♦ ♦ ♦ Každý bývalý člen české vlády má právo ještě po tři celé kalendářní měsíce používat služební auto (se šoférem nebo bez něj) bez omezení kilometrů a s benzinem zdarma. Touto výsadou nepohrdnul dosud žádný z členů Klausovy vlády - ani Klaus osobně. Jan Ruml, bývalý ministr vnitra: „Užívám auto s řidičem i bez řidiče, podle toho, kam jedu. Na velké vzdálenosti s řidičem. Jsem poslanec, takže jsem nedostal žádné odstupné, šel jsem s platem dolů a prostě nemám peníze na to, abych si koupil nové auto.“ Tomu máme věřit? Bývalý místopředseda vlády Jan Kalvoda (odstoupil po aféře s užíváním doktorského titulu, který neměl), jezdil po odchodu z vlády služebním autem ze stranické kanceláře do posilovny a projezdil tak za necelé čtyři měsíce 17 tisíc kilometrů, což s platem řidiče přišlo daňové poplatníky na cca. 200 tisíc korun. Exministra kultury Talíře svezl na jakousi akci do Pardubic primátor města, na cestu zpět si pan exministr povolal z Prahy z ministerstva služební vůz. Na dotaz novinářů, proč nejel vlakem, odpověděl: „Prosím vás, co je to za otázky?“ ♦ ♦♦ Zajatí američtí vojáci ve válce na korejském poloostrově sloužili počátkem 50. let jako pokusní králíci lékařům v severokorejské nemocnici, vybudované československými specialisty a po skončení pokusů byli popra- vováni. Poprvé o těchto pokusech na amerických zajatcích a jejich přepravě z Koreje přes Prahu do Moskvy referoval generál Jan Šverma po svém přeběhnutí na Západ. Měly na nich být zkoušeny především účinky československých a sovětských drog. Výsledky pokusů vyhodnocovala Ústřední vojenská nemocnice v Praze. Nemocnice i čeští vojenští lékaři, kteří byli nasazeni v severní Koreji, tyto skutečnosti kategoricky popírají. Američané ovšem zjistili, že jeden americký voják zemřel při dopravě přes Prahu do Moskvy v pražské vojenské nemocnici. Vypátrali jeho totožnost a dokonce i zdravotní sestru, která o něj tehdy v Praze pečovala. Zdravotní sestra okolnosti Američanova úmrtí dosvědčila před notářem. ♦ ♦♦ Před třemi lety se vedení potravinářských obchodů Delvita dovědělo od Ústavu archeologické a památkové péče Praha-zá- pad, že pod pozemkem v Rudné u Prahy, na němž měl být vybudován centrální sklad a sídlo firmy, leží unikátní, tři tisíce let staré sídliště z pozdní doby bronzové, jediné ve středních Čechách. Tato skutečnost byla uvedena i v povolovací dokumentaci. Podle zákona musí majitel pozemku archeologům umožnit průzkum a zaplatit za něj. Konec si můžete lehce domyslet. Hlínu se zbytky sídliště vyvezli na opodál stojící pahorek a centrála byla koncem roku 1996 slavnostně otevřena. V Německu by za takový čin zahraničnímu podniku kromě obrovské pokuty odňali i licenci. V Cechách se zatím nezmohli na sebemenší postih. ,♦♦♦ Úřad pro dokumentaci a vyšetřování zločinů komunismu zatím ví, že čeští pohraničníci zabili od roku 1968 na hranicích se SRN a Rakouskem nejméně deset lidí, kteří chtěli uniknout z komunistického ráje. Před soudem stálo dosud ve třech procesech jen pět bývalých pohraničníků, běžných vojáků. Právní moci nabyl jen jediný případ, kdy senát udělil trest dvakrát dva roky. Do vězení stejně dotyční nešli, vztahovala se na ně amnestie. Nešlo by, pane presidente, příště vyhlásit amnestii pouze pro stíhané a odsouzené podle zákona o protiprávnosti komunistického režimu? Počet obětí na vnitro- německé hranici a československé hranici s Německem a Rakouskem byl v létech 1948 až 1989 přibližně stejný - asi 250 osob. Podstatný rozdíl je však v počtu těch, kteří byli za to pohnáni před německé soudy a obžalovanými ze stejných a podobných deliktů v Čechách. Když v Německu mohou staPOLYGON 2/1998 35 [pageend37]nout před soudem nejen ti, kteří stříleli, nýbrž i ti, kteří k tomu vydávali rozkazy a na vydávání rozkazů dohlíželi (tzv. zločinci od psacího stolu), proč to není možné v Cechách? Podle českých soudců to není tak jednoduché, protože na rozdíl od Německa platí v ČR právní kontinuita a předpis o ochraně státní hranice OSH 1-1 neporušoval podle jejich názoru tehdejší zákony. Je to Havlova osudová chyba, že uvěřil svým našeptávačům Jičínskému a Rychetskému, kteří argumentovali takovým právním nesmyslem, že když se naruší právní kontinuita, nebudou pak platit ani rozvodové rozsudky. Jeden ze třech výše uvedených dosud neuzavřených případů začal v noci na 19. listopad 1968, kdy se odebrala strážit hranici u Klatov dvojice vojín Milan Čepek a svobodník Václav Smejkal. Za svitání, za husté mlhy, kdy Smejkal telefonoval do kasáren pro další úkoly, mu sebral Čepek samopal opřený o strom a donutil jej prolézt odemčenými průlezy v ostnatém plotě a postupovat k hranici, kterou tvořil potok. Smejkal naléhal na Čepka, který už přebrodil potok do Německa, aby mu alespoň vrátil samopal, aby nebyl postižen za ztrátu zbraně. Poté, co jej Smejkal ujistil, že po něm nebude střílet, mu Čepek hodil jeho zbraň přes potok, bohužel i se zásobníkem. Po chvíli Smejkal Čepka s prstem na spoušti následoval do německého vnitrozemí. Když v husté mlze zahlédl jeho obrys, začal střílet. Překvapený Čepek střelbu opětoval, ale později byl asi půl kilometru v německém vnitrozemí zasažen Smejkalovou další krátkou dávkou do stehen. Zatímco se úspěšný střelec vracel přes hranici k posádce, jeho oběť na místě vykrvácela. Na místo okamžitě vyrazila vojenská kontrarozvědka s úkolem odtáhnout oběť zpět na československé území. Přišli pozdě. Němci již mrtvého nalezli a za několik dní tělo oficiálně předali československým úřadům. Smejkal byl mimořádně povýšen na četaře, dostal hodinky s věnováním vrchního velitele Pohraniční stráže a poukaz na čtrnáctidenní rekreaci. Smejkal, který nikdy nebyl v KSČ a o politiku se nestaral, se až do převzetí oznámení o zahájení trestního stíhání považoval za hrdinu. Vyšetřovatel Adolf Rázek je přesvědčen, že šlo o vraždu, ale Smejkalův čin pro nedostatek důkazů musel klasifikovat jako ublížení na zdrávi s následkem smrti. Smejkal se před soudem hájil tím, že Čepek začal střílet první, dnes po několika soudních instancích přišel jeho advokát s versí, že se Čepek zastřelil sám. Soudce Jiří Ber- nát nejprve případ odložil kvůli údajnému promlčení. Po odvolání se státního zástupce překvalifikoval Smejkalův čin na trestný čin z nedbalosti, na který se vztahuje Havlova amnestie z roku 1990. Státní zástupce se znovu odvolal. Smejkalův 261etý syn Martin o činu svého otce, o kterém se dověděl teprve nedávno:, Je to pro mne uzavřená věc, máme jiné problémy. Teď nám třeba zdražili světlo.“(!!!) ... a PAVEL VERNER: Zdražení elektřiny o 25%, plynu o 27% a nájmů o 40% je asi nutné, platí-li za to v Čechách domácnosti zhruba polovinu výrobních nákladů. Z ekonomického hlediska to zpochybnit nelze. Má to ovšem jeden háček. Veškerý zisk z plánovaného zdražení si na svůj účet připíšou státní monopoly, především společnost ČEZ, která i bez tohoto zisku si může dovolit nakupovat za tři miliardy akcie jiných podniků a hromadu dalších miliard rozhazovat na nesmyslné stavbě Temelína. Zdražuje se prostě proto, aby již tak bohatým energetikům neklesal zisk. Vláda výdaje státních monopolů nekontroluje a nechystá ani platonický plán, jak je monopolního postavení zbavit. Toto bezkonkurenční postavení energetických subjektů je nejmarkantnějším selháním Klausovy liberální reformy. Zdecimovaná střední vrstva, všichni ti špatně placení učitelé, lékaři a drobní podnikatelé, budou teď platit za zpackanou energetickou politiku. Z jejich peněz se totiž budou platit sociální kompenzace. Střední a spodní vrstva společnosti tak míří k dojemnému splynutí. Většina české společnosti tvrdě zaplatí za důvěru, se kterou před pár lety přijala českoliberální doktrínu, že konzum je důležitější než budoucnost vlastních dětí. ♦ ♦♦ Na zámku v Lánech se 18. března sešli poslanci českého parlamentu a členové Rady 36 POLYGON 2/1998 [pageend38]pro rozhlasové a televizní vysílání, aby na pozvání prezidenta republiky řešili situaci kolem televize Nova. Komerční bumbrlíček se pod žezlem Vladimíra Železného změnil v nebezpečné, paralelní mocenské centrum, které dnes se spoustou politiků zachází jako s loutkami. Železný & společníci kdysi získali vysílací licenci na základě nepravdivých slibů v projektu. Televizní rada, složená na základě nedbalého výběru ze slabých osobností, nemá dnes sílu mu licenci odebrat, ani regulovat lavinu kýče a krvavého násilí, které Nova denně chrlí na televizní národ. Horší je vědomí politiků, že kdo není na obrazovce, ten neexistuje. Mnoho z nich žije pod bičem popularity. Vedení Novy se k politikům necítí být vázáno vděčností. Nejkrutěji se o tom nedávno přesvědčili sociální demokraté. Ti si ustavili v polovině loňského roku mediální komisi, která vypracovala koncepci mediální politiky této strany na příští roky. Součástí koncepce bylo i zprůhlednění duálního systému vysílání elektronických médií. Na nátlak Vladimíra Železného prosadila koncem ledna 1997 nejpopulárnější, a taky na obrazovce nejzávislejší česká politička Petra Buzková zrušení této komise za mlhavý příslib, že Nova se omluví za diskreditaci předsedy Zemana. Chyba lávky. Nova se neomluvila a hned po zrušení komise zahájila proti sociální demokracii sérii nepřetržitých útoků. Proti diktatuře Novy nelze nic dělat bez změny zákona. Mnoho politiků o tom uvažuje a jedná. Pochopitelně tajně, aby to neohrozilo jejich občasný vstup na obrazovku Novy. ♦ ♦♦ Vlna národní hrdosti na hokejový úspěch v Naganu je krátkodobá. Vlna tupého rasismu je naopak věčná. V Brně zlynčovali čeští vlastenci sedmnáctiletého Roma, kterého potkali při návratu z oslav olympijského zlata. Můžeme se spokojit zjištěním, že rasismus je konstantní pocit, jehož se komunita primitivů v žádném národě nezbaví. Ať už v Čechách, nebo v Belgii. Nemůžeme se ale spokojit s impotencí vrcholné exekutivy a zákonodárných orgánů, které sice rasismus při nejkřiklavějších excesech nezapomenou odsoudit, ale jinak proti němu nehnou prstem. ♦ ♦♦ V korupčním moři české politiky se potápějí dva koráby se jmény ODS a ODA. Oba už byly opuštěny krysami (u toho druhého korábu se k nim přidal i sám kapitán), které se stěhují na vratký člun Unie svobody. Tam odhazují pirátské šátky a zkoušejí si připevnit křídla andělů. Koráb se jménem KDU- ČSL se zatím klidně houpe na vlnách, ale to kdysi takový Titanic dělal taky. Koráb ČSSD si brázdí zatím vody bez problémů. V opozičním přístavu měl čas na pospravení děr. Kdysi úctyhodná jména Vladimír Dlouhý, Michael Žantovský či Milan Šrejbr se dnes vyslovují i v nejhorších přístavních putykách jen šeptem. ♦ ♦♦ Bankovní dům Nomura nekoupí Investiční a Poštovní banku bez licencí, nezaplatí za státní podíl tři miliardy a nevloží dalších šest miliard. Nomura čeká. Každým dnem se totiž může stát, že vedení IPB skončí opět ve vazbě. Už loni podal Úřad pro cenné papíry trestní oznámení na obchody mezi IPB a První investiční a.s., která bance z 80% patří, protože tyto obchody poškodily drobné akcionáře zhruba o šest milionů korun. Jak se to tunelovalo, či, pardon, obchodovalo? To třeba těsně před Vánoci roku 1996 prodala >1.IN< akcie Moravskoslezských tepláren své mateřské bance. Celkem 400 tisíc akcií po 1300 korunách. Generální ředitel IPB J. Tesař a jeho náměstek L. Procházka druhý den všechny koupené akcie prodali společnosti Prospekta Trade za cenu o 550 korun na akcii vyšší. Drobní akcionáři fondů spravovaných l.IN tak přišli o 220 milionů. Smutný Ježíšek. Pro někoho byl naopak veselý. Pánové z IPS se však možná cítí bezpečni. Současná vláda chce IPB prodat Nomuře pokud možno už včera. Těžko by ji prodala s licencemi, kdyby vedení banky úpělo v kriminále. Nomura čeká na vyjádření ministerstva financí. Ministr Pilip už prý Nomuře odeslal dopis. Co je v něm? Marná otázka. Chybějící zákon o svobodě informací zatím sněmovna nepro- jednala. A tak může sebenicotnější úředníček poslat jakéhokoli novináře v slušném případě do háje. ♦ ♦ ♦ POLYGON 2/1998 37 [pageend39]k článku Adama JJrdy, publikovanému v příloze LN 21.2. t. r. pod titulkem „Česká transformace: kde se staly chyby a kudy ven?“. Rozsáhlá analýza toho, „kde se staly chyby“, opět operuje jen s následky, aniž by odhalila skutečné příčiny. Chce tak dokázat, že hlavními viníky jsou sami občané se svými zlými za socialismu nabytými návyky, jež se dále promítly do programu a činnosti politických stran a hospodářského života. To je metoda, jak změnit adresnou lumpárnu na anonymní nešťastnou náhodu, kterou bolševici ovládali přímo mistrně. Z krátké nekonkrétní závěrečné pasáže nadepsané „Kudy ven?“ lze jistě akceptovat požadavek poznat minulost, kriticky zhodnotit transformaci i obrnit se pokornou trpělivostí. Protože však autor v analytické části svého článku žádný z prvých požadavků sám nenaplnil, posloužím tedy za něj. Začátkem roku 1990 zveřejnili naši přední ekonomové z Prognostického a Ekonomického ústavu ČSAV aproximativní výpočet t.zv. vnitřního dluhu, čili hospodářského propadu zděděného po čtyřicetileté vládě komunistů. Omračující výsledek 1,8 až 3 biliony Kčs zřejmě nikoho ani z novinářů nevzrušil a nezajímal, protože se nad ním velmi rychle zavřela voda. Snad i proto oprávněný požadavek několika, dnes většinou zlikvidovaných politických subjektů, aby se i za výše uvedený horentní hospodářský propad před soudem ye- řejně zodpovídali všichni členové obou ÚV, jakož i všichni krajští a okresní tajemníci strany a velitelé StB, bezprostředně narazil a byl smeten naléhavým březnovým apelem prezidenta Havla nedotýkat se komunistů a nebrat je na zodpovědnost. Po problematických kulatých stolech, po tom, co jsme lehkovážně umožnili devastaci archivů StB a po nesmyslné lednové amnestii tedy opět nebezpečný krok znemožňující poznat pravou tvář naší bolševické minulosti a vyrovnat se s ní. Většina korupci a jiným zlozvykům zvyknutých funkcionářů a úředníků centrálních úřadů, soudů, policie a armády, ale i z hospodářské sféry, zůstala na svých místech, aby dále praktikovala své špinavé rejdy a infikovala i nově vznikající instituce a zvláště pak moci a mamonu chtivé politické kariéristy. Dalším nesmírně vážným faulem, který dával zelenou restauraci bolševických praktik a vlivu, bylo uznání tzv. kontinuity práva, reklamované a prosakované za vydatné podpory „nových mužů“ z řad OF především komunistickými právními experty - pány Rychetskými, Jičínskými a pod. Fatální důsledky tohoto postupu jsou dalekosáhlé. Promítají se nejen do rozbujelé, těžko zvladatelné kriminality - obzvláště hospodářské, nebo do bezzubé, často i nefunkční a nekompetentní justice. Obojakost a zvrácenost bolševické legislativy předznamenala také postup a chování politických stran i jednotlivých politiků. Umožnila úniky majetku KSČ, SSM a dalších bolševických organizací, jakož i únik komunistických pohlavárů a jejich pochopů ze zodpovědnosti. Ze všeho nejhorší je, že se celý ten marast komunistické nezákonnosti za námi povleče, dokud se nepodaří naši legislativu od základu a totálně změnit. Přímo zákeřnou ranou pod pás našemu hospodářství, zahájenou již Čalfovou a s plným dopadem dokonanou vládou Klausovou, bylo programované, násilné několikaleté vyřazení z činnosti do té doby jakžtakž fungujících systémů kontroly kvality, technické normalizace, výzkumu a vývoje i ochrany patentů, vynálezů a průmyslových vzorů a současné „otevření“ domácího trhu. Invaze a ničím a nikým nekontrolovaná nekalá konkurence levného, mnohdy brakového zahraničního zboží bezohledně torpedovala po čtyři roky (ještě 1995) odbytové možnosti domácích producentů, jejichž zcela nedostatečné kapitálové možnosti pak nutně vedly k hlubokému útlumu a propadu produkce a výkonů a k dalekosáhlému, často nezvladatelnému zadlužení, končícímu bankrotem. Dílo zkázy dokončila klausovská privatizace, jež se opírala o dva promyšleně podvodné a zákeřné akty. Prvým bylo rehabilitačním zákonem apriorní vyřazení oprávněných restituentů vyštvaných v letech 1948-49 do exilu, čímž se zamezil návrat poctivých, zkušených podnikatelů vybavených nezbytnými zahraničními kontakty a v řadě případů i tolik potřebným kapitálem, a naopak se otevřela cesta a možnosti bývalým bolševickým bossům, spoluzodpovědným za výše zmíněné závratné manko a spekulantům všeho druhu, jejichž výhradním zájmem bylo rychle se za každou cenu obohatit a nabytý kapitál ulít do zahraničí. Druhým, neméně zhoubným aktem pak byla kupónová privatizace, jejíž původ spadá do počátku 80. let, kdy KGB a na její pokyn i StB začala připravovat plíživou invazi holševismu do kapitalistického světa. Záměrem a cílem tehdy zahajované perestrojky byla nenápadná, ale spolehlivá přeměna politické bolševic- 38 POLYGON 2/1998 Otevřený dopis [pageend40]ké oligarchie na dědičnou oligarchii hospodárskou, tedy pretavení bolševických bossů na ctihodné kapitalisty - výlučné vlastníky výrobních prostředků. Na řešení metodiky tohoto procesu pracovala mnohá společenskovědná pracoviště. Výjimkou nebyl ani Ekonomický ústav ČSAV. Svého úkolu se úspěšně zhostil již v roce 1984 ukončenou prací Dušana Třísky a Tomáše Ježka, kteří jako nejvhodnější navrhli a propracovali právě metodu kuponovou. A věru, její praktická aplikace jen potvrdila vpravdě geniální invenci řešitelů, když se po dvou vlnách převážná část kdysi státního majetku naší republiky soustředila do vybraných bolševických rukou. Ze to jsou mnohdy nevybíravé ruce surových a nezodpovědných tunelářů, netřeba ani zvlášť zdůrazňovat. Též další s restitucemi související specifika jsou příznačná. Podmínky a nároky uplatňované FNM vůči restituentům jsou v ostrém kontrastu s lajdáckou benevolencí, kterou se vyznačoval postoj odpovědných orgánů k aktivitám investičních fondů, bank a další široké plejádě různých pochybných, vesměs bolševických podnikatelských subjektů. Do hodnoty restituce započítává se podle ceníku platného do dubna 1991 výlučně jen cena nemovitostí prokazatelně existujících před únorem 1948, nikoliv už jakkoli prokázaná hodnota majetku movitého. Ta se pomíjí úplně. Proti takto stanovené hodnotě restituce stojí současná, úplná účetní hodnota veškerého k restituci přináležícího majetku, včetně fiktivních pohledávek. Přičemž např. úvěry se započítávají jako aktiva. Rozdíl musí restituent zaplatit. Pokud tak neučiní do měsíce po převzetí restituovaného majetku, je částka požadovaná FNM dále zatěžována úrokem, jehož výše je táž, jako úroková sazba bankovních úvěrů. Pohledávky FNM musí být uhrazeny nejpozději do 4 let od převzetí restituce. Restituent je povinen převzít na svá bedra veškeré, v době převzetí restituce třeba ještě neznámé a nezjištěné závazky, jež se k restituovanému majetku z minulého období váží nebo restitučním aktem vzniknou. Jen z dosud uvedeného lze indukovat, jaké čachry mohou provázet třeba privatizaci prodejem předem určenému zájemci. Tímto však postih restituentů zdaleka nekončí, neboť pohledávky FNM nesmí restituent hradit z provozních prostředků, tedy na úkor nákladů, ale výhradně jen z čistého zisku. Přidáme-li k tomu lichvářské úvěrové podmínky bank, pak nutně docházíme k tomu, že překotné pronájmy, prodeje či likvidace mnohých restituovaných podniků namísto obnovy a rozvoje jejich hospodářské činnosti nejsou zdaleka tak důsledkem neschopnosti nebo nevůle, ale především důsledkem vpravdě loupeživého postupu státu vůči kdysi už jednou bolševiky ožebračeným oprávněným vlastníkům. A netřeba snad ani dodávat, že nejhůře dopadají ti poctiví, kdož se ani za komunistické éry nesnížili k tomu, aby kradli. Okradli jen sami sebe. Jen z výše popsaných fakt a realit je zřejmé, že v české transformaci nešlo, jak tvrdí Adam Drda, o chyby, nýbrž o programové a systematické dovršení a utužení bolševické nadvlády v naší společnosti, čili o dokončení puče z února 1948. S cílem nejen zlodějům zachovat, ale ještě v maximální možné míře rozmnožit jejich lup. A připravit tak podmínky, aby se z internacionalistů mohli převléknout v dědičné kosmopolity. Můžeme se konečně o tom dočíst v občas odhalených a zveřejněných interních instrukcích StB či KGB, vydávaných v osmdesátých letech. Realizátorem tohoto podvodného programu se za přispění KSČ a jejích odštěpků stalo samo OF a politické strany z jeho lůna vzešlé zajidášský groš, jímž byl podíl na lupu. Tomu také odpovídal postup a chování těchto politických stran i jejich představitelů. Vzhledem k tomu, že se onen uskutečněný záměr a program řídil, jak už je bolševikům vlastní, výlučně třídním a osobním zájmem jednotlivců na úkor státu a společnosti, nemohl transformační proces skončit jinak, než zase jen debaklem. Poznání a odhalení skutečných příčin současného stavu pak dává i jasnou odpověď na otázku kudy ven? Tou je důsledná likvidace bolševiků a jejich postavení. Budeme-li totiž dále váhat, odsoudíme ještě i své vnuky do bezedné propasti z milosti trpěných rabů. A to jen proto, aby se hrstka bolševických parazitů mohla po světě honosit svým, nám rozkradeným majetkem. Jedině politická strana, vyzbrojená rigorózně konservativním a nikoliv liberálním nebo socialistickým programem, jež se odhodlá k takovému ráznému řezu, má šanci vyvést naši společnost ze začarovaného kruhu bolševického podvodu a věrolomnosti a zařadit ji jako rovnocenného partnera po bok demokratických států EU a NATO. ****** Protože nepředpokládám, že by LN mou bez příkras a jinotajů popsanou pravou tvář české transformace otiskly, dávám svůj dopis k disposici českému časopisu v zahraničí. RNDr Petr Vaniček, Praha 9 POLYGON 2/1998 39 [pageend41]Jsme nejlepší! JAN BENEŠ To, co se odehrávalo v ulicích českých měst, městeček a vsí shodou okolností právě skoro na den k padesátému výročí československého komunistického puče a dostalo tudíž své komunisty vymyšlené přízvisko „Vítězný únor“, lze doslova jen těžko popsat slovy. Česká republika se stala olympijským mistrem světa v ledním hokeji a národ konečně zase jednou nalezl důvod vyjít do ulic. Více jak polovina toho českého národního mužstva sice působí a vydělává si svůj hokejový chléb v zámoří, autor vítězné branky proti mužstvu Ruska a tím i celého turnaje víc jak patnáct let, ale národ si přál být v obecné mizérii konečně něčím nadšen, lid si přál zařádit a tudíž se řádilo. Na tento vozíček úspěchu hbitě naskočila také česká politická elita počínaje předsedou vlády a hlavou státu. Hlavou státu je exdisident, který na své křeslo Jediného možného kandidáta“ tentokrát prolezl doslova s odřenýma ušima, předsedou vlády starý nomenklaturní kádr, jehož do úřadu dosadila právě jen složitá intrika bývalého disidenta, jenže ve chvíli, jako je tato, jde vše stranou. Čo bolo, to bolo, terazky som majorom. Toto olympijské vítězství přineslo politický ventil českému establishmentu tolik potřebný, plebejství dostalo svou možnost výbuchu vně skutečných problémů země. President poslal pro vítězný team do Japonska svůj speciál. Přiletěli večer 23. února, ale už od oběda se na Staroměstském náměstí shromažďoval dav a posléze tam na hokejisty čekalo, v některých případech plných deset hodin, okolo 140 tisíc lidí, další tisíce, včetně předsedy vlády, na letišti, mužstvo se zastavilo cestou na Staroměstské náměstí ve Střešo- vicích doma u presidenta (ať si těch 140 tisíc ještě chvíli počká), alkohol tekl proudem. Radostná nálada přecházela do konfliktů, ačkoli tentokrát mohla být policie, posílená podle TV v Praze na plných 630 (!) mužů a žen, připravenější. Stejně jako o den dříve byly vyrabovány nějaké obchody, vandalizovány a vykradeny automobily, byli ranění, ke kterým se nedostaly ambulance. Pokud jde o automobily, hněv lidu se soustřeďoval na drahé modely BMW, majitel trabanta byl bujarým davem jen dobrácky odnesen do protisměru. Leč inflace, peníze z Martiniku pro ODS (podle presidenta během jediného týdne hned dvakrát ohlášený důvod k zhnusení) i peníze z Panenských ostrovů pro ODA (podle presidenta zřejmě O.K., protože netřeba kvůli nim odstupovat), zde náhle nehrají žádnou roli, a vlastně nehraje žádnou roli vůbec nic, neboťjsme nej lepší. Takhle nějak to asi musilo vypadat v Paříži v dobách, kdy si tam sansculotti, čili lidé bez kalhot, čili lidé s holým zadkem, zpívali své po ira. Vítězství samozřejmě potěšilo a nadchlo každého z nás, ale jestliže roku 1969 při Staroměstské náměstí v Praze slaví olympijsko-hokejový »Vítězný únor 1998« 40 POLYGON 2/1998 Vítězný únor [pageend42]stejně spontánně vypuknuvších oslavách vítězství Československa nad SSSR, při kterém vzaly za své „Strougalovy sady“ na Václavském náměstí a tamtéž umístěné kanceláře Aeroflotu, suplovalo ponížení okupace, tentokrát si lid český suploval své maléry jiných potracených ilusí. Ubohý národ, chudáci lidi, kterým musí k radosti stačit právě jen tohle. Vlály prapory a zpívala se hymna, a jak jinak, trochu se kradlo. Problémy vládnutí byly poodloženy, z obrazovky jsme dokonce zaslechli, že kurs koruny se díky tomu vítězství zlepšil. Jen tohle ? Rozhodně nikoli. Výkřiky a transparenty: Hašek na Hrad (brankář teamu), stejně jako Hašek je Bůh, o kterých si musil do kamer zažertovat i Václav Havel, že by jaksi svou presidentskou sesli Haškovi rád uvolnil, jenže ten ji nechce, neb chce ještě chvíli hrát hokej, jsou výrazem recese, ale nikoli jen této. Právě tak, jako když si studenti pražské Grafické školy k prvému máji 1951 připravili transparent Pravidelná stolice na reakci palice. (Moudřejší profesorský sbor tehdy zabránil, aby s ním vyšli do ulic.) V neděli 22. února se jako každou neděli sešla na obrazovce státní televize k publicistickému pořadu DEBATA sezvaná politická smetánka. (Někteří ministři se díky již panujícímu chaosu v ulicích dostavili pozdě.) Všichni samozřejmě cítili potřebu přihřát se na úspěchu našich hokejistů nějakým tím prohlášením, ale velmi potřebně padla i poznámka: A co jste dokázali vy? Veřejné mínění? Zkoumat veřejné mínění je, zdá se, v České republice slušně honorované zaměstnání. Momentálně podle těchto výzkumů získává „nová strana starých tváří“, Unie svobody. Program sic obvykle jen frázovité rozplizlá cliché, ale jinak muži a ženy, kteří se nekompromisně distancovali od praktik stran, jež je udělaly osobnostmi v okamžiku, když už to neslibovalo nic než ostudu. Většinou ODS a ODA. Fungi novým předsedou této fungi nové strany se stal exministr vnitra Rumí. V aférách ODS, teď hojně pro- píraných, samozřejmě nepadlo ani slovo o tom, jak za peníze daňového poplatníka a opřen o vhodně a rychle dodanou vládní vyhlášku, zařídil svému sourozenci profita- bilní bezpečnostní agenturu se zajištěnou klientelou (satelitní bezpečnostní systém pro všechny vládní a poslanecké vozy ČR) a vůbec už nepadne ani zmínka o tom, že to byla právě ústa Jana Rumia, která ohlásila, že pokradení jakýchsi peněz ze státního rozpočtu na sponsorský večírek ODS na Žofíně byla sice zajisté chyba, ale peníze už si jeho tehdejší strana nechá. Podle výzkumu veřejného mínění, prý nezávislého, preference Jana Rumia, potažmo jeho nové strany, stoupají. Jenže tyto tak zvané průzkumy se konají nikoli k výzkumu, ale za účelem vytváření veřejného mínění, že ano? Zcela stranou a nekomentována zůstala zpráva, že byl policejnímu výslechu podroben exministr průmyslu za ODA a bývalý komunista Dlouhý. A vůbec nikdo nevzpomenul, že po čtyři roky, až do svého loňského pádu, byl tento muž s ďolíčky veden rozličnými údajně nezávislými instituty zkoumajícími veřejné mínění jako vůbec nej populárnější politik České republiky. Takže, takhle to je, takhle jsme na tom. Konkluze Hokejisté, ač vskutku sebraní k této „Olympiádě století“ (?) ze všech koutů světa, dokázali, že jsou team, v mnohém případě hráli proti kolegům svých profi mužstev. Český vládnoucí a vládní establishment, soustřeďovaný teď do nového seskupení kolem „Hradu“, dokazuje stále ještě pravý opak. Obecně ochoten spíše k vlastní brance, než k přenechání nějaké té zásluhy komukoli jinému. Nemohu si pomoci, (s výjimkou „mladého Mlynáře“) nepůsobí jinak, než dojmem krůtě nevzdělaných balvanů, kteří jsou neustále, a to až do nekonečna, ochotni učit se vládnout. Právě proto tak málo jsou zřejmě ochotni také vskutku jednat jinak, než v navyklých bolševických schématech. I přes slavné „vítězství století“ v hokeji nám zůstane zachován například v energetice monopol ČEZu, právě pro tento monopol vláda zařídí deregulaci cen energie (tedy eufemismus pro zdražení), ale také POLYGON 2/1998 41 [pageend43]hned kompensaci cestou sociálních příspěvků. Z čeho? Inu z daní kompensovaného poplatníka. Energický ministr průmyslu vykazující vlastnosti nového koštěte s klidnou tváří prohlásí, že sice neví, kdy bude dokončena elektrárna v Temelíně (opožděná teď o 12 let a zatím dražší asi o 20 miliard), ani kolik bude ten megalomanský projekt nakonec stát, ale že nejvýhodnější je elektrárnu dokončit. Děje se na obrazovce a podle telefonátů (podbízí se otázka nakolik manipulovaných, neboť přece nemůžeme být národem takových pitomců) obrazovkou zaznamenávaných s ním naprostá a přesvědčivá většina posluchačů souhlasí. Nemohu si pomoci, ale politika nejlépe vyjádřená heslem: Až já budu velká, bude ze mne selka, aneb jak si Hurvínek představuje světovou.válku. Bohužel hlavně kabinetní ukázka české politiky vůbec. Vláda nomenklaturního kádra Tošov- ského má podle „nezávislých průzkumů veřejného mínění“ důvěru 67% občanů. Věřit tomu, nevěřit? Třeba i věřit. Lidé si prostě přejí být k čemusi upnuti. Navíc, při vší pofidérnosti zdrojů, toto dubiosní číslo bude teď, po vybouření se díky hokeji, nějaký čas opravdu platit. Jenže ani to „vítězství století“ neodvráti čekající strasti, ani nevzdělanost a všední chytráctví establishmentu nehodlajícího skončit s vychcaností (citát z úvodního prohlášení Charty 77 Václava Havla). Při některém z dalších škobrtnutí, kterým se země nevyhne, už třeba nebude nějaké to hokejové vítězství po ruce a ga ira českých sansculottů, kterým je neustále slibován někde za obzorem oběd zdarma, se pak nebude obracet jen proti symbolům BMW. Tentokrát byli lidé hlavně šťastní a chtěli se hlavně radovat, a přece došlo k věcem spíše neradostným, prokazujícím nefunkci země. Co přijde ve chvíli, kdy nebudou jen důvody k radování? ■ Polistopadový český partajní systém v agónii hnilých základech a že do bahna korupce a propojování politické a podnikatelské sféry zapadly i strany nové. Rada jejich svazácky přehorlivých aktivistů se, alespoň doufejme, ve svátém nadšení po jednoduchém a rychlém financování své partaje spustila s lidmi z komunistických policejních a hospodářských sfér. Velký život zachutnal, zapletli se a snad jim ani nedošlo, že páchají kriminální činy. Stranické aparáty je kryly, samy parlamentní strany navzájem způsoby financování nenapadají, leda žertem. Na řadě „aktivit“, např. v bankovních domech, se podílejí strany nové i staré bok po boku. A ačkoli pochází naprostá většina slavných tunelů z poslední doby z „pera“ lidí s komunistickou minulostí, díky „horlivcům“ typu Čermák, Macek, Novák apod. veřejnost viní strany reformní. Systémově prohlédnout takový svět přitom nebylo nijak těžké. Dnešní vítěz celého „transformačního procesu“, Miloš Zeman, přirovnával stav hospodářství k první zevnitř vykradené bance už v létě 1994: „Celou českou ekonomiku můžeme chápat jako jednu velkou Banku Bohemii.“ Přitom se jeho strana potýká s otázkami legality financování od samého začátku. Všeobecně navíc platí, že se stále dokazují podvody řádově v milionech, ale rozpočty a dluhy stran vykazují částky deseti až stamilionové. Odkud tedy vlastně české politické strany dostávají část svých peněz? Josef Landergott 42 POLYGON 2/1998 Partajní systém, vzniklý spojením stran kdysi OF a Národní fronty, se zhroutil, vydělaly partaje, které se důsledně držely od OF stranou. Obdobně jako v Nigérii, kde vládnoucí vojáci před několika lety uměle ustanovili dvě „konkurující“ si strany, konservativní a sociálně demokratickou, umělý byl i systém v českých zemích. Nepolitická politika a zásady jako „stranami napříč“ vedly k politice neprůhledných dohodi- ček od posezení v hospůdkách, k propojování politických stran se zájmy úzké skupiny lidí z dozorčích orgánů státem kontrolovaných bank a privatizačních institucí, či přímo podnikateli všeho druhu. Výsledkem je mj. zřejmě i celková vulgarita domácího českého společenského prostředí, tolik ponižující ve srovnání s ostatními Evropany. Obrázky v rodinném albu by mohly mít popisky např.: Pískající první dáma v parlamentu, Malversační tunely do neznáma a pak Neznámo před voliči. Je pozoruhodné, že finanční podvody, byť vlastně z celkového objemu odhadovaných několika set miliard korun v celém hospodářství nepatrnejšou neustále dokládányjen pro ODS, ODA a ČSSD, nepatrně pro lidovce. Komunisté a republikáni stojí stranou, nikdo jim nic nevyčítá a zřejmě se dokáží financovat z členských příspěvků a z peněz od státu. Potvrdilo se mj. podezření, že v letech 1990-92 byl český partajní systém stavěn na zcela pro[pageend44]Pět mužů do Berlína Doslovné znění úředního dokumentu komunistické policie: Zpráva o stavu vyšetřování zločinné skupiny z akce Mašin a spol., jejíž členové v zájmu západních imperialistů shromažďováním zbraní a výbušnin, terorem, diversemi a bestiálními vraždami se snažili vyvolávat neklid mezi československým obyvatelstvem a rozvrátit lidově demokratické zřízení v Československu. Od 25.11.1953 bylo postupně z této skupiny zatčeno 19 osob. Již předtím, dne 3.10.1953, uprchli do západního Německa Ctirad Mašin, Josef Mašin a Milan Paumer. V Berlíně v sektoru NDR jsou od listopadu 1953 zatčeni Václav Švéda a Zbyněk Janata. Dne 28.11.1953 byla po čtyřdenní vazbě na svobodu propuštěna Zdeňka Mašinová mladší, zajištěná z koluzních důvodů. Ve vazbě zůstalo 18 osob. Vyšetřováním, doznáním zatčených i průkazním materiálem bylo dokázáno, že členové této teroristické skupiny 1) dne 13.9.1951 v nočních hodinách vylákali pod záminkou jízdy z Prahy majitele autotaxi Eduarda Šulce, za Prahou ho přepadli a připoutali ke stromu a jeho autem odjeli do Chlumce nad Cidlinou, kde provedli vraždu příslušníka SNB Oldřicha Kašíka, který konal službu na stanici SNB. Aktivní účastníci této vraždy byli: Ctirad Mašin, Josef Mašin a Milan Paumer. Vraždu provedl Josef Mašin střelbou z pistole. 2) Dne 28.9. v nočních hodinách předstíráním úrazu vylákali členové skupiny z Prahy sanitní vůz, přepadli 2 členy jeho posádky v lese u Prahy.^ připoutali je ke stromům a omámili chloroformem. Se sanitním vozem pak odjeli do Čelákovic, kde provedli na stanici SNB vraždu příslušníka SNB Jaroslava Honzáka, přičemž na stanici uloupili 5 samopalů, pistole a větší množství nábojů. Aktivními účastníky této vraždy byli: Ctirad Mašin, Milan Paumer a Zbyněk Janata. Vraždu provedl Ctirad Mašin tím způsobem, že spoutaného a chloroformovaného Honzáka podřezal dýkou. 3) Dne 2.8.1952 v dopoledních hodinách přepadli členové skupiny, z nichž jeden byl oblečen do uniformy závodní milice, posádku závodního auta z n. p. Kovolis v Hedvíkově, která vezla výplatu pro dělníky, zavraždili pokladníka Josefa Rošického a uloupili 884.239 Kčs. Aktivními účastníky této loupežné vraždy byli: Josef Mašin a Václav Švéda. Rošického zastřelil Václav Mašin. 4) Dne 14.8.1953 provedli členové skupiny za účelem získání výbušnin k provádění diverzí a teroru vloupání na důl Magda na hoře Kank u Kutné Hory a uloupili 100 kg výbušnin (donarit). Aktivními účastníky této loupeže byli: Ctirad Mašin, Václav Švéda, Zbyněk Janata a Vladimír Hradec. 5) Dne 7.9.1953 provedli členové skupiny za účelem vyvolání neklidu mezi obyvatelstvem a poškození čsl. národního hospodářství zapálení stohů slámy u státní silnice Vyškov - Kroměříž v rozmezí přes 40 km, které byly majetkem Čs. státních statků a JZD. K zapálení stohů použili mechanických zapalovačů, přičemž 11 stohů vyhořelo. Žhářství provedli: Ctirad Mašin a Václav Švéda. Při odchodu z místa požáru byli pronásledováni Janem Lecianem a Stanislavem Blažkem, přičemž Ctirad Mašin provedl pokus vraždy Jana Leciana, kterému způsobil dvěma zásahy z pistole těžké zranění. POLYGON 2/1998 43 MILAN HULÍK [pageend45]6) Členové skupiny připravovali řadu dalších teroristických, diversních a sabotážních akcí: na vlak čs. vládní delegace vedené presidentem republiky K. Gottwaldem a vracející se z SSSR, přepadení a únos ministra obrany gen. arm. Alexeje Čepičky, destrukční útok na budovu sekretariátu v Praze a další akce. 7) Za účelem navázání spojení s americkou výzvědnou službou i specielního vyškolení v teroristické a diversní činnosti se připravovali členové skupiny k útěku do západního Německa. Za tím účelem shromažďovali zprávy špionážního charakteru, aby je mohli na Západě předat, vykonali mnoho cest do pohraničního pásma k prozkoumání terénu k ilegálnímu přechodu přes hranice a navázali spojení s řadou dalších osob. 8) Dne 3.10.1953 z obavy před zatčením provedli členové skupiny útěk do západního Německa přes NDR. Útěku se zúčastnili: Ctirad Mašin, Josef Mašin, Milan Paumer, Václav Švéda a Zbyněk Janata. Při útěku, když byli bezpečnostními pracovníky pronásledováni, zastřelili 4 příslušníky Lidové policie. Václav Švéda a Zbyněk Janata byli přitom zatčeni a jsou vězněni v NDR v Berlíně. Zde končí řeč úředního komunistického dokumentu. Vynálezce a zlepšovatel Věděl jsem o činnosti skupiny bratří Ma- šínů hodně, vždyť ze mne Česká televize udělala jejich obhájce tak říkajíc ex offo. Telefonoval jsem si s Josefem a Ctiradem, ale osobně jsem měl možnost poznat Ctirada Mašina až po svém příjezdu do North Ridgeville (nedaleko Clevelandu) ve státě Ohio. Nenašel jsem Ramba, ani instruktora „Zelených baretů“, jen štíhlého vysokého muže v modrých montérkách s prošedivělými vlasy. Postavou odpovídal Schwarze- negrovi, měl však milý a zcela chlapecký úsměv. Jak jsem zjistil, přišel jsem nikoliv za teroristou nebo akčním hrdinou, ale za vynálezcem, který ve své továrničce (či velikánské dílně) vymýšlí, konstruuje a vyrábí hořáky na spalování vyjetého oleje. Vyjetý olej je problém v ČR, natož v USA. Jsou ho tisíce hektolitrů a nikdo neví, co s ním. Zkoušeli ho recyklovat, bez úspěchu - bylo to moc drahé. Při spalování moc čoudil a tak s ním dělali hokus-pokusy. Ctirad Mašin zkonstruoval speciální hořák, který stále vylepšuje a pustil se do jeho výroby. Jím zkonstruované topení je unikátní a Ctirad ho přivádí do stále větší dokonalosti. Má odběratele, spolupracovníky a další zájemce. Tři králové V době stále přísnějších ekologických předpisů a zákazu likvidace vyjetého oleje některými již používanými způsoby je jeho činnost i ekologicky záslužná a Ctiradovi se stala koníčkem. Je ve své továrničce stále a také v ní jsme spolu dva dny hovořili. Nejen o ekologickém vytápění, ale i o jeho otci - slavném generálu Mašinoví a o „Třech králích“, jak historici nazvali nejvýznamnější odbojovou protinacistickou skupinu v Protektorátu, důstojníky Balabána, Mašina a Moravce. Byl to právě on, který se stal svým synům vzorem bojovníka proti totalitě. Ve škvíře zárubně cely na Pankráci jim, tehdy ještě dětem, zanechal dopis se vzkazem, aby bojovali stejně jako on, proti každé další totalitě. Byla to stejná cela, ze které odvedli na popravu nejen generála Mašina, ale o něco později i K. H. Franka. Moták se díky spoluvězni, který přežil, dostal až ke svým adresátům - Ctiradu, Josefu a Zdeně Mašinovým. A právě zde začíná příběh „teroristické skupiny bratří Mašínů“, na kterou komunistický režim nezapomněl po celou dobu své existence. Vždyť jim věnoval tolik článků, knihy i jeden díl ze seriálu o majoru Zemanovi. 44 POLYGON 2/1998 [pageend46]Než se se Ctiradem vrátím k některým akcím, musím konstatovat několik zásadních věcí. Kladné a negativní ohlasy, jichž se jejich počínání a mrtvým za nimi dostalo v nedávné době v ČR v souvislosti se snahou o zastavení jejich trestního stíhání, jednoho z posledních reliktu komunistické justice, byly dány rozdílným pohledem na jejich jednání. Byli vrahy nebo vlastenci? Bylo jejich jednání legitimní nebo bylo v rozporu s právem? Komunistická totalita = nacistická totalita? Abychom tyto otázky mohli zodpovědět, musíme odpovědět na prioritní otázku. Bylo možno bojovat proti komunistickému režimu v ČSR stejným způsobem, jako proti nacistickému? A i této otázce musí předejít upřesnění. Máme na mysli komunistický režim v letech 1950 až 1953. Podstata komunismu se samozřejmě za celou dobu jeho existence nezměnila a není naším cílem se jí zabývat. Ti, kdo v ČSR a později v ČSSR prožili celých 40 let vlády této ideologie a jejího režimu, vědí, že to byl režim, který panoval v různých formách. Ostatně právě těchto měnících se forem, zejména jejich mírnějších variant, se dovolávají odpůrci Zákona o protiprávnosti komunistického režimu, zejména z řad bývalých členů strany a reformních komunistů. Můžeme vyjít tedy z jejich argumentace. Komunistický režim počátkem padesátých let (kromě masových vražd jako byly Lidice a heydrichiá- da) se příliš nelišil od nacistického. Snad jen tím, že mučení a vraždy nevinných lidí prováděli jejich vlastní spoluobčané, tentokráte zfanatizovaní militantní komunistickou ideologií stalinského ražení. Nejen pamětníci té doby, ale i ti, kteří poznali komunismus „umírněný“, vědí, že pojmy „likvidace třídních nepřátel“, „nesmiřitelný boj“ či „smrt imperialismu a jeho představitelům“, patřily do komunistické rétoriky. Zatímco v letech pozdějších již jen na stránky RP, tak počátkem let padesátých tyto výrazy komunistický režim naplňoval v praxi. A je třeba dodat, že těmi „smrtelnými nepřáteli“ byli především ti, kteří měli jen jiné názory, kteří si uchovali demokratické cítění a kteří odmítali (pasivně či verbálně) komunistický režim. JUDr Milada Horáková proti komunistickému režimu neučinila zhola nic, jen se scházela se svými přáteli a debatovala o politice. To v té době byl ale hrdelní zločin, pokud debatující přitom nejásali „Ať žije KSČ“. V této době zatýkání, mlácení při výsleších, poprav bez soudu nebo se soudem, střílení na hranicích a věšení politických odpůrců se bratří Mašinové nezabývali teorií a ideály komunismu. Viděli kolem sebe stejnou krutou nespravedlnost a stejné zločiny páchané státní mocí, jako tomu bylo za Protektorátu. Následovali proto příkladu svého otce. Z dnešního pohledu je jim jistě možné vytknout, že mohli počkat a dožít se toho komunismu, v němž se dalo relativně pohodlně přežívat, dělat fušky, stavět chalupy, dokonce i vycestovat na Západ a ve kterém by se třeba Ctirad Mašin mohl stát úspěšným socialistickým zlepšovatelem. Tak to učinila naprostá většina národa. Jeden proti všem Jejich případ a zcela odlišné jednání, které zvolili, je však prubířským kamenem našeho vyrovnávání se s minulostí. V demokracii -jak známo - rozhoduje vůle většiny. V krizových situacích nebo v době potřeby okamžitého a rozhodného jednání však někdy může mít pravdu jednotlivec, a to proti naprosté většině lidí. Příklad? Francie v roce 1940 a de Gaulle. Vyvrženec z armády, zběh a buřič. On jediný odmítl uposlechnout rozkazu ke kapitulaci. Dějiny daly za pravdu jemu a nikoliv těm, kteří to s Francií „mysleli“ tak dobře. Možná, že moje srovnání nesedí, možná, že je příliš patetické, de Gaulle také nikoho osobně nezastrelil. To jen maquis, příslušníci résistance ve Francii „vraždili“ německé vojáky a francouzské kolaboranty. Ale vědomí, že jsem s většinou neměl pravdu, pálí a může být i důvodem kontranázoru. Kolik asi jen komunistů u nás se nemůže rozejít se stranou nebo aspoň s tou vírou, které obětovali celý život. Měl by ten život potom smysl? Soukromá válka Bratří Mašinové vypověděli svou soukromou válku komunistické totalitní moci. Opakujme: té moci a těm formám represe, které byly komunistickým režimem praktiPOLYGON 2/1998 45 [pageend47]kovány počátkem padesátých let. Jiné totiž neznali. A řídili se zásadou: „Oko za oko, zub za zub, krev za krev.“ A ještě jedna či dvě věci je vedly k opakování protinacistického odboje. Tehdejší psychóza či spíše přesvědčení, že tehdejší studená válka mezi západní demokracií a východní totalitou se změní v horkou a že osvobození americkou armádou je na pořadu příštích měsíců. Předpokládali rovněž, že nezůstanou sami a že jejich akce dají signál k celonárodnímu povstání. Netušili, že se nikdo nepřidá. Ale chybělo málo. Dnes se již téměř neví, že určité jednotky čs. armády pod vedením ještě nevyhozených demokraticky cítících důstojníků připravovaly protikomunistický převrat. Kdyby tato akce díky prozrazení neskončila řadou poprav a trestů dlouholetého vězení pro organizátory, tak by nebylo jen střílejících Mašínů. A střílely by i tanky a „nevinných“ obětí by bylo na stovky nebo tisíce. (Obětí maďarského povstání bylo asi 60.000.) Skupina bratří Mašínů se rozhodla získat zbraně a peníze na komunistické moci. Příslušník SNB Kašík v Chlumci nad Cidlinou byl možná slušný člověk. Měl jistě rodinu, ale také uniformu příslušníka SNB. Byl pomalejší než Josef Mašin, který vystřelil dříve. Byl proto „zavražděn“. Zde můžeme jen vzpomenout, že německý voják Klein, Heyd- richův osobní řidič, seděl jen za volantem mercedesu, když na něj Gabčík namířil sten-gun a později jej těžce zranil z pistole. Z historie protinacistického odboje je znám případ generála Radomíra Luži. Ten byl zaskočen českými protektorátními čet- níky a zastřelen. Jeho syn v odvetu spolu s dalšími odboj áři postřílel pak celé osazenstvo četnické stanice. Nejdiskutovanější je smrt příslušníka SNB Honzáka. Byl přece už pacifikován a spoután. Proč ho Ctirad Mašin zabil? Protože by nás prozradil, měl hodně času nás poznat, řekl mi Ctirad. Proč musel zemřít civilista - pokladník Rošický? Nebyl obyčejný civilista, měl pistoli, kterou v nestřežené chvíli vytáhl a při rvačce o ni ho Josef Mašin zastřelil. Proč byl postřelen další civilista Lecián? Pronásledoval nás a nebýt mé střelby, tak by nás dostali, odpověděl mi klidně Ctirad. Proč zemřeli čtyři příslušníci Volkspolizei? Padli v boji, vyprávěl dále Ctirad. Obkličovalo nás při cestě do Berlína na dvacet tisíc příslušníků východoněmecké policie a sovětské armády. Jestliže jsme chtěli přežít, museli jsme se prostřílet. Svoboda byla až v západním Berlíně. A jsme tam, kde jsme byli na začátku našeho příběhu. Bylo v té době možné bojovat proti komunistům stejným způsobem, jako proti nacistům? Ktomu dodej me ještě jeden zapomenutý příběh těch let. Stal se v Čáslavi, kde dva mladíci a jedna dívka chtěli uletět z tamějšího letiště na Západ. Přepadli a spoutali příslušníka letištní ochrany. Na jeho úpěnlivou prosbu mu dívka uvolnila pouta, protože jej škrtila. Jak to dopadlo? Zajatec se uvolnil zcela, dostal se ke zbrani, dívku a jednoho chlapce zastřelil a druhý, těžce zraněný, byl odsouzen k trestu smrti. Kdyby (ta věčná „kdyby“) jej prchající zabili, tak dnes mohli žít, ale museli by se také obhajovat, proč tehdy vraždili, jako dnes bratři Mašinové? Nestřílel - nepřežil, střílel - přežil Milan Paumer svou pistoli při útěku východním Německem ztratil a Zbyněk Janata ji vůbec neměl. Proto ji také nemohli použít. Nakonec se i Paumer do Berlína spolu s ozbrojenými Ctiradem a Josefem dostal, zatímco Švédovi a Janatovi se to nepodařilo. Těm, kteří odsuzují v obklíčení střílející bratry Mašiny a považují je i za vrahy východoněmeckých policistů, je třeba říci, že bez včasného a rozhodného použití zbraně, např. na nádraží v Ucru, kdy Ctirad ležel na zemi pod německým volkspolicis- tou, by dnes případ skupiny bratří Mašínů nebyl předmětem diskuse, protože by nikdo neznal ani jejich hroby, jako se neví, kde jsou pohřbeni Švéda a Janata. Ti byli popraveni dne 2.5.1955, hned po skončení prvomájových oslav. Na Pankráci se mi podařilo najít jejich spisy. Byli popraveni odpoledne, to znamená, že nebyli pověšeni (tak se popravovalo jen časně ráno, dokud věznice spala), ale na popravčím lá- macím stole v podzemí pankrácké nemocnice jim byl zlomen vaz. Kdo ví dnes o jejich hrobech, kdo by věděl dnes někdo o případu bratří Mašínů, kdyby nestříleli a tak nepřežili? Tak jako V. Švéda a Z. Janata, jejichž smrt byla justiční vraždou, protože oni nikoho nezabili. A s nimi byl popraven i strýc bratří Mašínů Ctibor Novák, který nebyl 46 POLYGON 2/1998 [pageend48]ani členem skupiny bratří Mašínů, byl ale jejich strýcem. Mimochodem, byl jedním z hrdinů protinacistického odboje. Byl to on, kdo položil pekelné stroje v roce 1940 v budově berlínského ministerstva letectví a policejního ředitelství. Byly to první atentáty v Berlíně! Zdena Mašinová, vdova po generálu Mašinoví a matka Ctirada a Josefa, byla odsouzena k trestu odnětí svobody na 20 let. Důvod? Byla matkou „teroristů“. Když umírala na zhoubnou nemoc, požádala, aby mohla zemřít doma. Její žádost byla zamítnuta. Zemřela v pankrácké věznici. V následném procesu bylo odsouzeno 18 lidí, z nichž někteří neměli se skupinou bratří Mašínů nic společného. Tresty odpovídaly tehdejšímu průměru. Ve spisech V. Švédy a Z. Janaty jsme našli nedoručenou korespondenci odsouzených, jejich dětí a rodičů, kterou napsali po vynesení rozsudku. „Masoví vrazi“, jak stálo v jejich papírech, neměli nárok ani na poslední dopisy před popravou. Kdo si chce poplakat, mohu mu půjčit jejich kopie. Z hlediska vyššího principu mravního ... Padesátá léta byla dobou nejen vymknutou z kloubů, dobou komunistického třeštění, ale i vraždění nevinných lidí. O komunistických vrazích se příliš nemluví, dnes je dokonce i soudy zproštují obžalob, je to přece všechno promlčené! A nějaký Zákon o protiprávnosti komunistického režimu s ustanovením, že zločiny spáchané v době totality se nepromlčují? Vždyť i ten je dílem „nenávistných pravičáků“. Několikanásobný komunistický vrah M. Pich-Tůma byl tak dlouho stíhán, až se odsoudil sám. Oběsil se. Ti, kteří posuzují jednání bratří Mašínů z pohledu komunismu šedesátých, sedmdesátých či osmdesátých let, jim budou právo na boj proti komunismu se zbraní v ruce upírat. Pro ně budou vrahy. Jsme zvláštní národ, za své hrdiny se stydíme, protože jich máme tak málo a nebo proto, že to, co oni dokázali, my bychom nesvedli? Kdo z dnešních maturantů a vysokoškoláků zná jména „Tří králů“? A kdo z nich by znal jména bratří Mašínů, kdyby nebylo kampaně za zastavení jejich trestního stíhání? To bylo nyní zastaveno pro procesní nedostatky, nikoliv z důvodu, že jednání, jinak trestné, takovým není, pokud je vedeno motivem boje za svobodu a demokracii. Příslušné usnesení jim nebylo doručeno. Vlk se nažral a koza zůstala celá. Zatímní tečku může udělat konstatování, že ti, kteří tak rozhodli, byli dříve aktivními členy té strany, která byla zákonem prohlášena za zločinnou. Skutečně příkladné vyrovnání se s minulostí! Nedej Bože, aby se naplnila slova amerického filosofa San- tayany, že „národ, který se nedokáže vyrovnat se svou minulostí, ji musí prožít znovu“. Ti, kteří se chtějí opravdu s minulostí vyrovnat, se musí vyrovnat především s otázkou, zda bylo možné odpovědět na teror terorem? Bylo to možné tehdy? Dnes je již tato otázka rozhodnuta. Nejen mezinárodně právní akty, ale i Listina práv a svobod, součást našeho českého polistopadového právního řádu, dovoluje bránit demokracii i za použití násilí. Jediným přiměřeným násilím je ale použití zbraní! Jestliže si takto odpovíme i na otázku, jak bylo možno bránit demokracii a svobodu v letech padesátých, nemusí se bratři Mašinové obhajovat. A jestliže se budou muset i dále obhajovat, pakzhlediska vyššího principu mravního je vražda tyrana a jeho pomocníků zločinem. Vzpomínáte, kdo to řekl obráceně? Guelph, Ontario, 21. února 1998 ■ POLYGON 2/1998 47 [pageend49]Václavové JAROSLAV TEPLÝ V letošním prvním čísle Polygonu vyšla serie názorů či komentářů o současné politické a hospodářské krizi v České republice. Většina míří na oba Václavy, protagonisty českého politického života polistopadových let. V souhrnu obsahují komentáře v podstatě vše, nicméně bych rád dodatečně některé aspekty poněkud zvýraznil. Nespokojenost s výsledky působení obou politiků, která v posledním období rychle vzrostla, je totiž možno aspoň částečně osvětlit poukazem na jejich osobní vlastnosti, které je pro politickou činnost na nejvyšší úrovni v dané situaci již předem do značné míry diskvalifikovaly. Krátce po listopadu ’89 jsem viděl v pražském tisku fotografii usmívajícího se Václava Klause, který v doprovodném textu zřejmě bez rozpaků prohlašoval, že jeho cílem zhruba řečeno bylo vždy být ve všem a všude první. Vypjatá individuální ctižádost je ovšem zásadní překážkou v situaci, kdy úspěšné řešení obtížné situace může být jen výsledkem týmové spolupráce; osobní ambice musí být podřízeny zájmu celku. Proto také jmenovala kdysi NASA do čela skupiny vědců, kteří měli realizovat cesty člověka do vesmíru, méně známého vědce, ale asi dobrého psychologa (myslím, že se jmenoval Henry Pickering, ale bez záruky, protože to jméno nelovím z počítače, nýbrž ze své paměti), do něhož skládala, jak se později ukázalo, oprávněné naděje, že se mu podaří usměrnit vypjaté individualistické „hvězdy“ týmu k nezbytné spolupráci. To se u nás vlivem okolností provázejících změnu režimu nestalo. Přestože vyřešit přechod Československa ze socialismu do nějakého jiného přijatelného systému byl úkol, pod jehož tíhou by se byl prohýbal i slušný kolektiv kvalifikovaných specialistů se smyslem pro týmovou práci, strhl na sebe rozhodující slovo v hospodářských otázkách díky své politické obratnosti, rasanci a sebevědomému vystupování V. Klaus, mimořádně ctižádostivý výrazný individualista, svou povahou v podstatě neschopný týmové spolupráce. Jeho základní výbava pro rozhodující postavení, kterého poměrně rychle dosáhl, byla bohužel nedostačující. Jako teoretický či chcete-li kancelářský makro- ekonom, kterému citelně chyběla znalost skutečného stavu země, redukoval problém znovuvýstavby národního hospodářství na uplatňování makroekonomických učebnicových pouček a příležitostných i odjinud pocházejících nezařaditelných nápadů (kupónová privatizace) s dnes známým výsledkem. Prognostický ústav, z kterého přešel do politiky, byl totiž jakousi „půdou“, kde žila celá řada ekonomů „odtržených od života“ (terminologie převzata ze hry J. Suchého „Člověk z půdy“), kteří ostatně V. Klause do politiky následovali. Názory převládající v Prognostickém ústavu osvětluje bezděčně Tomáš Ježek v bestselleru P. Husáka: „Budování kapitalismu v Čechách" na str. 57, že ... on (V. Komárek) vždy ve slabších chvílích říkal: „Co vy víte o fabrice?“. Grégr, můj kolega ve vládě, taky vždycky říkával: „Co ty víš o fabrice?“ A já jsem mu říkal: „Pane kolego, kdybych prolez' Destu Děčín od sklepa až po půdu, tak se nedovím nic o národním hospodářství, to lze vidět jinde. To bych mohl furt čumět do strojů a nic bych neviděl. “ V. Klaus nedávno prohlásil ve svém vystoupení před zástupci předních podnikatelských kruhů na pražském Žofíně, že „hospodářská politika vlády Josefa Tošovského si v mnohém odporuje". Autor zprávy, Matěj Štětka (Slovo 12.2.98 „Podle Klause si vláda a ČNB v mnohém odporují") závěrem poznamenává, že „jsme jako reakci na některé odpovědi V. Klause týkající se aktuálních problémů českých podniků zaznamenali názor nejmenovaného představitele vrcholového managementu jedné z velkých a úspěšných firem, že pan profesor neví o stavu současných českých podniků zhola nic.“ Druhý protagonista, který ovládl politické pole na přibližně dva roky, president republiky Václav Havel, je také mimořádně am- biciosní individualista, v době svého vstupu na scénu ještě bez politické praxe, bez smyslu pro teamwork, jak ostatně trochu naznačuje i titulek jeho rozhovoru s MF 48 POLYGON 2/1998 [pageend50]z 24.9.1992 „Plnit instrukce jiných bych nevydržel“. Jako renomovaný disident odstartoval v listopadu ’89 z mnohem silnější pozice než V. Klaus, čehož se také snažil využít při realizaci svých politických spíše snů než plánů. Podle svědectví jeho spolupracovníků z té doby, např. dnešního biskupa Václava Malého (viz příspěvek Z. F. Lei- nera v minulém čísle Polygonu) platilo v prvním období „K čemu Václav Havel řekl NE, to se nekonalo.“ A co důležitého se pak nekonalo, bylo vyrovnání s komunistickým režimem. V Hovorech z Lán 13.4.1993 se Václav Havel ohradil proti kritice svého postupu v roce 1989 - „nikdy komunistům neslíbil beztrestnost, musí se tomu smát.“ Tomu se dá věřit, víme-li, že prosadil právní kontinuitu mezi komunistickým a polistopadovým režimem, čímž de facto i de iure rehabilitoval komunistický režim a zasadil tím i těžkou ránu národnímu hospodářství, protože komunistům k beztrestnosti ještě umožnil rozkrást značnou jeho část. Seděli ve všech rozhodujících místech, čehož patřičně využili v podmínkách „liberalismu“, jak si ho představoval a zavedl Prognostický ústav. Václav Havel se pak ostře stavěl i proti bezzubému lustračnímu zákonu mj. i podáním k Ústavnímu soudu. Diskusi o neprolustrovaném šéfu odborů Falbrovi komentoval způsobem, který leckomu doslova vyrazil dech: „Můj dojem byl, že jsem mu záviděl, že tak dobře jazyky umí, že i ministerstvo vnitra mu umožnilo je někoho učit.“ (MF 29.11.94) Proč tedy a jakým byl vlastně disidentem? Sám jako spisovatel neměl nějaké plány na hospodářské reformy, i když prý od něho mimoděk vyšel impuls k „malé privatizaci“. V Husákově knížce říká Tomáš Ježek na straně 131: „Malá privatizace je produktem horkého léta 1990, porevoluční a povolební únavy a jakési post- koitáiní kocoviny té doby. Přesně si pamatuju tu atmosféru, kdy jsme se po prvním vyčerpávajícím půlroku po revoluci všichni cítili hrozně unaveni a všichni jsme byli nervosní z toho, že se nic neděje. Havel se pak k tomu i přiznal - při nějaké příležitosti řekl, že si myslel, jak se hned začnou opravovat hospůdky, je červenec a srpen a nic viditelného se pořád neděje. Tak jsme vymysleli, že se pokusíme aspoň o něco, co by mělo rychlejší a viditelný výsledek. Dali jsme hlavy dohromady a vznikl z toho projekt malé privatizace. “ Ve svém „oboru“ či koníčku, tj. občanské společnosti resp. lidských vztazích měl stejně nerealistické představy jako V. Klaus o praktickém národním hospodářství. Má ovšem ve srovnání s Klausem mnohem výhodnější pozici v závětří presidentského úřadu, kde vlastně za nic přímo neodpovídá, ale může se ke všemu volně vyjadřovat. Mimo to jako dramatik a spisovatel dobře ví, že funkce presidenta ČRje velmi dobrým „vektorem“ pro jeho publikace všeho druhu, na jejichž vysokou formální úroveň pečlivě dbá, jejichž víceméně jen obměňovaný obsah ovšem už strácí zájem světové veřejnosti, zatímco doma se stává terčem stále jízlivější kritiky. Až teprve nedávno dal Václav Havel zřetelně najevo, jak mu na president- ské funkci záleží, což předtím podle mého názoru na veřejnosti skrýval. Zatímco ve shora zmíněném rozhovoru z roku 1992 prohlásil: „Především bych nechtěl být presidentem, kdyby ve věci mépresidentury nebyl poměrně široký konsensus. Nemyslím si, že bych mohl tu funkci dobře zastávat, kdybych například prošel až v desátém kole volby a jen o jeden hlas a kdyby mne mnozí volili se sebezapřením a jen proto, aby už nějaký president byl...“ uvádějí LN 23.1.98 (V. Dubský, M. Musil „Havlovi je jedno, jak byl zvolen“) že „podle jeho včerejšího vyjádření navíc nezáleží na tom, že byl zvolen jen těsně a až ve druhém kole. “ Neschopnost předvídat vývoj politické situace a připravit se včas na různé eventuality - oba počítali se stabilitou komunistického režimu a oba se orientovali každý svým způsobem na to, jak učinit život v tom systému snesitelnějším. Příliš suverénní ambice, při jejichž realizaci autoritatívností nahrazený nedostatek znalostí skutečného stavu republiky a nezbytné přípravy vedl k nepromyšleným improvizacím, když k té jimi nepředvídané změně došlo. Podobně tvrdohlavé povahy, které místo vzájemně korigující spolupráce v nejvyšších státních funkcích si dělaly navzájem „naschvály“ jako trucovité děti před očima veřejnosti. To bylo asi tak to hlavní, co zabránilo oběma Václavům postavit obnovu republiky na skutečně zdravý základ. Situace je proto teď obtížnější než byla v listopadu 1989. Voorburg, 21. února 1998 ■ POLYGON 2/1998 49 [pageend51]JÁRA MECŮ Zpráva ze země jen pukem oživované mlčící většiny „Novej rok musí bejt novej i s pořád stejnou vrchností, paní Miillerová. V minulém roce vrchnost dělala lidem do řemenů dírky a v novém roce bude tím řemenem lidi vyplácet, aby se mohli těšit na další novej rok. Já mám novej rok jako za císaře pána, na kterýho, jak všichni vědí, sraly mouchy, ale vrchnost zavřela hospodskýho, kterej pak z toho kriminálu šel rovnou do dějin. Ten dlouho nepolapitelnej, v parlamentu stále celýmu národu skrz televizi viditelnej, ale až v novým roce lapenej Sládek, i ten novinárskej, nestátotvorně zvedavej chasník, vlečenej před vrchnost v železech, jsou tomu hos- podskýmu moc podobni, paní Miillerová.“ Nevím, jakými slovy by dnes ten kocour- kovský začátek roku uvítal Haškův Švejk. Věří se, že ošumělý bohém Hašek patřil k levici. Já si myslím, že patřil jen do humoru a do hospody. A také si myslím, že každé době ten nemajetný král srandy moc chyběl a chybí. Považme, co inspirace by mu dal z našich levotočených intelektuálů únor 1948! Kolik postaviček by ho inspirovalo v sametovém podzimu 1989! A co srandy by nalézal hned v prvních dvou měsících nového roku 1998. Génius i ochmelka Hašek nemůže za to, že tolik Čechů se zhlédlo v jeho pucflekovi. Bez humoristů se nám právě to, co na počátku vypadá jako sranda, velmi často mění v drama nebo dokonce v tragedii. Když před časem náš z premiérovského křesla heverem právě vypáčený Václav Klaus prohlásil, že „novináři jsou úhlavními nepřáteli lidstva“, tak mnoho lidí si kladlo vzrušující otázky: Sranduje? Myslí to vážně? Je při smyslech? A premiér mluvil a mluvil a čím hůř těm dole bylo, o to častěji vydával své vladaření za vzor Evropě i světu. Po takovém mimořádném zviditelnění se pak k nám v různých jazycích nesly stejné otázky: Sranduje? Myslí to vážně? Je při smyslech? Nakonec (promiňte mi ten výraz) věčně oblbovaný, ale stále dobrý lid si položil otázku i do anekdoty: Jaký je rozdíl mezi Bohem a Klausem? Prý ten, že Pánbůh si nemyslí, že je Klaus. Jenže anekdotami nikdo premiéra z křesla nevyžene. Premiér Klaus chválil a chválil. Museli přijít s heverem. Pro některé je Klaus neprostupné tajemno. Záhada, vystudovaná v cizině s nejlepšími kádrovými posudky bývalých socialistických censorů. Jiní ho nepovažují už ani za pozemšťana. Je pořád moc vysoko, říkají obyčejní smrtelníci i poté, co premiér slétl z oblak a začal běhat mezi nimi. Jeho poslední prohlášení před pádem jako by napovídalo, že opravdu jde o bytost mimo náš svět. „Dneska jde o pokus o znovunastolení socialistické společnosti, buď s tváří sociálně-demokratickou nebo s tváří křesťansko-demokratickou, v tom nevidím moc velký rozdíl,“ prohlásil Václav Klaus. Nyní se už nikdo neptá, zda mimo- pozemšťan Klaus sranduje nebo to myslí vážně. Stokrát opakovaný nesmysl nezastraší ani košilaté chovance v pověstném ústavu. Z toho posledního blafu, vyřčeného v televizním pořadu „7 čili sedm dní“ do tváře šéfa lidovců Josefa Luxe a milionů diváků, jen trochu mrazí při pomyšlení, kdo to vlastně tak dlouho stál u kormidla republiky a společnosti. Není možné uvěřit, že premiér, špičkový politik, nezná poválečné politické proudy, především křesťanských demokratů a socialistů, které svou politikou budovaly, sjednocovaly a hájily obrannou linii svobodné Evropy před poválečným náporem vnějšího i vnitřního bolševismu. Každý, kdo byť jen trochu zná tehdejší agresivní politiku sovětského tábora, ví, jakou sílu měly komunistické páté kolony v letech padesátých a šedesátých hlavně ve Francii a v Itálii a které politické strany těmto silám čelily. Nasazovat u nás znovu- vzkříšené sociální demokracii a křesťanské demokracii, které se hlásí ke svým jmenovcům v Evropské unii, psí hlavu, nelze do nekonečna. Považovat občany za blbečky nebo dokonce lživými projevy blbečky pěstovat, se nevyplácí. Hitler i Lenin se Stalinem, Gottwald a celá Internacionála byli zuřivými likvidátory „socanů“. Klaus je jen osočuje a troufnu si předpovědět, že jim 50 POLYGON 2/1998 [pageend52]svým počínáním vyhraje očekávané volby. Je třeba povědět, že tzv. velká lež už nejednoho velkého politika, který ji hlásal, srazila do trpasličí podoby. Udělovat zrovna české sociální demokracii ty nejhorší známky „nestátotvornosti“ je vysoce nestátotvorné. Zvláště, když myslící občan ví, jak státotvorně si vládnoucí socialisté počínají v Maďarsku. Všeobecné volby v Maďarsku jsou plánovány na květen letošního roku a - jak zaznamenávají současné výzkumy veřejného mínění - Hornova vládnoucí socialistická strana v nich získává podstatný náskok. A tak přičiněním Klausova kabinetu Česká republika i podle hodnocení britského ústavu Economist Inteligence Unit spadla také z pozice politicky nejstabilnějšího státu oblasti a vystřídalo ji Maďarsko. Jak konstatují britští analytici, po volbách nejspíš nedojde v Budapešti ke střídání vlád. Pokrok na cestě do Evropské unie a NATO společně s hospodářským oživením zvýšily popularitu vládnoucích socialistů natolik, že je lze s velkou pravděpodobností považovat již nyní za vítěze voleb. Ve světle těchto skutečností vidíme Václava Klause jako zarputilého kormidelníka pštrosí politiky a nositele velkých iluzí. Za- čal-li leden 1998 Klausovým odchodem, kolapsem ODS i ODA, pak měsíc únor pokračoval nechutným tancem politických domorodců. Únor bílý pole sílí, praví jedna ze starých pranostík. Hledal jsem v té knize lidového moudra pro únor, zda se tam něco nepíše o rozumu. Něco, jako: Únor bílý rozum sílí. Nic takového. Našim předkům rozum zřejmě neslábnul. Zlaté staré časy! V našich časech jsme na tom s rozumem jako bez rozumu a v každé roční době stejně. Stačí pohled do parlamentu nebo do novin. Tisk píše: „Pokud zazní na půdě Poslanecké sněmovny byť jen zmínka o Německu, případně Franzi Neubauerovi, je okamžitě jasné, co bude následovat - hodiny plné emocí, osočování a demagogie.“ Nejinak tomu bylo po zveřejnění zprávy, koho že si to za německou stranu Němci dovolili jmenovat do Koordinační rady diskusního fóra, tolik potřebného k realizaci záměru česko-německé deklarace. Zlobné a nenávistné hromy a blesky otřásaly sněmovnou jako v nej studenějších dobách studené války. A to si ministři zahraničí Jaroslav Šedivý a Klaus Kinkel mysleli, že stačí si plácnout, škrábnout podpis a česko-německá diskuse může začít. Kdepak, holoubkové! To neznáte pražské postkomunistické ke- bulky! Na další velkou ostudu máme zaděláno! Nacionalismus, šovinismus natož re- vanšismus nejsou směrovkami do Evropy, ale do žumpy, ze které jsme právě vylezli! Ze slova ’Neubauer* rozřečnění řečníci (hlavně komunisté a republikáni) pouštěli hrůzu a některým by v tom ovzduší slušely i helmy. Vše začalo v okamžiku, kdy předseda klubu ČSSD Stanislav Gross zcela nečekaně přistoupil k mikrofonu a třesoucím se hlasem prohlásil: „Máme informace, že Franz Neubauer byl jmenován do česko-ně- meckého diskusního fóra. Personální návrhy německé vlády jsou v přímém rozporu s tím, co česká strana měla na mysli, když schvalovala deklaraci,“ rozrušeně prohlásil Gross. Předseda republikánů M. Sládek se chopil mikrofonu a hřímal, jako by právě vylezl ze zákopu druhé světové války: „Toto přání“ (rozhovoru se sudeťáky) „se nijak neliší od vstřícností, kterou prokázala Československá republika vůči nastupující tisícileté říši. Ano, nechrne ji v klidu pracovat. Ano, nechrne klidně zprovoznit Terezín, uvidíme, co bude“, volal ’patriot* Sládek, který zcela zapomněl, že po ’odsunu* sudetských Němců jsme stavěli své vlastní české Terezíny. Chyběly tu jen plynové komory. V době míru soudruhům stačilo, když si v nich demokratická opozice odseděla patnáct let! Jenže vyprávějte to v Kocourkově, kde přes 40 let hajlovali směrem k Moskvě a řvali, že tak chtějí hajlovat na věčné časy! V evropském parlamentě by takové řečníky měli za nešťastníky mdlého rozumu, kterým se kdysi po válce zastavil čas. U nás jim občané, pomatení komunismem, dávají hlasy k ’poslancování* a k reprezentaci ’našich* zájmů. A co na to námi kamenovaný antinacista- antifašista Franz Neubauer? Před českou televizí řekl, co si od česko-německého diskusního fóra slibuje. Ze „si konečně spolu sedneme a budeme spolu mluvit. To je přece mezi demokraty celého světa samozřejmostí. Proč bychom spolu neměli mluvit? To přece je smysl deklarace. Smysl přece nebyl v tom, jak to vidí někteří u vás, že se udělá tlustá čára, ale že se vyhledá společná cesta do budoucnosti“. Neubauer možná ještě nePOLYGON 2/1998 51 [pageend53]ví, ke komu mluví. V bývalém západním Německu nezačínali demokracií až v roce 1989. Naši ’demokrati'jsou teprve osmiletá dítka. Některá, jak vidíme, nechtějí s dospělými ani konverzovat. Naše území, zvané Divoký Východ, se může stát i problémem evropským. My věci neřešíme. My je konzervujeme žvaněním. Politika, která ještě i dnes, ve zcela jiné evropské situaci, souhlasí s kolektivním trestem (vyhnání tří milionů obyvatel), politika, pro kterou slovo ’Němec' znamená nepřítel, nepatří k mezinárodnímu právu ani do společnosti 350mi- lionové Evropy. Cesta do NATO vede přes Německo. Naše podání ruky musí být víc než přátelské. Máme-li se někdy společně s Němci (a dalšími evropskými národy) bránit, nasazovat jeden pro druhého život, pak to nesmí být ruka nacionálni, šovinistická, ale evropská. Prosovětská ruka bolševika by byla věru zákeřným spojencem evropských vojáků svobody. Mimořádné volby budou zároveň i směrovkou české zahraniční politiky. Český volič, který nevyhrál nikdy nic a vždy volil špatně, který se na rynku neukázal ani při rozpadu státu, najednou odpočívá po velikém vítězství. Přišlo z Japonska. Najednou, jako za starých zlatých časů, byli zase všichni na ulici. Jako při repríze „Vítězného února", hlava na hlavě. Všichni křičeli, že jsme zlatí, silní, jedineční a nejlepší na světě. Ze na Hradě už nepotřebujeme ani presidenta, že stačí brankář. Rval jsem taky. Ani při vstupu do NATO taková jednota nebude. Konečně mezi svými, říkal jsem si. Z každého čišel důkaz naší velikosti a spokojenosti. Chléb a hry budiž náš program! Skupina mladíků, naše budoucnost červenožlutozelených zježených vlasů s náušnicemi i kroužky v nosních otvorech hrdě s celým náměstím skandovala: Češi! Češi! Byl jsem tomu upřímně rád. Domníval jsem se, že jde o mameluky. Po takovém vítězství se musí odpočívat, což činím u čtení. Dočítám se, jak president na zahradě své vily vítal zlaté hokejové hochy, kteří pro tuto zemi udělali tak mnoho. Přijal je přesto, že má zdravotní problémy. I skleničku s nimi vypil, pašák jeden. Hned druhého dne svými zdravotními problémy zdůvodnil svou neúčast na shromáždění stařičkých politických vězňů, kteří kdysi neváhali nasadit životy, aby „pravda a láska zvítězily nad lží a nenávistí". Za presidentem přijeli ze všech koutů republiky. Místo hokejek bylo možno zahlédnout berle a invalidní vozíky. A přece, právě tito lidé v době pro národ nejtěžší dokázali pro tuto zemi udělat mnoho - ne-li více než hráči hokeje. President pašák se rozplynul. Pro stařenky a staříky - kdysi mladé a statečné bojovníky za svobodu - nenašel ani pár minut. Patří minulosti, do komunistického temna šibenic, mučíren a lágrů. Do času, který obnažoval charaktery statečných i zbabělců. Političtí vězni a političtí vyhnanci světu dokazovali, že Češi nejsou a nechtějí být stádem ohnutých lidí, poslušných, věčně ustrašených lokajů, které je slyšet jen na stadiónech a pod tribunami KSČ! Neúčast presidenta na zmíněném sjezdu na Pražském hradě napovídá, že političtí vězni komunismu ve skutečnosti nadále zůstávají za pověstnou „tlustou čárou" pitvorné vnitřní politiky českého státu, český rudý naci-fašismus měl mnoho stoupenců a horlivých „budovatelů", kteří by dnes jako „budovatelé" demokracie velmi rádi žili bez minulosti. Shromážděním politických vězňů byla tato minulost znovu připomenuta. Z oficiálních údajů úřadu pro dokumentaci a vyšetřování zločinů komunismu bylo za politicky motivované činy odsouzeno a popraveno víc než 240 lidí. Poslední až v roce 1960. Někteří další byli popraveni ve skutečnosti za politické delikty, které StB, prokurátoři a soudci pokrytecky kriminalizo- vali. V letech 1948 až 1968 přišlo ve věznicích o život nejméně 2127 lidí. Mnohá úmrtí byla však podezřelá. Takřka 600 vězňů zemřelo na srdeční zástavu, u stovky úmrtí je uvedeno: příčina smrti nezjištěna. Ve vyšetřující vazbě zahynulo přinejmenším 170 lidí. Při ilegálních přechodech hranic bylo československými pohraničníky, takzvanými „péesáky" zavražděno nejméně 295 lidí. To je minulost, kterou nemáme rádi, ale která existuje. Zvlášť by šiji měli uvědomit nositelé a udržovatelé ideologie marxismu- leninismu, tak blízké ideologiím dávno poražených italských fašistů a německých nacistů. Tento přežívající česky mluvící rudý naci-fašismus je ostudou nás všech! Hostašovice 1. března 1998 ■ 52 POLYGON 2/1998 [pageend54]Stará Praha - město dvou literatur ROBERT F. LAMBERG Měl jsem v ruce již řadu průvodců Prahou v různých jazycích a různých kvalitách, ale ještě nikdy něco, co by se podobalo této více než třistastránkové knize: Prag. Literarische Spaziergänge durch die Goldene Stadt. Svazek, vydán nakladatelstvím Klett-Cotta (Stuttgart, 1997) má za autora profesora Hart- muta Bindera, známého německého „kafko- loga“. V šesti procházkách nás provádí Prahou, přesněji pražskou literární topografií, hlavně německou, ale místy i českou. Jednotlivé procházky stojí ve znamení spisovatelů a básníků, v jejichž životech a dílech se Praha obráží, tudíž především Franze Kafky, Gustava Meyrinka, Frame Werfela a. Maxe Broda. Na Kafkovi spočívá celá německá moderní literatura, Werfel, Brod a i Meyrink se počítají mezi nej důležitější hommes de lettres v německém písemnictví z počátku a prvních desetiletí našeho věku: literatury, civilisace, života, zničených nacistickým morem. Binder popisuje budovy a zahrady, ulice, parky, památky, a stmeluje je s ukázkami tvorby básnické i prosaické, která se na tahle místa vztahuje, i s biografickými údaji a s poukazy na charakteristické životní momenty literátů. Názvy ulic a budov se uvádějí dvojjazyčně, česky a německy, a to podle znění z doby kolem počátku století. (Binderova práce je nutně prací historickou.) Nerudova se tudíž jmenuje také Spor- nergasse, Národní třída je Ferdinandstrasse, nám. Republiky Josefsplatz: dnes už jen vzdálené kouzlo mocnářství, pod kterým se úpělo... Německý autor nás vede na Malou stranu a na Hradčany, na Staré Město a do bývalého židovského ghetta (Josefova), na Nové Město, k jehož patronům z Binderova zorného úhlu patří Jaroslav Hašek a Josef Švejk, a dále na jih, na Vyšehrad. Doprovázeje autora s neutuchajícím zájmem jsem napočítal přes dvacet pražských - nebo Praze blízkých - německy píšících literátů, kteří se v knize uvádějí. Kromě úvodem jmenovaných třeba Johannese Urzidila, Rainera M. Rilkeho, Friedricha Torberga, Lea Perutze, E. E. Kische, Ottu Pícka, překladatele děl TGM Camilla Hoffmanna, zavražděného nacisty, a Paula Kornfelda, jehož stihl stejný osud. Mnozí německy píšící pražští literáti, většinou židé, ušli plynové komoře nebo popravišti jen nucenou emigrací nebo „včasnou“ smrtí. Binder si toho všeho uvědomuje a dává své protinacistické posici i opětovně jasný výraz. O to více udivuje, že mezi pražskými spisovateli uvádí také osobu, která do tolerantně-kosmopo- litické pražské literární společnosti patřila jako pěst na oko: nacistického čechožrouta Karla Hanse Strobla. Strobl byl tak hnědý, že mu po roce 1945 dokonce rakouské úřady, vůči nacistům - jak se ví - značně shovívavé, zakázaly jakoukoliv publikační činnost. Neuváděním autora šovinistických děl jako „Die Vaclavbude“ nebo „Verlorene Heimat“ by se dějinám pražské literatury úhona nestala. Překvapivý opak, hodný záznamu: Pruský důstojník, později úředník, ale vždy básník Detlev von Liliencron, rodem z dalekého Kielu, o generaci starší nacisty Strobla, okouzlen českou zemí, ukončil jeden ze svých oslavných zpěvů na Prahu, samozřejmě v němčině, českým „Praha - nazdar!“ I když Binder na rozdíl od většiny jím zmíněných literátů se nezdá být dvoujazyčný, představuje svým čtenářům i české básníky a spisovatele, pokud jejich díla byla přeložena do němčiny. Jan Neruda a Svatopluk Cech, Hašek, Seifert, Milena Jesenská, Alfréd Fuchs, Antonín Macek a Eduard Bass, z dnešních generací Filip, Hrabal, Škvorecký, Kundera, Kohout. Literární kavárny se svými originály, staro- pražská bohéma, literární scéna za Rakouska i v Masarykově republice: Binder snesl množství kamínků do mosaiky, množství dobových elementů, z kterých se rýsují kulturní dějiny města, jehož půda živila po důležitá desetiletí dvě vzájemně se stimulující literatury. Pro toho, kdo v Praze vidí civilisační památník světového významu a kromě české zná i německou literaturu z počátku století a zejména tzv. ,Hrager Schule“, je tato kniha, doplněná kouzelnými fotoilustracemi doby kolem roku 1900 a seznamem literatury, poutavou četbou, podněcující k dalšímu studiu. Ortografických nebo gramatických chyb v českých slovech je v této knížce překvapivě málo a jsou navíc jaksi vyvážené několika chybami v němčině. (Tak se např. Český Krumlov přepisuje do němčiny jako Krumau a ne Krummau.) Poněkud horší je to s chybami při jen jednou se vyskytující politické interpretaci: Krátký popis únorových událostí roku 1948 z Bindrova pera je nepřesný až mylný. A i když jsem nikdy k narsocákům nepřilnul, nerad čtu v německé knize, že se Čs. národněsocialistická strana má správně přeložit jako Nationalsozialistische a ne Volkssozialistische Partei. Nevím, proč si to Binder vzal do hlavy a proč mu na tom, zdá se, tolik záleží. Ale budiž, vždyťjeho záslužná práce je literárněvědným dílem a ne politickou příručkou. Buenos Aires, leden 1998 ■ POLYGON 2/1998 53 [pageend55]O prezidentu Česko-Slovenska (Tragédie Dr. Emila Háchy) JOSEF LOVELL Od okamžiku, kdy jsem poprvé vkročil do školní třídy, dívali se na mne dva vážní pánové: zleva TGM a zprava prezident Dr. Beneš. Za několik týdnů byla tato fotografie vyměněna za portrét nového prezidenta Dr. Háchy. TGM prozatím zůstal - ale ne na dlouho. Po půl roce byl vyměněn za portrét přísného muže s fouskem, za Fůhrera a kancléře Velkoněmecké říše, ke které byl tehdy přifařen pomnichovský zbytek Čech a Moravy. Psal se březen 1939, a paní učitelka pečlivě v učebnicích zalepovala fotografie prvých dvou prezidentů RČS. Nesměli existovat. Dr. Hácha s tím svým fousatým kompaňonem s legrační cestičkou ve vlasech na té zdi visel celých šest let. Pak jednou v květnu byl německý Führer rychle vyměněn za jiného Fůhrera, tentokráte sovětského. Měl též fousek, ale podstatně větší a navíc tvář poďobanou od neštovic. Bylo zřejmé, že se bez fousatých Fůhrerů neobejdeme. Portrét Háchy byl vyměněn za staronový portrét Beneše. Psal se rok 1945, a paní učitelka v učebnicích zalepovala fotografie německého Fůhrera a bývalého prezidenta. Nesměli existovat. Za šest týdnů, co z učeben zmizela jeho fotografie, Hácha umírá. Ne doma, obklopen rodinou, ale v kriminálnickém pyžamu v pankrácké věznici. O tomto našem třetím prezidentovi, na rozdíl od jeho dvou předchůdců, se příliš nepsalo. Navíc většina z toho, co nám o něm bylo řečeno, byla politická desinformace, často otevřená nepravda. Národu byl po mnoho let představován jako symbol zbabělosti, zrady, kolaborace - prostě 'háchovštiny'. Kdo tedy byl JUDr. Emil Hácha? Co to bylo za muže? Narodil se v roce 1872 v rodině berního správce v jižních Čechách, v městečku Trhové Sviny. Dětství a prázdniny prožíval na blízkém statku dědečka Jana Háchy, veřejného pracovníka, mnohaletého konšela a v r. 1848 ‘vyvoleného náhradníka sněmovního’. Dědeček, známý smyslem pro spravedlnost, zřejmě vnímavého chlapce ovlivnil ve volbě povolání. Po absolvování právnické fakulty v Praze pracoval JUDr. Emil Hácha jako praktický advokát. Později zastupoval Český zemský výbor a Správní výbor českých měst. Jeho praxe byla vzácně bezúhonná, byl znám svou neúplatností a skromností. Kromě práva měl Hácha kulturní ambice. Mnoho let byl sekretářem spolku pečujícího o Galerii moderního umění v Praze. Vážně se zajímal o linguistiku a o literaturu. Obdivoval anglické spisovatele, překládal z Kiplinga (Povídky) a J. K. Jeroma (Tři muži ve člunu). Specializoval se na správní a ústavní právo. Byl jmenován dvorním radou u správního soudu ve Vídni a působil jako zkušební komisař pro soudní jazykové tlumočníky. Brzy po válce se stal senátním prezidentem a později prezidentem Nejvyššího správního soudu v Praze. Od r. 1920 přednášel na Karlově univerzitě srovnávací správní právo. Publikoval řadu odborných prací, uznávaných i v cizině. JUDr. Emil Hácha se vypracoval mezi naše a evropské špičkové právníky a řadu let byl členem mezinárodního soudu v Haagu. V roce 1938 se po mnoha letech úspěšné právnické práce rozhodl odejít do výslužby. Podal si žádost do penze. Brzy poté, v září- říjnu dochází k mnichovské kapitulaci, k záboru pohraničí. Prezident Beneš rezignuje a opouští v této těžké době republiku. 30. listopadu byl z několika kandidátů vybrán a jednohlasně zvolen novým prezidentem náš Jiho- čech, JUDr. Emil Hácha. Jeho bezúhonná minulost eminentního právníka stojícího vždy nad stranami, tj. nezatíženého žádnou politickou minulostí, byla zřejmě při jeho volbě rozhodující. Byl přijatelný jak pro národ, tak pro Němce. Ihned po svém zvolení navštívil hrob TGM v Lánech. Manifestoval tak svůj program do budoucnosti. Všechny památky na TGM v Lánech, včetně jeho úmrtního pokoje, prezident Hácha pečlivě udržoval. Beneš volbu Háchy plně schvaloval. V gratulaci svému nástupci tehdy napsal: „. Prokázal jste vlasti veliké služby... Přeji Vám, aby se Vám nová práce dařila a aby stát i národ vyšel co nejrychleji a co nejlépe z dnešní situace... “ Hácha v odpovědi Benešovi napsal, že jmenování přijal jen zdráhavé, „... s největším 54 POLYGON 2/1998 [pageend56]sebezapřením jako tvrdý příkaz povinnosti...“ zdůrazňoval, že funkci pokládá za přechodnou a že doufá, že v dohledné době bude z něho sejmuta Jistě si plně neuvědomoval, jak těžký kříž si bere na svá bedra, že tento nakonec změní jeho doposud úspěšný život v bolestnou tragédii. V lednu příštího roku psal příteli: „škodolibý osud na mne poslal tento nový úkol, když jsem se chystal do výslužby. Bránil jsem se, ale z vážných stran mi bylo přijetí kandidatury vylíčeno jako má občanská povinnost... Oběť, kterou jsem přinesl, je větší, než jsem si představoval... Mou dobrou ženu měl asi Pán Bůh rád, že ji povolal, než se na mne přivalila tato pohroma. Myslím, že by to zaplatila životem...“ Okleštěná pomnichovská republika byla v zoufalé situaci. Všemi opuštěna, bez jakýchkoli spojenců, vydaná na milost a nemilost Hitlerově Německu. Velkým problémem se stávalo Slovensko, které se od Mnichova zřetelně od Prahy uvolňovalo. Pražská vláda vyšla Slovákům vstříc a jmenovala autonomní slovenskou vládu a parlament. RČS se změnila v Česko-Slovensko. Do čela bratislavské vlády je jmenován předseda Ľudové strany Dr. Josef Tiso, který se svou vládou přísahá věrnost Česko-Slovensku. Obdobnou autonomii dostala též Podkarpatská Rus. Na Slovensku byla bohužel demokracie rychle nahrazována totalitou. Tisová vláda zakázala všechny politické strany mimo vlastní ĽS a Karmazinovu německou nacistickou Deutsche Partei. Současně likvidovala všechny spolky s čs. tradicí, např. Sokol, Orel, DTJ, Selské jízdy a jiné, odbory byly 'usměrněny’. Slovenští separatisté vítali současné oslabení republiky. Věřili, že nepříznivá situace Česko-Slovenska společně s koketováním a spoluprací s Hitlerem jim umožní odtržení a vytvoření Slovenského státu. Jejich odhad byl správný. V únoru 1939 se sešel Tisův zástupce, ľuďácký radikál a mnohaletý maďarský agent, Dr. Vojtěch Tuka s Hitlerem. Tvrdil mu, že Slováci již nemohou s Čechy nadále žít, že budou rádi „stát po boku Německa za udržení evropského pořádku a civilizace“ Svůj proslov zakončil slovy: „Můj vůdče, kladu osud Slovenska do vašich rukou, náš národ od vás očekává své úplné osvobozeni." Hitler prohlásil, že na Slovensku nemá žádný zájem a že je ochoten zaručit jeho integritu za předpokladu, že Slováci vyhlásí svou samostatnost včas, to jest dříve, než on bude řešit český problém. Jinak bude se Slovenskem zle. Rozdělí si je Maďaři s Poláky. Svůj projev zakončil větou: „Spolu chyceni, spolu oběšeni.“ („Mitgefangen, mitgehangen'', běžné německé pořekadlo.) V Bratislavě měli konečně jasno Slovenští separatisté nyní začali mluvit v parlamentu otevřeně o 'Slovenském štátě'. Stále ale váhali učinit rozhodující krok. Tiso si nebyl jist, nastala-li již vhodná doba. V Berlíně se rozhodli 'pomoci’. 7. března 1939 Tisu tajně navštívil Hitlerův Reichsprotektor Ostmarky (Rakouska) Seiss-lnquart. Sděluje, že Hitler brzy zlikviduje Česko-Slovensko a že Slováci musí vyhlásit odtržení-samostatnost co nejdříve. O tomto zrádném jednání se dozvěděla pražská vláda a prezident Hácha rázně zakročil. Z jeho rozkazu převzala moc na Slovensku armáda, bratislavská vláda byla sesazena. Několik ľuďáckých předáků bylo zajištěno. Tiso se uchýlil na svoji faru. Ďurčanský prchl do Vídně, odkud štval radiem proti Čechům, volal po odtržení. Do Prahy tehdy došly zprávy, že Hitler chystá okupaci českých zemí. Vláda jim ale nevěřila Pokládala je za hysterii nebo desinformace. Teroristická akce konečného zničení pomnichovské republiky se nyní rozběhla s tryskovou rychlostí dle dokonale připraveného Hitlerova plánu. 13. března 1939 pozval Hitler Tisa do Berlína. Zde mu oznámil, že buď okamžitě z Berlína vyhlásí odtržení, tedy samostatnost Slovenska, a Německo pak zaručí slovenské hranice, nebo v opačném případě se o Slovensko postarají Maďaři s Poláky. Tiso odmítl vyhlásit odtržení z Berlína „Musí to vyjít z Bratislavy, z parlamentu. “ Dostal ultimatum: buď se sněm sejde do 12 hodin, nebo bude Slovensko až k Váhu obsazeno německým vojskem a zbytek země ponechán Maďarům a Polákům, aby se o něj rozdělili. S Háchovým vědomím svolal na 14. března slovenský parlament (sněm), který jednohlasně vyhlašuje odtržení od českých zemí a 'Slovenský štáť. Zrada byla dokonána. Hitler dokončil první fázi rozbití čs. republiky. Nyní nastupuje druhá, konečná fáze. Den po Tisoví pozval Hitler do Berlína českého prezidenta. Hácha se svým doprovodem odjížděl již s plným vědomím Hitlerem požehnané slovenské zrady. Führer jej přijal po půlnoci. Tragická noc 15. března na říšském kancléřství byla mnohokrát popsána. Hitler postavil Háchu s brutalitou sobě vlastní před hotovou věc. Řval tak, že jej slyšeli ve vedlejších místnostech. „Jsem nejkrutější zastánce práv svého lidu...“ a pomocí dalšího vyhrožoPOLVGON 2/1998 55 [pageend57]vání žádal prezidenta, aby okamžitě podepsal předem připravené prohlášení, že republiku dobrovolně odevzdává do ochrany Říše, tj. Hitlera. Ten sliboval, že pak zaručí našim zemím snesitelný, klidný život pod jeho ochranou. Zdůrazňoval, že prezident nemá jinou možnost. „Jste zcela opuštěni." Když nepo- depíšete, „...vpadne naše armáda v šest hodin ráno do Tschechei a Praha bude zničena bombardováním. Jsou jen dvě možnosti: bitva nebo snesitelná forma obsazení... V prvém případě nebude žádných úlev a vaše armáda bude zničena do dvou dnů. Svět nehne brvou...“ Následovalo další řvaní a vyhrožování. Hácha stále odmítal. Nakonec se naprosto vyčerpán fyzicky zhroutil. Byl kříšen injekcemi (asi kofein nebo efedrin). Situace byla zoufale beznadějná; osudný diktát podepsal v 5.30 ráno. Byl tak vysílen, že nemohl (nechtěl?) psát. Svědkové tvrdí, že německý úředník vedl při podpisu prezidentovu ruku. Hácha, eminentní právník, si byl plně vědom, že bez schválení parlamentu a vlády nemá žádné právo zříci se národní politické svobody. Utěšoval se, že podpis je ilegální a že to, co podepsal, je neplatné. Byl přesvědčen, že nemá jiného východiska. Věděl, že Hitler má pravdu ve tvrzení, že jsme zcela opuštěni, že nikdo nepomůže. Věřil, že musel podepsat ortel politické smrti, aby byla zachráněna fyzická existence národa. Později prohlásil: „Prodělal jsem peklo. Byl jsem nečekaně postaven před osudové rozhodnuti za mimořádných poměrů. Nemohl jsem jednat jinak, než se stalo.“ Osudové březnové setkání s Hitlerem bylo pro Háchu jistě nejhorším zážitkem jeho celého osudu. Hlavní tíži kříže, který si dobrovolně vzal na svá bedra, pocítil ale až po březnu. Hitler nepřistoupil na existenci nějakého českého státu, ale vytvořil vysloveně feudální vazalskou instituci 'Protektorát Čechy a Morava’, zaručující naprostou podřízenost českých zemí Německu. Česká armáda byla rozpuštěna. Celé naše území bylo trvale okupováno Wehrmachtem, SS a německou policií. Každý český úřad od pražských centrálních institucí až po okresní a městské úřady měl nad sebou německé dohližitele, obvykle důvěrníky gestapa a SD (Bezpečnostní služba). Němečtí inspektoři ve vyšších funkcích byli navíc často důstojníky SS. Hlavní výkonná moc byla v rukou státního tajemníka protektorátu K. H. Franka, generála a hlavního velitele SS a policie. Frank byl za republiky s Henleinem vedoucím sudetoněmecké strany. Čechům zásadně v ničem nevěřil, byli to pro něho nepřátelé, počítal s tím, že české země budou germanizovány. Byl přímo zodpovědný Reichsin- spektorovi, zástupci Hitlera v Praze. Zkáza RČS, započatá Mnichovem, byla dokonána. Pracovat v takovýchto podmínkách bylo pro ‘státního prezidenta' Háchu a jeho vládu velice obtížné. Publikované dokumenty, včetně poválečného procesu s protektorátní vládou, svědčí o tom, že v této nesmírně těžké době prokazoval prezident Hácha, obezřetný, opatrný právník, nečekané kvality vzácně statečného a diplomaticky obratného politika. V prvé řadě akceptoval v téměř beznadějné situaci, kterou nevytvořil, chyby a útoky jiných, neustoupil, nerezignoval. Věděl, že by pak Němci funkci prezidenta buď zrušili nebo by do ní jmenovali nacisticky zaměřeného zrádce Hácha, podporován vládou, ministerským předsedou Rudolfem Beranem a po jeho zatčení hlavně generálem Aloisem Eliášem a šéfem své kanceláře ministrem Dr. Jiřím Havelkou, vykonal pro národ mnoho. Zde několik příkladů: České fašistické hnutí se pokusilo pod záštitou Němců uchopit v Praze 15. -16. března 1939 vládní moc. Obsadili parlament a jejich vůdce, generál J. Gajda, zde prohlásil: „Ujímám se řízení veřejných věcí." Hácha velice obratně celou akci zlikvidoval, a to přímo před nosem Němců. V květnu a červnu 1939 nařizoval K. H. Frank Háchovi opakovaně - třikrát - přijmout protižidovské rasistické norimberské zákony. Hácha jménem vlády vždy odmítl. Nakonec, když Němci viděli, že prezident je neoblomný, vydal Reichsprotektor tyto zákony ve svém Verordnungsblattu sám. Protektorát bylo jediné území pod německým vlivem, jehož představitelé nevydali a nepodepsali protižidovské a rasistické zákony. (Pétain, Tiso a všechny okupované země tak učinily.) V roce 1943 se Němci snažili přinutit vládu, aby vytvářela české dobrovolnické jednotky, které by Němcům pomáhaly na východní frontě. Hácha byl k tomu též vyzván veřejným projevem Emanuela Moravce, jehož syn již vstoupil do SS. Prezident to kategoricky odmítl a začal velice obratné připomínat Hitlerův slib Neminul týden, aby neděkoval oddaně Vůdci za to, že vzal velkomyslně Čechy pod svou ochranu a že je výslovně sprostil válečných povinností. Protektorát byl jedinou oblastí 56 POLYGON 2/1998 [pageend58]v Hitlerově Evropě, kde nedošlo ke tvoření legií, které by bojovaly za nacistickou 'Novou Evropu’. Z velké míry to byla Háchova zásluha Všechny ostatní Hitlerovy satelitní země, včetně Francie, Holandska, Slovenska atd. poslaly své vojáky - obvykle dobrovolníky - na pomoc Němcům. Je málo známo, že Hácha založil a udržoval tajnou charitativní organizaci, která podporovala rodiny odsouzených. Hácha sám věnoval na tyto účely půl milionu korun. Po tři roky udržoval tajné spojení s Benešem do Londýna, což byla z nacistického hlediska jasná velezrada trestaná smrtí. Tajně tehdy vzkázal Benešovi: „Jsme zavřeni beze zbraně s nebezpečným šílencem, který je plně vyzbrojen, a to musí určovat naše činy, abychom nerozvážlivostí nezničili národ." Hácha nabádal národ ke klidu, snažil se tlumit vše, co by Němce zbytečně provokovalo Beneš jej tehdy plně podporoval. Např. 3. prosince 1939 vzkázal z Londýna Háchovi: „... zdůrazňujeme, že dnes od vás nežádáme žádných zbytečných obětí. Není třeba podnikat nic, co by vaši utiačovateié a nacističtí násilníci proti vám mohli zneužívat. “ Jinak Hácha protestoval, protestoval a protestoval. Snažil se velice obratně pod všemožnými právnickými záminkami brzdit různé německé akce. Zastával se politicky pronásledovaných: „Prosím, aby se upustilo od zatýkání českých lidí na základě prosté denuncia- ce “ Snažil se zlepšit úděl zatčených studentů, úděl vězňů v koncentrácích, protestoval proti germanizaci, proti nedodržování slibů daných Hitlerem atd. Mnohokrát prosil o milost pro odsouzené, snažil se o omilostnění svého nejbližšího spolupracovníka gen. Eliáše, odsouzeného k smrti. Prezident Hácha prodělal řadu těžkých krizí: persekuce studentů a inteligence, zavření univerzit, heydrichiáda, masové popravy, poprava generála Eliáše, který se s Háchovým vědomím účastnil protinacistického odboje a kryl jej, zatčení Dr. Havelky a jiné. Od konce roku 1942 se u prezidenta začaly objevovat příznaky rychle se zhoršující artériosklerózy spojené pravděpodobně s Alzheime- rovou chorobou. Mimo časté mrákotné stavy trpěl trvale depresemi, uvažoval i o sebevraždě. Dle oficiální zprávy lékařských expertů z 27. října 1943 „mívá pan prezident v poslední době stavy, za nichž jedná a mluví zmatené, ... nemá jasnou představu o čase, o budoucnosti mluví jako o zítřku." Od konce roku 1944 se již nedokázal orientovat a přestal chápat, co se děje." Toto bylo pro něho bezpochyby požehnáním, když byl vládou Dr. Beneše 12. května 1945 v Lánech zatčen, po prodělané mrtvici, obžalován z velezrady a převezen vážně nemocen do pankráckého vězení, kde brzy, 1. června, umírá. Pokud pomineme sadistický požitek z trápení těžce nemocného bezmocného starce, tento krutý akt neměl smysl, protože Hácha nebyl již schopen cokoli vypovídat. Tehdejší naše informační media pod vlivem Beneše a komunisty dominované 'Národní fronty’ neřekla o Háchovi ani jedno slušné či dokonce pěkné slovo. Měl být z historie vymazán. Prezident Hácha v tajném dopise Benešovi o Vánocích 1940 napsal: „Jsem Vám k dispozici (pro styk a informace), kdykoli si to budete přát. Těším se, až to odevzdám. Vy víte komu. Do ráje už s Vámi nepůjdu, já zůstanu stát na prahu." Hácha si Beneše bohužel, podobně jako mnoho jiných, značně idealizoval. Beneš zprvu prezidenta Háchu podporoval a sympatizoval s ním. Později, když se jeho mezinárodní pozice upevnila, hodil Háchu trvale přes palubu. Mluvil o něm a o jeho vládě pouze jako o zrádných kolaborantech. Ignoroval i postavu statečného prezidentova spolupracovníka gen. Eliáše a jiné hrdiny protinacistického odboje. V roce 1947 vydal Dr. E. Beneš své „Paměti - Od Mnichova k nové válce a k novému vítězství". Na straně 89 čteme toto hezké zásadní prohlášení: „Jsou věci práva a principy politické morálky, které se nikdy - za žádnou cenu... ani pod nejkrutějšími hrozbami a nátlakem, neobětuji. Podpis, vzdávající se svobodného státu a přijímající protektorát český a slovenský, neodůvodní, neospravedlní a neomluví nikdo, nikdy a ničím." (Zdůrazněno E. B.) Je s podivem, že toto napsal význačný politik, který sám rezignoval a ustoupil za svůj národ totalitě ne jednou, ale dvakrát (1938, 1948). * Kolem věznění a smrti E. H. kolovala řada neověřench pověstí. Mluvilo se např. o udušení, o úmyslně špatné léčbě. Autor těmto pověstem nevěří. Pokud ale někdo ze čtenářů má jakékoli znalosti o pobytu E. H. na Pankráci, prosím napište laskavě do redakce. POLYGON 2/1998 57 [pageend59]Úseky kryjící se s článkem J. Lovella jsou vypuštěny, původní časový přehled vychází od počátku Hitlerovy činnosti 1920. Zde začínáme rokem 1938. Rok 1938: 20. února prohlásil Hitler za svou povinnost chránit Němce v Rakousku a RČS 12. března je obsazeno Rakousko. 28. března vyzval Hitler Henleina a Franka, aby kladli čs. vládě nepřijatelné požadavky. 21. dubna projednal Hitler s generálem Wilhelmem Keitelem přepadení RČS, které mělo krycí název ‘Fall Grün'. 28. května dal Hitler další podrobné pokyny k útoku na RČS, ke kterému mělo dojít 1. října 1938. 20. července navrhla britská vláda prezidentu Benešovi, aby přijal 'nezávislého vyšetřovatele a zprostředkovatele’ lorda Waltera Runcimana. Přijel do Prahy 3. srpna. Později navrhl odstoupení pohraničního území Německu. 21. srpna jednali madarští představitelé s Hitlerem o společném postupu proti RČS. Hitler slíbil admirálu Miklosovi Horthymu za spolupráci část Slovenska a celou Podkarpatskou Rus. 19. září vlády V. Británie a Francie vyzvaly čs vládu, aby odstoupila Německu pohraniční oblasti s více než 50% německého obyvatelstva Čs. vláda přijala tento požadavek 21. září V důsledku demonstrací, žádajících odpor za každou cenu, odstoupila 22. září Hodžova vláda. Byla nahrazena úřednickou vládou gen. Jana Syrového Téhož dne se sešel v Godesbergu britský ministerský předseda Neville Chamberlain s Hitlerem. 25. září odmítla čs. vláda tzv godesberské memorandum. 26. záři vystoupil Hitler ve Sportovním paláci v Berlíně. V ostře protičeském projevu prohlásil mj: „Sudetská otázka je náš poslední územní požadavek." 28. záři požádal Chamberlain Benitto Mussoliniho o prostřednictví v jednáních o požadavcích Hitlera vůči RČS. 29. září podepsali v Mnichově Hitler, Chamberlain, Daladier a Mussolini tzv. mnichovský diktát, který čs. vláda - na doporučení Beneše - 30. září přijala. Skupina poslanců (Klement Gottwald, Ladislav Rašín, Vlastimil Klíma, Josef David, Jaroslav Stránský, František Richter, František Tykal a Bohumil Stašek) protestovala u Beneše proti přijetí mnichovského diktátu. Také skupina generálů (Ludvík Krejčí, Sergěj Vojcechovský, Vojtěch Luža, Lev Prchala) byla přijata prezidentem. Vojáci prosili se slzami v očích, aby se bojovalo. Vyřkli slova výstrahy a hrozby. Po audienci si poznamenal Beneš v deníku: „Pro nějaké prázdné hrdinství nepovedu národ na jatka.“ 1. října vyslovila čs. vláda souhlas s odstoupením Těšínská Polsku. 3. října se sešli bojechtiví vojáci v čele s arm. gen. Prchalou a pplk. gšt Moravcem v Jihlavě Rozhodli se převzít moc a bránit republiku za všech okolností. Generál Sergěj Ingr dostal za úkol obsadit Prahu a zatknout Beneše. Prozradil plán náčelníkovi generálního štábu Krejčímu a ten dál Benešovi. Pokus o vojenský odpor proti Hitlerovým požadavkům se nepodařil. 5. října Beneš odstoupil. 22. října odletěl do Londýna 21. října vydal Hitler směrnici k likvidaci 'Rest-Tschecheľ, jak říkal pomnichovské republice. 7. listopadu provedl v Paříži židovský emigrant Herschel Grynszpan atentát na německého vy- slaneckého radu Ernsta von Ratha 9. listopadu byly v Německu zahájeny protižidovské pogromy, tzv. Kristallnacht. 19. listopadu přijalo Národní shromáždění zákon o autonomii Slovenska a Podkarpatské Rusi, vzniklo Česko-Slovensko. 30. listopadu byl volen nový prezident. Kandidátů bylo několik: Jaroslav Preis, ředitel Živnoban- ky, továrník Jan A. Baťa, generál Syrový a Dr. František Chvalkovský. Volba padla nakonec na JUDr. Emila Háchu, čerstvě penzionovaného prezidenta Nejvyššího správního soudu, osobnost nezatíženou politickou, zejména protiněmeckou minulostí. 58 POLYGON 2/1998 STANISLAV BERTON Hodiny a dny před nocí rozhodnutí [pageend60]Rok 1939: 21. ledna jednal ministr Chvalkovský nejprve s Joachimem von Ribbentropem a potom s Hitlerem v Berlíně. Dostal na vědomí, že Německo je rozhodnuto úplně ovládnout RČ-S. Hitler řval na Chvalkovského tak, že ho slyšel při zavřených dveřích Dr. Hubert Masařík, který čekal v předpo- koji. Chvalkovský se po audienci chvěl, měl horečku, bylo vidět, že měl z Hitlera fyzický strach. 12. února navštívil Hitlera Tuka v doprovodu vůdce slovenských Němců Karmazina (srv., i v dalších bodech, s článkem J. Lovella). 28. února přijel do Berlína Dr. Ferdinand Durčanský s Mikolášem Pružínským. Göring je uvítal slovy: „Tak co, kdy vyhlásíte nezávislost, abychom vás nemuseli dát Maďarům?“ Hospodářskou pomoc Slovensku podmínil roztržením republiky. 10. března suspendoval prezident Hácha slovenskou vládu a postavil Slovensko pod moc armády pod velením generála Bedřicha Homoly 11. března přijel do Prahy zpravodajský agent A-54, pravým jménem Paul Thummel. Prozradil šéfovi ofenzivní sekce II. oddělení hlavního štábu majoru Emilu Strankmůllerovi Hitlerovy plány se Slovenskem a českými zeměmi. Plk. Fr. Moravec ihned uvědomil o nastávajícím nebezpečí vládu, která již po několik týdnů dostávala z různých stran varovné signály ze zahraničí, ale nepovažovala je za spolehlivé. Chvalkovský řekl Moravcovi: „Pane plukovníku, já vím, že jste dobrý zpravodajec a že to myslíte dobře. Tentokrát vám vaši agenti přinesli skutečnou smyšlenku. Kdyby se něco takového, co říkáte, mělo stát, musel bych to v prvé řadě vědět já jako ministr zahraničí." Gen. Syrový vyslovil názor, že Německo by nás obsadilo pouze v tom případě, kdyby to potřebovalo z vojenských důvodů, že tato situace však dosud nenastala. I on byl raněn politickou krátkozrakostí. Ministr Dr. Jiří Havelka zatelefonoval čs. vojenskému chargé d’affaires v Berlíně Prý nic nenasvědčovalo zhoršení německého poměru k RČ-S. 12. března jednali nacističtí emisaři se Sidorem. 13. března navštívil Tiso s Durčanským Berlín, vrátili se s krátkým ultimatem. 14. března vyhlásil slovenský sněm nezávislost a Slovenský štát. Téhož dne odpoledne vyhledal předseda autonomní vlády Karpatské Ukrajiny Msgr. Augustin Vološin německého konzula v Chustu H. Hofmanna. Požádal ho, aby německá vláda „vzala na vědomí prohlášení naší samostatnosti - pod ochranou Německé říše“. 13. března zasedala pražská vláda a hledala možnosti řešit situaci. Bylo mj. navrženo, aby rehabilitovaný gen. Rudolf Gajda, vůdce českých fašistů, který měl ambici převzít moc, odjel do Berlína a uspořádal tam tiskovou konferenci o rozhodnutí pražské vlády zahájit 100% německou orientaci. Po skončení schůze se Chvalkovský odebral k Háchovi a navrhl cestu do Berlína jemu. Hácha zpočátku nebyl touto myšlenkou nadšen. Požádal, aby cestu vykonal Chvalkovský nebo aby jednání s Hitlerem obstaral vyslanec Dr. Mastný. Chvalkovský však přesvědčil Háchu, že jednání na nejvyšší úrovni by měl vést prezident. Hácha chvíli přemýšlel a potom řekl: „Je-li to v zájmu národa, pak jsem ochoten k Hitlerovi jet." Na otázku, o čem má vlastně v Berlíně jednat, odpověděl Chvalkovský: „Především o problému Slovenska a otázce další budoucnosti naší armády.“ Prezident i vláda stále věřili, že s Hitlerem je možno vyjednávat a do poslední chvíle doufali v Hitlerovu ochotu tolerovat existenci okleštěného a odzbrojeného českého státu. 14. března kolem 10. hodiny oznámil ministr propagandy Dr. Josef Goebels na tiskové konferenci pro zahraniční novináře v Berlíně, že zítřejšího dne v 6 hodin ráno budou podle Hitlerova rozhodnutí obsazeny české země. Dopisovatelka Chicago Tribune Sigrid Schulzová předala tuto informaci tehdy jedinému (!) českému novináři v Berlíně Ludvíku Jehloví. Ten ji zatelefonoval brzy po poledni do Prahy. Zprávu předal vládě šéf tiskového odboru Zdeněk Schmoranz. Rozčílený Beran se na Schmoranze obořil: „Proč věříte takovým povídačkám? Vyřiďte tomu, kdo vám je předal, že je vůl.“ Beran zatajil Schmoranzovu zprávu o nastávající okupaci před Chvalkovským i Háchou! V pozdních odpoledních hodinách téhož dne odjel z Masarykova nádraží zvláštní vlak do Berlína. Háchu doprovázeli Dr. Gustav Kliment, paní Rádiová, Háchova dcera, osobní sluha Chvalkovského Karel Příhoda a jeden policejní inspektor. Vlak dorazil do Berlína po 22. hodině. Na nádraží se Hácha dozvěděl o německé okupaci Ostravy. Prezidentova skupina byla ubytována POLYGON 2/1998 59 [pageend61]v hotelu Adlon. Z dvorany zněla taneční hudba. Paní Rádiová dostala kytici růží a krabici bonbonů. Po půlnoci vstoupili Hácha a Chvalkovský do budovy nového kancléřství. Ve velkém osvětleném sále je uvítal Hitler, obklopený diplomatickými a vojenskými hodnostáři. Vyzval Háchu, aby se ujal slova. Po několika minutách jej přerušil dlouhým monologem, ve kterém opakoval dobře známé útoky proti Benešovi a Československu Šokoval Háchu oznámením, že dal rozkaz německé armádě, aby se o 6. hodině ranní dala na pochod a připojila české země k Říši. Podle Hitlerova tlumočníka Dr. Hanse Schmidta seděli Hácha a Chvalkovský jako zkamenělí. Hácha se spojil telefonicky s předsedou vlády Beranem a gen. Syrovým. Dal jim na vědomí Hitlerovo rozhodnutí. Beran prohlásil před Národním soudem v Praze v r. 1947, že požádal Háchu osobné a později i jménem vlády, aby odmítl souhlas s okupací. „Dr. Hácha, když přes náš protest a přes naše prosby a žádosti prohlášení podepsal, utěšoval se a často později opakoval, že to nemá platnost, že vláda nesouhlasila a že z prohlášení vyškrtl 'jménem vlády’. Říkal: „Někdo se musel obětovat. Já se obětoval. Když jsem nemohl zachránit stát, zachránil jsem alespoň národ.“ Následující jednání popisuje stručné článek J. Lovella; o jeho průběhu se zachovalo několik záznamů a svědectví. Hácha vyprávěl Karlu Horkému: „Vy se ptáte, jestli mi hrozili. Promiňte, to je moc slabé slovo... Hrozby člověk vydrží, ale přijde také na to, kdo hrozí a jak hrozí... Můžete vydržet Hitlerovo řvaní, protože ten, kdo řve, nemusí být ještě ďábel. Ale on tam byl také Göring, s tou svou bodrou tváří... Nuže, když napětí dostoupilo vrcholu, když jsem byl vyčerpán, div ne mrtvěj, ale ještě pořád se držel,... vzal mě ten dobrák Göring za ruku, přátelsky si mě odvedl stranou a měkce, říkám vám, on jako by mi měkce domlouval, je-li opravdu třeba a nutno, aby celá ta krásná historická Praha, das wunderschöne Prag, byla v několika hodinách srovnána se zemí, aby do povětří vyletělo všechno, Hradschin i dóm, zkrátka alles, alles... alles in die Luft, Herr Staatspresident, a to všechno jen proto, že nechcete nebo nemůžete pochopit Fůhrera, který si přeje, aby tisíce mladých českých lidí neztratilo svůj život v marném odporu zbytečně.. Představte si, on se usmíval on to 'in die Luft’ říkal tak mazlivě jako nějaká ženská... Právě na těch jeho usměvavých očích jsem poznal, že to není řeč do větru. Poznal jsem, že se mnou mluví ďábel. Mně něco řeklo: on to udělá!... Už jenom proto, aby svět uviděl ukázku jeho Luftwaffe... A potom jsem podepsal. Podepsal jsem to za sebe. V sázce byla jen má vlastní čest, protože, jak je vám známo, ani náš parlament ani náš národ neměl s tím co činit. Josef Josten, vydavatel Čechoslováka, se v r. 1957 zcela náhodou ve Frankfurtu setkal s Chvalkovského komorníkem. Příhoda, který se představil jako Carlo, zavzpomínal: „Doprovázel jsem svého pána a Dr. Háchu na oné tragické cestě do Berlína. Dr. Hácha byl na pokraji zhroucení Vzali mne s sebou do Hitlerova kancléřství. Čekal jsem v předpokoji, kdyby mne snad potřebovali. Zaslechl jsem úryvky z rozčílených rozhovorů a neušlo mi, že Hitler čas od času na svoje hosty křičel. Došlo to tak daleko, že Hácha náhle omdlel. Zavolali mě dovnitř. Držel jsem jeho hlavu ve svých rukou, když mu lékař dával injekci. Pak už jsem zůstal v konferenční místnosti, kdyby se krize opakovala. Panovalo tu hrobové ticho, přerušované jen Hitlerovým monologem. „Podepište!“, prohlásil najednou. Nikdo se ani nepohnul. „Podepište“, opakoval důrazněji na adresu Dr. Háchy. Zdecimovaného starce zřejmě udržovalo při vědomí jen působení injekce, přesto ale věděl, co se po něm žádá, a neměl se k podpisu. „Podepište", křičel přísně Hitler, „nebo bude Praha do deseti minut potom, co tam dorazí naše bombardéry, hromádkou sutin a popele...“ K Háchovi přistoupil jeden z německých úředníků a podal mu pero. Ale ani potom Dr. Hácha nereagoval. Nechtěl? Nemohl? Víte, co se stalo: oni mu tu ruku vedli! Tak tedy přece jen podepsal. Nikdy na to nezapomenu, nikdy, co živ budu, a jsem snad také už jediný pamětník oněch tragických chvil... Chvalkovský za těch pár hodin na Říšském kancléřství zešedivěl “ Podle vyprávění jedné z Hitlerových sekretářek vešel Hitler po podpisu do jejich kanceláře a požádal o polibek přítomných žen. „Děti", vykřikl celý bez sebe, „Hácha podepsal! Tohle je největší den mého života. Vstoupím do dějin jako největší Němec!“ Podle pamětí Alberta Speera líčil pak Hitler svoji metodu ‘vyjednávání’: „Konečně jsem zpracoval starce tak, že byl s nervy úplně u konce a již chtěl podepsat. Vtom dostal srdeční záchvat. Ve vedlejší místnosti mu dal můj doktor Morell injekci, ale ta byla pro tento případ příliš silná. Hácha se příliš vzpamatoval, znovu ožil a opět odmítal podepsat. Až potom jsem ho konečně dostal.“ 60 POLYGON 2/1998 [pageend62]A. Gisevius napsal v knize ‘Až k hořkému konci’: „Hitlerova nálada byla znamenitá. Tento muž, jinak bez špetky humoru, se vzmohl na krutý žert: V budoucnosti, pravil a plácal se vítězoslavně do stehen, budu všechny vzpurné státníky háchizovat!“ Hácha s doprovodem se vrátil zvláštním vlakem do Prahy 15. března po 19. hodině. Jizda byla často přerušována, prý pro sněhové vánice. Ve skutečnosti byl vlak zdržován, aby se Hitler dostal na Pražský hrad dříve než český prezident. Hitler jel vlakem do České Lípy a odtud v obrněné autokoloné, kterou vedl Karl Hermann Frank, do Prahy. Byl úplné zmámen úspěchem. Podle generála Wilhelma Keitela to bylo po prvé a naposled, že viděl Hitlera - abstinenta a vegetariána - pít plzeňské pivo a jíst šunku, pražskou. Po této lehké večeři - k šunce měl rohlíky, máslo, sýr, ovoce - pozval ohromeného Háchu ke krátkému rozhovoru. Příští ráno stál u hradčanského okna a obdivoval krásu Prahy. Řekl Frankovi: „Tento den je jedním z nejrozhodnějších v mém životě. Sloučíme opět dohromady to, co k sobě přirozeně patří. Neuzavřeme mezi Říší a Čechy a Moravou právní dohodu, nýbrž zřídíme protektorát, který vznikne z velkorysosti Řiše. A pak budeme dělat evropskou politiku. Po poledni 16. března navštívil von Ribbentrop Háchu, kterému odevzdal Hitlerův výnos o zřízení protektorátu. Hácha dostal dvě hodiny na prostudování dokumentu. Hitler ho přijal po 2. hodině odpolední s úsměvem na tváři. Vyslovil Háchovi plnou důvěru a opakoval berlínské sliby z předešlé noci, že chce, aby český národ žil, aby se vyžil, že při loajálním chování vůči Říši dosáhne netušeného rozkvětu. Oznámil mu, že v nejbližších dnech bude jmenovat vhodného protektora. Stal se jím Konstantin von Neurath. Při výslechu u Mezinárodního vojenského soudu v Norimberku prohlásil, že ho jmenování úplně překvapilo a nechtěl prý tuto funkci přijmout. Souhlasil teprve, když ho Hitler ujistil, že chce jeho jmenováním ukázat Anglii a Francii, že „nemá v úmyslu provádět politiku nepřátelskou Čechům.“ 24. června 1941, pár dní po přepadení Sovětského svazu Německem, vyzval Beneš Háchu a protektorátní vládu k okamžité demisi. Pohrozil, že v případě neuposlechnutí bude nucen začít proti nim propagandu, akci, politiku. Ale nechtěl k tomu být dohnán a doufal, že bude zachován čistý štít národního celku. „Naše dosavadní spolupráce bude jednou krásná stránka naší historie.“ Hácha a Eliáš neuposlechli. Eliáš vzkázal Benešovi, že lidé na místě vědí lépe než ti v Londýně, co je možno vykonat pro věc národa. Od toho dne Beneš považoval a posuzoval jejich činnost za vlastizrádnou. Kdyby Eliáše nepopravili nacisté, kdyby Hácha nezemřel, šli by oba po válce před tzv. Národní soud, jako ostatní členové protektorátní vlády. Po svém zatčení v květnu 1945 byl Hácha vzdor svému kritickému zdravotnímu stavu uvězněn na Pankráci. Neuvěřitelně hrubí a sprostí dozorci s ním zacházeli jako s nejhorším zločincem. Jeho vězeňská cela byla vytápěna horkým vzduchem, který uspíšil smrt. Emil Hácha byl tajné pohřben na Vinohradském hřbitově vedle své manželky. Až v roce 1994 bylo na pomníku vyryto jeho jméno. Na počátku r. 1995 rozhodlo městské zastupitelstvo Trhových Sviň zřídit pamětní desku svému rodákovi. Kromě osobních dat je na bronzové desce uvedena i věta: „Jako tzv. státní prezident se v nelehké době od 15. března 1939 snažil o uchování české národní svébytnosti.“ Jsou to bezpochyby pravdivá slova. A můžeme dodat, že Dr. Hácha byl v diplomatickém zákulisí naprosto odlišný od pokorné, ke všemu ochotné loutky, která byla předkládána veřejnosti doma i v zahraničí. Dokumenty z prezidentského archivu, zveřejněné až v r. 1968 dokazují, že Hácha byl velice statečný muž, který se nerozpakoval připomínat Hitlerovi, von Neurathovi, Heydrichovi a Frankovi sliby dané v Berlíně 15. března 1939, udržoval styk s exilovou vládou a krýt odboj. * Informaci o posledních dnech Emila Háchy na Pankráci jsem obdržel od generálního tajemníka Českého národního výboru v Londýně Dr. Karla Lochera. Při té příležitosti Locher tvrdil, že bývalý poslanec a člen Stálého výboru Národního shromáždění Ing. František Schwarz byl na Pankráci zavražděn. Schwarz se vrátil po osvobozeni do Prahy, kde žila jeho početná rodina. Po denunciaci Svobodného slova byl zatčen a podle Karla Kaplana na Pankráci otráven. Schwarz působil během II. světové války v opozici vůči Benešovi. Na přáni Beneše zařídil plk. Fr. Moravec - pomocí falešných informací, jak sám přiznává v pamětech - internaci Schwarze a několika dalších českých a slovenských politiků britskými bezpečnostními orgány. Schwarz je jednou z tragických postav naší moderní histone, která čeká na svého historika a autora. Roseville, Austrálie, 17. srpna 1997 POLYGON 2/1998 61 [pageend63]Prameny Knihy: Beneš Edvard, Paměti, 1947. Mnichovské dny, 1968 Vzkazy do vlasti (upořádal Jiří Šolc), 1996 César Jaroslav a Bohumil Černý, Nacismus a 3. říše, 1963 Černý Václav, P%láč koruny české, 1977 Čvančara Jaroslav, Někomu život, někomu smrt, 1997 Dokumenty z historie československé politiky 1939-1943, uspořádaly Libuše Otáhalová a Milada Červinková, 1968 Drtina P., Československo můj osud, 1982 Feierabend Ladislav, Ve vládách II. republiky, 1961. Ve vládě Protektorátu, 1962, Soumrak československé demokracie, 1986 Moravec František, Špión , jemuž nevěřili Moulis Miloslav, Osudný 15. březen, 1979 Psůtková Z., Z. Vahala, I nám vládli nemocní?, 1992 Tigrid Pavel, Kapesní průvodce inteligentní ženy, 1990 Tomášek Dušan a Robert Kvaček, Causa Emil Fíácha, 1995 Z periodik: Čechoslovák v zahraničí (Londýn), 4. 10. 1957, Josef Josten, Carlo České slovo (Mnichov), březen, duben 1983, Theodor Procházka, Pláchova cesta do Berlína Kanadské listy, duben 1995 Labyrint, léto 1995, Vladimír Mates, Dr. Emil Hácha Lidové noviny, 8. 8. 1992, David Vláčil, Já zůstanu na prahu - Pokus o portrét JUDr E Háchy Naše Hlasy (Kanada), 14. 3. 1964, Miroslav Schubert, Vzpomínka na tragické události 15. 3. 1939 Magazín, 9. 1. 1997, Karel Pacner, Utajené nemoci prezidentů Novina (USA), říjen 1985, František Schwarzenberg, Hácha - Beneš Reportér, 13. 3. 1969, William Shirer, 15. březen 1939; tamtéž dokument Hácha u Hitlera 62 POLYGON 2/1998 JAN KRISTOFORI [pageend64]Hlas v Ráma JOSEF KOLÁČEK Mlčení nářků vzlyká po Čechách tlumené pěstí, hladem ohlodanou. I o polednách hrozí bledý strach a třese zemí - znásilněnou pannou. Jež chodí nahá, nemajíc co skrýt, a oloupená o vše, zbičovaná, dívá se tupě na svůj starý byt. Snad ani neví, že byla kdy panna. Snad ani neví, po čem toužit má a neví o své dávné spanilosti. Své staré slávě je dnes nevěrná. Jen mísí tupé nářky se slzami, jež z mrzké poroby ji nevyprostí. Krev, slzy, bída, ohořelé trámy. Tyto verše „Blaníku“, znělkového věnce, jsem si pro útěchu čítával v samizdatovém vydání a jako svítání na lepší časy bylo jméno autora: Jaroslav Seifert. Hřálo mě vědomí, že český národ má ještě své proroky. Těch patnáct dokonalých znělek jsem si nazýval „růženec českých granátů ve vzpurném srdci paličatých Čechů". Dostal jsem je nyní jako vánoční dárek v bibliofilském vydání. Vyrazil mi dech úvod dr. Karla Vrány, který v něm hledá autora těch znělek, neboť paní Jana, dcera básníka Seiferta, zpochybnila u nich autorství svého otce. Nejprve jejich aureola trochu zeslábla, ale pak se rozsvítila daleko oslnivěji. Není-li Seifert jejich autorem, pak máme neznámého básníka-proroka první velikosti. Vždyť ty verše, vyjadřující naděje utlačovaných za komunistického totalitního režimu, neztrácejí vůbec nic ze své síly a řeřavé pravdivosti ani dnes. Ve vánoční poště mě zaujala jiná báseň, spíše apel, jen graficky napsaná jako báseň. Povolí-li jednou zákon beztrestné zabití člověka nikdo si nemůže být jist svým životem Od roku 1957, kdy byl u nás legalizován potrat, bylo utraceno 3 000 000 dětí V roce 1995 bylo uzákoněno prodloužení věku k odchodu do důchodu, je vážná obava, že po roce 2000 výdělečná činnost populace nebude schopna uživit důchodce V roce 1996 dokonce ministr spravedlnosti (!) navrhl uzákonit možnost provádět eutanázie V Německu stačilo pouhých 6 let od doby kdy se prosadila přijatelnost eugenických manipulací a eutanázie k zahájení provozu vyhlazovacích koncentračních táborů Cestou nejmenšího odporu lze snadno a rychle postupovat od nechtěných nenarozených přes společnost zatíženou starými a nemocnými až k jakýmkoli nepohodlným či společensky „neúnosným" a „neužitečným“ I tobě brzo může zvonit hrana! Hnutí pro život, (kolik má členů? bude moci čelit konformní mase vyznavačů kultury smrti?) iniciovalo na svátek Svaté rodiny, který loni připadl na 28. prosinec, petiční akci, která má zákonodárcům připomenout jejich odpovědnost a umožnit jim poznat, jaké je mínění mlčící většiny normálních lidí. V tomto roce má český parlament projednávat zdravotnické zákony a v řadě bodů kontroverzní novelu zákona o rodině. Zvláště nyní při boji o osobní ambice různých politiků by se snadno mohlo stát, že tak zásadní normy budou odsunuty na okraj pozornosti, a bude pokračovat trend pragma- ticko-účelových norem, prosazujících bez ohledu na morální principy skupinové zájmy na úkor celé společnosti. Ktomu malou vzpomínku P. Topeníčka, kterou jsem vysílal před několika léty na „Mláďátka", tedy na svátek nevinných betlémských dětí, které dal povraždit Herodes. Evangelista Matouš celou zprávu o tom masakru uzavírá: „Tehdy se splnilo, co je řečeno ústy proroka Jeremiáše: Hlas v Ráma je slyšet, pláč a veliký nářek. Ráchel oplakává své děti a nedá se utěšit, protože jich není.“ „Byl takový pěkný červnový den. Seděl jsem se známým lékařem v parčíku nemocnice - „Okresního ústavu národního zdraví“, jak se to POLYGON 2/1998 63 [pageend65]tehdy honosně nazývalo Přišel si k nám přisednout jiný lékař, který měl právě chvíli volna a vyhrkl z ničeho nic: „To je k blití, jak je ta medicína absurdní.“ „Příteli, to asi přeháníte", říkám konejšivě. „Možná jsem se špatně vyjádřil“, pokračuje ten lékař. „Medicína za to nemůže, že jsme my, lidé, z ní udělali takovou děvku. Hned vám to vysvětlím. Jdu z operačního sálu, kam nám dopravili jednu starou ženu v beznadějné situaci. Pokus o sebevraždu. A to už po druhé! Dávali jsme ji s kolegou dohromady takřka tři hodiny. Tolik námahy, tolik krve, abychom vrátili k životu jednu starou pomatenou ženu, která už dávno patří na psychiatrii. A to nevíme, jestli to neudělá po třetí! Představte si: během téže doby, kousek od nás na gynekologii, provedli naši kolegové osm interrupcí, čili česky řečeno, zabili osm zdravých dětí, které mohly být přínosem pro naši společnost, kdyby jim jejich matky dovolily žít a nestaly se jejich katyněmi. Chápete už, proč jsem řekl: „Nesmyslná medicína.“ Plně ho chápu a před očima se mi vybavil jiný mladý lékař, který právě z té gynekologie odešel dělat obvoďáka jenom proto, aby nemusel zabíjet nevinné děti, aby nemusel dělat Heroda. Dlouho mi bude znít v duši věta, kterou mi tenkrát řekl: „Jak já chtěl přivádět děti na svět - a oni mě nutí sprovozovat je ze světa! Věřím, že tam na Vysočině budu moci zachraňovat životy, dělat smysluplnou medicínu.“ Při poslední návštěvě vlasti jsem mluvil s jednou mladou matkou, která pobyla několik dní v nemocnici s nedávno narozenou dcerkou, jež musela prodělat vážnou operaci. Nezapomenu tak hned na její rozšířené zorničky, když mi vypravovala, jak chladnokrevně mezi sebou hovoří dívky a mladé ženy o umělém ukončení svého těhotenství. „Z jejich slov vane sibiřská zima. Tak přece nemůže mluvit matka o svém dítěti! Ony snad ani nemají žádné svědomí!“ Po lavině slov přišly slzy, vzlykání. Když se uklidnily, rozvinul se rozhovor o postinter- rupčním syndromu. A já pak mohl dát k lepšímu jeden zážitek svého spolubojovníka z PTP (tedy od „černých baronů", jinak od rychlopalných krumpáčů a tryskových lopat) Vrátil se z vojenské nemocnice, člen naší party, a tak nám mohl leccos vyprávět ze svých zážitků. „Brzo se po oddělení rozneslo, že se vyznám v grafológii, a tak za mnou chodili spolupacienti a já jim podle rukopisů četl jejich charaktery. Musel jsem se hodně strefovat, protože zakrátko se na mne dívali s úctou Jednoho dne přišla i zdravotní sestra, vedoucí našeho oddělení, abych prý jí také analyzoval její písmo. Nechala mi dost dlouhý text, čtyřstránkový dopis. Musela hned za jinými povinnostmi, a tak jsem měl víc než dva dny na rozbor. Třetí den ráno přišla rozdávat teploměry, naše sestra z oddělení asi zaspala nebo onemocněla, a tak vedoucí zaskakovala. „Tak jaký je ten můj EKG?“ ptala se s šibalským pousmáním. Zchladil jsem ji: „Nerad bych vám to říkal před druhými.“ - „Dobrá, zařídím to.“ Uplynuly dva dny, už jsem myslel, že na to zapomněla. Kdepak! Měl jsem dostat injekci. Zavolala si mě na ošetřovnu. Při vstupu jsem zaznamenal, jak se jí nervózně zachvěla víčka. Mlčela, mírně pobledlá. Já si sedl ke stolu a pomalu jsem rovnal její dopis. Začal jsem všeobecnými znaky. Cítil jsem ve vzduchu naléhavé: Chci vědět pravdu! Zvedl jsem tedy oči a zadíval se do jejích temně hnědých očí. „Koho jste zabila?“ - Křečovitě se zasmála. „To je tedy moc blbý vtip!“ Dala mi injekci. A já vyklidil pole. Asi za týden jsem měl operaci a ležel jsem na zvláštním pokoji. Přišla vyměňovat kapačku a nějak dlouho otálela s odchodem. Nakonec se jí vydralo ze rtů: „To jste tam opravdu vyčetl?“ „Ano, vždyť kromě jména o vás nic nevím." Rozplakala se. Až po hezky dlouhé době mi pak jen řekla, že má za sebou čtyři potraty. - Zase ten Herodův stín. Zalovil jsem opět ve vánoční poště a nebyl jsem zklamán. Celá náruč útěchy a naděje vyvěrala z „Mudrců u jeslí“, veršů-blahopřání Marie Štemberkové. Nejsou pouze tři, je jich víc a nejen z Východu vždyť intelekt je bez hranic Jeden nese vkusně zabalenou teorii o původu vesmíru druhý popsaný stoh papíru o tom zda se sluší platit daň veřejnému mínění Tenhle vrtá do fyziky onen do dějin dlouhatánské chodby hypotéz po nichž za sto let ba za deset nezaštěkne pes Ti všichni co si mědí v polotmě ne tam kde slunno je a jasno stojí před Dítětem tiše a nestydí se žasnout. Řím, 6. ledna 1998 ® 64 POLYGON 2/1998 [pageend66]Spolu s nakladatelstvím dětských knih bohem press slavíme 25. výročí jeho činnosti a srdečně k němu blahopřejeme. Vyprávění nakladatele Otakara Božejovského sepsal L J. Beran Novou existenci na Západě jsem chtěl věnovat obchodu s uměním. Jaké umění to ale mělo být, ukázalo teprve moje setkání se Štěpánem Zavřelem někdy po 1970 Zavřel zde byl už od 50 let. Ve vlasti býval úzkým spolupracovníkem Jiřího Trnky, tvořil v Praze úspěšné kreslené filmy, i tady už byl známým ilustrátorem. Od něj vyšel návrh, abychom spolu vydávali obrázkové dětské knížky, samozřejmě s co nejvyššími uměleckými hodnotami. Rázem jsem byl pro věc nadšen, a hned v prvních měsících roku 1973, tedy právě před 25 lety, vyšly první dvě knížky. Další rok jsme zůstali zase jen u dvou knih, následující jsme vydali tři a potom se počet titulů zvyšoval už strměji. Významným mezníkem byla první knížka Marty Kočí o životním prostředí, tehdy v dětské literatuře úplné novum - a zároveň překvapivý úspěch: prodala se hned do dvanácti zemí. Sami vydáváme knihy jen s textem německým, především pro tři hlavní německy mluvící země. Ty vydáváme tady, v curyšském ústředí. Kromě toho máme pobočky v Německu a v Rakousku. Licence nám vycházejí v 52 jazycích, zhruba v 60 zemích. Podílejí se na našem obratu téměř dvojnásobkem oproti původnímu vydání. V Čechách po málo úspěšných pokusech aktivní nejsme - vzdor velké výstavě našich knih brzy po převratu v Karolinu. Jednak je tam poptávka po dobré dětské knize nedostatečná, letí tam teď spíš Disney a comics; i tamní ilustrátoři, kteří stále udržují tradiční vysokou úroveň, jsou vydáváni daleko méně než za starého režimu. A co mě dále odradilo, Češi neplatí. Převezmou knížky - a nezaplatí. Dokonce jsem jednomu nakladatelství zprostředkoval na Západě výhodný tisk, musel jsem ho pak zaplatit sám, ale od nich jsem neviděl ani korunu. V důsledku takových zkušeností nemám zájem na žádných obchodech s postkomunistickými zeměmi, ani s Ruskem nemám styky. Zažil jsem ale i výjimku: Slováci mi zaplatili korektně. L J. B.: Prohlížím řady knih v regálech i prospekty s vyobrazeními obálek knih, jsou to vesměs obrázkové knihy dětsky velkého formátu - a jsem upřímně okouzlen. Vzdor rozmanitosti osobních stylů a technik jednotlivých ilustrátorů vládne v celé veliké paletě knih jednota: jednota vkusu, poezie, kouzla. Nikde ani stopy po pitvornostech, jaké jsou v dnešních dobách dětem tak často předkládány jako něco domněle dětského. Pohled do velké většiny knížek je uměleckým zážitkem - pro dospělého. Dítě vědomý umělecký prožitek ještě nezná; jak asi knížky působí na své adresáty? Bezpochyby v nich vnitřní smysl pro umění pěstují, podporují jeho klíčení, hlavně při dětsky opakovaném prohlížení i předčítání textu, v němž jsou poezie i mravní výzva pohádkově vtěleny. Řadu ilustrací z knih nacházím zasklenou na stěnách místností nakladatelství: obrazy hodné uměleckých galerií nejvyšší úrovně. Jak jen ten pan Božejovský takové ilustrátory nachází? Nejde o to, ilustrátory jen najít, ti se musí také vychovat. A musí se najít dobrý text. A především, na každé knížce společné pracovat, a sice nejen hlavou, nýbrž citem a srdcem - a v neposlední řadě kvalifikovaným, inspirovaným uměním. Mít ji rád. Ilustrátor přijde se skicami. Nakladatel musí poznat, má-li v sobě nezbytnou poezii, cit, romantiku, rozpoznat jeho silnou stránku, jaký text se k němu bude hodit. Dnes máme ilustrátorů zásobu: když čtu pohádku, už vím, kdo ji bude ilustrovat, komu to dát. Zhruba 80% ilustrátorů jsme si takhle vychovali. Máme pravidlo: Musí přijít s obrázky a tady se to dodělává, obrázky se mění, dotváří rozhovorem. Máme dům v Itálii, tam se v létě vytvoří většinou volný, proměnlivý pracovní tým, pobývá tam střídavě celá řada našich spolupracovníků, někdy i deset. Také starší ilustrátoři, kteří mají víc zkušeností a mladým pomáhají; probíhá výměna názorů, knížky se dodělávají. Jsme jako rodina, ve které sí členové vzájemně pomáhají. Nepěstuje se mezi spolupracovníky žádná konkurence, jako u mnohých jiných nakladatelství. Přijíždějí k nám, sem do Čurychu nebo do Itálie ze všech kontinentů. U všech se upevňuje důvěra a přesvědčení, že knížka je optimálně udělaná, že se o to všichni ze všech sil snaží. A výsledkem je kvalita v širokém a hlubokém smyslu, kvalita knižně umělecké harmonie. Pak se to i s jiným nadšením prodává. POLYGON 2/1998 65 25 let umění pro děti [pageend67]Z výstavy knih nakladatelství Bohem Press v Carolinu: Ota Božejovský s býv. kancléřem princem Karlem Schwarzenbergem (nahoře) a s Karlem Krylem, dnes bohužel již nežijícím (dole) 66 POLYGON 2/1998 [pageend68]Mnozí výtvarníci u nás začínali a dnes mají světovou pověst, jako na příklad Jindra Čapek. Trochu jsme se během těch desítiletí stali útočištěm umělců z tehdejších komunistických zemí žijících na Západě -as nejlepšími výsledky. Nejen Čechů a Slováků, právě tak máme Poláky, Rusy, Maďary, Bulhary..., samozřejmě obou pohlaví (kromě už jmenovaných např. Maja Dusíková, Ivan Gantschev, Michael Grejniec, Jan Lenica, Michel Brix, Jindra Strnad, Józef Wilkoň, Stano Dusík, Vladimír Novák, Jan Sovák). Ale nejsme žádným výlučně exulantským podnikem, nejméně polovinu výtvarníků tvoří zcela normální Španělé ze Španělska, Belgičané z Belgie, Holanďané, Japonci, Francouzi, Němci, Rakušané, Švýcaři, Američané, Italové ze svých zemí (Madeleine Adrian-Mohr, Rita van Bilsen, Nicoletta Bertelle, Anna Lavatelli, Aura Césaři, Sita Jucker, Daniel Kuttel, Arcadio Lobato, Marie-José Sacré, Hanspeter Schmid, Hannu Taina, Takihara, Emilio Ur- beruaga, Anke de Vries, Brian Wildsmith, Linda Wolfgruber...), jsme opravdu bratrsky mezinárodní. Vyprávím stále o ilustrátorech, ale významnou roli hraje ovšem i text. Máme knížky s texty novými, současnými, i (v menší míře) klasickými (H.-Chr. Andersen, O. Wilde...), ty četné soudobé autory různých národností už po té řadě ilustrátorů jmenovat nebudu, u mnohých knížek je autor textu a ilustrací totožný. Naše tematika je tak rozmanitá jako autoři: od klasických pohádek přes nové pohádky v klasickém stylu až po styly zcela nové, dále dětské příběhy ze současného života, zde stojí za zvláštní zmínku „Mia, co je to trip?“(Mia, was ist ein Trip?), první dětská knížka s tematikou drogové závislosti, velký úspěch, jejímiž autorkami jsou Švýcarky Sita Jucker a Regine Schindler. Řada knížek se ovšem zabývá světem zvířat a jeho vztahem k člověku, je tu několik knih s jednotlivými nově zpracovanými biblickými motivy i trvalý bestseler z roku 1996 „Na cestách s Bohem“ (Mit Gott unterwegs), Reginou Schindler nově vyprávěná Bible, ilustrovaná Štěpánem Zavřelem. L. J. B.: V prospektu si zběžně pročítám seznam 33 vyznamenání z doby mezi 1976 a 1995 z nejrůznějších zemí a kontinentů, včetně početné řady cen z mezinárodních knižních veletrhů, především z boloňského, mnoho velmi zajímavých německých cen. Dále výčet výstav, z větši části samostatných, jak dodává pan nakladatel, některé ve značně impozantním postavení, na příklad výstava v The Metropolitan Museum of Art v New Yorku následovala po výstavě z vatikánských sbírek a po ní byl na programu Rembrandt. Takže jak vidím, budeme psát o pětadvaceti letech neustálého vzestupu a úspěchu. Téměř by se to tak dalo říci, jenomže poslední tři až čtyři léta nám prodej v západních zemích stále klesá, konec zatím není v dohledu. Jde o jeden z projevů zdejší hospodářské a sociální situace. Máme štěstí, že jsme se dobře uchytili na Dálném východě, naše knížky jsou ohromně populární na Tajvanu, v (jižní) Koreji, v Japonsku. V Japonsku jsme opět získali už asi pátou cenu za nejlepší knihu roku, v Koreji jsme byli jejich kulturním časopisem zvoleni nejlepším dětským nakladatelstvím, v Tajvanu jsme byli vybráni mezi deset nejlepších nakladatelství na světě, mezi nimi jsou dvě dětská. V těch zemích tedy zatím můžeme dohánět dnešní ztráty na Západě. Ale veškerému ohrožení se bráním především kvalitou našich knih. Vždycky bude dost lidí, kteří si budou dobré knihy vážit a číst ji. A pak také přehledně omezenými výdaji, celý podnik tvoří jen málo pracovníků, využíváme, co nám dnešní poměry s elektronikou umožňují. Moje paní dělá hlavně organizaci licencí po celém světě. Původně je doktorkou v romanistice, ale zná řadu i jiných jazyků a má též obchodní vzdělání. Poznal jsem ji, až když už nakladatelství dobře fungovalo. Já dělám všeobecnou organizaci a starám se o program a výrobu. Další spolupracovník se stará o počítače, o marketing a o prodej naší vlastní produkce. A spolupracovnice - a to už je poslední (v našem výčtu) - dělá propagaci a tisk, na příklad o naší „Bibli“ psala do 180 novin. Na vládnoucí módu naproti tomu nebereme ohled. Naopak, děláme vlastní módu - a tou je kvalita, umělecká hodnota. Víme, že to každý nepochopí. Nemůžeme a nechceme dělat knížky pro každého, nýbrž jen pro náročnější, díla oduševnělá, jemná, poetická, která vnitřně obohacují. L. J. B.: Pane Božejovský, váš význam se neomezuje jen na knižní obor. Doslechl jsem se, že s pražskými taxikáři si dovedete poradit věcněji než s tamními neplatícími nakladateli. Můžete nám o tom něco vypravovat? Mnozí napálení cestovatelé do Prahy, i když to nedovedou jako vy, pocítí alespoň zadostiučinění. To je velmi jednoduché: Jeden taxikář po mně vyžadoval nehorázně přemrštěný obnos. Když jsem se jej zdráhal zaplatit, začal se na mne sápat. Nu, a pak ho museli odvézt do nemocnice. ❖ POLYGON 2/1998 67 [pageend69]Předčasné odchody: Moníková a Laub PAVEL ŠTILLER V lednu 1998 utrpěla česká literatura dvě hořké, protože nenahraditelné ztráty. Ze světa krásného písemnictví odešly předčasně, na vrcholu svých tvůrčích sil, dvě velké mezinárodní osobnosti, v zahraničí dnes nejznámější česko-německá spisovatelka a esejistka Libuše Moníková (viz též minulé číslo Polygonu) a satirik světového formátu Gabriel Laub, oba po těžké nemoci. Prozaičce evropského významu Moníkové bylo teprve 52 let, 'českému Kišo- novi' Laubovi přece jen alespoň 69. Obě pražské literární veličiny, přesahující úzké mezinárodní horizonty, odešlý po roce 1968, po sovětské okupaci, do exilu. Usadily se v západním Německu, ve svobodné částí své milované a životodárné střední Evropy, a došly tam nevídaného ocenění. Oba svobodomyslní autoři, jak ani nemohlo být jinak, si do nového 'severského' domova, do Brém a Hamburku, přinesli svou jedinou výbavu z vlasti, svou českou osobnost a tvořivost. Jinými slovy řečeno, svou bytostnou a ryzí českost. Na rozdíl od domácích poměrů, charakterizovaných tehdejší i dnešní 'ztrátou paměti národa’ a částečným falšováním vlastních dějin, mohli v cizině pěstovat historickou znalost a uvědomělost, mohli světu vysvětlovat české náležitosti a souvislosti. Oba tvůrci si také přinesli z konkrétních českých kořenů vyrostlou, pro ně samozřejmou a zanícenou občanskou angažovanost, praktikovanou doma v 60. letech, v období tání režimního ledovce uvolňování totalitních pout. O údajné touze většiny lidí po svobodě za 'socialismu s lidskou tváří’ si však Laub iluze nedělal, když 1966 svým typicky skeptickým stylem konstatoval: „Je to lichotivý sebeklam, stejně jako svoboda sama." Během Pražského jara 1968, intelektuály pociťovaného jako 'poslední utopie', Moníková teprve spisovatelsky začínala, zatímco Laub už byl proslulým humoristickým povídkářem a svérázným aforistou, jakousi českou variantou brilantního a superchytrého 'génia aforismu’, Poláka S. J. Leče. Po roce 1968 se oba úspěchem zatím nerovní autoři podíleli na mohutném exodu českého a slovenského Parnasu na ‘intelektuálním vykrvácení republiky’, při kterém značná část výkvětu čs,. literatury opustila zmučenou vlast: Kundera a Kolář do Francie, Škvorecký a Salivarová do Kanady, Mňačko a Grosman do Izraele, Aškenázy, Filip, Gruša, básník Diviš a dramatik Blažek do Německa, Lustig a Beneš do USA, povídkář Vejvoda do Švýcarska, později dramatik Kohout do Rakouska, spisovatel a překladatel Vladislav do Francie (letos v lednu mu bylo 75 let), historik a romancier Hejl přes Vídeň do Německa a humorista Škutina do Švýcar. Po krátké aklimatizaci se Moníková a Laub velmi čile a originálně zapojili do široce rozvětveného německého kulturního života. V průběhu let se výrazným způsobem zúčastnili také exilového česko-německého dialogu, zejména na těžko obdělaném poli dorozumění a usmíření. V listopadu 1991 vystoupila Moníková, žijící tehdy ve sjednoceném Berlíně (po Brémách a Frankfurtu), v rámci dlouhodobé a vysoce hodnotné řady 'Hovorů o Německu’, konající se v Mnichově. Po proslovu více než 60 evropských osobností přednášela Moníková na téma česko- německých vztahů dříve a dnes Ve své řeči se dosti kriticky vyjádřila o existujících předsudcích a trapnostech na adresu obou oficiálně ještě málo usmířených stran. V analýze minulosti např. uvedla, že „bez německé okupace Československa by nedošlo k okupaci sovětské". Jako echo času zde zaznělo jak Stalinovo veto z počátku května 1945 na americkou nabídku osvobodit Prahu, tak Brežně- vova proradná slova před vpádem sovětských tanků: „Éto váše dělo!" Vtipnou a vysoce poučnou i poučenou řeč ‘v Mnichově o Mnichovské dohodě’, o zákrutech a pastech dnešního česko-německého soužití pronesla Moníková poté, co v témže roce a městě založila společnou česko-německou nadaci 'Kritické lesy’ (úmyslný dvojsmysl) na záchranu porostů v bývalém německém pohraničí, zničených komunistickými průmyslovými zplodinami. Do fondu nadace věnovala celý obnos své Chamissovy ceny 1991 pro autory-cizince, kterou za celoživotní dílo obdržela od Bavorské akademie krásných umění. Nepřenechá-li se česko-německá problematika pomalým a nenápaditým politikům na obou stranách, lze dobré a sousedské vztahy pěstovat a rozvíjet okamžitě, duchaplně a velkory68 POLYGON 2/1998 [pageend70]se, samozřejmě ne bez potřebné dávky humoru. Oba čeští spisovatelé se uvelebili v Německu, na rozdíl od většiny jiných přišedších krajanů, s velmi dobrými znalostmi němčiny. To jistě ulehčilo jejich profesionální start. Ale neusnuli na vavřínech a postupně zvládli hostitelskou literární řeč lépe než domorodci, tzn. vtipněji a hravěji, jak se na zemi jejich původu a velkého humoru sluší. Jejich úloha byla o to náročnější, o co je němčina méně zvyklá na úsměvné, ba veselé a legrační texty. Navíc, jak známo, tvorebných možností a úžasné ohebnosti češtiny sotva dosahuje nějaký západní jazyk. Moníková a Laub se tím ovšem odradit nenechali a suverénně obohatili přejatou ‘mateřštinu’ o novou dimenzi, o typicky český humor, hru se slovy a vtipné souvislosti. Než se rozkoukali a otrkali, psali oba autoři česky a překládali si své texty sami do němčiny. Potom psali paralelně německy i česky pro příslušná nakladatelství (česky hlavně pro Sixty Eight Publishers v Torontu a Index v Kolíně nad Rýnem) a nakonec už jen německy. Podle jejich shodného názoru má cizí jazyk také své spisovatelské výhody: Dá se v něm psát vědoměji a určitěji, což konec konců znamená přesněji. V jiné řeči zachovává tvůrce k postavám, situacím a pocitům větší odstup Z němčiny a češtiny se vyžádané prózy překládaly do dalších jazyků podle daných znalostí překladatelů. Mimochodem, na mezinárodní tlumočnické burze se v druhé polovině 20. století objevily různé kuriózní fenomény, např Švýcarka Rothová překládá Kunderu výborně jak z češtiny tak z francouzštiny. 'Vlajková loď Moníkové, obsáhlý román ‘Fasáda’ z českého a ruského prostředí, vyšel nejméně ve 12 jazycích, překladová situace Laubových satir a sbírek aforismů byla podobná Dobré a vtipné příběhy si s gustem přečetli knihomolové jak v nových centrech amazonských pralesů tak na exotickém ostrově Tahiti nebo ve větší čínské vesnici. Libuše Moníková, tato 'neúprosná svědkyně doby’, a jak ji pro její nekompromisní boj za každá lidská práva obdivují a oslovují Francouzi, ‘La Citoyenne M.’ (občanka), se narodila v létě 1945 v Praze, do rušného poválečného života. Vystudovala germanistiku a anglistiku, a promovala srovnávacím rozborem Corio- lana u Shakespeara a Brechta. V roce 1971 uchopila nabízenou životní šanci a přesídlila natrvalo do Brém, kde mohla přednášet na univerzitě a dál se věnovat své germanistice. Prahu ovšem opustila nejen kvůli literární 'nudě v Čechách’ a normalizačnímu barbarství, ale také kvůli 'všudypřítomné diskriminaci žen v ČSR’. Už za deset let se postavila na vlastní nohy a žila jako tzv. svobodná autorka z honorářů a překladů svých knih. Vedle románů psala eseje o svých miláčcích z oboru moderní literatury, o Kafkovi, Wedekindovi, Arno Schmidtovi, španělském filosofu J. L. Borgesovi a polském science- fiction autoru S. Lemovi. ‘Otec moderní absurdity a odcizení’ Franz Kafka se stal jejím duchovním doprovázečem: „S Kafkou jsem začala reflektovat a psát. Povzbudil mě k psaní v řeči, která nebyla má, ve které nikdy nejsem jistá." Kafkova askeze ovlivnila rovněž její střídmý, úsporný, až lakonický styl. Neubránila se proto ironickému úsměvu, když byla 1989 právě za své objevné eseje vyznamenána závažnou a váženou Cenou Franze Kafky. Mezinárodní kritikou hýčkaná 'spisovatelka a moderní žena’ dosáhla svého úspěchu čistě českými tématy a figurami, majícími jasné lidské a politické rozměry, podobně jako Škvore- cký v Kanadě a zpočátku také Kundera ve Francii. Debutantskou novelu ‘Poškození’ (1981), započatou ještě v češtině a dokončenou 1976, psanou v kafkovském úzkostném duchu a zachovávající kafkovskou formální strukturu, věnovala památce 'živé pochodně’ Jana Palacha. Za autobiografické líčení 'Pavana za zemřelou infantku’ (1983), jež jí osobně, z hlediska jejího spisovatelského vývoje, nejvíce leželo na srdci, obdržela čestnou cenu Svazu německého průmyslu. Monumentální politický román ‘Fasáda’ (1987) se zabývá základními lidskými charakteristikami totalitního režimu, tzn. hlubokým pocitem odcizení, názorovou netolerancí, uměle udržovanou neznalostí občanů a lživou propagandou komunistických aparátů, ve formě 'španělských a potěmkinských vesnic’. Humorem a duchaplností prošpikované podobenství opadávající režimní fasády bylo německou kritikou nadšené přivítáno jako „velký evropský román, na který může být hrdo také německé písemnictví“. Berlínská akademie krásných umění odměnila autorku a její „šibalský román, jehož prapředkem je Cervan- tesův Don Quijote“ prestižní Cenou Alfreda Dóblina za moderní literaturu. POLYGON 2/1998 69 [pageend71]Ve své vlasti je Moníková naproti tomu málo známá a oceňovaná. K 28. řijnu 1997 byla sice mezinárodně proslulá spisovatelka, díky Bohu ještě za svého života, prezidentem Havlem dekorována medajlí Za zásluhy, ale šlo přitom o malý skandál, protože nedostala to, co by si bývala vzhledem ke svému významu opravdu zasloužila, totiž třídně a hodnotně vyšší Řád TGM. Ten po právu obdrželi např. zesnulí Olga Havlová, básník František Halas a spisovatel Karel Pecka. Ostatně, podobnému osudu jako Moníková, tj. pouhé medajli, se nespravedlivě těšili mj. také největší žijící český básník Ivan Diviš (exulant), světově proslulý choreograf Jiří Kalián (exulant) a slavný dětský lékař prof. Švejcar (teprve po smrtil, byl re- žimní neoblíbenec). Tak se tedy svobodná vlast podivně a neadekvátně odměňuje svým nejlepším dcerám a synům. Nad malichernost lidí a ješitnost systémů, nad poklesky všedního dne a různé žabomyší spory byl vždy povznesen 'jemný, moudrý a usměvavý duch' Gabriel Laub, po maďarském Izraelci Kišonovi číslo dvě současné světové satiry. Je sotva náhoda, že pronásledovaní a vysmívaní Židé se přes všechnu nepohodu ze strany svých bližních dokázali stále znovu radovat, užívat života a smát se sobě a jiným. Příklad všudypřítomných židovských anekdot, rozšiřovaných Židy i nežidy, mluví sám za sebe. O svou tvůrčí radost se Židé většinou uměli dělit s jinými, jak dokazuje dílo četných židovských humoristů, karikaturistů, satiriků atd. Humor a smích byl od pradávna nejlepší zbraní a lékem proti malosti, pohodlnosti a nedokonalosti lidského pokolení. Gabriel Laub, vzhledem kulaťoučký pyknik, životním stylem dionýský gurmán (rád labužnicky papal), dostal do vínku myšlení v paradoxech, reálných nebo zdánlivých, jako umění angažované duchovní zkratky a překvapivých point, někdy poeticky nadsazených, jindy jemně ironických nebo sžíravě kritických Proto se už záhy zabýval tvorbou aforismů, zpočátku obecně satirických, později převážně politických. Mimochodem, slovo aforismus původně znamená ‘ohraničení’ ve smyslu omezení, stručnost. Politické aforismy, zejména ty s ostrými pointami, psal ovšem za totality pro sebe, vlastně do šuplíku, bez naděje, že by prošly režimní cenzurou. Normálně byla povolena jen mírná komunální satira v mezích zákona’. Jeho první českou knížkou se stala útlá sbírka aforismů, již trefně nazval 'Zkušenosti’ a věnoval svému učiteli, velmistru Lecovi. Publikace aforismů mu dělala určité obtíže, protože ta malá dílka považoval za „nejosobnéjší a nejsoukroméjší výpovědi autora“. V Německu se potom přece jen více osmělil a vydal několik sbírek těchto jazykových a obsahových skvostů, o jejichž podstatě jako 'polopravd’ nikdy nepochyboval. Jedna z prvních knížek se jmenovala dvojsmyslně podle čerstvých zkušeností s jeho novou domovinou 'Dovolené svobody’. Ty zakázané, které si dovoloval v Praze, nechal v okupované vlasti. O předmětu své ‘otřesné’, společensky provokativní a k myšlení provokující tvorby Laub napsal: „Aforismus, na rozdíl od maximy, poučky nebo zlaté myšlenky, je vždy skeptický. Bojuje za svobodné, samostatné myšlení. Skepse je předpokladem takového myšlení Aforismus je pesimistický svou výpovědí, ale optimistický v naději, že pokus, lidem něco vysvětlit, není marný a nesmyslný." Autor Laub byl ovšem natolik aforistickým profesionálem, aby optimismus svých výtvorů posuzoval skepticky, což naznačují názvy jiných sbírek, např, ‘Myšlení kazí charakter" nebo 'Právo mít pravdu’ či ‘Myšlení povoleno’ a 'Rozhněvaná logika’ (tak Laub definoval samu satiru), obsahující hlavně tu logiku, která většině lidí nevoní, která je nepříjemně šimrá a zlobí. V pozdějších letech přenesl Laub, ‘mistr malých forem’ a 'šampión v myšlení za roh', své těžiště do oblasti krátké a hravé satirické povídky, jež měla buď podobu veselého vyprávění zašmodrchaných příhod nebo byla vtipnou a moudrou filozofickou úvahou o slabinách, neřestech a životních absurditách člověka. ‘Čaroděj humoru’ Laub chápal satiru jako 'filozofické umění’. Podle něho musí satirik „umět lidi milovat, jeho úhlavní nepřítel je lidská hloupost". Laubovy sbírky povídek měly vždy pečlivě vybrané, vicesmyslné tituly jako Ur-Laub zum Denken (Dovolená k přemýšlení neboli Pra- Laub ve formě příručky, návodu k myšlení). Odhalení nahého císaře (také ve smyslu Svlečení.. nebo Prozrazení..: narážka na slavnou Andersenovu pohádku), Účast není všecko ('olympijské myšlenky ze světa sportu i ze života bohů na Olympu), Nepořádek je podstatou života, Zrušte práci!, Povstání tlusťochů, Objevy ve vaně (erotické a jiné nápady), Rozhovory s ptákem, Umění spálit se na slunci, Dovolené je zapotřebí, Všechna moc špionům 70 POLYGON 2/1998 [pageend72]a Mírně rušený mír ('Mír je, když se střílí jinde'). Jak vidno, samá sebeironická témata. Každá Laubova knížka měla obrovský úspěch a vyšla v několika německých vydáních. Ve východní a západní Evropě, dokonce i v Izraeli, ve stínu velkého Kišona, se Laub stal 'žijícím klasikem’ humoristického žánru. Je zajímavé, že zpočátku, než Laub začal psát přímo německy, tlumočil jeho texty do němčiny slavný Fritz Torberg, vídeňský Žid, který ve 20. letech studoval a žil také v Praze. Torberg, divadelní kritik a sám výborný satirický spisovatel, avansoval po válce na dvorního a kon- geniálního překladatele Kišona, píšícího v hebrejštině Tři zmíněné osoby utvořily v literatuře jakési 'prvotřídní trojhvězdí’, duchovní triumvirát toho nejlepšího židovského, bytostně středoevropského humoru K neobyčejné aktivitě Laubových německých knížek přispívaly rovněž nádherné ilustrace v podobě veselých, duchaplných a su- pervtipných koláží beze slov mezinárodního esa Bohumila Štěpána, jiného pražského exulanta, žijícího po 1968 v Mnichově. Paper- backy Laub-Štěpán se mezi německými krajany a jejich sympatizanty po léta sbíraly jako drahocenné obrazy. Mezi Hamburkem a Mnichovem, na této pověstné německé severojižní napěťové ose, vznikla zřejmě mimořádně plodná tvůrčí symbióza Gabriel Laub se narodil na podzim 1928 v polské ‘solné’ Bochni u Krakova v rodině židovského obchodníka. Po přepadení Polska nacisty v r. 1939 a okupování východní části země Stalinovou Rudou armádou utekla rodina na devět měsíců do západoukrajinského Lvova Odtud byla sovětskou správou deportována za Ural, později, v roce 1941, do uz- bekistánského Samarkandu. Nucený pobyt v SSSR rozvíjel aspoň chlapcovy jazykové schopnosti. V květnu 1946 se rodina směla vrátit do Krakova, kde mladý 'světoběžník' maturoval. Po polských židovských pogromech se rodina přestěhovala do Prahy, a tam Laub absolvoval novinářskou fakultu Vysoké školy politické a sociální. Po promoci 1950 působil v Lidových novinách, také jako pohotový reportér Když se rodiče po excesech stalinismu vystěhovali 1954 do Izraele, byl syn propuštěn z práce. Z frustrace začal psát aforismy a satirické texty. Léčil se, jako potom své čtenáře, smíchem. K novinařině se směl vrátit až později. V letech 1964-66 spolupracoval s literárním měsíčníkem Plamen. Už tehdy publikoval také v zahraničí, např. v Polsku, Sovětském svazu, Jugoslávii, Německu, Rakousku a Švédsku. Vedle své tvorby hojně překládal, mezi jiným Lecovy aforismy a Solženicynovy povídky. Po založení Charty 77, v době zvýšeného zájmu o české záležitosti, přeložil tři hry Václava Havla do němčiny. V roce 1968 se Laub stal členem redakce Lidových novin. Jsa poučen svým pestrým životem a zážitky 'všedního antisemitismu v Čechách’ opustil hned po vpádu tanků Prahu a usadil se na volné noze v Hamburku Jeho práce přetiskovaly nebo vysílaly německé, rakouské, švýcarské a izraelské časopisy a rozhlasové stanice. Celkově publikoval na 30 knížek. V jedné anketě se Laub označil za „Poláka rodem, Čecha náklonností a světoob- čana bez světového pasu". V 70. letech fungoval jako prezident sekce německy mluvících zemí exilového PEN-klubu. V r. 1971 byl vyznamenán německou novinářskou Cenou Ericha Klabunda, pražského rodáka Za svůj „bystrý, hluboký a přemýšlivý humor, skrývající se pod povrchem a smyslem věcí", získal 1991 literární Cenu I. Heilmanno- vé. Již 1973 obdržel kulturní cenu Svazu německého průmyslu, kterou za deset let poté získala také mnohem mladší Libuše Moníková. Život a dílo obou velkých českých spisovatelů, reprezentantů skoro protichůdných oblastí českého humoru, se uzavřelo ve stejném měsíci a ve stejné hostitelské zemi. O POLYGON 2/1998 71 [pageend73]SOUKROMÁ OZNÁMENÍ UBYTOVÁNÍ V PRAZE: • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Tichý pokoj blízko centra, 30 DM se snídaní. Reservování nutné. Věra Kmínková, 130 00 Praha 3, Koněvova 67, telefon +420-2-277136. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. VZDĚLANOU, ELEGANTNÍ PŘÍTELKYNI, mladou asi 50-60 let, hledá pro další cestu životem vdovec, akademik s trvalým bydlištěm ve Švýcarsku. Sňatek není vyloučen. Fotografie vrátím. Dopisy prosím na adresu adm. Polygonu pod zn. "VSK-2/98". NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázěňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. OSOBNÍ AUTA dobrých značek, s plným pojištěním, k disposici k celoročnímu pronájmu. Na přání budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. DVĚ SESTRY z Moravy (36, 43, 168 cm, štíhlé), nekuřačky, věřící, částečně mluvící anglicky, hledají partnery v USA / Kanadě (i jednotlivě). Nabídky prosíme na adresu adm. Polygonu pod zn. »MM-2/98«. Z OBSAHU ČÍSLA 2/98 NOVÁK Dušan: Život v našich republikách, hospodářský přehled.......................................................................................... 1 LANDERGOTT Josef: Konec ledna a únor 1998 v české politice 8 VALENTA Vladimír: Nové šaty demokracie (Předvolební úvaha)........................................................................................... 15 HULÍK Milan: Naděje umírá první 21 JAKOUBEK James V.: K 50. výročí smrti Jana Masaryka ..................................................................................................... 24 RADKOVICKÝ Vlastimil: Morální kolaps české politické elity 29 LEINER Zdeněk F.: Sliby se slibují, blázni se radují............................................................................................................... 32 KRYSTLÍK Tomáš a VERNER Pavel rozebírají události v českých zemích 34 VANIČEK Petr: Otevřený dopis................................................................................................................................................. 38 BENEŠ Jan: Jsme nejlepší! 40 HULÍK Milan: Pět mužů do Berlína........................................................................................................................................... 43 TEPLÝ Jaroslav: Václavové 48 MEČŮ Jára: Zpráva ze země jen pukem oživované mlčící většiny ....................................................................................... 50 LAMBERG Robert F.: Stará Praha - město dvou literatur 53 LOVELL Josef: O prezidentu Česko-Slovenska (Tragedie Dr. Emila Háchy) ..................................................................... 54 BERTON Stanislav: Hodiny a dny před nocí rozhodnutí 58 KOLÁČEK Josef: Hlas v Ráma ............................................................................................................................................... 63 BERAN Ladislav Josef: 25 let umění pro děti 65 ŠTILLER Pavel: Předčasné odchody ...................................................................................................................................... 68 Soukromá oznámení 72 Číslo 3/98 vyjde koncem dubna. Redakční uzávěrka je 9. dubna 1998 72 POLYGON 2/1998 [pageend74]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrálni expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci čí úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 numera řasněni [pageend75]ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte své rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidi stejné mateřštiny. Informace, prodej a pronájem: Věra Divoká H C./Cop 14, 1. patro, E-03700 Denia (Alicante) 8 0034(9)6/578 58 36 nebo 642 2278 Fax 642 21 33 Osobní návštěvy podle dohody Knihovna: Ú & Č 18,00 -19,00 hod. FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 -130 129 FIT FOR LIVE [pageend76]