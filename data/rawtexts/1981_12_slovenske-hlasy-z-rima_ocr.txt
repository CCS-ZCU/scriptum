SLOVENSKÉ HLASY Z RÍMA časopis slovenských katolíkov Ročník XXX 12 december 1981 ČÍSLO VENOVANÉ NÁVŠTEVE SVÁTÉHO OTCA JÁNA PAVLA II. V SLOVENSKOM ÚSTAVE SVÁTÉHO CYRILA A METODA V RÍME Pápež Ján Pavol II.: Kresťanstvo je základom vašej duchovnej veľkosti a kultúrnej výšky vášho národa, 3 — Andrej Pauliny: Deň, ktorý ostane pamätný v dejinách nášho Ústavu, 5 — Pápež ho objal za túto báseň, 12 — Dominik Hrušovský: Takto sme sa začali pripravovať, 13 — Andrej Pauliny: Pozvali sme k spoločnej radosti celý slovenský národ, 14 — Biskup Andrej Pangrazio: Dostali ste záruku Božích požehnaní, 17 — Arcibiskup Jozef Tomko: Keď nás objal, objal celý národ, 18 — Biskup Pavol Hnilica: Peter posilnil svojich bratov, 19 — Vatikánsky rozhlas a návšteva Svätého Otca, 20 — Timotej Masár: Interview za horúca..., 21 — Takto o nás písal vatikánsky denník, 23 — My sme boli najbližší jeho srdcu, 24 — Dominik Hrušovský: Až teraz začíname naplno chápať význam pápežovej návštevy, 25 — Cirkev vo svete, 27 — Arcibiskup Jozef Tomko: Tri roky pontifikátu, 29 — Pastier, 31 — Gorazd Zvonický: Mimochodom o šťastlivej trinástke, 32. [pageend1]V nedeľu 8. novembra roku Pána 1981 Svätý Otec pápež JÁN PAVOL II. navštívil v popoludňajších hodinách Slovenský ústav svätého Cyrila a Metoda v Ríme. Slávil Eucha- ristiu spolu so štyrmi biskupmi a štyridsiatimi slovenskými koncelebrujúcimi kňazmi v slovenskej reči. Počas svätej omše povedal po slovensky prítomným « milovaným synom a dcéram » prekrásnu homíliu. Po svätej omši prijal v aule ústavu na zvláštnej audiencii všetkých prítomných. Tento nezabudnuteľný historický deň opisuje časopis Slovenské hlasy z Ríma v tomto zvláštnom čísle, aby zachoval spomienku na túto veľkú udalosť na radosť zúčastnených i ostatných Slovákov vo vlasti a vo svete a tiež ako pamiatku pre budúce pokolenia. 2 [pageend2]KRESŤANSTVO JE ZÁKLADOM vašej duchovnej veľkosti a kultúrnej výšky vášho národa Počas svätej omše povedal pápež Ján Pavol II. homíliu, ktorú prinášame v doslovnom znení. Drahí bratia v biskupskej službe, milovaní synovia a dcéry! Dejepisné pramene spomínajú, že pápež Hadrián Druhý šiel osobne privítať svätých Cyrila a Metoda, keď prichádzali do Ríma a prinášali so sebou aj pozostatky svätého Klementa, mučeníka a rímskeho biskupa (porov. Život Konštantínov XVII, 1). Terajší Klementov a Hadriánov Nástupca tiež vychádza dnes za hradby mesta, aby pozdravil svätých solúnskych bratov a uctil si ich pamiatku v tomto chráme, v dome, ktorý im je zasvätený. Pozdrav sa rozširuje potom i na všetkých prítomných. — Na prvom mieste pozdravujem Vás, drahí bratia v biskupskej službe. Osobitne pozdravujem Vás, Otec arcibiskup Andrej Pangrazio: Vy ako diecézny biskup s láskou a so starostlivým okom bedlíte nad životom a činnosťou slovenskej cyrilometod- skej rodiny žijúcej v tomto Ústave a zaisťujete jej začlenenie do všeobecnej Cirkvi. — Pozdravujem Vás, Otec biskup Andrej Grutka, ako ochrancu a strážcu tejto rodiny od jej začiatkov podnes. — Pozdravujem i Vás, Otec riaditeľ, prelát Dominik Hrušovský. Pozdravujem Vás, pracovníci Slovenského ústavu svätého Cyrila a Metoda: kňazi, rehoľní bratia, rehoľné sestry, pomocníci. Pozdravujem s mimoriadnou láskou Vás, milí seminaristi. — A tu sa môj pohľad nesie duchovne ešte ďalej, k tým všetkým, ktorých Vy tu akosi zastupujete: pozdravujem Vás, drahí Slováci, vo vlasti i za jej hranicami, všetkých Vás z celého srdca a s otcovskou láskou pozdravujem. Táto láska viedla aj moje kroky do Ústavu svätého Cyrila a Metoda: láska k dvom svätým bratom a láska k Vám. Moja návšteva v tomto Ústave je novým ohnivkom v reťazi prejavov úcty a dôvery voči slovanským vierozvestom. Na konci minulého roku som zveril do ich ochrany celú Európu, aby ju, spolu so svätým Benediktom, ochraňovali a viedli k jednote, k pokoju, k vernosti vlastným duchovným prameňom. — Púť k hrobu svätého Cyrila v bazilike svätého Klementa dňa štrnásteho februára tohto roku bola výrazom modlitby, aby duchovné dedičstvo spolupatró- nov Európy prinieslo hojné ovocie aj dnes. — Požehnanie kaplnky svätého Benedikta, Cyrila a Metoda v krypte baziliky svätého Petra v pondelok tohto týždňa znamenalo trvalé zasvätenie toho význačného miesta úcte ochrancov Európy. — Dnes sme tu, na tomto mieste, kde duchovný odkaz svätého Cyrila a Metoda je pravidlom života a povedomým programom každodennej práce, aby sme sa spolu zamysleli nad ich posolstvom, povzbudili sa ich príkladom a vzývali ich ochranu. Starozákonné čítanie, ktoré tu pred chvíľou odznelo, spomína Múdrosť. Nájdu ju tí, čo ju milujú a hľadajú. Sama vychádza v ústrety tým, čo sú jej hodni, a vyhľadáva ich (porov. Múd 6,12.16). Kto by tu ihneď nepomyslel na mladého Konštantína, ktorý si vyberá Múdrosť za životnú družku? (porov. Život Konštantínov III, 1-8). Ide o Múdrosť Božiu, o Boha samého. On všetko od večnosti premyslel, v čase stvoril a neprestajne riadi. Vyhľadal i čisté Konštantínovo srdce, ktoré ho prijalo, oddalo sa mu a žilo len pre neho. Z Boha vyvierala všetka múdrosť Cyrilova, jeho láska k pravde a túžba šíriť pravdu. Tento vedec, priekopník jazykovedy a nových spôsobov ohlasovania evanjelia, zakladateľ kultúry slovanských národov, čerpal všetko z prameňov Božej Múdrosti. Ona mu navrátila i hodnosť pradeda, hodnosť Božieho dieťaťa, pred ktorou ustupovalo pozemské bohatstvo a svetské postavenie (porov. Život Konštantínov IV, 14). Tu sú teda korene slovanskej kultúry, v kresťanstve, v Bohu. Viera v Boha je jej predpokladom a zárukou plnosti. Platí to o každom prejave kultúrneho života a diania. Nech je to i pre Vás, najmilší, pravidlom života a činnosti! Podobenstvo o múdrych a nerozumných pannách poukazuje zase na životnú múdrosť človeka, ktorý bedlí, aby bol v každej chvíli 3 [pageend3]pripravený na stretnutie s Pánom. Keď myslíme v tomto svetle na dielo solúnskych bratov, môžeme sa pozastaviť nad tým, čo ono značilo pre spoločenský a občiansky život. Okruh ich pôsobnosti sa totiž neobmedzoval iba na výlučne náboženské pole, ale z viery v Boha vyvádzali účinné dôsledky pre každodenný život jednotlivca, rodín a celej spoločnosti, aby každý úsek, každý krok života vyvieral z Boha a k Bohu smeroval. Takto kládli základy novej spoločnosti, novej spravodlivosti a pokoja. Nebáli sa za tieto zásady bojovať a trpieť. V Bohu nachádzali cieľ, oporu a silu. Koľko nespravodlivých obvinení a príkoria sa dožil Metod za vernosť poslaniu, ktoré cítil ako Božiu vôľu a vykonával ako posledný odkaz zomierajúceho brata! Príkladom rozumnej bedlivosti svätých vierozvestov je aj ich úsilie vychovať si nástupcov. Je totiž známe, že na ceste do Večného mesta ich sprevádzal zástup učeníkov, ktorých vybrali a pripravili na kňazskú službu. Nie je to i jedným zo základných cieľov tohto Ústavu? Sledujte ho teda s rozumnou bedlivosťou, podľa veľkého vzoru svätého Cyrila a Metoda! Cyril, ktorý musel za svoje podujatia veľa bojovať, a Metod, ktorý za ne mnoho pretrpel, dali národom, čo boli dejiskom ich pôsobenia, ďalší dôkaz rozumnej bedlivosti aj tým, že ich naučili trpieť a viedli ich k vzoru trpiaceho človeka, k Panne Márii. Vaši vierozvestovia prešli občianskou a náboženskou školou v Carihrade, kde dostala mariánska úcta v prvých kresťanských storočiach nejedno objasnenie. Nebude mať tu svoje najhlbšie korene i úcta Slovákov k Sedembolest- nej? Kríž na Kalvárii, na ňom trpiaci Kristus, pod ním ťažko skúšaná a milujúca Matka: to je obraz, ktorý visí nad dejinami slovenského národa v minulosti i dnes. Trpiaci Kristus je silou v bojoch a utrpeniach, Mária zase vždy Matkou. Zomierajúci Kristus dáva istotu vzkriesenia, nanebovzatá Matka zase útechu budúceho zmŕtvychvstania. Platilo to v minulosti, platí to dnes a bude to vždy zárukou vernosti plnému obsahu dedičstva otcov. Moji drahí, zostávajte verní tomuto dedičstvu! Poznávajte ho stále lepšie, do hĺbky, vo všetkých životných rozmeroch, so všetkými dôsledkami pre osobný a spoločenský život! Žite podľa neho neprestajne, buďte mu verní, ochraňujte a zveľaďujte ho v tej istote, že ono je základom Vašej duchovnej veľkosti a skutočnej kultúrnej výšky Vášho národa a každého národa. Nech Vás v tom vedie príklad Vašich svätých vierozvestov a ochrana Sedembolestnej Patrónky Slovenska! A. Gazzera ■ A. Leonelli, V JEHO ŠĽAPAJACH, náčrt pokoncilovej asketiky a mystiky. Preložil pracovný kruh SÚSCM. Do tlače pripravili dr. Jozef Zlatňanský a dr. Štefan Vrablec. Vydal Slovenský ústav svätého Cyrila a Metoda v Ríme r. 1981 ako 5. zväzok série Lux et vita, ktorú rediguje dr. Jozef Vavrovič. Strán 510. Cena 5$. Táto kniha sprítomňuje v hlavných črtách všetkým kresťanom bez rozdielu kresťanskú dokonalosť. Dnes azda viac ako inokedy treba všetkým poodkrývat’ široké horizonty kresťanskej asketiky a usmerniť aj laikov na solídnu cestu asketickej výchovy. Skúsenosť nám hovorí, že nesprávne správanie sa katolíkov vyplýva neraz z toho, že buď im chýba asketická výchova, buď je pomýlená. Preto treba použiť všetky prostriedky najmä medzi členmi rozličných duchovných hnutí a podporovať každú iniciatívu, ktorá by odstránila tento nedostatok. Aj táto kniha chce byť vhodným prostriedkom na prehĺbenie duchovného života. Pravda, nie kniha vytvára svätcov, ale Božia milosť a spolupráca s ňou. No je veľmi dôležité byť oboznámený s tými najvšeobecnejšími pravidlami asketickej výchovy, aby naše snahy o plnší duchovný život boli usmernené a riadené aj skúsenosťou druhých. Knihu odporúčame všetkým tým, čo majú vážny záujem o hlbší kresťanský duchovný život. 4 [pageend4]Podrobný kronikársky záznam o návšteve Svätého Otca Jána Pavla II. v Slovenskom ústave svätého Cyrila a Metoda v Ríme. Deň, ktorý ostane pamätný v dejinách nášho ústavu Okolo pol piatej popoludní auto so Svätým Otcom a autá s jeho sprievodom zastali pred bránou Ústavu. Keď Ján Pavol II. zazrel pred bránou väčšiu skupinu našich talianskych priateľov a rehoľných sestričiek, kázal vyzdvihnúť pohyblivú strechu auta, postavil sa a požehnal všetkých zhromaždených, ktorí ho radostne pozdravovali. Pápež si znova sadol do auta a sprievod sa pohol k budove Ústavu. Kým auto stúpalo miernym briežkom, zrak Svätého Otca sa uprel na veľký ovenčený nápis VÍTAME VÄS nad vchodom do Ústavu a na obraz svätého Cyrila a Metoda pripevnený na stene kaplnky, vyzdobenej pápežskými a slovenskými zástavami. Len čo Svätý Otec vystúpil z auta, privítal ho miestny biskup Otec Andrej Pangrazio. Ďalej sa Svätý Otec veľmi srdečne zvítal aj s Otcom arcibiskupom Jozefom Tomkom, s Otcom biskupom Andrejom Grutkom, protektorom Ústavu, s Otcom biskupom Pavlom Hnilicom a s Otcom biskupom Michalom Rusnákom. Potom privítal vzácneho hosťa rektor Ústavu pápežský prelát Mons. Dominik Hrušovský a v mene komunity slovenských saleziánov Otec Ernest Macák. Bol krásny jesenný podvečer, aj keď trochu studený. Svätý Otec i so svojím sprievodom vstúpil do átria, ktorého hlavná stena bola slávnostne vyzdobená dekoráciou. V strede bol umiestnený veľký nápis: ŽIV, BOŽE, OTCA SVÄTÉHO, NÁMESTNÍKA KRISTOVHO. Po boku nápisu bol pápežský a slovenský znak, pápežská a slovenská zástava a vpredu na podstavci socha svätého Cyrila a Metoda. Po srdečnom a dlhotrvajúcom potlesku kňazi zídení v predsieni, ako aj ostatní Slováci zhromaždení už v kaplnke, privítali Kristovho zástupcu nadšeným spevom: Pastier Cirkvi dnes k nám prichodí, Kormidelník žitia na lodi; každý z nás v ňom Otca uznáva, rukám jeho dnes sa oddáva. Vitaj, Pastier, Veľký kňaz, Boh ťa žehnaj a ty nás! Pápež milo kýval rukami na pozdrav a odobral sa so svojím sprievodom, s biskupmi a s rektorom Rektor Ústavu Mons. Hrušovský víta Svätého Otca pred vchodom do domu. Svätý Otec v predsieni Ústavu. 5 [pageend5]Svätý Otec, oblečený v bohoslužobnom rúchu, pristupuje k oltáru, aby začal slúžiť Eucharistiu. Ústavu do hovorne, premenenú pre túto príležitosť na sakristiu. Kým sa Svätý Otec obliekol do bohoslužobného rúcha, štyridsiati kňazi koncele- branti vošli do kaplnky a rozostavili sa okolo oltára. Po krátkej chvíli Svätý Otec v sprievode biskupov, riaditeľa Ústavu a direktora saleziánov vstúpil do kaplnky. V ľavej ruke držal kríž a pravicou žehnal prítomných. Prv než pristúpil k oltáru, chvíľu postál a obdivoval veľkú mozaiku so svätým Cyrilom a Metodom na čelnej stene. Kaplnkou medzitým zaznieval cyrilometodský chorál Ajhľa, skvie sa oltár Pána slávy, presvätá nám obeť nastáva. Chlapčenské hlasy seminaristov, mužské a ženské hlasy kňazov, sestričiek a Slovákov z Ríma sa zlievali v mohutný súzvuk. « Ako mohutne znie váš spev, » vyslovil sa neskôr hlavný predstavený saleziánov Otec Viganó. Zo spevu bolo cítiť radostné vzrušenie, pohnutie a nevýslovnú radosť všetkých. Svätý Otec úctivo pobozkal oltár a začala sa svätá omša. V mene Otca i Syna i Ducha Svätého. Amen. Kto by si bol pred niekoľkými rokmi pomyslel, že pápež raz bude po slovensky slúžiť svätú omšu, a to priamo v našom Ústave? Dnes sa táto takmer nepredstaviteľná vec stala radostnou skutočnosťou. Spevy, modlitby a čítania sa striedali vo vzornom poriadku a veľmi nábožne, vďaka vkusnej knižočke so všetkými omšovými textami a spevmi, ktorú pripravil Mons. Vrablec a brat Vít. Prvé čítanie predniesol seminarista Jurko Reimer a medzispev spieval Mons. Vrablec; druhé čítanie prečítal saleziánsky brat Ján Gazdík a evanjelium slávnostne predniesol náš nový diakon Ján Majerník. Kaplnka bola preplnená. V prvých laviciach sme videli Otca biskupa Martina, prefekta apoštolského domu, pápežského preláta Mons. Luigiho del Gallo Roccagiovineho, Otca arcibiskupa Andreja Pangrazia, hlavného predstaveného saleziánov Otca Egidia Viganóa, inšpektora saleziánov Otca Maria Prinu, miestneho dekana Mons. Karla Bes- sonneta, miestneho pána farára Giulia Cesariho a iných. Za nimi boli naši seminaristi, na druhej strane boli slovenské rehoľné sestričky a potom ostatní Slováci z Ríma a niektorí šťastní rodáci z Európy a zo Spojených štátov amerických. Mnohí museli stáť, lebo miesta na sedenie sa veľmi rýchlo zaplnili. Všetci však boli spokojní a nadšení. Kytica červených ruží na oltári akoby bola chcela byť symbolom rozpálených sŕdc prítomných. Keď diakon prečítal evanjeliovú stať s podobenstvom o rozumných a nerozumných pannách, priniesli pred oltár červeným zamatom obtiahnutý stolec. Svätý Otec sa však rozhodol postojačky prečítať svoju homíliu, aby azda aj týmto gestom pridal vážnosti tejto slávnostnej historickej chvíli. Pevným hlasom začal čítať pomaly a jasno dojímavú homíliu. Pre závažnosť myšlienok a pre hlboké vyjadrenie citov lásky k slovenskému národu, prinášame homíliu v doslovnom znení na prvých stranách tohto čísla. Svoju odpoveď vernosti Kristovi a jeho evanjeliu, vernosti cyrilometodskému dedičstvu a vernosti Sedembolestnej Matke Božej sme vložili do vyznania viery, ktoré sme recitovali s väčšou zodpovednosťou a s väčším nadšením ako inokedy. Po vyznaní viery nasledovala modlitba veriacich. Po úvodných slovách pápeža slovenskí veriaci rozličných kategórií prednášali jednotlivé prosby, na ktoré sme všetci odpovedali: Prosíme ťa, vyslyš nás. Modlili sme sa v prvom rade za Svätého Otca Jána Pavla II., aby pri dobrom zdraví a posilňovaný Duchom Svätým privádzal všetkých členov ľudskej rodiny vždy bližšie ku Kristovi. Prosili sme Pána za všetky národy Európy, aby pod ochranou svätých patrónov Benedikta, Cyrila a Metoda žili v zhode so svojou kresťanskou tradíciou a pričiňovali sa o vzájomné porozumenie a jednotu vo svete. Zvolávali sme Božie požehnanie na biskupov, kňazov, rehoľníkov a všetkých veriacich na Slovensku, aby pod ochranou Panny Márie Sedembolestnej a našich svätých vierozvestov Cyrila 6 [pageend6]Svätá íx > přjí«ž»t<st» iwvitevy Sťswha utw JANA řAVU H. vtovwi*«» «m>vü ssnúbo Cynb u Mmod4 » R«ns <iňs (t f>wv»řn!M3 iOijJ Účasť veriacich na svätej omši bola veľmi dôstojná a nábožná. Veľmi tomu dopomohla aj knižočka, v ktorej boli odtlačené všetky omšové texty a spevy. Všetci mohli sledovať slávenie Eucharistie veľmi pohodlne. Kaplnka bola «nabitá» do posledného miesta. Viacerí museli priniesť obetu tým, že stáli počas celej svätej omše, lebo miesta na sedenie sa veľmi rýchlo zaplnili. Hlavným ceremonárom pri svätej omši bol Mons. Cocchetti. Naši chlapci seminaristi prisluhovali s veľkou jednoduchosťou, aj keď to všetci robili po prvý raz. Úlohu diakona pri svätej omši zastával náš diakon Janko Majerník. Vychádzajúc z kaplnky po svätej omši vznešený Veľkňaz obdivoval dekoráciu, ktorú na jeho počesť pripravil náš Otec Andrej Pauliny, a ktorá sa stala akoby grafickým symbolom pápežovej návštevy u nás. 7 [pageend7]a Metoda zostali vždy verní Kristovi a jeho viditeľnému zástupcovi na zemi. Vrúcne sme odporúčali Pánovi aj Slovenský ústav svätého Cyrila a Metoda, aby oduševnene zveľaďoval dedičstvo otcov medzi všetkými Slovákmi vo svete a účinne napomáhal kňazské a rehoľné povolania. A nakoniec sme odporúčali do Božej priazne nás všetkých, aby nás vzácna návšteva Svätého Otca povzbudila k dokonalejšiemu životu a utvrdila vo vernosti svätej Cirkvi. Po modlitbe veriacich na obetovanie piati najmladší seminaristi, oblečení v slovenských krojoch, priniesli obetné dary. Svätý Otec sa dotkol každého daru a požehnal ich. Po obetovaní chleba a vína pápež nasypal te- mian do kadideľnice a pookiadzal obetné dary, potom kríž a oltár. Keď okiadzal kríž, pohľad mu padol na veľkú mozaiku, na ktorej je vyobrazená Sedembolestná Panna Mária. Na jeho tvári bolo možno čítať hlboké dojatie. Predkladanie obetných darov chleba a vína sme sprevádzali vrúcnym spevom: Prijmi tieto dary, Pane, na znak vďakovčinenia, tvojím kňazom prednášané, ktoré sa tu premenia v telo a krv Syna tvojho. Na začiatku eucharistickej modlitby pristúpili bližšie k oltáru naši otcovia biskupi. Svätý Otec uviedol tretiu eucharistickú modlitbu, ku ktorej sa podľa liturgických predpisov pridali ostatní koncelebrujúci kňazi. Nadišla chvíľa konsekrácie. Odmlčali sa filmové kamery i fotografické aparáty a v hlbokom tichu odzneli slová premenenia: Toto je moje telo... Toto je kalich mojej krvi... V tejto najsvätejšej chvíli sme sa klaňali Bohu a ďakovali sme mu, že nám poslal svojho jedno- rodeného Syna, ktorý sa v tejto chvíli sprítomnil na našom oltári vo svojej obete Otcovi. Ďakovali sme mu, že poslal k našim predkom svätého Cyrila a Metoda, aby im priniesli blahozvesť spásy. A nemohli sme neďakovať aj za veľkú milosť, že sme mohli sláviť tajomstvo našej spásy so zástupcom Krista na zemi, Svätým Otcom Jánom Pavlom II., a to v slovenskej reči. Keď Svätý Otec dvíhal Hostiu a posvätný kalich, bol hlboko dojatý a jeho dojatie sa prenášalo na všetkých prítomných. Naša modlitba sa stala ešte vrúcnejšou pri spoločnej modlitbe Otčenáša. Keď sme si dali znak pokoja, cítili sme, že bol úprimnejší, radostnejší a teplejší. Veď akoby aj nie: pokoj Kristov sa prelieval na nás prostredníctvom jeho Námestníka. Svätý Otec si vymenil bozk pokoja s otcami biskupmi, ale cítili sme, že si ho vymenil v duchu aj s nami všetkými. Pápež Ján Pavol II. rozdával osobne sväté prijímanie prítomným veriacim. Najprv chlapcom seminaristom, potom rehoľným sestrám a napokon ostatným prítomným Slovákom z Ríma. Sväté prijímanie, prijaté z rúk Svätého Otca, zostane ako jeden z najkrajších zážitkov tohto prekrásneho dňa. Po svätom prijímaní sa všetci po príklade Svätého Otca pohrúžili do vrúcneho poďakovania. Veď každý mal čo povedať Ježišovi prítomnému v srdci. Pápež ozaj veľmi nábožne slúžil svätú omšu a aj v tomto bol príkladom pre všetkých. Po dlhšej chvíľke ceremonár jemne vyzval Svätého Otca, aby zakľúčil svätú omšu. Po poslednej modlitbe pápež dal svoje veľkňazské požehnanie. Audiencia v salóne Ústavu Svätá omša sa skončila. Za spevu Oslavujme hviezdy jasné Cyrila a Metoda, tieto zhora svetlá krásne slovenského národa Svätý Otec, žehnajúc prítomných, vyšiel z kaplnky. Zatiaľ čo odkladal bohoslužobné rúcho, všetci prítomní sa premiestnili do salónu Ústavu. Tu sa v rýchlosti a pekne po poriadku usadili na stoličkách. Niekomu sa to bude zdať neuveriteľné, ale stopäťdesiat miest na sedenie sa podarilo usporiadateľom pripraviť v našom neveľkom salóne. Toľko ľudí tam ešte nikdy nebolo. Svätý Otec v rozhovore s biskupmi po svätej omši. 8 [pageend8]Audiencia, ktorú nám Svätý Otec poskytol v aule nášho Ústavu, sa vyznačovala veľkou srdečnosťou. S veľkým nadšením sme privítali Jána Pavla II. pri vstupe do auly, úctivou srdečnosťou bol preniknutý príhovor, ktorý povedal Svätému Otcovi riaditeľ Ústavu Mons. Dominik Hrušovský, veľmi srdečný bol sám Svätý Otec voči prednášateľovi a voči autorovi básne na jeho počesť, a potom voči každému, kto sa k nemu priblížil, aby mu bozkal prsteň a pozdravil ho. Na fotografiách Svätý Otec pri vstupe do auly a pri recitovaní básne na jeho počesť. Na čelnej stene vítala prítomných veľká olejomaľba našich slovanských vierozvestov zarámcovaná do slovenskej, pápežskej a talianskej zástavy, ako aj veľký, na Slovensku vyhotovený drevený kríž. Pod ním stálo červeným zamatom obtiahnuté kreslo pre najvzácnejšieho hosťa, akého kedy Ústav mal alebo bude mať. Keď niekoľko hodín predtým istý kompetentný človek videl zariadenú miestnosť, povedal: « Však váš salón vyzerá ako jedna z audienčných siení vo Vatikáne. » Všetci čakali v radostnom napätí. Po chvíli sa zjavili vo dverách členovia pápežského sprievodu a za nimi vkročil do sály Svätý Otec, sprevádzaný rektorom Ústavu. Sieňou sa ozval mohutný spev Živ, Bože, Otca Svätého, Námestníka Kristovho a po ňom dlhotrvajúci potlesk. Na tvári každého bolo čítať neopísateľnú radosť a mnohým veru hrali v očiach slzy radosti. Svätý Otec pristúpil ku kreslu a s úsmevom na tvári kýval na naše pozdravy a na naše ovácie. Aký veľký bol rozdiel medzi týmto slávnostným privítaním a skromným privítaním v novembri 1974, keď Svätý Otec ešte ako krakovský kardinál prišiel k nám večer, za tmy spolu s prímasom Wyszynskim. Práve pred dvoma dňami (6. novembra) uplynulo sedem rokov od tej « tajnej » návštevy. Koľko vecí sa zmenilo za tých sedem rokov! Keď si Svätý Otec sadol do kresla, k mikrofónu predstúpil rektor Ústavu pápežský prelát Mons. Dominik Hrušovský, aby ho privítal v mene všetkých nás na tejto mimoriadnej audiencii. Našťastie, že monsignor mal pred sebou mikrofón, lebo od toľkých starostí v posledných dňoch veľmi zachrípol. Mikrofón vyvážil stratu jeho hlasu a on mohol pohodlne, srdečnými a dojímavými slovami privítať Svätého Otca. Jeho prejav prítomní viackrát prerušili potleskom, najmä keď spomenul, že Tatry Slovákov a Poliakov nedelia, ale skôr spájajú, lebo sú akoby pevnosťou, čo dvíha k nebu. Jeho významný prejav prinášame v doslovnom znení na nasledujúcej strane. 9 [pageend9]PRÍHOVOR MONS. HRUŠOVSKÉHO Milovaný Svätý Otče! Božia Prozreteľnosť, ktorá Vaším zvolením na Petrov stolec prekonala niekoľko primátov, dnešnou návštevou dosahuje ďalšie. Prvá pápežova návšteva v tomto Ústave, prvá pápežská svätá omša po slovensky, prvé stretnutie viditeľnej Hlavy Cirkvi so slovenskou pospolitosťou v Ríme: po svätých omšiach, ktoré mohli s Vami koncelebrovať kňazi z Ústavu a slovenskí misionári z Európy, sú to ďalšie ohnivká v reťazi prvotín, o ktorých sme pred niekoľkými rokmi nemali ani tušenia. Skláňame sa pred Božou dobrotou, ktorá nám tieto dary dopriala a ďakujeme jej z celého srdca. A ako ďakovať Vám, drahý Svätý Otče? Cítime, že náš hlas je krehký a naše slová slabé na vyjadrenie toho, čím dnes oplývajú naše srdcia. Dovoľte mi preto vyjadriť celú vďačnosť a radosť sŕdc jednoduchou vetou, ktorú opakovali slovenské generácie od stáročí a my sme sa ju naučili od svojich mamičiek: « Pán Boh zaplať! » Pán Boh zaplať za dnešný deň! Pán Boh zaplať i za to, že ste synovi slovenských rodičov a slovenskej zeme zverili starosť o Biskupskú synodu všeobecnej Cirkvi! Pán Boh zaplať, že ste mu osobne chceli udeliť, a to na sviatok našej nebeskej Ochrankyne, Sedembolestnej Panny Márie, plnosť kňazstva! Pán Boh zaplať za to, že ste našich svätých vierozvestov Cyrila a Metoda vyhlásili za spolupatrónov Európy! Pán Boh zaplať za krásnu slovenčinu pri dnešnej svätej omši a v homílii. Pán Boh zaplať i za kalich, s ktorým ste slúžili sv. omšu a nechali ste nám na pamiatku: pri každej svätej omši, keď ho budeme používať, budeme mimoriadnym spôsobom myslieť na Vás a modliť sa za Vás. Pán Boh zaplať i za to, že ste z Poľskej zeme hľadeli aj na Tatry a za Tatry, a posielali ste i našim bratom a sestrám v rodnej zemi svoje požehnanie a lásku svojho srdca! Pán Boh zaplať za všetko, za všetko! Aj za to, čo nevieme a nevládzeme dobre vypovedať. Svätý Otče! Len čo sa na Slovensku dozvedeli o Vašej návšteve v našom Ústave, rôznymi cestami začali prichádzať posolstvá z domu, v ktorých naši drahí vyjadrujú vďaku a radosť, lebo v návšteve tohto slovenského kútika vo Večnom meste vidia symbolickú návštevu celého Slovenska, v tej jeho čiastke, ktorú je dnes možno navštíviť. Prosia nás, aby sme Vám tu odovzdali aj ich pozdrav, vyjadrili aj ich lásku a oddanosť. Robíme to s radosťou, v povedomí plnej spolupatričnosti a v istote dokonalého súzvuku myslí a sŕdc. So svojím pozdravom Vám oddávame teda, drahý Svätý Otče, aj pozdravy všetkých Slovákov a Sloveniek, z domova i z cudziny. Duchovne sú dnes všetci s nami. Kaplnka Ústavu — jediný kostol v Ríme, zasvätený sv. Cyrilovi a Metodovi — sa stáva národnou svätyňou bez stien a bez hraníc, kde sa z tisícov hrdiel ozýva: « Živ, Bože, Otca Svätého, Námestníka Kristovho! » Sme presvedčení, že Vy nám rozumiete ako nikto iný. Veď Tatry nie sú hranicou, ktorá rozdeľuje, ale pevnosťou, ktorá spája a dvíha do výšok, k Bohu. A tu je, Svätý Otče, aj ústredný bod nášho dnešného stretnutia: v Pánu Bohu, ktorému sme spolu s Vami obetovali eucharistickú obetu a ku ktorému sa obraciame s vrúcnou modlitbou za Vás. Uisťujem Vás, že v tomto dome sa denne modlíme za Vás, od chvíle, v ktorej zo svätopeterskej baziliky odznelo meno nového pápeža. Od bolestného 13. mája sa naše modlitby stali úpěnlivějšími a nástojčivejšími, lebo sme sa báli o život a o zdravie Otca. Dnes je to najmä modlitba vďakovčinenia, no spojená neprestajne s prosbou, aby Vám Pán Boh doprial zdravia a síl v ťažkej úlohe Pastiera všeobecnej Cirkvi. Láska k Svätému Otcovi a úcta k Sedembolestnej patria určite medzi najvýraznejšie črty slovenského náboženského prejavu, do toho, čo tvorí podstatu dedičstva otcov, ktoré pramení v činnosti a v posolstve sv. Cyrila a Metoda. Prijmite preto, milovaný Svätý Otče, naše uistenie, že Vás vrúcne milujeme, že sme Vám úprimne oddaní a verní: nech svedčí o tom i práca tohto Ústavu, ktorý vidí vo Vašej prítomnosti najvyššie schválenie a najmohutnejšie povzbudenie do budúcej činnosti. Nech Vám to dosvedčí i prítomnosť Otcov biskupov, nástupcov apoštolov, ktorí otcovsky sledujú a poznajú každé podujatie Ústavu. Svätý Otče, z tejto lásky a oddanosti dvíhame svoje srdcia k modlitbe za Vás. Nech Vás Boh Otec neprestajne vedie v poslaní viditeľného Zástupcu svojho Syna Ježiša Krista na zemi, v spoločenstve so Svätým Duchom, na príhovor Sedembolestnej Patrónky Slovenska i Čenstochovskej Ochrankyne Poľska, pod ochranou svätého Cyrila a Metoda, Benedikta a Vojtecha. Synovský prosíme o Vaše požehnanie, ešte raz Vám ďakujeme, uisťujeme Vás o svojej oddanosti a modlitbách a všetko zhŕňame do slov pozdravu: « Pochválený buď Ježiš Kristus! » 10 [pageend10]Po privítaní sa chceli Svätému Otcovi predstaviť dajakým číslom aj naši seminaristi. Preto poprosili nášho básnika Gorazda Zvonického, aby im napísal príležitostnú báseň. Otec Gorazd sa nedal dva razy prosiť a napísal báseň, ktorú prinášame na ďalších stranách tohto čísla. Báseň precítene predniesol pred Svätým Otcom a pred všetkými prítomnými náš saleziánsky študent Miško Kaňa. Ján Pavol II. odmenil prednášateľa otcovským objatím a vyjadril túžbu spoznať aj autora básne. Otec Gorazd sa priblížil k pápežovi a zo skromnosti sa hodil na kolená. No Svätý Otec ho pozdvihol a objal ako « kolegu-básnika ». Nasledovalo predstavovanie darov. Svätý Otec sa priblížil k stolíku, kde boli naše skromné dary: veľká krištáľová váza, krištáľové ampulky v Valašskej Belej, ručne vyšívaný veľký obrus a viaceré knihy vydané Slovenským ústavom svätého Cyrila a Metoda. Vzácny hosť sa našim darom veľmi potešil. Svätý Otec nám daroval krásny kalich, ktorý používal pri svätej omši. Kalich ostane v Ústave ako vzácna pamiatka na túto historickú návštevu. Potom sa Svätý Otec podpísal na krásne vyzdobenú stránku Pamätnej knihy Ústavu. Nato začali pristupovať k Svätému Otcovi jeden po druhom všetci prítomní. Každý ho chcel osobne pozdraviť, pobozkať mu pastiersky prsteň a povedať mu dve-tri slová. Najprv pristúpili k pápežovi otcovia biskupi, potom preláti, monsignori, vzácni hostia, obyvatelia Ústavu, seminaristi, rehoľné sestry a Slováci z Ríma. Svätý Otec mal ku každému milé slovo a každého obdaril krásnym ružencom. Viacerí mu vyslovili aj pozdravy v mene Slovákov v rodnom kraji. Uisťovali ho o modlitbách, obetiach a sebazapreniach, ktoré zaňho prinášajú vo vlasti chorí, nemocní, telesne a duševne postihnutí. Svätý Otec bol dojatý, keď sa dozvedel, že istý slepý chlapec na Slovensku obetuje svoju slepotu Pánovi s tým úmyslom, aby pápež lepšie « videl », ako riadiť Kristovu Cirkev na zemi. Po audienci sa Svätý Otec odobral do jedálne na krátke občerstvenie. Chcel aj týmto gestom naznačiť akoby rodinný charakter svojej návštevy. Zdržal sa však spolu s asi tridsiatimi hosťami v jedálni veľmi krátko. Bolo takmer pol ôsmej večer, keď sme sa lúčili so Svätým Otcom, ktorý mal ešte na programe navštíviť na via Cassia poľský ústav pomenovaný podľa jeho mena. Svätý Otec pri rozlúčke povedal, že sa u nás veľmi dobre cítil. A čo sme mali povedať my, ktorým sa táto jeho návšteva zdala akoby « kúskom raja »? Obklopili sme ho ešte raz všetkou srdečnosťou a láskou a ďakovali sme mu za tento krásny dar, prosiac Najvyššieho, aby nám ho zachoval v dobrom zdraví ešte veľa rokov. Andrej Pauliny 11 [pageend11]PAPEŽ HO OBJAL ZA TÚTO BÁSEŇ SVÄTÝ OTČE! Dnes mojej lýre dajte požehnanie, nech dobré slová vyhrknu jej z úst, keď proti chladným prúdom teplo vanie, sťaby sám Ježiš k nám šiel na odpust. Pred zástupom som ušiel na figovník, lebo som stále drobnej postavy, že srdce si tu obohatí slovník, ak Boh sa azda pri mne zastaví... Hej, ohriakli ma: Zachej, kam sa driapeš? Chceš narobiť nám k sviatku oštary? — Ja odvetil som: Cestou pôjde pápež, a chcem ho vidieť z tvári do tvári! — Vitajte teda, Otče, u Zacheja, čo nevie klamať, kradnúť na mýte! Tu v každom kúte Boh je pánom, nie ja. Je plodom námah, čo tu vidíte. Nie, moje srdce nič si neponechá, nech o všetko sa delí chudoba! Mne stačí rohož, svieca, chlieb a strecha: kto rád má Krista, sa mu podobá. Snáď veľkomožní, chmúrni farizeji ošomrú aj Vás pre tú návštevu, ale Vy viete ľuďom v beznádeji vliať vieru, lásku, pravdu — bez hnevu. Keďže som nikdy nemal právo na clo, nemám Vám čo dať z príjmov, zo zeme, no ak zlé slovo by Vám na tieň kvaclo, ja, moja čeľaď hneď ho zmyjeme. Napokon ešte jeden dar Vám podám, ktorým som ja a moji priatelia. Na čele s Vami čeľme nepohodám! Tí, čo chcú strieľať, nech nás zastrelia! Odteraz môj dom prekypovať bude veľpožehnaním, čo ste dali mi... Naveky Vám zaň vďačí z hrdej hrude najmenší hádam medzi malými. Gorazd Zvonický Rím, na sviatok sv. Karola Boromejského 1981 Máloktorému básnikovi sa dostalo takej cti ako Gorazdovi Zvonickému: dostal pochvalu a poďakovanie za báseň od samého pápeža. Náš básnik bol veľmi dojatý. S hlbokou poníženosťou sa hodil najprv na kolená. Potom ho Svätý Otec pozdvihol a povedal mu slová, ktoré básnik zaiste ponesie v srdci ako veľký dar. 12 [pageend12]Keď Otec biskup Grutka oznámil v Slovenskom ústave svätého Cyrila a Metoda, že Svätý Otec Ján Pavol II. navštívi v nedeľu 8. novembra náš dom, búrlivý potlesk vyjadroval radosť nad prekvapujúcou správou. Aká je to milosť! Aké požehnanie! V mysliach sa ihneď vynárali otázky: «Ako ho privítame? Co značí táto návšteva? Aký bude program Svätého Otca v Ústave? Co pre neho vykonáme? Ako sa pripravíme? » Otázky dostávajú postupne odpovede, čím viacej sa blížime k radostnému stretnutiu. Celý Ústav je totiž na nohách, od rána do večera, ba i v nočných hodinách, aby sme Svätému Otcovi pripravili čo najdôstojnejšie a najlepšie prijatie. V prvom rade sa pripravujeme na návštevu duchovne. Celý tento týždeň sa denne schádzame do kaplnky k spoločnému rozjímaniu o osobe a úlohe pápeža v Cirkvi, k modlitbe za Petrovho nástupcu, k prosbám na jeho úmysly. Bude to v prvom rade stretnutie duší a sŕdc, stretnutie duchovné, v spoločnej modlitbe k svätým Cyrilovi a Metodovi, ktorých si príde Ján Pavol II. uctiť do našej kaplnky, do nášho Ústavu. Svätý Otec bude koncelebrovať sv. omšu po slovensky s našimi Otcami biskupmi a so slovenskými kňazmi z Ústavu a z Ríma. Stretne sa osobne so všetkými prítomnými, s kňazmi, rehoľníkmi, so seminaristami Ústavu, so slovenskými veriacimi z Večného mesta. Zasadne si i za náš stôl, aby takto aj ľudským spôsobom vyjadril svoju lásku a jednotu s nami. Kto by to bol kedy dúfal? Pôjde o udalosť, ktorá presahuje každé očakávanie, každú túžbu. S Jánom Pavlom II. je však všetko možné. Jeho láska nie je ohraničená protokolom, jeho úsilie priblížiť sa ku každému človekovi prekleňuje každú medzu. Vysvetlenie je len jediné: má nás rád, miluje nás, miluje Slovensko a Slovákov. Bude to i udalosť historického významu a dosahu pre slovenských katolíkov na celom svete. Veď je to po prvý raz v našich dejinách! Naša vernosť Svätému Otcovi a Svätej stolici dostáva takto verejné uznanie a ocenenie, ba aj naša práca v Ústave svätého Cyrila a Metoda, a to na každom poli, má v tejto návšteve potvrdenie a posmelenie. NEPOHODLNÉ EVANJELIÁ Alessandro Pronzato Alessandro Pronzato, NEPOHODLNÉ EVANJELIÁ. Preložil Adam Výška. Obálku a ilustrácie pripravil Andrej Pauliny SDB. Vydal Slovenský ústav svätého Cyrila a Metoda v Ríme, 1981. Strán 390. Cena 4 S. Populárny taliansky spisovateľ Alessandro Pronzati sa teší veľkej obľube najmä pre diela, v ktorých sa zaoberá tématikou nastolenou Druhým vatikánskym koncilom. Aby « prerazil » nánosy staršej mentality a uvoľnil cestu obnovným snahám, používa dakedy silné výrazy, odvážne obrazy a paradoxálny štýl, čo zodpovedá ohnivejšej povahe talianskeho čitateľa. Pronzatovo dielo NEPOHODLNÉ EVANJELIÁ je drsná reakcia na túžbu niektorých kresťanov chcieť mať evanjelium sladké, mäkké, ľubozvučné. Evanjelium je soľ, kvas a nie dajaká vanilka. Autor nám v tejto knihe pomáha znova objaviť Kristove pravdy v ich priebojnej, žeravej sile. Stratiť, aby sme našli; umrieť, aby sme žili; obetovať, aby sme získali; zriekať sa, aby sme mali a tak boli. Ak čitateľ bude mať na zreteli tento svojrázny charakter diela, lepšie sa mu podarí pochopiť autorove myšlienky a osvojiť si dôležité evanjeliové pravdy, ktoré priam volajú po uvedení do praxe v každodennom živote. Kniha môže byť veľmi vhodným vianočným darčekom pre dospelých a najmä pre mladých, ktorým sa dozaista zapáči pre svoj « tvrdý » štýl. Vrele odporúčame všetkým prečítať si toto dielo. 13 Takto sme sa začali pripravovať Času na prípravu nebolo veľa, a preto sme museli pracovať rýchle. No aj napriek krátkosti času, všetko sa dalo zvládnuť. [pageend13]V týchto dňoch a chvíľach prípravy myslíme na Slovákov na celom svete a v celom rozpätí našich národných dejín. Ako by dnes plesali naši veľkí národní buditelia! Ako sa dnes s nami určite raduje každé slovenské srdce pod Tatrami i v šírom svete. Volám vás všetkých, bratia a sestry, k spoločnej radosti, k vyznaniu spoločnej viery, k utvrdeniu v spoločnej nádeji, v obnove spoločnej vzájomnej lásky, aby táto dejinná udalosť znamenala pre každého z nás, pre naše celé národné spoločenstvo, duchovné obrodenie a posilu do duchovných zápasov, ktoré prežívame a ktoré nás určite ešte očakávajú. Dominik Hrušovský Prednesené v slovenskom vysielaní Vatikánskeho rozhlasu vo štvrtok 5. novembra 1981. Pozvali sme k spoločnej radosti celý slovenský národ Ôsmy november, deň návštevy Svätého Otca Jána Pavla II., zostane zapísaný v dejinách Slovenského ústavu sv. Cyrila a Metoda v Ríme ako najvýznamnejší, naj slávnostnejší deň. A právom! Veď návšteva pápeža, námestníka Kristovho, v jednom ústave alebo v jednej farnosti je čosi jedinečné. No bolo by veľmi povrchné, keby sme v tejto návšteve videli len čosi parádne, zvláštne, výnimočné, s čím sa ešte napríklad nemôžu pochváliť iné slovanské inštitúty v Ríme. Svätému Otcovi, ktorému sme nesmierne povďační za túto jeho blahosklonnosť, nejde o dajakú zdvorilostnú formalitu. On, ako všade inde, ako v desiatkach návštev rímskych fár a viacerých seminárov a ústavov, ako v nemocniciach a v továrňach v Taliansku, príde aj do Slovenského ústavu v Ríme na pastoračnú návštevu. Svätý Otec, ako najvyšší Pastier Cirkvi príde k nám ako Kňaz, Učiteľ a Otec. Bude sláviť s nami Eucharistiu Príde k nám v prvom rade ako kňaz, ako Sum- mus Pontifex, ako najvyšší Veľkňaz, ako nástupca sv. Petra a rímsky biskup, aby slávil Eucharistiu a predsedal koncelebrácii asi štyridsiatich slovenských kňazov. Príde, aby spolu s nami vzdal vďaku Bohu Otcovi za vykupiteľské dielo Kristovo a sprítomnil ho medzi nami. Keď pred dvoma rokmi Svätý Otec prišiel do írska, pred miliónovým zástupom vo Phoenix Park, povedal: « Ja ako rímsky biskup a pastier celej Cirkvi prišiel som k Vám, abv som slávil s vami ako pápež Eucharistiu po prvý raz v dejinách írska... Ja ako nástupca Petra a Kristov zástupca na zemi vás uisťujem, že svätá omša je prameňom a vrcholom kresťanského života. » Dozaista všetci prítomní na koncelebrácii v kaplnke Ústavu sv. Cyrila a Metoda v nedeľu večer budú preniknutí touto myšlienkou: Je to prvýkrát v dejinách nášho národa, keď pápež slúži svätú omšu po slovensky na tomto « slovenskom ostrovčeku » vo Večnom meste, ako často Slováci nazývajú náš Ústav. Bude to teda historická svätá omša. Preto si dovoľujeme obrátiť sa touto výzvou na všetkých veriacich vo vlasti i po celom svete: Spojte sa v duchu so Svätým Otcom a spolu s nami vo Večnom meste od piatej do šiestej hodiny v nedeľu večer a buďte s nami prítomní na tejto svätej omši. Nech sa v tej hodine naša kaplnka ideálne premení na obrovské priestranstvo, na ktorom sa v duchu zhromaždia milióny slovenských veriacich, aby spolu so Svätým Otcom vzdávali Bohu vďaky za dar viery a za dar spásy. Mnohí z vás veľmi často vo svojich listoch vyjadrujú túžbu byť spojení so Svätým Otcom, ako s tým, ktorému Boh zveril úlohu byť viditeľným znakom jednoty Cirkvi svätej. Nuž a kde inde sa dosiahne väčšie spojenie a väčšia jednota medzi nami, ak nie v Ježišovi Kristovi počas slávenia Eucharistie? Veď či sa nemodlíme v druhej eucharistickej modlitbe: « Pamätaj, Otče, na svoju Cirkev, rozšírenú po celom svete, a veď ju k dokonalej láske v jednote s naším pápežom Jánom Pavlom... »? Nechže teda tieto slová eucharistickej modlitby dosiahnú svoju náplň a reálnu skutočnosť. Príde, aby nás posilnil vo viere Svätý Otec príde medzi nás ako najvyšší Učiteľ, aby nás poučil a posilnil vo viere. A keďže prichádza do kostola, ktorý je jediný v Ríme zasvätený slovanským apoštolom svätému Cyrilovi a Metodovi, zaiste vo svojej homílii sa zmieni o týchto našich vierozvestoch a o ich duchovnom dedičstve. Tak ako to povedal svojim krajanom pred dvoma rokmi počas svätej omše na námestí Víťazstva vo Varšave, dozaista aj nám pripomenie, že nie je 14 [pageend14]možné bez Ježiša Krista pochopiť dejiny slovenského národa, ktorého korene vyrastajú z humusu kresťanskej viery a kresťanskej kultúry. A každý pokus poodtínať korene cyrilometodského dedičstva viery a kultúry sa rovná duchovnej vražde národa a jeho tradícií. Svätý Otec vkročiac do kaplnky ústavu a vidiac pred sebou veľkú mozaiku, na ktorej sú vyobrazení svätí Cyril a Metod spolu s mladíkmi, čo prišli z našich krajov, aby boli vysvätení za kňazov, možno sa v duchu bude zamýšľať nad slovenskými seminaristami a kňazmi, ako aj slovenskými biskupmi a bude im vyprosovať od Boha silu a odvahu byť vždy vernými ohlasovateľmi Kristovej pravdy. Veď toto je jedna z hlavných starostí Svätého Otca: mať svätých kňazov-spolupracovníkov, ktorí horlivo pracujú v tej časti vinice Pánovej, ktorú im Boh zveril. A vidiac pred sebou peknú skupinku našich seminaristov, zaiste sa poteší a vyzve nás, sme sa modlili za kňazské a rehoľné povolania, aby tí mladíci, na ktorých spočinul láskavý pohľad božského Povolávateľa, neodmietli jeho pozvanie, ale mali odvahu nasledovať Ho. Všetkých spolupracovníkov Ústavu, o ktorých katechetickej, pastoračnej a vydavateľskej činnosti je informovaný, tiež povzbudí, aby len vytrvalo šírili evanjeliovú pravdu slovom i tlačou, aby naši slovenskí veriaci či už v zahraničí alebo doma vo vlasti našli výbornú duchovnú stravu v týchto moderných časoch. Zaiste ich povzbudí, aby sa nedali znechutiť ťažkosťami, s ktorými sa stretajú vo svojej nezištnej práci pri rozširovaní, písaní a tlačení náboženskej knihy. Bude nám hovoriť o láske k Matke Zrak Svätého Otca počas koncelebrácie padne aj na pravú stranu kaplnky, kde je na mozaike vyobrazená Panna Mária Sedembolestná. On, ktorý je mariánsky pápež, čo nosí vo svojom erbe životné heslo Totus tuus, celý tvoj, totiž Máriin, s veľkou vrúcnosťou nás povzbudí k ešte väčšej úcte k Panne Márii Sedembolestnej. Aj nám, ako svojim rodákom v Poľsku pred dvoma rokmi, podčiarkne myšlienku, že je nemysliteľná naša vernosť Ježišovi Kristovi a jeho evanjeliu bez živej a pevnej mariánskej úcty. Pripomenie nám zaiste, že mariánska úcta Slovákov má zvláštne podfarbenie. My si uctievame zvláštnym spôsobom Pannu Máriu Trpiteľku, Sedembolest- nú, lebo náš národ veľa trpel vo svojich dejinách, a že si zachoval svoju národnú a kresťanskú identitu, za to vďačí aj tomu, že hľadel na Matku Božiu čo drží svojho mŕtveho Syna na kolenách, ako na vzor príkladného znášania utrpenia. Panna Mária Sedembolestná učila náš národ ako trpieť, no ale aj dúfať vo slávne vzkriesenie. Úcta k Sedembolestnej patrí medzí najvýraznejšie črty slovenského náboženského prejavu. Pápež Ján Pavol II. príde do Ústavu ako láskavý Otec, ako Svätý Otec. Pre nás v Ústave, ale aj pre vás všetkých, milovaní bratia a sestry, môže to byť príležitosť, aby sme naplno vycítili plnosť tohto oslovenia: Svätý Otec! My Slováci sme mali už toľko možností pocítiť, ako nás má rád Svätý Otec. Toľko pozorností nám už preukázal, ozaj, ako starostlivý otec! Teraz prišla vhodná príležitosť, aby sme sa mu za túto jeho otcovskú starostlivosť poďakovali. Budeme mu ďakovať v mene Vašom i našom, najmä počas audiencie v salóne ústavu. Veľmi ochotne vyplníme tú žiadosť, ktorú nám v telefóne vyjadrila včera jedna Slovenka: « Počula som, že do Ústavu príde Svätý Otec. Prosím Vás, pozdravte ho a povedzte mu, že sa zaňho modlíme, že obetujeme zaň svoje utrpenia a že ho milujeme! » Pokladáme si za veľkú česť, že pri príležitosti tejto návštevy budeme môcť tlmočiť Svätému Otcovi všetkú Vašu oddanosť, lásku a vernosť. Budeme ho pozdravovať v mene kňazov a ďakovať mu za všetky prejavy starostlivosti a zvlášť za ten vznešený príklad pastorálnej horlivosti, ktorým svieti pred všetkými služobníkmi oltára. Budeme ho pozdra15 [pageend15]vovať v mene dospelých, otcov a matiek rodín, a uistíme ho, že podniknete všetko, aby ste svojim deťom dali kresťanskú výchovu. Budeme ho pozdravovať v mene mladých a pripomenieme mu, že sa môže spoľahnúť na toľkých slovenských mladých ľudí, ktorí chcú žiť za vysoké ideály pravdy, dobra a krásy, čo prýštia z Krista Ježiša a z jeho radostného posolstva. Povieme Jánovi Pavlovi II. že aj slovenské deti, ako mnohé iné deti po celom svete, sa vrúcne modlia za neho a obetujú zaňho i svoje drobné skutky lásky a poslušnosti. Celkom osobitným spôsobom dáme vedieť Svätému Otcovi, že naňho myslia vo svojich bolestiach a sa zaň modlia naši chorí. Zaiste poteší jeho otcovské srdce, keď sa dozvie, že viacerí chorí na Slovensku obetovali aj svoj život za Námestníka Kristovho, zvlášť keď on, obeta rúhavého atentátu, trpel na bolestnom lôžku nemocnice. Budeme ho pozdravovať aj v mene všetkých telesne a duševne postihnutých, ktorí sa tiež za neho tak vrúcne modlia a obetujú Bohu svoje každodenné utrpenie, aby on, pápež Ján Pavol II., viedol všetkých ľudí k pravde a k pokoju. Nechže teda všetky naše modlitby sa zlejú v mohutný chorál pred trónom Najvyššieho a vyprosujú pre Svätého Otca modlitbou Cirkvi: « Všemohúci Bože, svojho služobníka, pápeža Jána Pavla si vyvolil za nástupcu svätého Petra, aby viedol tvoj ľud; láskavo vypočuj naše prosby, nech ako Kristov zástupca na zemi utvrdzuje svojich bratov a nech je Cirkev s ním spojená zväzkom jednoty, lásky a pokoja, aby tak všetci ľudia našli pravdu a večný život v tebe, večnom Pastierovi duší. Skrze nášho Pána Ježiša Krista, tvojho Syna, ktorý je Boh a s tebou žije a kraľuje v jednote s Duchom Svätým po všetky veky vekov. Andrej Pauliny Prednesené v slovenskom vysielaní Vatikánskeho rozhlasu v piatok 6. novembra 1981. OTEC BISKUP GRUTKA TAKTO VYHODNOTIL NÁVŠTEVU SVÄTÉHO OTCA V ÚSTAVE Myslel som a myslím na mnoho vecí. Poznám dejiny Ústavu od začiatku. Pamätám sa, s akými ťažkosťami musel Ústav bojovať len preto, aby mohol vôbec jestvovať. Viem, aké ťažkosti mal i v Ríme, koľko predsudkov a možno i trochu zlej vôle museli prekonať tí, čo zaň pracovali. Návšteva Svätého Otca tu prináša jasný postoj Hlavy Cirkvi. Ústav dostáva to najvyššie uznanie a ocenenie svojej práce. Pavol VI. nám kládol na srdce, aby sme z Ústavu utvorili duchovné ohnisko pre všetkých Slovákov. Návšteva Jána Pavla II. potvrdzuje toto poslanie. Ústav bude odteraz ešte väčším ohniskom, kde budú prikladať polienka na oheň viery v našom národe, aby ona žiarila a svietila aj iným. Bol som dojatý, keď som počúval z úst samého pápeža slovenskú svätú omšu. Slovenčina, naša krásna materinská reč, dostala tak to najvyššie vyznačenie. Koľko museli sv. Cyril a Metod bojovať o uvedenie reči našich predkov do bohoslužby! A teraz je to samozrejmosť. To je naozaj krásne! Pravdaže, najrozhodnejší význam má táto návšteva pre budúcnosť. Čo je živé, musí rásť. Čo prestáva rásť, stráca život, zomiera. Ján Pavol II. dáva Ústavu nový impulz, nové povzbudenie do života. Je teraz na nás, aby sme hľadali nové cesty a nové iniciatívy do budúceho života a do budúcej činnosti Ústavu. V prítomnosti a v slovách Svätého Otca prvkov na zamyslenie je mnoho. Svätý Otec v úprimnom rozhovore s Otcom biskupom Andrejom Grutkom, protektorom Ústavu. Prednesené v slovenskom vysielaní Vatikánskeho rozhlasu v stredu 11. novembra 1981. 16 [pageend16]\f homílii počas koncebro- vanej svätej omše Ján Pavol II. nás vyzval, aby sme zostali verní cyrilometodské- mu dedičstvu: « Poznávajte ho stále lepšie, do hĺbky, vo všetkých životných rozmeroch, so všetkými dôsledkami pre osobný a spoločenský život! » Svätý Otec pozdvihuje posvätnú hostiu po premenení. [pageend17]Svätý Otec odovzdáva znak pokoja Otcovi arcibiskupovi Jozefovi Tomkovi. Ján Pavol II. pred dekoráciou v átriu Ústavu, ktorú na jeho počesť pripravil O. Andrej Pauliny, a ktorá sa stala grafickým symbolom jeho návštevy v Ústave. V takomto zarámcovaní sme mali pred očami Svätého Otca počas audiencie v salóne Ústavu. --------> [pageend18]• » t o t . .. [pageend19]Mons. Dominik Hrušovský pověda! Svätému Otcovi vo svojom príhovore: « Prijmite, milovaný Svätý Otče, naše uistenie, že Vás vrúcne milujeme, že sme Vám úprimne oddaní a verní: nech svedčí o tom i práca tohto Ústavu, ktorý vidí vo Vašej prítomnosti najvyššie schválenie a najmohutnejšie povzbudenie do budúcej činnosti. Svätý Otče, z tejto lásky a oddanosti dvíhame svoje srdcia k modlitbe za Vás. Nech Vás Boh Otec neprestajne vedie v poslaní viditeľného Zástupcu svojho Syna Ježiša Krista na zemi, v spoločenstve so Svätým Duchom, na príhovor Sedembolestnej Patrónky Slovenska i Čensto- chovskej Ochrankyne Poľska, pod ochranou svätého Cyrila a Metoda, Benedikta a Vojtecha. » [pageend20]DOSTÁLI STE ZÁRUKU BOZÍCH POŽEHNÁNI Diecézny biskup Andrej Pangrazio napísal Ústavu krásny list o svojich dojmoch z návštevy Svätého Otca. Prinášame list v slovenskom preklade. Drahý a veľadôstojný monsignore, dovoľte, aby som Vám a celému spoločenstvu, čo žije v Ústave svätého Cyrila a Metoda, vyjadril svoju veľkú radosť z mimoriadneho daru, ktorým bola včerajšia návšteva Svätého Otca Jána Pavla II., a aby som Vám k nedeli 8. novembra 1981 zo srdca zablahoželal. Spomenul som dar Svätého Otca, ale by bolo vari správnejšie hovoriť o dare Pána Boha, v Kristovi, prostredníctvom Kristovho Námestníka na zemi. Podľa mojej skromnej mienky návšteva obsahuje dve veľmi dôležité svedectvá: obnovené potvrdenie o poslaní, ktoré pápež, ustarostený o Európu, zveruje svätému Cyrilovi a Metodovi; a prejav uznania pre Vás, ako dar, ktorý zase Vy dávate svojim slovenským bratom na celom svete, tým čo žijú vo vlasti, od ktorej ste Vy násilne odlúčení, i tým, čo z odlišných dôvodov žijú v širokých radoch starej i novšej emigrácie. Prvé svedectvo je ľahko spozorovateľné a je spojené so širokým vejárom prejavov súčasného cirkevného života. Je to akoby najvznešenejšia odpoveď na radosť, čo ste prejavili po pápežskom dokumente, ktorým boli svätí Cyril a Metod, vierozvestovia slovanských národov, vyhlásení za spo- lupatrónov Európy spolu so svätým Benediktom. Druhé svedectvo má pre Vás tiež veľký význam. Ako Ústav, v ťažkých chvíľach svojich dejov a v početných odvetviach svojej činnosti pre dobro tých, čo žijú tak na Slovensku ako i mimo neho, dostali ste záruku Božích požehnaní, lebo — povedal to sám pápež — prostredníctvom biskupa, miestneho ordinára, ste spojení so všeobecnou Cirkvou, a táto skutočnosť robí z Vás spoločenstvo požehnané, ktoré bude neprestajne prameňom veľkého dobra. Zo svojej strany s veľkou láskou obnovujem svedectvo, ktoré som opätovne vydal pred Svätým Otcom pri jeho návšteve: Vy ste celkom mimoriadne spoločenstvo, lebo žijete pospolu — svetskí kňazi a saleziánski rehoľníci, rehoľné sestry a seminaristi — s takou schopnosťou vzájomne sa milovať a svědomitě pracovať, že to zasluhuje veľké uznanie a pochvalu. Ako Vás požehnal spoločný Otec, tak nech Boh pokračuje v požehnaní. Ja Vám zase chcem vyprosiť mimoriadnu hojnosť milostí ako žičenie každého dobra a nebeskej pomoci, na orodovanie Sedembolestnej Patrónky Slovenska a na príhovor svätého Cyrila a Metoda, Vašich ctihodných otcov vo viere a spolupatrónov Európy. Radosť tohto požehnaného dňa nech zostáva vždy prítomná medzi Vami a nech sa premieňa vo Vás na schopnosť dávať vždy žiarivejší a povzbudzujúcejší príklad. S bratským pozdravom a objatím pre všetkých v trvalých vzájomných modlitbách, zostávam Vám oddaný Ý Andrej Pangrazio, arcibiskup, biskup diecézy Porto a Santa Rufina Katolícky taliansky časopis AVVENIRE písal dva razy o návšteve Svätého Otca v našom ústave. V sobotu. 7. novembra oznámil návštevu a utorok 10. novembra priniesol obšírnejší referát o návšteve pápeža u nás a v poľskom dome, ktorý je tiež na via Cassia. ~~—-—■—-—-—-—-—~~ Sabato 7 novembre 1981 Pag. 11 - AVVENIRE DOMANI ALL "ISTITUTO DEI SS. CIRILLO E METOOIO / fedeli slovacchi incontrano Giovanni Paolo II Una Messa nella cappella della casa sulla Cassia Damani Giove™ Mok» li si «M to vie» tó'Wito- •o Siwes» M Santi Citiko ! •• Mewdi« a La Stone all» ' » Cassia ß Mpa tarivert i m iilshtusa »totao s&s 16 I per cetetaw; so» m» n i:< Cappeits: tjutadi ävrs j in tocontro s» l ’eligiwl ' »ndot I c laici. uros es ws- ww in tun«, prwetm »eil",- i sßfeto. S> iwontrerp quind» ' can l teto* siwswhl rest- l .Vr.tts Homs apa £«».->«- ; na h> tutw. Ltocootro susu* ; nw an psnkoUro w- : pratlwto l» sogalt» sila si- PaatSo-ao diftleile oh» š sto v.vtwfo na! paos«, »orte per. riflsra «a «isi polac- a solle «rattnre statail cs- c»Swa<®l>e U visits awitoe »«ogli» sw;» «k altnssfwtßpsnl- colan trem'snni ft narp»« un (»mit. . Vuci di «»- n-n - per spora lá ulfumrs- älosaeein: M rivista si livoigfva s; ph-w-io iruppp di iwlsd r i w a Koma Vedli iannl .’a. mvc«. it caraínaľ Piswwt aßora wser.so I delis rliwen saiivrl . n . F»«« t Sstói ikhwt ,rp ppiro l i* < e l» ar», kl ««>« IsWs'O .?» er.-:;* appantailTCsr.Msarr fr niio s »tw.w stateiwi.n.* -r. . ;... . di luttl gli slf.wai spsrs Mltewdooris ),.n so .. • -u toi fand: r.KMSan wi . c< sirup»» r«h-«<-.u ■ .:» na« Tittti»« <1ä 15 »i lombredei i'»..»t-w,. za di wi ganae isr-tleemag gt» di Slwou , ^-.x. .■ . o.ituio 17 [pageend21]KED OBJAL NAS, OBJAL CELY NAROĎ OTEC ARCIBISKUP JOZEF TOMKO O NÁVŠTEVE SVÁTÉHO OTCA V NAŠOM ÚSTAVE Keď sme začiatkom roka pozývali Jána Pavla II. do Ústavu svätého Cyrila a Metoda, a to už na 14. februára, sviatok našich vierozvestov, naše pozvanie muselo ustúpiť pred záväzkom Svätého Otca koncelebrovať v ten deň so zástupcami slovanských národov v bazilike svätého Klementa. Ale už vtedy padol i keď ešte neurčitý sľub. A naša túžba sa čoskoro splnila, napriek májovým udalostiam. Dnešný život má taký rýchly spád, že si ani neuvedomujeme historický význam niektorých udalostí. Pre nás Slovákov sa 8. novembra 1981 stal ozaj historický. Svätý Otec to sám naznačil vo svojej homílii. Keď Hadrián II. vyšiel v ústrety svätému Cyrilovi a Metodovi von z hradieb Ríma, dejiny to zaznamenali. V túto slnečnú novembrovú nedeľu Ján Pavol II. vyšiel znova z rímskych múrov uctiť si solúnskych bratov na kasijskej ceste, v jedinom im zasvätenom kostole na rímskom území. Spravil to v roku, ktorý on sám im zasvätil, keď ich vyhlásil za spolupatrónov Európy. To by mali dejiny znovu zaznamenať. Pápež vyšiel v ústrety Slovákom. Na pokraji triapolmiliónového veľmesta vyhľadal malú skupinu, ktorá sprítomňovala národ jemu taký blízky, a to nielen susedstvom s jeho bývalou diecézou. Veď konečne Slovenský ústav je azda najmenším zo seminárov v Ríme a leží dokonca dva kilometre za hranicami rímskeho biskupstva. Toľké farnosti, veľké kolégiá a semináre ako aj univerzity ešte čakajú na jeho návštevu. Lenže srdce rozumuje tak, ako ani rozum nevie rozmýšľať; srdce má svoje dôvody. A mal ich zaiste Ján Pavol II. Keď nás objímal, objímal celý národ. Keď sa k nám prihováral našou vlastnou rečou, hovoril k srdcu národa. Teraz nikto nebude môcť nahovárať Slovákom, že pápež na nich nemyslí. Tie intenzívne tri hodiny návštevy prešli do dejín národa! Pápež, viditeľná hlava Cirkvi, vyšiel v ústrety svätému Cyrilovi a Metodovi a vyšiel v ústrety Slovákom. S otvoreným náručím, so širokým požehnaním. A tak ešte raz poukázal, kde sú naše ozajstné korene: vo viere otcov, ktorú nám priniesli solúnski bratia. V dobe, keď búrky hrozia vytrhnúť náš národný strom z týchto koreňov, Peter prišiel « posilniť bratov », všetkých slovenských bratov pod Tatrami i v šírom svete. Prišiel nás posilniť v Kristovej viere, s ktorou je zviazaná naša národná história; prišiel spečatiť zväzok nášho národa s cyrilo- metodským dedičstvom. A tak by mal 8. november prejsť do dejín slovenského národa i pre časy, keď vyblednú krásne a srdečné výjavy na fotografiách; mal by ostať v histórii Slovákov ako zväzok a ako záväzok. Ako pripomienka a upomienka, že pápež prišiel v ústrety svätému Cyrilovi a Metodovi a našiel ich u Slovákov ako prežívaný odkaz. Ý Jozef Tomko, titulárny arcibiskup duklejský, tajomník celocirkevnej biskupskej synody Vrúcne zaznej v národe jediný všetkých hlas: Ó svätý Cyril i Metod, orodujte za nás! 18 [pageend22]PETER POSILNIL SVOJICH BRATOV DOJMY OTCA BISKUPA PAVLA HNILICU Pre všetkých nás je to jedinečná historická udalosť. Svätý Otec, zástupca Kristov, nástupca svätého Petra prvý raz prišiel akoby na slovenskú pôdu — medzi nás. V ten deň naše srdcia a srdcia všetkých Slovákov doma a roztrúsených v celom svete ešte vernejšie a živšie sa zomkli okolo Svätého Otca a spievali: « Živ, Bože, Otca Svätého — námestníka Kristovho ». Cítili ho a my spolu s nimi nie ďaleko — v sedmobrežnom kruhu Ríma — ale akoby pod Tatrami v našej vlasti. Co ma najviac dojalo a na čo som najviac myslel pri tejto návšteve, boli slová Pána Ježiša: « Peter, posilňuj svojich bratov! » Kňazi Slovenského ústavu svätého Cyrila a Metoda v Ríme, ich spolupracovníci a väčšina Slovákov žijúcich v zahraničí sú bez domova, vo vyhnanstve, v cudzine. Ale to nie je ich najťažší údel. K ich najťažšej úlohe patrí práca pre domov, pre Slovensko, ktoré sa stalo najťažším misijným územím, kde podľa výpovedí samých pápežov Cirkev nikdy nebola tak prenasledovaná a v takom nebezpečí, ako dnes. A my sme v službe tejto Cirkvi. Casto nevieme ako pomáhať, čo robiť a preto táto návšteva bola pre nás veľkou posilou tak z hľadiska ľudského ako aj nadprirodzeného, pretože prišiel pápež — vikár Kristov do nášho Ústavu. Potvrdil našu prácu, ocenil ju a preto bude sprevádzaná hojnejšími milosťami, lebo je do nej zapojený i zástupca Kristov, ktorý má jednu veľmi dôležitú úlohu — posilňovať svojich bratov. Spomínaná návšteva bezpochyby vyvolala veľkú radosť a dojatie u všetkých trpiacich členov Cirkvi a synov Svätého Otca žijúcich na Slovensku. K tejto téme sa chcem v budúcnosti vrátiť a obšírnejšie poukázať na to, ako živé spojenie so Svätým Otcom od začiatku náboženského prenasledovania u nás posilňovalo veriacich vo vernosti Bohu a Cirkvi. Kristus skrze nástupcu Petra ich utvrdzoval. Aj týmto spôsobom chcem vysloviť vďaku Bohu i Svätému Otcovi za túto milosť, ktorá sa nám dostala, že pri svojej zodpovednej práci si našiel čas i pre nás, pre našu malú, doteraz len málo známu skupinu. Týmto naša činnosť pred svetovou a rímskou spoločnosťou dostala svoju odmenu a vyzdvihnutie a pre všetkým nás bude novou silou, aby sme posilnenou vierou v Boha skrze jeho zástupcu na zemi pokračovali v našej práci aj za cenu zväčšených obetí. Okrem vyzdvihnutia trpezlivosti a láskavosti Svätého Otca prejavujúce sa pri jeho osobnom stretnutí s každým Slovákom, chcem poukázať na moment, ktorý si povšimol len malý kruh prítomných Slovákov sediacich za stolom spolu s ním. Keď pán biskup Andrej Grutka podával Svätému Otcovi tanier, z ktorého padla lyžička pod stôl, obidvaja sa veľmi pohotové zohli a snažili sa ju nájsť. Keby tam bol prítomný pohotový fotografista, mohol urobiť fotografiu storočia. Táto skutočnosť nás len utvrdzuje, že Svätý Otec si nezakladá na svojej hodnosti, ale prekypuje ľudskosťou a poníženosťou. Veď aj u Pána Ježiša boli obdivuhodné nie tak zázraky, ale skôr to, že prijímal deti, jedával s hriešnikmi, umýval apoštolom nohy a podobne. Aj pápež Ján Pavol II. naplno nasleduje Ježiša Krista, ktorý išiel, kam ho volali, kde bolo jeho poslanie. Počas návštevy ma tiež zaujala myšlienka o úlohe Svätého Otca, ktorý má kľúče od kráľovstva nebeského a charizmu neomylne viesť Cirkev. « Ty si Peter-Skala, a na tejto skale postavím svoju Cirkev, a brány pekla ju nepremôžu ». Brány pekla nikdy neboli tak rozpútané v boji proti Kristovej Cirkvi ako v súčastnosti, a preto je jednota Cirkvi s Petrom nevyhnutná. Terajšie cesty a návštevy Svätého Otca sú Božím vedením a ich cieľom je zjednotiť všetkých okolo Petra nielen fyzicky, ale aj duchovne hlavne tam, kde je peklo najviac rozpútané. Bohužiaľ sem patrí aj naše Slovensko a krajiny, kde vládne ateizmus. Pavol Hnilica titulárny biskup rusadenský 19 [pageend23]VATIKÁNSKY ROZHLAS O NÁVŠTEVE SVÁTÉHO OTCA V SLOVENSKOM ÚSTAVE SVÁTÉHO CYRILA A METODA Po prijatí úradnej správy o návšteve pápeža Jána Pavla II. v Slovenskom ústave svátého Cyrila a Metoda v Flime, Vatikánsky rozhlas oznámil túto pre nás tak významnú udalosť veriacim po celom svete vo svojich tridsiatichpiatich rečových programoch, ako aj v programe, ktorý nesie názov Quat- tro voči. Slovenský program Vatikánskeho rozhlasu (VR) priniesol túto radostnú správu vo stredu (4. novembra 1981) slovami: «V nedeľu, a to je pre nás radostná správa, Svätý Otec navštívi Slovenský ústav svätého Cyrila a Metoda v Pime a nový poľský «Dom Jána Pavla», ktorý je tiež na via Cassia, neďaleko Slovenského ústavu. >> Vo štvrtok (5. nov. 1981) Slovenský program VR vysielal rozhovor s riaditeľom Slovenského ústavu svätého Cyrila a Metoda Mons. Dominikom Hrušovským, v ktorom tento hovoril o význame návštevy a o prípravách na ňu. V piatok (6. nov. 1981) v rámci katechetického vysielania Otec Andrej Pauliny, salezián, stály externý spolupracovník Slovenského programu VR, hovoril vo svojej relácii o pastoračnom význame pápežovej návštevy. Aj v sobotu (7. nov. 1981) Slovenský program VR hovoril o duchovnej príprave členov ústavu na stretnutie so Svätým Otcom. V nedeľu, v deň návštevy (8. nov. 1981), Vatikánsky rozhlas v popoludňajšom vysielaní v štyroch rečiach oznámil návštevu Jána Pavla II. v Slovenskom ústave a vysielal v trocha skrátenej forme informáciu o Slovenskom ústave svätého Cyrila a Metoda v Ríme, ktorú pripravil Mons. Dominik Hrušovský. V nedeľu vo večernom programe Slovenský program VR priniesol spravodajstvo o návšteve v Ústave s prvou časťou homílie Svätého Otca. Ostatné programy Vatikánskeho rozhlasu informovali svojich poslucháčov o priebehu návštevy vo vysielaniach v pondelok (9. nov. 1981) na základe veľmi obšírneho spravodajstva. Toto spravodajstvo bolo vo Vatikánskom rozhlase vysielané v siedmich rečiach (po taliansky, portugalsky, španielsky, francúzsky, nemecky, anglicky a po poľsky) v popoludňajšom programe zvanom Radiogiornale. Slovenský program Vatikánskeho rozhlasu vo svojom pondelkovom vysielaní priniesol druhú časť homílie Svätého Otca a spravodajstvo zo stretnutia s ním v salóne Ústavu po svätej omši. V rámci tohto spravodajstva bol do programu zaradený aj prívet riaditeľa Ústavu Mons. Hrušovského, z ktorého boli odvysielané hlavné časti. O návšteve Svätého Otca hovoril Slovenský program VR aj vo vysielaní v utorok (10. nov. 1981). Na programe boli rozhovory vedúceho Slovenského programu VR Otca Timoteja Masára s riaditeľom Ústavu Mons. Dominikom Hrušovským o prvých dojmoch z návštevy Svätého Otca a o jej význame pre budúcnosť. Ďalej rozhovor so sestrou Viktóriou o pohostení Svätého Otca a hosťov a napokon interview s troma seminaristami o pocitoch a dojmoch, ktoré v nich zanechala pápežova návšteva. Vo vysielaní v stredu (11. nov. 1981) po spravodajstve z generálnej audiencie Slovenský program VR zaradil do svojho vysielania rozhovor Otca Masára s Otcom biskupom Andrejom Grutkom, protektorom Ústavu. V nedeľu (15. nov. 1981) Mons. Dominik Hrušovský zhodnotil návštevu Jána Pavla II. v Slovenskom ústave svätého Cyrila a Metoda vo vysielaní na tému ; « Na ôsmy deň po významnej návšteve ». Mnohé vysielania, najmä Slovenského programu VR, boli oživené a podfarbené chrámovými slovenskými piesňami. Masár, Kráľ, Pudíš 20 [pageend24]Interview za horúca... Zo slovenského vysielania Vatikánskeho rozhlasu pre mládež (10. novembra 1981) P. MASÁR: — Monsignore, aké sú vase dojmy po odchode Svätého Otca z Ústavu? Mons. HRUŠOVSKÝ: — Prvým dojmom je veľká radosť. Pripravovali sme sa iba niekoľko dní na návštevu. Celý Ústav bol ako v trvalej pohotovosti. Každý sa usiloval čo najlepšie pripraviť všetko, aby Svätý Otec našiel všetko čisté, pekné a každý to robil s veľkou radosťou, s veľkou láskou. Myslím si, že keď Svätý Otec prišiel medzi nás, musel si to všimnúť. Hneď po svätej omši mi hovorili niektoré osoby, ktoré boli prítomné v kaplnke, že na Svätom Otcovi bolo vidieť hlboké dojatie a jeho slová pri premenení boli prednesené trasľavým, dojatým hlasom. To spozorovali viacerí. To znamená, že aj on bol dojatý medzi nami. Pýtal som sa vicerektora amerického kolégia slovenského kňaza Otca Baníka, kde sa mu lepšie páčila návšteva Svätého Otca, či v americkom kolégiu alebo u nás? Odpovedal mi: « Tu v ústave to bolo omnoho precítenej šie. » A práve preto my sa tešíme, že Svätý Otec cítil našu lásku a mohol svojou láskou na ňu odpovedať. P. MASÁR: ■—■ Monsignore, po svätej omši bolo stretnutie v salóne Ústavu so Svätým Otcom. Mohli by ste nám povedať o Vašich pocitoch a mohli by ste nám opísať ovzdušie, ktoré vládlo v aule Ústavu počas tohto osobného stretnutia so Svätým Otcom? Mons. HRUŠOVSKÝ: — Keď Svätý Otec prišiel do salóna Ústavu, všetci už sedeli na miestach a ako sa približoval k dverám, zaznela pápežská hymna V sedmobrežnom kruhu Ríma. Ako Svätý Otec vystúpil na malé pódium, ktoré sme mu pripravili, hneď sa ozval búrlivý potlesk, ktorý trval dosť dlho. Na to som ho pozdravil krátkym prívetom. Krátky mal byť, ale bol dlhý, lebo bol viackrát prerušený potleskom a to podľa mňa znamená, že vyjadroval city a postoje všetkých prítomných. Svätý Otec ho počúval veľmi pozorne a bolo zjavné, že mu rozumie. Nato nasledovala recitácia básne Zachej od nášho Otca Andreja Šándora — Gorazda Zvonického. Po básni Svätý Otec chcel osobne pozdraviť básnika a mne, ktorý som stál pri ňom, poznamenal, že « to ako medzi kolegami. » Keď sme potom odovzdávali dary Ústavu Svätému Otcovi a to: omšové ampulky z krištáľu z Valašskej Belej, krásnu krištáľovú vázu a viaceré iné produkty slovenských remeselníkov a slovenských sestričiek, Svätý Otec bol dojatý. Na všetko pozeral s úsmevom, s láskou a ďakoval nám. On daroval Ústavu krásny kalich, v ktorom slúžil svätú omšu. Uistil som ho, že zakaždým, keď my z kalicha budeme slúžiť svätú omšu, budeme sa mimoriadnym spôsobom modliť za neho. Keď potom prichádzali k nemu jednotliví účastníci stretnutia, každému bolo možno čítať v očiach lásku, na tvári poihrával úsmev. V niektorých prípadoch dojatie prichádzalo až k slzám. Som istý, že toto stretnutie na každého zapôsobilo hlbokým dojmom. Viacerí mi to už v týchto chvíľach povedali. To znamená, že to bude zážitok, ktorý poznačí každého prítomného na celý život. A to bol vlastne jeden z cieľov návštevy Svätého Otca. P. MASÁR: — Pán biskup Grutka povedal, že najrozhodnejší význam bude mať táto návšteva pre budúcnosť. Čo je živé, musí rásť. Ako by ste stručne vysvetli význam týchto slov? Mons. HRUŠOVSKÝ: — Takáto návšteva je, samozrejme, vyústením doterajšej činnosti. Ale, keď sa príde k istému bodu, nemôže sa nikdy zostať na tom istom bode. Život ide ďalej a aj náš život musí ísť ďalej. Vysvetľujem tieto slová tak, že musíme čítať potreby našej doby a usilovať sa vyčítať odtiaľ to, čo je naša povinnosť pre slovenský cirkevný, náboženský a kultúrny život. Ústav má už niekoľko myšlienok, niekoľko plánov, ktoré musí lepšie premyslieť a postupne ich uskutočňovať. V tomto vidím ja tú budúcnosť, pre ktorú návšteva Svätého Otca je akoby odrazovým mostíkom, z ktorého vychádzame do ďalšej činnosti, uistení, že doterajšia cesta bola správna, a súčasne posilnení a posmelení do budúcnosti zase v tej istote, že Svätý Otec, ktorý o nás už viacej vie, bude na nás hľadieť s okom plným dôvery, a bude od nás čakať, aby sme jeho smernice uskutočňovali. My si to berieme vážne k srdcu a budeme sa usilovať s Božou pomocou vykonať, čo je v našich silách, aby tieto nádeje Svätého Otca neboli nikdy sklamané. P. MASÁR: — Po omši a po stretnutí v salóne Ústavu, Svätý Otec odišiel do jedálne, kde mu pripravili malé občerstvenie-. — Sestra Viktória, čo ste pripravili Svätému Otcovi? Sestra VIKTÓRIA: — Pripravili sme mu slovenské koláče, kuriatko, šunku, oštiepok. Keď 21 [pageend25]Svätý Otec vošiel do jedálne, prvé čo videl, bol oštiepok. Radostným hlasom povedal: «Oštiepok! ». Vtedy som mu povedala: « Svätý Otec, to je oštiepok spod Tatier! ». P. MASÁR: — A na stole boli aj dve veľké torty... Sestra VIKTÓRIA: — Boli pripravené. Jedna zo Slovenského ústavu a druhá za všetkých Slovákov zo sveta. P. MASÁR: — Sestra Viktória, ako ste zvládli toľkú prácu? Sestra VIKTÓRIA: — Veď som tu nie sama. Všetky spolusestry pomáhali pri príprave a aj pri obsluhovaní. P. MASÁR: — Sestrička, aký je váš pocit teraz, keď sa zamyslite nad tým, že ste posluhovali takému vzácnemu hosťovi. Sestra VIKTÓRIA: — Pre mňa a pre všetky spolusestry je to veľká milosť, lebo nikdy sme si nemysleli, že taký veľký hosť, ako je Svätý Otec, môže niekedy prísť do nášho Ústavu, a že mu môžeme niečím poslúžiť. Myslím, že to je taká vznešená milosť, za ktorú musíme veľmi ďakovať Pánu Bohu. P. MASÁR: — Po odchode Svätého Otca z Ústavu sme sa opýtali na dojmy niektorých seminaristom. — ]urko, ako na teba zapôsobila návšteva Svätého Otca v Ústave. JURKO: — Táto návšteva Svätého Otca ma veľmi dojala a bol som celý šťastný, že aj ja môžem podať ruku Svätému Otcovi, nástupcovi svätého Petra. Stretnúť sa so Svätým Otcom znamená byť mu veľmi blízko, nielen tak blízko povedľa neho, ale blízko, akoby takmer v jeho srdci. Takéto voľačo nezažili moji starí rodičia, ani rodičia, ani moji priatelia a preto som veľmi šťastný, že som sa stretol so Svätým Otcom, počul som jeho slová a podal som mu aspoň ruku. P. MASÁR: — Fraňo, aké sú tvoje dojmy? FRAŇO: — V duchu som si v tých chvíľach pomyslel: Co by dali mnohí, aby ho mohli aspoň vidieť! Mne dopriala šťastena, aby mi aj ruku podal. S úctou som ju chytil do svojej maličkej a zohol som sa, aby som pobozkal prsteň. Keď som to spravil, v mojej pravici zostal ruženec a s ním aj nevýslovné posolstvo, ktoré on tak často zdôrazňuje: Modlite sa ruženec. V očiach sa mi v tých chvíľach zaleskli aj slzy, ale nehanbil som sa za ne. Boli to slzy, ktoré vyjadrovali všetku tú radosť a šťastie, ktorými oplývalo moje srdce v tej chvíli. P. MASÁR: — A tu neďaleko je Ľubo. — Ľubo, iste sa nemusíme predstavovať. Vieš, že sme z Vatikánskeho rozhlasu. Aké sú tvoje pocity po odchode Svätého Otca? ĽUBO: — Nás mladých ľudí veľmi teší a robí nás blaženými stretnúť sa so Svätým Otcom. Vyžaruje z neho čosi vznešené a krásne. Každému vie vliať do srdca nádej a šťastie. Tak je tomu aj teraz, keď nás Svätý Otec navštívil v Slovenskom ústave svätého Cyrila a Metoda v Ríme. To, čo ma dojalo, bola jeho veľká láska voči nám seminaristom. Jeho slová: Veľmi vás mám rád!, to bolo také nádherné. Bola to akási sladkosť okolo našich chlapčenských sŕdc. A potom, tá jeho svätá omša! Mňa, ako seminaristu, ktorý sa pripravujem na kňazstvo, hlboko zasiahla jeho živá účasť na svätej omši. Keď na pozdvihovanie držal v rukách svätú Hostiu, chvíľu postál a na tvári sa mu objavilo čosi, čo neviem vypovedať. Akoby mu išlo do plaču. Iste, hlboko prežíval to, čo cítil Ježiš s apoštolmi vo večeřadle. Táto krásna chvíľa zo svätej omše už nikdy nevymizne z mojej pamäti. A nevymizne ani vtedy, keď, ak mi Pán dá tú milosť, budem stáť ja pri oltári a premieňať najsvätejšie Telo a Krv Krista Pána. Verím, že tento Svätý Otec urobí ešte veľa dobra vo svete. Potrebuje však veľa mladých ľudí, ktorí mu budú pomáhať v jeho apoštoláte svojimi modlitbami za pokoj a šťastie celého sveta, ako o to prosí on sám. Zo Slovenska sme doteraz nedostali veľa ohlasov o návšteve Svätého Otca v Slovenskom ústave svätého Cyrila a Metoda v Ríme. Zaiste však prídu neskoršie a potom vás budeme o nich informovať. Predsa však prvé lastovičky... « Prežívala som s Vami šťastné chvíle v nedeľu 8. novembra, keď bol Svätý Otec u Vás. Bolo veľmi dojímavé počuť jeho kázeň po slovensky. A ako pekne hovoril. Ozaj, bolo to prvý raz v dejinách. Škoda len, že to potom začali rušiť. Ani toto nám nedoprajú... Povedzte Svätému Otcovi, že ho milujeme ako nášho spoločného otca. Vieme, že cíti s nami. A to nás veľmi potešuje v našom živote. (Veriaca od Topoľčian) Je v nedeľu podvečer a píšuc tento list predstavujem si v duchu, aké krásne chvíle prežívate tam v ústave v Rime. Vyriaďte mu náš pozdrav a povedzte mu, že deti zo Slovenska ho majú radi. Modlime sa zaňho a sme radi, že sa znovu dobre cíti. [Dievča spod Tatier) 22 [pageend26]Takto o nás písal vatikánsky denník La visita del Santo Padre alľlstituto Slovacco dei santi Cirillo e Metodio Vatikánsky denník ĽOSSERVATORE ROMANO napísal o návšteve Svätého Otca v našom ústave viac ráz. V sobotu 7. novembra priniesol úradnú správu, že Svätý Otec navštívi Slovenský ústav svätého Cyrila a Metoda v Ríme v nedeľu 8. novembra v popoludňajších hodinách. V nedeľnom čísle z 8. novembra objavil sa na piatej strane veľmi obsiahly a dobre dokumentovaný článok z pera Mons. Dominika Hrušovského o vzniku, počiatkoch, živote a činnosti ústavu pod titulom ĽISTITUTO SLOVACCO DEI SANTI CIRILLO E METODIO. V pondelkovom-utorkovom čísle (9. a 10. novembra) uverejnil ĽOSSERVATORE ROMANO na prvej strane ako najdôležitejší článok homíliu Svätého Otca prednesenú počas svätej omše v našej kaplnke. Bolo to po prvý raz v dejinách, že hlavný článok vatikánskeho denníka bol písaný po slovensky. V tom istom čísle bola potom uverejnená podrobná správa o návšteve Svätého Otca v našom ústave aj s fotografiou Mons. Hrušovského pri jeho prívete Svätému Otcovi. 23 i'X-'t-j i .’í••'.í».- '«'. rrt-t’C' : : .>a-a.> 'í ' /-'•<< : ,. . ■ ,: • / , k : ?■•. -' >■<■.-• -i-. : ? •> rSBBCsž 'K/BBCSC Sľ?íí vSTC ľ \ ■ . >C < xw. i&s . <■ ' «j .<C;;> ž.. - 1 -.. ' '>■ ( -t ;v. á ■ :<. : CCC/CCC íCCCCCCí 'xx“ C-CC ' ■ • ■ . s ä ä ? ps t s^^ jn-ó/ í||7s ’S; i sis S'íľSľS 77 'jr.r:-;. ■ >ť <<> W'.lt. «í-i Le radici della cultura slava sono nel Cristianesimo, in Dio SsoHözicti» óei Samo Pad;.? u wý-?. s«rw>do lf> «rixtas des Santi FzalölU: #Viv«?n ^vwáo Qua- ■ «a «red«*, rastet«^ t.?;««, <Mendet«’n .2 ar«ccMWa »aUa c«rt«az?. &ssa noeíito^e« *>b bass dslU i grancteg SfMnfue!« e á^i> ffraniiexja «(horšie ö«i ^stru pöpu’Q e <i> «gn<-popofe g (Wiömo : IL PAPA ÄLCiSHWTO StOVACCO Ü£i SAND Cii^UQ £ MHOölD i GIORNALE QUOTIDIANO POLITICO RELIGK ĽOSSERVATORE R MACBL č. CB . .. : ;v- ii «s:u> i ‘.v-V . - ABB: 1 ■ ■ ■ ■ ■ <•,. ..... B ■•• á''S-. >< • £ - : 'S.? . - ■ «Bx Bi'?’ ■ B:; CC”s;B' v ís ;Xb '. ‘ c: S i> '.; t^-.z .•> ...( ■ .. . . ■ Olli EX'VV; i:C?'SS Š.A-. Ä ' L - '^■ ■ '■ :'‘- . ■ ; 5:1. ....... ■'■''•'C' '' '* 'S, . ' ’ /Cf '■■ / ■ ■' /'s/- ‘; ■ ^' :.' ■ B/B.B. - ■ /C/'/s/f.. ' 'C c B, ■ / UNICUIQUE SUUM NON PRAFVAIEBUNT [pageend27]Zo života SÚSCM v Ríme My sme boli najbližší jeho srdcu © Do obdobia, o ktorom vás máme informovať, spadajú dve udalosti: misijná nedeľa a návšteva Svätého Otca v našom Ústave. A majú vlastne nejaký súvis tieto dve udalosti?... Prepáčte! A ešte sa aj na to pýtate? Svätý Otec je prvý misionár. A všetci sme misijným poľom. • Misijná nedeľa ako celocir- kevný záujem aj nás zmobilizovala. Nechajúc stranou predbežné prípravy sviatku a tomboly s misijným večierkom, mohli sme odovzdať na misie nič viac a nič menej ako pol milióna talianskych lír. Je to, skoro päťsto amerických dolárov. Nevieme, koľko by to vynieslo na ruble, lebo tie sa vôbec nespomínajú v novinách. © No a teraz to hlavné! Protektor Ústavu otec biskup Andrej Grutka po druhej operácii nás opäť navštívil v plnej sviežosti a v obnovenom zdraví. Ako sme sa potešili! Veď sme na ňom videli aj výsledky svojich skromných modlitieb. Bol živší ako predtým. © Pozval nás aj na spoločný obed. To nie je nijaký luxus. Každý človek na poludnie si niečo zaje. Boli sme teda hosťmi otca biskupa. Hneď po spoločnej modlitbe zaznel hlas: Otec biskup Grutka nám má povedať dôležitú správu. Všetko ostalo ticho, lebo sme si mysleli, že ide o nejakú mimoriadnu zvesť. © Napätie sa uvoľnilo, keď otec biskup oznámil, že v nedeľu 8. novembra navštívi náš Ústav Svätý Otec. Voláme ho aj Ján Pavol. Liturgia má tiež svoje slovo. Spomína ho vo svätej omši. — Po ozname zaznel obrovský (ale ozaj obrovský) potlesk, ktorý bolo ťažko utíšiť. Mladé dlane seminaristov boli rozpálené. A srdcia ešte viac. © A hneď začali prípravy. Išlo o ozdobu domu a okolia. Podelili sme sa. Jedni chytili nožnice a ostrihávali ploty a kríky. Iní s lopatami a metlami čistili príchodové cesty a fúrikmi odvážali suché lístie z pokrajov ciest, aby nepôsobili nepríjemným dojmom. • Deň pred návštevou Svätého Otca sme si všimli, že okolo sa túla polícia. Dobrá talianska polícia, ktorej sa netreba báť, ak nevyvádzaš. Starala sa o bezpečnosť. Čert totiž nespí. V pekle nemôže, na zemi nechce spať. • Priebeh návštevy ste už čítali na predošlých stránkach. Niektoré state si môžete zopakovať, nepoškodí vám to. Nám ostávajú spomienky. Ba čosi viac. Historická skutočnosť, že hlava Cirkvi poctila a schválila ďalej žijúce a pôsobiace dielo našich Vierozvestov. Saleziánska tlačová agentúra (ANS - Agenzia Notizie Salesiane) uverejnila vo svojom decembrovom čísle obsiahlu správu o návšteve pápeža v Ústave. V správe podčiarkla prítomnosť a rozsiahlu činnosť saleziánov v tomto diele. Ku správe, ktorú môžu prebrať všetky saleziánske časopisy po celom svete, je pripojených aj šesť veľkých fotografií. Tá istá agentúra nakrútila aj menší dokumentárny film. 24 [pageend28]Až teraz začíname naplno chápať význam pápežovej návštevy Uplynulo len pár dní od návštevy Svätého Otca v Slovenskom ústave svätého Cyrila a Metoda. Sme ešte pod živým dojmom stretnutia, no začíname i čítať v celej udalosti, čo nám hovorí, aká je jej hlboká hodnota, aké posolstvo nám zanecháva. Podobný zážitok totiž nevyčerpáva celý svoj dosah iba v kronikárskom zázname, ale má a musí mať neprestajnú ozvenu v hodnotení činnosti Ústavu, v jej zameraní, v každom budúcom podujatí. Ako teda vyčerpať celé bohatstvo, ktoré prináša a skrýva v sebe táto udalosť ako semienko, čo má vyklíčiť a prinášať potom stálu úrodu? Hodnota a význam pápežovej návštevy Čo je to vlastne pápežova návšteva v nejakej cirkevnej ustanovizni? Prečo sa koná? Aký to má význam? Zdôrazňuje to sám Ján Pavol II. Prichádza ako otec a pastier, ako kňaz a učiteľ, aby takto jeho služba Kristovi a Božiemu ľudu dosiahla živé vyjadrenie a mala živý ohlas. V Cirkvi je pápež najvyšším Otcom a Pastierom, Kňazom a Učiteľom. Takto prišiel i do nášho Ústavu, takto sme ho tu i prijali. Po návšteve Svätého Otca túži každý, no všade ona nie je možná. Kde sa uskutoční, je to skoro výnimka, v každom prípade je to veľké vyzname- nie. Ak sú k nej i osobitné dôvody, tieto dávajú do pravého svetla celú udalosť. V homílii Svätý Otec sám spomenul, že ho do Ústavu priviedla láska k nám a láska k svätému Cyrilovi a Metodovi. Keď boli naši vierozvestovia koncom minulého roku vyhlásení za spolupatrónov Európy, ďakoval som Svätému Otcovi menom Ústavu za toto vyznačenie a pozval som ho navštíviť jediný Boží dom v Ríme, ktorý im je zasvätený: kaplnku nášho Ústavu. Keď mi Mons. Monduzzi, riaditeľ vatikánskeho úradu, čo má na starosti audiencie a návštevy pápežove, oznamoval, že Svätý Otec príde k nám, podotkol, že návšteva bola plánovaná už od začiatku roka: Ján Pavol II. chcel otvoriť cyrilometod- ské spomienkové slávnosti v bazilike sv. Klementa a uzavrieť ich tohto roku návštevou Ústavu svätého Cyrila a Metoda. Zostával teda otázny iba čas návštevy. Iniciatívu mal osobne Svätý Otec z lásky a úcty k našim vierozvestom. Komu patrila návšteva? Ich si prišiel v prvom rade uctiť do našej kaplnky. No viedla ho i láska k nám, ako sám zdôraznil. Povedal doslovne v homíli: « A tu sa môj pohľad nesie duchovne ešte ďalej, k tým všetkým, ktorých Vy tu akosi zastupujete: pozdravujem Vás, drahí Slováci, vo vlasti i za jej hranicami, všetkých Vás z celého srdca a s otcovskou láskou pozdravujem. » Návšteva Jána Pavla II. teda patrila svätému Cyrilovi a Metodovi, nášmu Ústavu a potredníc- tvom Ústavu všetkým Slovákom, celému nášmu národu. Dá sa to vyčítať aj z homílie. Niektoré jej state sa vzťahujú na celý národ. Keď hovorí o koreňoch našej kultúry, o dôležitosti viery v každom životnom prostredí tak jednotlivcov ako celej spoločnosti, o utrpení v našich národných dejinách, obracia sa určite na celý slovenský národ. V tomto duchu som si považoval za povinnosť povedať v pozdravnom prívete v salóne Ústavu tieto slová: « Svätý Otče, len čo sa na Slovensku dozvedeli o Vašej návšteve v našom Ústave, rôznymi cestami začali prichádzať posolstvá z domu, v ktorých naši drahí vyjadrujú vďaku a radosť, lebo v návšteve tohto slovenského kútika vo Večnom meste vidia symbolickú návštevu celého Slovensky, v tej jeho čiastke, ktorú je dnes možno navštíviť. Prosia nás, aby sme Vám tu odovzdali aj ich pozdrav, vyjadrili aj ich lásku a oddanosť. Robíme to s radosťou, v povedomí plnej spolupatričnosti a v istote doko25 [pageend29]nalého súzvuku myslí a sŕdc. So svojím pozdravom Vám oddávame teda, drahý Svätý Otče, aj pozdravy všetkých Slovákov a Sloveniek, z domova i z cudziny. Duchovne sú dnes všetci s nami. Kaplnka Ústavu — jediný kostol v Ríme, zasvätený svätému Cyrilovi a Metodovi — sa stáva národnou svätyňou bez stien a bez hraníc, kde sa z tisícov hrdiel ozýva: Živ, Bože, Otca svätého, Námestníka Kristovho! » Postrehol to veľmi výstižne náš diecézny biskup Otec arcibiskup Pangrazio. Povedal mi dva dni po návšteve: « Za tie tri hodiny v Ústave bolo cítiť čosi, čo dáva kľúč k pochopeniu pápežovej prítomnosti medzi vami: bola to akási nevypovedaná, no istá prítomnosť neprítomných, vyjadrená v gestách a vo všetkých okolnostiach, živá prítomnosť vašej rodnej vlasti. » Posolstvo Svätého Otca Preto aj homília Svätého Otca, určená v prvom rade nášmu Ústavu a prítomným, presahuje okruh bezprostredných poslucháčov a nesie sa ako posolstvo Kristovho Námestníka všetkým slovenským veriacim doma i v cudzine. Ján Pavol II. vychádza z bohoslužobných čítaní 32. cezročnej nedele. Na prvom mieste spomína Múdrosť, ktorej Cyril zasvätil svoj život. Z nej, z Božej Múdrosti, čerpal i svoju ľudskú múdrosť, na ňu sa odvolával ako na prameň svojich vedomostí. «Tu sú teda korene slovanskej kultúry, — zdôrazňuje Svätý Otec — v kresťanstve, v Bohu. Viera v Boha je jej predpokladom a zárukou plnosti. Platí to o každom prejave kultúrneho života a diania. » A zakľúčil: « Nech je to i pre Vás, najmilší, pravidlom života a činnosti! » Hneď poukazuje aj na dôsledky viery, ohlasovanej solúnskymi bratmi. « Okruh ich pôsobnosti — hovorí — sa neobmedzoval iba na výlučne náboženské pole, ale z viery v Boha vyvádzali dôsledky pre každodenný život jednotlivca, rodín a celej spoločnosti, aby každý úsek, každý krok života vyvieral z Boha a k Bohu smeroval. » Svätý Otec spomína potom zvlášť výchovu kňazov, na ktorej si naši svätí vierozvestovia dali tak záležať, a zakončuje otázkou, čo obsahuje v sebe i odpoveď: « Nie je to i jedným zo základných cieľov tohto Ústavu? Sledujte ho s rozumnou bedlivosťou, podľa veľkého vzoru svätého Cyrila a Metoda! » V poslednej časti homílie Ján Pavol II. hovorí o utrpení a o Sedembolestnej. Tu je posolstvo zjavne určené všetkým slovenským veriacim. «Kríž na Kalvárii, na ňom trpiaci Kristus, pod ním ťažko skúšaná a milujúca Matka: to je obraz, ktorý visí nad dejinami slovenského národa v minulosti i dnes. » Pohľad Svätého Otca sa však tu nezastavuje. Z utrpenia vychádza už i nádej, lebo Kristus SLÁVA BOHU - POKOJ ĽUĎOM Všetkým našim spolupracovníkom, čitateľom a podporovateľom prajeme milostiplné vianočné sviatky a hojnosť milostí od Spasiteľa. víťazí vtedy, keď naoko prehráva: « Trpiaci Kristus — podčiarkuje pápež — je silou v bojoch a utrpeniach, Mária zase vždy Matkou. Zomierajúci Kristus dáva istotu vzkriesenia, nanebovzatá Matka zase útechu zmŕtvychvstania. Platilo to v minulosti, platí to dnes a bude to vždy zárukou vernosti plnému obsahu dedičstva otcov. » Vyvrcholenie a nový rozbeh Ján Pavol II. nám všetkým pripomenul niekoľko myšlienok, čo patria k obsahu dedičstva našich otcov, o ktorého zachovanie sa modlievame. Vyzval nás tiež, aby sme toto dedičstvo poznávali vždy lepšie a hlbšie, a podľa neho sa usilovali dennodenne žiť vo vernosti a veľkodušnosti, « v istote, — dodáva doslovne — že ono je základom Vašej duchovnej veľkosti a skutočnej kultúrnej výšky Vášho národa a každého národa. » Návšteva Svätého Otca je dejinnou udalosťou. Uvedomili sme si to od chvíle, keď nám ju oznámili. Pre náš Ústav je to vyvrcholenie doterajšieho života a práce, odmena za všetko, čo sme tu prežili a vystáli. Vidím v nej jasnú výzvu pokračovať ešte lepšie vo vyznačených úlohách, za tými istými cieľmi, tou istou cestou: cestou vernosti Bohu, Cirkvi, národu. Platí to o našom Ústave, ale i o celom našom národe, ktorý dnes mimoriadne potrebuje jasné vzory svätého Cyrila a Metoda a materskú ochranu Sedembolestnej. Dominik Hrušovský Prednesené v slovenskom vysielaní Vatikánskeho rozhlasu v nedeľu 15. novembra 1981. 26 [pageend30]Cirkev vo svete NOVÁ KAPLNKA EURÓPSKYCH PATRÓNOV V KRYPTE SVÄTOPETERSKEJ BAZILIKY Slovenský ústav svätého Cyrila a Metoda v Ríme vydal na rok 1982 väčší nástenný (18,5 x 25,5 cm CY- RILOMETODSKÝ KALENDÁR. Usporiadanie kalendára je podstatne to isté ako v predchádzajúcich rokoch. Štvorfarebné celostranové fotografie sú venované slovenskému stredovekému a modernému sakrálnemu umeniu. Textovú časť pripravili Štefan Vrablec a Vít Bugoš. O vyhľadanie farebných fotografií a o grafickú úpravu sa postaral Andrej Pauliny. V kalendári sú uverejnené všeobecné a misijné úmysly Apoštolátu modlitby na každý mesiac. Na posledných dvoch stranách je zoznam sviatkov a pamätných dní svätých v abecednom poriadku. Táto časť môže poslúžiť na ľahké vyhľadanie dňa menín našich drahých. Záujemci o kalendár v Európe nech sa hlásia u svojich misionárov. V podvečer dňa Dušičiek slúžil Svätý Otec omšu za zomrelých pápežov v krypte baziliky svätého Petra. Po svätej omši posvätil v krypte, zvanej aj Grotte Vaticane, novú kaplnku zasvätenú patrónom Európy. Kaplnka sa nachádza blízko poľskej kaplnky a o jej zariadenie sa postarali Kolumbusovi rytieri. Na čelnej stene nad oltárom je umiestený veľký bronzový reliéf, na ktorom sú vyobrazení traja svätí patróni Európy Benedikt, Cyril a Metod. Po ich stranách sú vyobrazení štyria evanjelisti, po dvoch z každej strany. Umelecký reliéf je dielom veľkého talianskeho sochára Gismondiho. Na ľavej stene je umiestnený veľký kríž karolínskeho štýlu, kým na pravej strane je umiestnená zrenovovaná freska sien- skej školy s obrazom Panny Márie s Ježiškom na rukách. Kosma- teský oltár z 13. storočia má na prednej strane veľký kríž v kruhu. Kaplnka sa predstavuje ako vhodné miesto na modlitbu a na meditáciu pre všetkých, ktorí prechádzajúc kryptou baziliky prvého pápeža, chcú sa zamyslieť nad kresťanskými koreňmi Európy. Postava svätého Benedikta spolu s karolínskym krížom chce pripomenúť latinsko-fran- cúzsko-germanské počiatky, kým postavy svätého Cyrila a Metoda chcú zasa pripomenúť korene byzantsko-slovanské. Freska s postavou Panny Márie chce zasa pripomenúť neustálu ochranu Matky Božej, ktorá ako starostlivá matka národov spája Východ so Západom. Po posviacke kaplnky Svätý Otec sa stretol so sochárom Tomášom Gismondim a s viacerými osobnosťami, medzi ktorými bola aj pekná skupinka Slovákov, ktorí pri tejto príležitosti darovali Svätému Otcovi výstižný obraz svätého Cyrila a Metoda od Vincenta Hložníka. ajpy 27 [pageend31]MEDZINÁRODNÝ KONGRES O KRESŤANSKÝCH KOREŇOCH NÁRODOV EURÓPY V dňoch 3.-7. novembra 1981 sa konal v Ríme medzinárodný kongres o spoločných kresťanských koreňoch Európy. Uskutočnil sa ako odpoveď na výzvu Svätého Otca Jána Pavla II., ktorú vyjadril vo svojej kázni v Hnezdne 3. júna 1979, počas návštevy v Poľsku. V kázni zdôraznil, že Európa nepozostáva iba zo západnej časti, ale že sa rozprestiera na východ až po Ural. Hoci je v nej mnoho národov hovoriacich rôznymi jazykmi, predsa má spoločné korene a spoločné dedičstvo a to je kresťanstvo. Na východnú čiastku Európy sa však často zabúda, a hlavne na jej slovanskú časť. Svätý Otec si považuje za povinnosť prízvukovať a horliť za jednotu Európy. Ci nie je úlohou prvého slovanského pápeža, aby voviedol do živého cirkevného spoločenstva slovanské národy, aby priblížil Rimanom zvuky slovanských jazykov, ktoré sú im doteraz cudzie? Kongres sa teda niesol v tomto duchu. Išlo o vyzdvihnutie duchovných hodnôt slovanských národov, od ich vovedenia do spoločenstva kresťanských národov svätými Cyrilom a Metodom, až po dnešné dni. Osobitný dôraz bol daný na duchovné dedičstvo poľského národa, ktorý v dnešnej dobe vytrvalo bojuje za duchovnú slobodu. Okrem niektorých významných predstaviteľov západných európskych štátov, boli pozvaní na kongres početní predstavitelia národov východnej Európy, hlavne Slovanov. Z praktických dôvodov boli to poväčšine Slovania žijúci v Ríme, alebo na Západe. Iba z niektorých národov, kde to bolo možné, boli pozvaní aj prednášatelia z domoviny, ako napr. Chorváti a Poliaci. Co sa týka Poliakov, treba poznamenat^ že spoluor- ganizátorom kongresu s Lateránskou univerzitou v Ríme bola aj Katolícka univerzita v Lubline. Takto Poliaci boli najpočetnejšie zastúpení, a poľština bola jedným z úradných jazykov kongresu. Počet Poliakov ďaleko prevyšoval stovku (z nich bolo 98 prednášateľov). Hneď na druhom miste medzi Slovanmi boli Slováci. V čestnom komitáte boli štyria Slováci: arcibiskup Tomko, biskupi Hnilica a Rusnák, a pán Roman. Slovenských prednášateľov bolo v celku štrnásť. Dvaja hovorili na plenárnych zasadnutiach pred všetkými účastníkmi, a to Jaroslav Pelikán v Yale University a Michal Novák z Washingtonu. Ich prednášky boli všeobecného rázu. Ostatných 12 Slovákov: Milan Ďurica, Ivan Ďurovič, Dominik Hrušovský, Jozef Kirschbaum, Stanislav Kirschbaum, Imrich Kružliak, Michal Lacko, Felix Litva, Michal Rusnák, František Škoda, Štefan Vago- vič, Jozef Vavrovič, pripravilo svoje prednášky a zúčastnilo sa na prácach v krúžkoch (carre- fours). Krúžky boli napr. takéto: dejiny, filozofia, teológia, ľudová kultúra, právo, hnutie za zjednotenú Európu atď. Viacerí Slováci sa zúčastnili na debatách tak v krúžkoch, ako aj na plenárnych zasadnutiach. Slováci mali takto možnosť zoznámiť inonárodných účastníkov s rôznymi stránkami slovenskej kultúry a slovenských dejín. Michal Lacko VEDECKO-NÁUČNÝ SEMINÁR O SLOVENSKOM UMENÍ V ZÜRICHU (30. a 31. októbra 1981) Je potešiteľnou skutočnosťou, že Slováci žijúci v zahraničí nielenže nezabúdajú na svoju otčinu, ale sa vynasnažujú prehlbovať a šíriť vedomosti o jej kultúrnych a umeleckých hodnotách. Dokazujú to, okrem iného, aj Vedecko-náučné semináre o Slovensku, ktoré organizuje Združenie priateľov Slovenska vo Švajčiarsku v spolupráci so Slovenským ústavom v Váme. Tohoročný seminár, v poradí štvrtý, bol venovaný slovenskému umeniu a konal sa v miestnostiach hotela International v Zúrichu. Program sa začal večer 30. októbra prívetom Mons. J. Vavroviča, predsedu Slovenského ústavu v Ríme, ktorý privítal prítomných a stručne poukázal na vznik a na priebeh doterajších seminárov. Prvú prednášku na tému Pohľad na dejiny slovenského umenia za neprítomného autora dr. Tomáša Straussa z Duisburgu prečítal mladý vysokoškolák M. Podolský. Originálne koncipovaný referát vyvolal živú a podnetnú diskusiu. Ťažiskom celého podniku boli príspevky, ktoré odzneli v sobotu 31. októbra. Pani Viola Mo- týľová-Pálffy z Zugu nám priblížila hlavné tendencie a popredných predstaviteľov slovenského maliarstva. Jej pútavý prednes, odborný prístup k našim maliarom a výstižné diapozitívy, doplňujúce referát, získali jej uznanie a obdiv poslucháčov. V diskusii bola nadhodená otázka organizácie slovenských umelcov v zahraničí. Na návrh prednáša- teľky bol poslaný pozdrav čelnému slovenskému maliarovi Ko- lomanovi Sokolovi, žijúcemu v USA. Veľký záujem vzbudil referát prof. Andreja Paulinyho z Ríma o náboženskej tematike v slovenskom maliarstve. Na vhodne vybraných diapozitívoch náš osvedčený estét načrtol jednotlivé fázy slovenského maliarstva, inšpirovaného náboženskou myš- 28 [pageend32]TRI ROKY PONTIFIKÁTU Tri roky utiekli ako voda v Tibere od onoho teplého októbrového večera, keď sa nad Sixtinskou kaplnkou objavil biely dym. Námestie svätého Petra sa ihneď naplnilo dvestotisícovým zástupom, ktorý zvedavo hľadel na hlavný balkón baziliky, kde sa mal objaviť novozvolený pápež. Pamätám sa na prvé prejavy údivu, keď kardinál Felici zvučným hlasom oznámil: «Habemus Pa- pam — Carolum Wojtyla », pričom vyslovil meno celkom správne. Mnohí sa pýtali, kto to je; mnohí počuli toto pre nich čudné meno po prvý raz. Nový pápež prichádzal, ako to sám povedal, « z ďalekej krajiny ». Dnes, po troch rokoch, otázka už neznie: « Kto je Karol Wojtyla? » ale skôr: « Kto na svete nepozná Jána Pavla II.? » Kto nepozná hádam najpopulárnejšieho človeka na zemi? Americké noviny ho už vlani vyhlásili za najväčšieho vodcu našej generácie s najvyššou mravnou autoritou v dnešnom svete. Túto autoritu pekne vyjadril svojím spôsobom steward — obsluhovač na japonskom lietadle z Manily do Tokya, keď mi koncom februára so širokým úsmevom oznamoval: « Otec práve odletel z Tokya do Ríma ». I pre neho ako budhistu alebo šintoistu to bol aspoň « otec », keď už to katolícke oslovenie « Svätý Otec » sa mu zdalo divné. Naozaj Ján Pavol II., pápež, čo « prišiel zďaleka », prvý Netalian po 450 rokoch nepretržitého radu talianskych pápežov, na ktorých sme si navykli skoro ako na samozrejmosť, prvý Slovan a prvý Poliak na Petrovom stolci, — pritiahol za krátku dobu pozornosť celého sveta na svoju osobu a na katolícku Cirkev. Za tie tri roky svet pozoroval, študoval, obdivoval jeho kroky, prejavy, spôsoby, vieru, osobnosť, duchovnosť. A jeho to nijako nerozrušilo: spokojne kráča pomedzi rôznofarebné davy, pred televíznymi kamerami, uprostred «svojej » mládeže, s výrazom pevnej, skalnatej lienkou. Tieto nesporné skvosty opätovne dokázali, že Slovensko bolo organicky zapojené do umeleckého prúdenia Európy a malo svojskú účasť na utváraní jej duchovných hodnôt aj v tejto oblasti. Prednášku Juraja Hurného, operného speváka z Grazu, na tému Vznik slovenskej národnej hudby a jej súčasnosť prečítal dr. Miroslav Demko, pretože autor pre nepredvídané profesionálne záväzky nemohol byť osobne prítomný. Stručný prehľad, doložený mnohými údajmi o osobnostiach a ich dielach, majster Hurný zakončil tvrdením, že « slovenská hudobná kultúra má svoj zlatý vek ešte len pred sebou ». Arch. dipl. ing. dr. Ján Koči z Viedne sa vo svojej odbornej prednáške zameral na najstaršiu periódu staviteľstva na Slovensku, ako ho postupne odhaľujú archeologické výskumy a početné vykopávky na rôznych miestach nášho územia. Osvetlil spôsob stavania domov i pevností a tým aj bytovú kultúru najstarších obyvateľov Slovenska. Cenný príspevok k danej tematike. O. Anton Baník, vedúci Slovenskej katolíckej misie v Züri- chu, hovoril o slovenskom ľudovom umení. Analyzoval jednotlivé umelecké prejavy slovenského človeka. Vyzdvihol myšlienkové bohatstvo ľudového umenia i príznačnú dominantu celej slovesnej tvorby nášho ľudu, totiž dôsledné rešpektovania mravných zásad. Sympaticky zapôsobilo jeho konštatovanie, že viacerí inonárodní odborníci vydali cenné svedectvo o vysokej úrovni slovenskej ľudovej tvorby. Vývody prednášateľa boli doložené a osviežené pestrými diapozitívmi. Na programe uvedená prednáška Viliama Schiff era z Paríža o slovenskom sochárstve sa pre jeho ochorenie nekonala. Seminár zakončil, prednášateľom za cenné referáty a prítomným za účasť poďakoval L. Cibulka, predseda Združenia priateľov Slovenska vo Švajčiarsku. Bohatý sobotňajší program bol zavŕšený spoločnou večerou v hoteli International. Kvôli úplnosti zaznamenávam, že na seminári sa zúčastnilo vyše 70 osôb, z čoho tretinu tvorili príslušníci mladej generácie. Na Sviatok všetkých svätých sv. omšu pre ziirišských Slovákov koncelebrovali Mons. J. Vavrovič, O. Ján Turza, slovenský kňaz z USA, a O. A. Baník, miestny duchovný. Po nej sa konala na cintoríne v Rehalpe tradičná pietná spomienka na Slovákov zosnulých v zahraničí. Bol položený veniec na hrob prof. Aurela Stodolu. O jeho osobe a diele prehovoril ing. M. Šuvada. J.V. 29 [pageend33]MODLIME SA ZA CIRKEV NA SLOVENSKU viery, čo vlieva istotu a dôveru; rovnako otvára svoju tvár k jemnému úsmevu, keď požehnáva alebo dvíha maličkých, ako aj k súcitnému prejavu, keď potešuje chorých; ku každému však sa približuje s tou istou bezprostrednou úctou k človeku a jeho hodnosti. Tento prístup k človeku, starému alebo mladému, robotníkovi alebo vedcovi, chorému alebo športovcovi kypiacemu zdravím, k chudobnému alebo bohatému, otvoril Jánovi Pavlovi II. naširoko ľudské srdcia vo všetkých kontinentoch. Tri roky na Petrovom stolci sú už nabité udalosťami, činnosťou, dynamizmom, ktoré presahujú hranice Cirkvi a prelievajú sa aj na ostatné ľudstvo ako služba človeku. Tri roky, poznačené troma veľkými encyklikami: Redemptor hominis — Vykupiteľ človeka, Dives in misericordia — Bohatý na milosrdenstvo, Laborem exercens — Pracujúci človek. Tri roky naplnené deviatimi cestami do všetkých svetadielov, z ktorých každá by vystačila na zaujímavý celovečerný film, kde sa vystriedali za sebou: Mexiko, Poľsko, Brazília, Turecko, Afrika, Francúzsko, Írsko a Spojené štáty severoamerické a konečne Nemecko, aby sme nespomínali kratšie cesty po Taliansku: Belluno a výstup na horu Mar- moladu, Turín, Terni, Otranto, až po nedeľné pastoračné návštevy po rímskych farnostiach a seminároch. Tri roky preplnené osobným stykom s desiatkami miliónov ľudí, stykom, čo moderné komunikačné prostriedky ako televízia a rádio znásobili na stovky miliónov. Jedna celosvetová a dve zvláštne synody; množstvo prejavov, ktoré tvoria iba za prvé dva roky štyri hrubé zväzky a viac ako 6000 strán. A to je iba niekoľko záberov z mnohorakej činnosti Jána Pavla II. Tri roky pontifikátu, poznačené krížom na vlastnom tele, troma litrami vyliatej krvi, dvoma operáciami a piatimi mesiacmi nemocnice a zotavo- vania. Lenže práve atentát na Svätého Otca iba utvrdil a posilnil jeho popularitu a vzbudil na celom svete, aj zo strany nekatolíkov a nekresťanov, solidaritu, ktorá je pravým opakom vražedných úmyslov, čo ozbrojili zločinnú ruku. Čím väčšie je vlnobitie na svete, tým viac sa zraky ľudí obracajú k Petrovej skale, na ktorej Kristus postavil svoju Cirkev. Kormidelník Petrovej loďky stojí pevne na svojom mieste. Učiteľský hlas Cirkvi a pápeža získava znovu dôveru ľudstva a je hybnou silou obnovy. Množia sa viditeľné znaky akéhosi oživenia v Cirkvi: zosilnieva pocit ba aj hrdosť spolupatričnosti k Cirkvi, zástupy a najmä mládež priam doliehajú na pápeža a s nadšením sa hlásia k činnosti pre Krista a bratov, znovu sa rozbeháva apoštolát laikov a rodín, začínajú stúpať kňazské a rehoľné povolania. Osobný príklad a pevné vedenie Jána Pavla II. majú na tom veľkú zásluhu, ale aj modlitby trpiacich a prenasledovaných údov Cirkvi, na ktorých sa on vždy opiera. Každý môže a má prinášať svoj podiel. Keby sme chceli hľadať tajomstvo bohatej a pritom ľudsky tak jednoduchej a ucelenej osobnosti Jána Pavla II., myslím, že by sme sa museli pozastaviť nad jeho biskupským a potom pápežským znakom: Kríž, ktorý značí Krista, vedľa kríža písmena M — Mária a pod tým heslo « Celý tvoj! » Tu je kľúč od tajomstva: v úplnej vernosti Karola Wojtylu Kristovi, pod ktorého krížom stála a stojí Mária; v úplnej odovzdanosti Kristovi, ktorý umrel na kríži, ale žije ako Vzkriesený, Kristus, kríž, bolestná Matka, vzkriesenie — aj nám mnoho hovoria. Tieto znaky a skutočnosti sú nám Slovákom veľmi blízke, ako blízky je nám pôvodom, chápaním, srdcom Svätý Otec. A tak na začiatku štvrtého roku ťažkej služby pri kormidle Cirkvi nech sprevádza Jána Pavla II. tým vrúcnejšia modlitba a prianie susedov z južnej strany Tatier: « Živ, Bože, Otca Svätého, námestníka Kristovho! ». Jozef Tomko Prednesené v slovenskom vysielaní Vatikánskeho rozhlasu 22. októbra 1981. 30 [pageend34]Vianočná legenda PASTIER Tej noci, keď sa anjel zjavil pastierom, aby im oznámil, že sa im narodil Spasiteľ v Betleheme, oslnení nebeským jasom, padli všetci na kolená. Len jeden nie. Nechápavo hľadel na ostatných. Čo ich to len tak nadchlo? Čo mimoriadneho môže byť na dieťati, ktoré sa narodilo v maštali?! Pastieri začali horúčkovité zhľadávať, čo by mohli narýchlo zabaliť a priniesť dieťatku ako dar. Jeden vzal jahniatko, druhý kozliatko, tretí kus kožušiny, iný mlieko a syr, len ten jeden pastier nechcel ísť do Betlehema. On na nikoho nečakal a jeho nech nikto ani nepozýva. Ba čo viac, keď sa ostatní vrátili, ich rozprávanie ho tak rozčuľovalo, že sa zbalil a odišiel od nich preč. Vybral sa do sveta, samozrejme celkom opačným smerom... Po čase sa mu veru zacnelo za známym košiarom, za teplou maštaľkou, za ovečkami a najmä za druhmi, ktorých tak ľahkomyseľne opustil. Ale vo svojej tvrdohlavej namyslenosti radšej sa túlal po púšti. Nechal sa najať raz tu, raz tam, potom zase blúdil, lebo akýsi vnútorný nepokoj ho stále poháňal ďalej. Niekedy veru nebolo ani roboty, ani chleba, ani strechy nad hlavou. Aj obuv sa mu dávno zodrala a plášť sa mu tak zničil, že mu v noci veru nedával nijakého tepla. Raz, keď tak blúdil bez práce, stretol sa s karavánou. Zdalo sa mu, že to boli zámožní ľudia. Dali sa mu najesť, ba aj teplú prikrývku mu dali a smel sa vyspať pri ťavách s ostatnými služobníkmi. Na druhý deň sa ho pýtali na cestu do Betlehema, kde sa malo podľa proroctiev narodiť Dieťa. Požiadali ho, aby im robil sprievodcu. Ale on trucovito potriasol hlavou, že nič nevie, vrátil im teplú prikrývku a utiekol od nich preč. — Každý sa zaujíma len o to Dieťa, — hútal. Čo sa to len deje s ľuďmi? Tak blúdil ďalej svetom ako najbiednejší žobrák. Pracovať už nevládal, bol taký unavený a vyčerpaný, nohy mal samú ranu. Bol rád, keď tu i tam dostal skyvu chleba. Netúžil po ničom inom, len po odpočinku a po pokoji. — POKOJ! Veď toto slovo vyriekol tej noci aj anjel! — spomenul si a vydal sa znovu na cestu. Zdá sa, že púšť nemá konca. Rany ho pália, sotva sa vlečie. Zrazu v diaľke zbadá osadu. Dovlečie sa k prvému domčeku, ale neodváži sa vstúpiť, len túžobne hľadí na dvere. Takto sa tam predsa nemôže ukázať! Zvyšky starého plášťa nezakrývali ani diery na starej a špinavej tunike. Zrazu sa dvierka otvárajú a vyjde mu naproti mladá žena s dieťatkom na rukách a za ňou dospelý muž. Láskavo ho oslovili a pozvali dovnútra. Boli k nemu takí dobrí a on sa hneď ponúkol, že im bude rád slúžiť, ak dovolia. Dieťa sa na pastiera milo usmialo a vtedy sa mu zdalo, že akýsi kameň mu padol zo srdca. Nechali ho v dome. Veru boli aj radi. Porozprávali mu, že tu je už cudzina, že aj oni utiekli pred prenasledovaním, lebo Herodes chcel zabiť ich dieťa. Pastierovi sa zdalo, že títo dobrí ľudia majú podobný výraz v tvári, ako pastieri, ktorí sa vrátili z Betlehema. Ba dokonca, že ten istý výraz mali aj jazdci na ťavách, ktorých stretol na púšti a ktorým odmietol ukázať cestu. Ale teraz už na to nechcel myslieť. Bol tu šťastný a spokojný. Všetok nepokoj sa stratil. Už nechcel odísť. Jeho dušu naplnil pokoj, po ktorom tak veľmi túžil! Čo po tom, že musel privandrovať až do cudziny, aby ho našiel? A to Dieťa! Ako ho miloval! Aj život by zaň položil! Tu, pri tomto Dieťati našiel svoj vytúžený DOMOV. Úprimne ďakujeme všetkým tým čitateľom, ktorí nám poslali predplatné (podporu). Čakáme tento prejav spolupráce aj od ostatných odoberateľov časopisu a už vopred im ďakujeme. Následkom stáleho stúpania cien, sme nútení zvýšiť predplatné na 8 dolárov USA (resp. 15 DM). Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Tým sa vyhne mnohým nepríjemnostiam. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Santi Cirillo e Metodio via Cassia 1415 (km 14,500) 00123 ROMA - LA STORTA, ITALIA 31 [pageend35]Mimochodom o šťastlivej trinástke Táto úvaha je prípustná aj pre poverčivých, nielen pre veriacich. Ba pre prvých je priam žiadúca. Pri severnom vchode do rímskej kaplnky našich vierozvestov Cyrila a Metoda vyčnieva z múru základný kameň z bieleho mramoru. Nápis je krátky. Nesie meno pápeža, ktorý ho posvätil, a dva ročné údaje, vzdialené od seba tisíc sto rokov: 863-1963. Ale kronika Ústavu spresňuje dátum posviacky: bolo to 13. mája. — Podľa poverčivých bolo by to neblahé znamenie. Ale svätí solúnski Bratia prišli vykoreniť poveru spomedzi našich predkov. Znázorňuje to aj ich mozaika nad hlavným oltárom: šliapu a drvia modly bôžikov. Vtedajších, terajších i budúcich. Tých, v ktorých kedysi verili skoro všetci. Tých, v ktorých ešte viacerí veria. A konečne aj tých, v ktorých raz málokto veriť bude. Keď sa zahľadíme do krátkych dejín tohto cyrilometodského diela vo Večnom meste, zdá sa nám, že počúvame podobenstvo o horčičnom semienku, ktoré «síce menšie od iných bylinných semien, ale keď vyrastie, býva väčšie od iných rastlín, ba rozrastie sa ako strom, takže vtáctvo nebeské přeletuje a hniezdi na jeho konároch » (Mt 13,32) a roznáša jeho plody doširoka a doďaleka, aby všade klíčili a rodili pre duchovných potomkov veľkých svätých Solúnčanov. Horčičné semienko naše! Našli sa maloverní, čo sa sústrastne zasmiali, keď sa ťa chytili veriaci aj napriek zdanlivým nemožnostiam. Našli sa neprajníci, čo chceli udeptat' tvoj vzrast a potme kutali po tvojich koreňoch, aby ťa vytrhli. Teraz na teba kameňmi nadávok útočia čertovi bojtári. Vyhlasujú tvoje plody za škodlivé a smrtonosné, pravda, pre vyznávačov ateizmu. Severák z oných končín sa rozháňa a šľahá do teba, aby ťa aspoň okliesnil, ak ťa nevládze zlomiť. Ty však stojíš, rozmáhaš sa a rodíš pod Božou ochranou a s požehnaním, ktoré na teba zvolal Kristov námestník onoho 13. mája. A k večeru sa chýlil iný 13. máj, keď biele pápežovo rúcho predierkovali vražedné strely a postriekala jeho krv. Organizátorom atentátu (azda s mnohými dekoráciami na zákernej hrudi) išlo o smrť pápeža. Chceli pretrhnúť jeho životnú niť, ako revom rušičov zabíjajú jeho hlas na vlnách éteru. Chceli na Cirkev uvaliť nešťastie. Ale 13. máj je dňom Máriiným, ako aj terajší pápež — ich vybraný terč — je jej chránencom a synom: Totus tuus — celý som tvoj, Mária! A tak ďalšia trinástka nepriniesla nešťastie, ale ho odvrátila. Bezočivý, nekvalifiko- vateľný (a nateraz nepodarený) atentát otriasol svedomím celého sveta, odsunul svoje zákulisie a odhalil svojich režisérov a najmä « obnažil úmysly mnohých ľudí » (porov. Lk 2, 35), o čom sa sprisahanecky a organizovane mlčí. Bolo možné zavraždiť Petra, Lina, Kléta, Klementa a desiatky iných. Je možné zavraždiť aj Jána Pavla povedzme aj Siedmeho, ale zavraždiť pápeža ako Božiu ustanovizeň nie je a nebude možné, lebo Ježiš Kristus — Boh a Pán — nenechá bez pastiera svoju Cirkev, ktorú «pekelné mocnosti nepremôžu » (Mt 16,18). Právom teda máme oslavovať Pannu Máriu, Matku Cirkvi, ktorá — podľa predkonci- lového breviára — «jediná a sama porazila (premohla) všetky bludárstva po celom svete. » Ona pomýlila aj ruku vycvičeného atentátnika a zachránila nám svojho syna, námestníka svojho Syna. Gorazd Zvonický SLOVENSKÉ HLASY Z RÍMA ROČNÍK XXX - 1981 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend36]