VĚSTNÍK ČESKOSLOVENSKÉ NÁRODNÍ RADY AMERICKÉ Číslo 199 Květen 1971 Prohlášená Výkonného výboru GSNRA Zasedání výkonného výboru Schůze Výkonného výboru Československé národní rady americké, jež se konala v Chicagu ve dnech 17. a 18. dubna 1971, schválila jednomyslně toto prohlášeni: Stojíme věrně na půdě americké demokracie a chceme ze všech sil bránit práva a svobody z ní vyplývající; s touž věrností přijímáme i povinnosti, které nám ukládá a podporujeme její cíle v poměrech domácích i mezinárodně- politických. Chceme i nadále všemožně pečovat o udržení a rozvoj své po předcích zděděné národní, kulturní a politické tradice zde v Americe, kde je v celém svobodném světě soustředěno nejvíc synů a dcer naší vlastní krve. Vyznávajíce neochvějně zásady masarykovské humanitní demokracie, sledujeme bedlivě a s obavami vývoj v Československu; hospodářské zhoršování a nové oklešťování občanských práv, které teď po skončeném sjezdu sovětské komunistické strany můžeme očekávat i od chystaného sjezdu komunistické strany Československa. Američtí občané českého a slovenského původu máji zvláštní a oprávněný zájem o osud národa v staré vlasti. Přičinili se o úspěch československých odbojů za první i druhé světové války, zasloužili se o dobré jméno národa a republiky a o to, že důvěra Spojených států k Československu se projevila i vydatnou pomocí hospodářskou a politickou. Našim americkým krajanům jde tedy přirozeně o to, aby demokracie, jež byla jasným cílem československých odbojů, byla národu vrácena. Československá národní rada americká neustane ve své snaze udržet zájem americké vlády i americké a světové veřejnosti o osud českého, slovenského a podkarpatorusín- ského národa doma. V této souvislosti Československá národní rada americká doufá, že Rozhlas Svobodná Evropa bude i nadále informovat lid v Československu o světovém dění a o skutečnostech, které mu dnešní vláda nedovoluje slyšet. Československá národní rada americká sleduje vývoj mezinárodní situace a vidí se zármutkem postupné uskutečňování všeho toho, před čím po léta varovala. Rovnováha vojenských sil se stále mění ve prospěch Sovětského svazu, takže vzniká dojem, že se Sovětský svaz chystá ke konečnému náporu na svobodný svět. Souběžně pozorujeme postupující rozklad amerického společenského řádu, vedoucí až k neochotě mladých lidí hájit zájmy rodné země. S radostí však vidime, že i mezi mladými, kteří tak často podléhali rozvratným, nám nepřátelským vlivům, vzniká odpor k neplodné negaci a nové uvědomění trvalé platnosti nedělitelných zásad svobody, spravedlnosti, humanity a míru. Československá národná rada americká združujúca demokraticky orientovaných Američanov českého, slovenského a podkarpatorusínského povodu je i naďalej rozhodnutá potierať akékoľvek pokusy smerujúce k zoslabeniu štátnej jednoty Čechov a Slovákov ako snahy a pokusy, ktoré by nakoniec mohli viesť ku zoslabeniu národnej odolnosti a sily našich národov. Vo svém boji proti komunismu a za svobodu Československá národni rada americká neustane. V sobotu 17. a v neděli 18. dubna konala se v místnostech ČSA v Ciceru — Chicagu schůze výkonného výboru Československé národní rady americké za střídavého předsednictví předsedy br. James V. Krákory a 1. místopředsedy br. prof. Dr. Vratislava Buška z New Yorku. Předseda Amerického fondu pro čs. uprchlíky dr. Ján Papánek, jenž se tentokrát pro důležité úřední úkoly nemohl dostavit, poslal pozdravný projev. Je to poprvé, co se dr. Papánek nezúčastnil výroční schůze Rady. Mezi hosty byl také býv. tajemník a čestný člen ČSNRA br. Jozef Žák—Marušiák. Za oblast New York přijel mimo br. Buška též tajemník oblasti Jan Babinec, za michigánskou oblast Jan Sklenář a br. Anton Čech z Owosso; za Krajanský výbor v Clevelandu br. Václav Hesoun. Z ostatních oblastí a odboček byly čteny zprávy. Byly určeny příslušné výbory, přečtena došlá korespondence a potom podány zprávy hlavních činovníků. Předseda br. Krákora ve zprávě o své funkci znovu zdůrazňoval úsilí o získání většího počtu krajanských spolků a organizací ke spolupráci s ČSNRA ku podpoře amerických ideálů demokracie a spravedlnosti, k obnově svobody a samostatnosti Československa, jakož i ke zdárnému řešení uprchlických problémů. Čs. národní radě americké jde o to, aby v době nynějšího nebezpečí vytvořila jednotnou frontu našeho lidu v Americe, tak aby naše oprávněné va- varovné hlasy zněly důrazněji a odpovědní činitelé musili na ně brát zřetel. Potom br. Krákora vylíčil jednotlivé akce ČSNRA a zákroky u americké vlády a některých departmentů, z nichž zvláště významný byl úspěšný protest proti vydírání čs. uprchlíků pražskou vládní právnickou ústřednou. Naše intervence u státního departmentu a generálního návladního přispěla k tomu, že pražský režim musil vyděračskou akci odvolat. ČSNRA vyslovila podporu presidentově politice v jihovýchodní Asii, její memorandum v druhé výročí sovětské invase mělo velký ohlas v kongresu, v tisku, rozhlasu a televizi, bylo vydáno prohlášení k 28. říjnu, k případu litvínského námořníka Kudirky, k výročí mučednické smrti Jana Palacha, ve věci radikální agitátorky Angely Davisové, — členové Čs. národní rady zúčastňovali se velkým počtem veřejných protestů proti sovětskému znásilňování národů a úspěšně se podíleli na všech akcích souvisících s programem manifestací Captive Nations atd. Kromě toho zasáhla ČSNRA svým podnětem na pomoc Dennímu Hlasateli. V závěru ocenil br. Krákora vydání Panoramy, — poděkoval sestře Vlastě Vrázové a všem, kdo se o zdar tohoto díla zasloužili. Stejně srdečně poděkoval všem funkcionářům ve vedení v oblastních výborech a v odbočkách, jakož i pracovníkům v ústřední kanceláři Rady. Zpráva předsedova obsahovala také zprávu finanční, neboť zvolený pokladník br. Frank Kratochvíl, jenž dlouho vážně churavěl, vzdal se v únoru úřadu a odstěhoval se do Kalifornie. Finanční výkaz je velmi přehledný a obráží se v něm jasně náklady na všechnu práci ČSNRA, na činnost organizační, vydavatelskou a na pomoc uprchlíkům z Československa. [pageend1]VĚSTNÍK MAY 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNIK KVĚTEN 1971 Orgán Československé národní rady americké Vychází měsíčně (s výjimkou dvojčísla v červenei-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Účastníci vyslechli pak s lítostí prohlášení br. Krákory, že na lékařské nařízení musí se vzdát předsednieké funkce, která vyžaduje velké námahy a zabírá mnoho času. Setrval na svém rozhodnutí, zdůrazniv, že pomocí i radou bude dále přispívat ČSNRA, v jejímž předsednictvu zůstane jakožto zástupce ČSA. Ze zpráv místopředsedů bylo nejdůležitější vysvětlení bratří Buška a Ferjenčíka, obšírně doplněné předsedou oblastního výboru chicagského br. Štefanem Papánkem o tzv. “slovenském kongresu”, jehož organizátoři loni pohořeli a letos se o něj pokoušejí znovu. Je to opakování staré separatistické taktiky, při které se falšují dějiny, hlásá primitivní nacionalismus a protičeské záští, rozbití Československé republiky, zneužívá se nedostatečné informovanosti a spekuluje se s hlasy voličů, v klamné naději, že státní department bude separatistickou akci podporovat. Ve skutečnosti jde vůdcům tohoto zmateného hnutí jenom o to, aby někteří z nich, stíhaní jako bývalí váleční zločinci, byli uznáni za politické veličiny. Demokratičtí Slováci stojí rozhodně a nekompromisně proti těmto snahám a jsou pro Československou republiku, jejíž zřízení zachránilo slovenský národ před záhubou a naopak zajistilo mu všestranný rozvoj. Potom následovala zpráva tajemníka ČSNRA dr. Vlastislava Chalupy o rozsáhlé činnosti Rady, s ujištěním, že Rada bude dále energeticky vyvíjet úlohu iniciátora, mluvčího a organisátora národních, demokratických a krajanských věcí. Do zprávy bylo zahrnuto také úsilí o pomoc Dennímu Hlasateli. Mnoho let svědomité oddané práce dala Čs. národní radě americká sestra Vlasta Vrázová. Přes to však ve své zprávě mluví hlavně o těch, kdo s ní spolupracovali, o bratru Franku Kratochvílovi a jiných. — Nejen zajímavé, ale i povzbudivé byly poznámky sestry Vrázové o odkazech, jimiž vlastenečtí jednotlivci pamatovali na Radu, aby mohla plnit své velké úkoly — jak se zřením na poměry americké, tak ve staré vlasti. Promluvivši ještě o publikační činnosti Rady a o úspěšném budování stálé stolice české a slovenské kultury na Chicagské universitě, sestra Vrázová prohlásila, že přes všechny změny ve Spojených státech a v Československu, které nám působí starosti, zůstáváme odhodláni setrvat při práci, které jsme všichni zasvětili velikou část svého života. Také sestra Langová ve zprávě o činnosti úřadovny uvedla úspěšné akce s nálepkami, účast na různých podnicích, jako byl Holiday Folk Fair a zejména jubilejní ples, který se neobyčejně vydařil. Vylíčila uznale činnost spolupracovníků a dobrovolných pomocníků. Zvláštní zmínky zaslouží, kolik práce bylo třeba vynaložit při přípravě, vydání, rozeslání a prodeji Panoramy. Opakujeme proto s důrazem výzvu ČSNRA, aby naši krajané aspoň pro své děti a vnuky rozebrali náklad tohoto přehledu osudů, práce a obětí čs. přistěhovalců. Cena této vkusně vázané, dobře tištěné a dokumentární knihy je 7 dolarů. ČSNRA ji prodává bez zisku. Následovaly zprávy o činnosti výborů finančního, orga- nisačního, politického, tiskového Br. dr. František Schwarzenberg, místopředseda Národ, rady a předseda polit, výboru předložil resoluci, jež byla v neděli schválena; přinášíme ji na jiném místě. Politická resoluce se obrací ke krajanské veřejnosti, vyzývá k podpoře demokratických proudů ve Spojených státech, odmítá akce slovenských separatistů a zdůrazňuje Československo jako společný stát Čechů, Slováků a Podkarpatských Rusínů. Zároveň vyslovuje obavy z dalšiho vývoje v Československu a slibuje, že Čs. národní rada americká neustane v boji proti komunismu a za obnovu demokratického zřízení ve staré vlasti. Zvláštního ocenění se dostalo odbočce ve Washingtonu, D.C., dr. Josefu Haškovi a sestře Anně Faltusové za horlivou činnost v souvislosti s výročím sovětské invaze a s tažením čs. úřadů k vydírání uprchlíků. Bylo usneseno poslat pozdravný dopis br. Josefu Kalab- zovi ml., v St. Petersburgu, vyslovit poděkování Novému Světu v Clevelandu, za vytrvalou podporu veškeré činnosti ČSNRA a blahopřát D. Hlasateli, který dovršuje 80 let své existence. Před ukončením konference br. Vratislav Bušek, jenž se ujal předsednictví ČSNRA, — odstupujícímu br. Krákorovi srdečně poděkoval jak za vykonanou práci, tak za ochotu pomáhat i nadále. Touto změnou se také posunulo pořadí místopředsedů prvním se stal br. Mikuláš Ferjenčík a druhým Dr. František Schwarzenberg. Zasedání výkonného výboru se zúčastnili členové předsednictva: Vratislav Bušek, Mikuláš Ferjenčík, František Schwarzenberg, Adolph Čierný, James V. Čihák, Eduard Dellín, Vlastislav Chalupa, Karel Kohler-Rausch, Olga Kovářová, James Krákora, — Štefan Papánek, Oskar Pejša, Alois Šalomoun, Břetislav Vaněk, Vlasta Vrázová; členové výkonného výboru: Jan Babinee, Stanislav Brym, Antonín Čech, Václav Hesoun, Stanislav Jančík a Jan Sklenář. Dvoudenní konference výkonného výboru ČSNRA byla plodná po všech stránkách, neboť účastníci nabyli nového přehledu o důležité, nanejvýš potřebné a také opravdu zdárné činnosti Rady, jejich oblastních výborů a odboček — i o práci obětavých jednotlivců po celých Spojených státech. Konference a materiál na ní snesený byly novým důkazem, že Československá národní rada americká je mluvčím Američanů českého a slovenského původu i nových přistěhovalců a představitelem čs. demokratických tradic. — Je proto žádoucí, aby byla podporována všemi krajanskými spolky a organizacemi a celou krajanskou veřejností. Novému Světu v Clevelandu, Ohio Vážení přátelé, výkonný výbor Čs. národní rady americké se na své schůzi konané ve dnech 17. a 18. dubna 1971 usnesl vyslovit Vám upřímné poděkování za Vaši dlouholetou dobrou spolupráci, Váš zájem o činnost Rady — i za všechnu podporu, kterou činnosti Rady věnujete. Jsme Vám velmi vděčni za pečlivé a pravidelné uveřejňování všech článků týkajících se práce Rady a také všech našich tiskových zpráv. Dovolte, abychom při této příležitosti též pozdravili Vaši valnou hromadu, která bude probíhat v tomto týdnu. Přejeme Vám ve Vaší práci a záslužné činnosti Nového Světa mnoho zdaru. S krajanským pozdravem za Československou národní radu americkou Dr. Mikuláš Ferjenčík, úř. místopředseda Dr. Vlastislav Chalupa, tajemník 2 • VĚSTNÍK [pageend2]Výzva Čs. národní rady americké Po schůzi Výkonného výboru Československé národní rady americké, na které byla velmi podrobně zkoumána dosavadní práce Rady a současná politická situace, lze konstatovat, že není nám třeba na dosavadní práci, na cílech a prostředcích, jakož i na názorech na situaci, mnoho měnit. Resoluce Rady, zrovna tak jako její dosavadní činnost jsou svědectvím, že jsme se nemýlili. Nemýlili jsme se, jak se politická situace bude vytvářet a nemýlili jsme se ani když jsme upozorňovali na nebezpečí stupňované, rozvratné činnosti a na vzrůst vojenské moci Sovětů. Je jasné, že tyto dosažené výhody na poli vojenském, politickém, i rozvratném, Sověti budou hledět náležitě využít. Můžeme očekávat stupňované vydírání, vyhrožování a útlak ujařmených národů. Musíme se na tuto situaci připravit. V rámci těchto příprav znova vyzýváme jednotlivce, i krajanské organizace, k úzké, pracovní součinnosti s Československou národní radou americkou. Aby náš varovný hlas byl vyslyšen na povolaných místech, je třeba, aby se mu dostalo co nejširší podpory našich krajanů starých i nových. Pomáhejte s námi udržet demokratický společenský řád, lidské svobody a lidskou důstojnost. Zde ve svobodném světě a při jejich nastolení tam za železnou oponou, kde o ně byli připraveni imperializmem sovětským. JAN PAPÁNEK: VÝROČIE HUMANITY Behem tohoto roka sú zaznamenávané rožne výročia, ktoré majú význam v prvom rade pre státisíce európskych ľudí, ktorí boli vyhnaní zo svojich domovov, pretože odmietli slúžil imperializmu. Okrem toho majú význam i pre zeme, ktoré týmto ľudom poskytli útulok, dali im možnosť živobytia, ktorí boli a sú veľkým prínosom týmto zemiam a pomáhajú k ich rozvoju. Jedná sa o medzivládne organizácie, medzinárodné i národné súkromé organizácie a rôzne vládne inštitúcie. Niektoré z nich zaznamenávajú dvadsiate a iné dvadsiatepiate výročie svojho jestvovania. Tak úrad Vysokého Komisára Spojených Národov pre uprchlíkov zaznamenáva svoje výročie tým, že Spojené národy vydávajú tri poštovné známky v hodnote šesť a třináct’ centov v New Yorku a 50 centov v Ženeve. Výťažok ide na medzinárodnú pomoc uprchlíkom. Vysoký Komisár pomáhal a pomáha desiatkam tisícov uprchlíkov právnou pomocou i materiálne. Málo kto si uvedomuje, že uprchlíci z komunistických zemí by sa skoro vôbec, alebo len v obmedzenej miere mohli pohybovať zo zeme do zeme, keby nebolo Konvencie z roku 1951, ktorá umožňuje vydávanie im cestovných dokladov v dobe než sa stanú občanmi svojich nových vlastí. Dokiaľ sa úrad Vysokého Komisára Spojených Národov pre uprchlíkov staral v prvom rade o uprchlíkov z komunistických zemí, Sovieti a ich sateliti hatili v Spojených národoch jeho činnost, ako len mohli. Teraz však z veľkej miery sústreďuje svoju činnosť i na uprchlíkov v Afrike a Ázii, kde sú ich milióny. Komunisti jeho činnosť tolerujú v nádeji, že ho môžu využiť proti slobodným zemiam sveta. Iná mezivládna organizácia “Intergovernmental Committee for European Migration’ je zložená z 31 členských zemí a je neodvislá od Spojených národov. Jej hlavným úkolom je doprava uprchlíkov a emigrantov z Európy do zemí, ktoré si títo zvolili za svoju novú vlasť. Od svojho vzniku pomohla táto organizácia a dopravila cez oceány 1,800,000 ľudí, z toho 868,000 uprchlíkov. Dopravuje ich do všetkých končín sveta, ale hlavne do Spojených štátov, Kanady a Austrálie. Len od sovietskej invázie Československa v auguste 1968 dopravila za oceán vyše 20,000 československých uprchlíkov za polovičné dopravné, ktoré úveruje bezúročné na jeden rok. Vo Washingtone zaznamenáva 25. výročie “Advisory Committee on Voluntary Foreign Aid’’, ktorý spoločne s oddelením “Refugee Migration Affairs” štátného departmentu je hlavným činiteľom pomáhajúcim uprchlíkom v Evropě a doplňuje pomoc poskytovanú im zemami prvého azylu, hlavne Rakúskom a Nemeckom. Tento komitét, ktorého členom je Americký fond pre československých uprchlíkov od 1. júla 1948, kontroľuje činnosť 82 pomocných organizácií pracujúcich na humanitárnom a sociálnom poli. Vedľa týchto medzivládnych a vládnych inštitúcií je rad súkromných medzinárodných pomocných organizácií. CARE (Cooperative for American Relief Everywhere, Inc.), ktorého jednateľom je podpísaný, zaznamenáva 11. mája 1971 25. výročie prvého darovaného potravinového balíka ľuďom v núdzi. Od tej doby vydáva ročne milióny dolárov na pomoc po celom svete. Americká poštová zpráva pripravuje vydanie zvláštnej známky k tomuto výročiu. V Ženeve je “International Council of Voluntary Agencies for Foreign Service”, ktorý účinne pomáha európskym uprchlíkom. Svoje výročie bode zaznamenávať konferenciou v New Yorku koncem júna 1971. V New Yorku je “American Council of Voluntary for Foreign Service” a “American Immigration and Citizen Conference”. American Fund for Czechoslovak Refugees, Inc. zaznamenáva 23. výročie svojho jestvovania. Je elánom, alebo úzko spolupracuje s vyšeuvedenými organizáciami a s medzivládnymi a vládnymi inštitúciami. Bez ich spolupráce a pomoci by nebol mohol tak účinne pomáhať československým uprchlíkom, ako pomáha. V dobe svojho jestvovania pomohol radou, poskytol hmotnú pomoc, dopravil z Európy do zámoria, našiel zamestnanie a pomohol s ubytovaním vyše 80,000 československým dobrým ľuďom, ktorých komunisti hrozbami a perzekúciou vyhnali z vlasti. Na ukázku najnovšej účinnej spolupráce, vedľa normálnej pomoci, sa dá uviesť prinútenie a hrozby proti československým uprchlíkom a ich príbuzným v Československu. My sme pôsobili na to, aby všetci vyšeuvedení činitelia, inštitúcie i vlády intervenovali v rôznych formách proti komunistickému zámernému vydieraniu a hrozbám. Tomuto úradnému tlaku znamenite pomáhala tlač a intervencie krajanských organizácií — najmä Československej národnej rady — pôsobením na členov kongresu a vlády. Táto akcia bola oslabovaná tým, že uprchlíci, ktorí výhražné listy dostávali, to tajili, alebo odmietali ich dať k dispozícii úradným orgánom. Až konečne v Kanade našiel sa človek, ktorý ukázal cestu. Dnes vieme, že také listy začali chodiť už v lete 1970, ale niekoľko textov sa nám podarilo dostať do rúk až koncom roku 1970. Vieme tiež, že listy boli posielané i po Husákovom prehlásení, že sú zastavené. Z toho by si každý mal vziať poučenie, že boj proti komunistom — či marxistom, ako si mnohí z tých čo sa dostali do slobodného sveta teraz hovoria — je treba viest’ solidárne a na každom poli ľudského denia. Dary na činnosť Odbočka ČSNRA Západní předměstí, Chicago, 111. .. $200.00 Odbočka ČSNRA Dr. Mil. Horáková, Chicago, 111. .. $100.00 Prof. Vratislav Bušek, New York, N.Y........................ $100.00 Col. John Slezák, Sycamore, 111....................................$ 50.00 Bohemian Women’s Civic Club, 111................................$ 20.00 Mr. Stephen Papanek, Chicago, 111.............................$ 18.00 Mr. & Mrs. Antonin Filipi ............................................$ 17.00 Mrs. Annette Macoun, Miami Shores, FI.....................$ 10.00 Mrs. Hermie C. Rabstejnek, Okla................................$ 10.00 Sdružení Českých Spolků, Iowa ................................ $ 10.00 Mr. & Mrs. Fred Štěpánek, N. Miami, FI.................$ 10.00 Mr. Frank Urbánek, Laguna Hills, Cal.....................$ 6.00 Dr. Karel Hujer, Chattanooga, Tenn............................$ 6.00 Mrs. Stella Tichý, Skokie, 111. .................................... $ 5.00 IN MEMORIAM K uctění památky dobrého, věrného spolupracovníka, bratra Jana Tichého věnuje Mr. Anton Benesh, Ithaca, Mi.................................... . ................................$ 5.00 K uctění památky paní Karly Meissnerové věnuje Mrs. Emma Trčka, Rolla, Mo................................$ 5.00 VĚSTNÍK • 3 [pageend3]JOSEF FALTA: VE ZNAMENÍ DRAKA Drak není ve zvěrokruhu, který teď s hvězdopraveptvím zas přišel do módy. Je však v jakémsi příbuzenství se štírem, byl ve znaku císařské Číny a dnes opravdu žije v Číně komunistické a v Sovětském svazu — ve znamení tohoto netvora s rozeklaným jazykem a s tlamou sršící oheň je tedy teď mezinárodní politika. Dne 8. dubna dověděla se americká a světová veřejnost, že do Číny se vydá družstvo hráčů amerického stolního tenisu s pěti činovníky tenisové asociace, jejich dvěma manželkami a se čtyřmi novináři. Bylo jim to zvláštní náhodou povoleno právě v době sjezdu sovětské komunistické strany, který dal Brežněvovi další plné moci, a také zrovna v době, kdy náš státní department varoval petrolejářské firmy, aby nedráždily komunistickou Čínu hledáním petroleje v jejím moři. A za týden byly noviny plny jásotu, jak byli američtí hosté uvítáni v Číně dospělými i dětmi, civilisty i vojáky v čele se samým premiérem Čou. Předseda Mao se vyjádřil, že dychtí-li president Nixon tak po návštěvě Číny, ať jen přijede, bude taky uvítán. DIPLOMACIE ROZMANITÁ Za dávných časů slavných hvězdopravců upevňovaly se styky mezi národy známým “zasnubováním,” teď by to měl být stolní tenis nebo vůbec sport. Už také vyšla kniha, kde James Symington uvádí, že diplomacie je příliš významná, abychom ji nechali diplomatům, je prý to úkol lidu. Masaryk předpovídal, že jednou budou vyslanci akreditováni ne u hlav států, nýbrž u parlamentů, to jest u přímých zástupců lidu. Ale ovšem hned varoval a měl pravdu, neboť vůdce americké tenisové výpravy pan Steenhoven, jenž po návratu mluvil v televisi málem jako státní tajemník, je jedním z ředitelů automobilky a díval se v Číně hlavně, kolik vozů by tam jeho firma mohla prodat. Vzpomínáme si, jak jednou jistý československý průmyslník letěl nad Čínou a podle pozdějšího líčení v knize svého důvěrníka si povzdechl: “Bože, to by bylo bot!’’ Je velmi přirozené, že každý z takových neprofesionálních diplomatů by svůj úkol řešil podle svého kopyta, sice velmi jednoduše, ale s prospěchem patrně jen pro ten obor, ke kterému náleží. Pro dobrý styk mezi národy je jistě důležitý obchod, průmysl, turistika, i ten sport, zejména však literatura, původní i překládaná, ale diplomacie má působnost širší a odpovědnější, třebaže víme, že i v tomto oboru jsou povolaní a vyvolení. Jak pěna sensace opadávala, mírnil se také původní jásot nad geniálním nápadem pingpongové diplomacie a někteří z organisátorů a účastníků výpravy říkali skromně, že koneckonců se nic nemůže pokazit. Ale druzí neochabovali v optimismu a 191etý člen družstva, jenž budil v Číně obdiv tím, že si svázal vlasy do copu, což v Číně je znamení někdejší nadvlády Manžuů, prohlásil v Los Angeles s mladickou odvahou, že by sám “jako nic” urovnal všecky spory mezi Spojenými státy a komunistickou Čínou, kde prý je všecko “fantastické,” i kozy a koně, i pan Čou. Opravdu by byla naše čínská politika pro devatenáctileté hochy, kdyby byla založena jenom na dojmech z několika slavnostních dní a na zdejší představě velkého odbytiště, a kdyby byl zdvořile přehlížen obrovský plakát, který američtí hosté spatřili na odchodu ze síně, kde hráli. Plakát znázorňoval po zuby ozbrojené vietnamské povstalce a vyzýval: Pobijte americké imperialisty! Čínská úřední tisková kancelář pak brzy prohlásila, že co z pingpongové návštěvy vyvodil americký tisk a státní department, je “holý humbug a gangsterská logika.” To se ozývá také z projevů vietnamských komunistů a jejich “mírové” delegace v Paříži, a tak píše komunistický tisk v celém světě. Spojené státy mají ovšem na komunistické Číně zájem jiný, než pingpongový. Byla tedy již zrušena různá obchodní, dopravní, pasová a finanční opatření, ale vláda nezatajuje, že výsledky se projeví až po letech. Nepochybně si také uvědomuje, že o komunistické Číně platí dosud, co v prosincovém čísle Reader’s Digest r. 1965 napsal nynější president Nixon, že kdybychom se vzdali Vietnamu, komunistická Čína by se zmocnila ostatní jihovýchodní Asie, a do pěti let by tak zesílela, že by si vydíráním mohla razit cestu Pacifikem, který by se stal “rudým mořem.” Přitom pan Nixon citoval na podporu svého tvrzení výroky různých asijských státníků a dokonce také Churchillovu výstrahu o Československu z doby po Mnichově, že je osudný omyl, domnívá-li se některá velmoc, že si zajistí bezpečnost, když malou zemi hodí vlkům. MOSKVA PROMLUVILA Svět byl nyní zvědav, co pingpongovému výletu řekne komunistický blok. Moskva oficiálně mlčela, Brežněv na sjezdu sovětské strany zaútočil na Spojené státy a krátce odbyl Čínu. Na oplátku čínský tisk uctil moskevský sjezd hrstí nadávek, že prý se sověty spikly s Amerikou proti Číně a Vietnamu, a ze sovětského tábora se potom nejdříve ozval náčelník bulharské strany, že zas Čína se spikla s Amerikou proti Sovětskému svazu. Podobně se vyjádřil člen polské vlády a teprve pak se rozezvučel komunistický tisk v ostatních zemích, že jde o “imperialistický trik”. Načež se Moskva naladila shovívavě a její anglický list chlácholil, že vezme-li se to kolem dokola, americká nor- malisace styků s Čínou není tak zlá. A když všecko už ztichlo, Sovětský svaz chce sklízet, co společně s komunistickou Čínou zasel ve Spojených státech, a co vybujelo hlučnými “protiválečnými” demonstracemi ve Washingtoně a v jiných amerických městech. Brežněv se ozval z oslav v zotročeném Gruzínsku a doporučuje vzájemné snížení početníh stavů vojska zvláště ve střední Evropě a zrušení cizích vojenských základen. Shoduje se v podstatě s vůdcem senátní většiny Mansfieldem, který navrhuje, aby Spojené státy zmenšily počet svého vojska v Evropě o polovinu. Vláda Spojených států nechtěla změnou čínské politiky “vrazit klín” mezi Sovětský svaz a Čínu a poštvat je proti sobě, ale Brežněv v svých návrzích mluví výslovně o “nadvelmocích,” což znamená, že dohodu o zmenšení počtu vojska, o zrušení základen a o omezení výzbroje by měly ujednat Spojené státy se sověty bez ohledu na spojence v Severoatlantském obranném svazu. I tu platí, co president Nixon řekl v zmíněném již článku o Vietnamu: “Je to otázka prosté mravnosti. Když Amerika slíbila malému státu pomoc v boji o svobodu, má právo ujednat dohodu, která by tu svobodu zničila?” V daném případě týká se takové vyjednávání celé Evropy, jež by se stala kořistí Sovětského svazu, kdyby americká obrana byla podlomena. KAM S ČÍNOU Přípravy na presidentské volby r. 1972 jsou nepochybně vinny tím nynějším zmatením jazyků a svádí politiky i tisk k nepochopitelné povrchnosti a k zjednodušování. Ukázalo se to hned v čínském případě, kde choulostivé a spletité otázky “řešily se” z jedné vody načisto bez nejmenšího zřetele ke starým spojeneckým závazkům. Hned byla ochota usadit komunistickou Čínu do Spojených národů a vyloučit národní Čínu, ačkoli Čankajškova Čína bojovala v našem spojeneckém svazku s Japonci, je zakládajícím členem Spojených národů a tedy stálým členem bezpečnostní rady, kdežto čínští komunisté vedli vlastně válku s Čan- kajškem a spojence tak oslabovali. Nárok na členství ve Spojených národech odůvodňuje se pro pevninskou, t. j. komunistickou Čínu počtársky tím, že má 760 milionů obyvatel (a do r. 1980 prý už bilion), kdežto národní Čína Čankajškova, od prosince 1949 omezená na Formosu (Taj- wan), má pouhých 14 milionů lidí. Členství pejpinské vlády ve Spojených národech vymáhal vytrvale Sovětský svaz a západní spojenci ji odmítali poukazujíce právem na to, že všechna činnost komunistické 4 • VĚSTNÍK [pageend4]Číny se příčí zásadám charty Spojených národů. Ale postupem doby a zejména přibýváním členů Spojených národů počet odpůrců se menšil. Loni 20. listopadu návrh na členství komunistické Číny dosáhl ve valném shromáždění SN prosté většiny a propadl jenom tím, že se pro něj nevyslovily potřebné dvě třetiny. Spojené státy hlasovaly sice zase proti, ale po prvé komunistickou Čínu nekritisovaly. Překotní američtí nadšenci pro dohodu s komunistickou Čínou byli ochotni nanejvýš ke kompromisu, aby ve Spojených národech byly zastoupeny Činy obě, a psalo se o tom jako o hotové věci. Uražená Čankajškova Čína protestovala a odvolala vyslance, komunistická vláda prohlásila zas, že je jenom jedna Čína a Formosa její součástí. Toto odmítnutí kompromisu je vlastně i recept pro budoucí řešení problémů, které Stalin chytře zavěsil jako železné koule na nohy západních spojenců: řešení dvojí Koreje, dvojího Vietnamu, dvojího Německa a jiných zemí, které by komunisté ještě rozdělili. Rozptýlily se bláhové naděje, že — jak to řekl státní tajemník Rogers — bude-li komunistická Čína svým členstvím ve Spojených národech vydána úsudku světové veřejnosti a svobodného tisku, přispěje to “k většímu souladu mezi národy světa” a komunisté budou se moci “konstruktivně” uplatnit. Ale přes toto zklamání leží v kongresu návrh, aby byla odvolána senátní resoluce z 28. ledna 1955, kterou si vyžádal president Eisenhower na obranu Formosy jakožto součásti obrany Spojených států, a zároveň se vymáhá odchod poloviny našeho vojska z Evropy. A přece je jasné, že provedení těchto návrhů by hrozivě otřáslo důvěrou demokratických národů ve Spojené státy a strhlo Ameriku do málo čestné isolace. ZÁSLUHY KOMUNISTŮ Čína ve Spojených národech by především posílila komunistický vliv a pak i vliv často nevypočitatelných nových států. Ať si v demokratickém světě namlouvá kdo chce, co chce, cíle komunistických režimů se nemění, mír uznávají jenom pokud slouží jejich zájmům a snaze po ovládnutí světa. Je arciť pravda, že západní velmoci neudělaly v minulých stoletích Číně nic dobrého a navazování obchodních a politických styků si většinou vynucovaly vojensky. Tato politika “ryšavých barbarů”, jak se v Číně úředně říkalo bílému plemeni, jenom jitřila a zvyšovala odvěkou čínskou nedůvěru a nenávist k cizincům. Rovněž je pravda, že Čína nemá ani mnoho příčin milovat Rusko, jež první ze všech velmocí si vynutilo na císařské Číně obchodní výhody, finanční prospěch a vydání velkých územních oblastí. Sovětský svaz v tom věrně následoval své předchůdce. Zneužíval zmatků, které sužovaly Čínu vlastně už od Sunjacenovy revoluce r. 1911, sovětští “poradci”, o které čínská republika důvěřivě žádala Moskvu, vymáhali jen další ústupky, pomohli nejdřív Čankaj- škovi v strašném masakru komunistů, pak zas pomáhali komunistům, uznali japonský zábor Manžuska (tak jako později Československa) a vytvoření loutkového manžus- kého císařství, prodali Japoncům východní čínskou železnici a chtěli Číně urvat dvě provincie s obrovským rudným bohatstvím. Ale pro toto bratrské okupování bratra nesmíme zapomenout na činnost komunistické Číny: společně se sověty podněcovala občanskou válku v Indonésii a v Malajsii, v Indočíně a na Koreji, podporovala revolty v různých afrických státech a v zemích jižní a střední Ameriky a vydírala americké Číňany. Z toho a z úspěchů v jaderném zbrojení vyvozuje nárok na spolurozhodování i v problémech Středního východu a ve všech ostatních sporných věcech. Buduje evropskou ponorkovou základnu u Albánie, kterou původně zřizovaly sověty, chce být ve Středozemním moři, kde je už sovětské loďstvo. Chce ovládnout Asii a společně se Sovětským svazem Indické moře a Pacifik až k prahům Austrálie. Kdo žádá ještě víc důkazů komunistické dobyvačnosti ? Kdo věří v cenu dohody s komunisty o “bezpečnosti” evropského nebo Světového míru? “PŘED OHNIVÝM DRAKOM...” Snad víc než jindy platí výzva, kterou 5. prosince 1961 po návštěvě šéfredaktora moskevských Izvěstijí, sovětského ústředního vládního listu, učinil president John F. Kennedy: Americký národ musí přestat být národem pouhých netečných diváků. Svět je ve znamení draka. Kdo ho přemůže, kdo uchrání ohrožené a tím se proslaví? Říká slovenský osmačtyři- cátnický buditel a básník Karol Kuzmány: “Kto za pravdu horí...” a “před ohnivým drakom vlasť kto zacloní...” Ano, jenom ten. Z UDÁLOSTÍ V ČESKOSLOVENSKU Je nesnadné popisovat události v Československu, ty neduhy a bolesti jsou pro cizince nezajímavé, až když padne poznámka na okraji události osoby jako je např. dr. G. Husák, pak teprve se cizina zajímá. Dr. Husák např. se ve svém projevu ohražuje proti “pověstem” v londýnském Times a vídeňském Expressu a popírá, že president Ludvík Svoboda odstoupí a on přijde na jeho místo, a že na jeho místo nastoupí V. Bilák, a na Bílákovo Indra atd. Taková změna by znamenala posun mocenských pozic ve prospěch Bíláka a pověsti tohoto druhu jsou před XIV. sjezdem komunistické strany dr. Husákovi nepříjemné. Více ovšem reaguje tisk, hlavně v Rudém právu jsou noví borci, kteří polemizují s tiskem svobodného světa a rozhlasem Svobodné Evropy. V poslední době si vzali na mušku dopisovatelku velkého skotského listu “Scotsman” Veroniku Wernerovou, která prý dle Rudého práva měla “vidění” za své nedávné návštěvy Prahy. Wernerová totiž napsala ve svém informativním článku, že politický život v Československu běží před XIV. sjezdem KSČ na plné obrátky. Ve skutečnosti je to prý sjezd XV., ale dnešní režim neuznává “Vysočanský sjezd KSČ z r. 1968” a tak prostě rozhodnul, že letošní květnový sjezd bude XIV. Rudé právo ji za to ostře kritizuje a táže se, jak se mohla podobná věc dostat do novin. Wernerová též prý objevila, že mezi čs. inteligencí je značná nezaměstnanost, při tom však nevidí, že právě nyní v Britanii stoupá nezaměstnanost vědeckých pracovníků a inženýrů. A to zase soudruh pisatel z Rudého práva neví, nechce vědět, jaký je rozdíl mezi nezaměstnaným britským inženýrem a čs. spisovatelem. Zajímavé prý však je, kde dostala dopisovatelka Scotsmana informaci, že v socialistickém táboře budou rozděleny vědy do jednotlivých zemí. V Československu prý se nebude vyučovat filosofie, sociologie a žurnalistika, protože příslušné fakulty budou přiděleny do různých zemí východního bloku. A zatím co Wernerová nevěděla nic o ustálení cen v Československu, v Anglii v tu samou dobu stouply ceny o 8 %. A skutečně koncem dubna bylo v Československu vyhlášeno snížení cen, u některých výrobků, ledniček a televisorů až 0 30 %. Napsala, že kultura nevzkvétá, ale to nezná bohatý repertoár pražských divadel. Z jiného listu svobodného světa se dovídáme, že kultura v Praze skutečně je, a i Shakespeare je na programu. Stalo se, že při jedné scéně nevinná věta vyvolala desetiminutový potlesk: “... jsme zvyklí hanbě, a někdy nám to politicky i vyhovuje”. Druhý den Rudé právo upozorňovalo čtenáře, že bu- dou-li se takové případy opakovat, bude hra přerušena a diváci budou posláni domů bez náhrady vstupného. A tak 1 známý komunistický dramatik Bertolt Brecht se dostal na index a je nyní censurován, neboť čtenáři zaměňují jeho pasáže za protisovětské, např. jeho citát: “... když vláda není dobrá, změňte lid.” OSLAVY 1. MAJE Probíhaly dle programu a ke spokojenosti vládců. Na 100 tisíc občanů a milice se zúčastnilo průvodu, aby provolávali slávu G. Husákovi. Do deseti dnů bylo vypovězeno 6 studentů, dva ze Západního Německa a čtyři z USA, že ničili májové výzdoby (rozuměj sovětské). VĚSTNÍK • 5 [pageend5]Sdružení bývalých československých politických vězňů ve Švýcarsku PROVOLANÍ ÚČASTNÍKŮ VYSOČANSKÉHO SJEZDU KSČ 1968 V ZAHRANIČÍ První týden v květnu t. r. promluvili k novinářům na tiskové konferenci v Paříži Jiří Pelikán, Oto Šik a Gold- stůcker, s mnoha jinými účastníky Vysočanského sjezdu dnes žijícími v zahraničí, vydali a podepsali prohlášení, ve kterém potvrzují, že XIV. sjezd komunistické strany Československa ve Vysočanech 1968 byl sjezdem legálním a oni jsou právoplatnými členy tohoto tělesa. Novinářům podávali podrobnější popis události ze XIV. sjezdu KSČ, konaném za okupace sovětských armád. XIV. SJEZD KSČ Posledních několik měsíců je věnováno horečné přípravě k zvládnutí sjezdové atmosféry, kdy jde Husákovi o jeho mocenskou pozici. Dr. Husák si zajišťoval půdu ve svůj prospěch na sjezdu KS Sovětského svazu v Moskvě t. r., kde chválil a děkoval Sovětům a jejich satelitům za okupaci a záchranu socialismu před pravičáckou reakcí. Situace doma však neni zdaleka tak znormalizována jak navenek vypadá. Mlčí se, přehlíží, nebo ignoruje. Lidé, kteří prosazují prosovětskou politiku jsou osamoceni, a mají-li někoho kolem sebe, pak jsou to ustrašenci nebo oportunis- té. Dělníci se nyni zajímají jen o výdělek, členství v odborech kleslo z 50 % na 30 %, a asi jen 10 % se zúčastňuje pravidelných měsíčních schůzí. Po pohnutých událostech v Polsku minulého roku byl mezi čs. dělnictvem až nápadný klid. Proslýchá se, že V. Bílák nechal rozeslat stranické směrnice, aby varoval dělníky proti různým projevům nespokojenosti a využívání polských nepokojů, neboť by narušovali normalisační proces. Pro nedostatek pracovních sil jsou prý dělníci ve výhodě, neboť správy podniků jim vyplácejí skryté prémie, aby neměnili místa. Námitky ministerstev prý nepomáhají, když podniky usilují o splnění výrobních plánů. ZNÁMÝ ZPĚVÁK KAREL GOTT SE NEVRÁTÍ DO ČESKOSLOVENSKA Jeden z nejúspěšnějších populárních zpěváků posledni doby, Čechoslovák Karel Gott, známý v Západním Německu svým “zlatým hlasem” “Die Goldene Stimme”, prý se nevrátí do Československa. Sdělil to sám dr. Husák na stranickém projevu v Bratislavě v pátek 14. května t.r., kde prohlásil: “jestli si pan Gott mysli, že tím, že zůstane v cizině rozvrátí čs. socialistický řád, pak se mýli”. Není dosud známo, kde Gott se zdržuje. Jeho fotografie jsou odstraňovány ze všech prodejen hudebnin a gramofonových desek. Jeho odchod bude mít ohlas u čsl. mládeže. A. Šalomoun Sdružení bývalých československých politických vězňů ve Švýcarsku Zürich, dne 10. dubna 1971 Bývalí českoslovenští političtí vězňové, sídlící ve Švýcarsku, obracejí se na veřejnost s touto prosbou: Československo, kdysi země Masarykovy humanitní demokracie, prožívá v těchto dnech novou vlnu politického teroru. Přes závažný slib presidenta republiky Ludvíka Svobody, že pokud bude on v úřadě nebudou obnoveny politické procesy, probíhají v naší vlasti zatýkání a politické procesy, při čemž lidé, zvláště mládež jsou odsuzováni k dlouholetému žalářování. Dle novinových zpráv, uveřejněných ve švýcarském denním tisku se připravují nové koncentrační tábory a nové věznice — stejně jako v letech padesátých — v době stalinského teroru. My — kteří jsme byli dlouhá leta z politických důvodů žalářováni a kdy naši přátelé a nejlepší lidé naší vlasti byli z těchto důvodů popraveni, prosíme, aby všichni lidé dobré vůle a opravdoví demokraté účinně protestovali, aby bylo zabráněno dalšímu politickému teroru v Československé republice — zemi kdysi tak hluboce demokratické. 6 • VĚSTNÍK Zürich, dne 10. dubna 1971 Bývalí českoslovenští političtí vězňové, sídlící ve Švýcarsku, obracejí se na veřejnost s touto prosbou: Československo, kdysi země Masarykovy humanitní demokracie, prožívá v těchto dnech novou vlnu politického teroru. Přes závažný slib presidenta republiky Ludvíka Svobody, že pokud bude on v úřadě nebudou obnoveny politické procesy, probíhají v naší vlasti zatýkání a politické procesy, při čemž lidé, zvláště mládež jsou odsuzováni k dlouholetému žalářování. Dle novinových zpráv, uveřejněných ve švýcarském denním tisku se připravují nové koncentrační tábory a nové věznice — stejně jako v letech padesátých — v době stalinského teroru. My — kteří jsme byli dlouhá leta z politických důvodů žalářováni a kdy naši přátelé a nejlepší lidé naší vlasti byli z těchto důvodů popraveni, prosíme, aby všichni lidé dobré vůle a opravdoví demokraté účinně protestovali, aby bylo zabráněno dalšímu politickému teroru v Československé republice — zemi kdysi tak hluboce demokratické. Za Sdružení bývalých československých politických vězňů ve Švýcarsku Ing. Jiří Sochor, tajemník Demokratičtí Slováci za jednotné Československo Stálá konferencia slovenských demokratických exulantov, která má odbočky také v New Yorku a v kanadském Torontu, konala v sobotu 8. května plenární poradu v budově ČSA v Ciceru za předsednictví ing. Štefana Papánka. Porada se zabývala nejnaléhavějšími časovými problémy; o vnitropolitickém vývoji v Československu referoval dr. Martin Kvetko a o tak zvaném světovém kongresu Slováků dr. Michal Múdry a dr. Behárka. Podle podrobných nových informací se situace v Československu válem horší, útisk se stále zvyšuje a jsou oprávněné obavy, že nabude forem “nezákonnosti” a surového teroru z pověstných let padesátých. Řečníci proto zdůrazňovali, že právě za těchto poměrů jsou Slováci v zahraničí povinni ukázat umlčenému a zotročenému domovu co nejživější zájem o jeho osud a o celistvost Československé republiky, jak ji r. 1918 vytvořila svobodná vůle Čechů a Slováků, republiky demokratické a nezávislé. Slovenský národ byl zřízením Československé republiky zachráněn před odnárodněním a vyhynutím, a jen ve věrném svazku Slováků a Čechů může být zajištěna budoucnost a existence Československa, jejich společného a nejpřirozenějšího domova. Tím odpovídají demokratičtí slovenští exulanti na pokusy o vybudování “světového kongresu Slováků,” který by chtěl zachytit všechny slovenské spolky, instituce i jednotlivce a snažil se u cizích vlád dosíci uznání “samostatnosti” Slovenska, jaké bylo kdysi z milosti Hitlerovy a ve válečném souručenstvi “osy.” Mezi původci těchto plánů jsou někdejší spřeženci Hitlerovi, stíhaní pro válečné zločiny, spáchané jak na republice, tak na slovenském lidu. Chtěli by znovu rozbít Československou republiku, jejíž osvobození z nacistického jha byla jedním z válečných cílů demokratických spojenců za války a také cílem slovenského národního povstání. Navrhovatelé “světového kongresu” ve své výzvě se vyhnuli zavržení diktátorské vládní formy, komunistické i fašistické a stejně záměrně zamlčeli demokratické tradice slovenského národa. Dosavadní pokusy o založení “světového kongresu Slováků” selhaly, a resoluce, která byla po skončení porad schválena, prohlašuje se vším důrazem, že separatistické tříštění národních sil a snaha znovu rozbít Československou republiku jenom nebezpečně ohrožuje budoucnost slovenského národa. Při společné velmi četně navštívené večeři uvítal hosty br. Štefan Papánek, zdravice pronesli rev. dr. Bradáč a předseda Slovenské dobročinné společnosti Janáč, načež rev. Dušan Tóth ohnivě promluvil k výročí tragické smrti M. R. Štefánika. Dr. Múdry ještě zvlášť ocenil Štefánikův vojenský význam pro celkový ráz prvního československého zahraničního odboje. Potom dr. Kvetko shrnul výsledek porad a znovu zdůraznil nutnost těsné součinnosti Slováků a Čechů na platformě československého státního útvaru. Musíme vypnout všecky síly v boji o svobodu staré vlasti a zavrhnout všecko, co směřuje k totalitě, jež byla původcem evropských pohrom, utrpení a války. Projevy byly odměněny vřelým potleskem a předsedající br. Štefan Papánek v srdečném doslovu projevil upřímnou radost nad zdarem porad. Při dopolední plenární poradě pozdravil shromáždění za Čs. národní radu americkou předseda jejího politického výboru prof. dr. František Schwarzenberg a večer zhodnotil jednotný postup Slováků a Čechů tajemník ČSNRA dr. Vlastislav Chalupa. V neděli navštívili účastníci Český národní hřbitov a položili kytice na hroby Petra Rovnianka, dr. Milana Hodži a dr Jozefa Lettrieha. 6 • VĚSTNÍK [pageend6]PRONÁSLEDOVÁNI židů ČSNRA zaslala následující projev gen. konsulu Israele v Chicagu B’nai B’rith Anti-Deformation League ve Washingtonu, Americkému židovskému výboru v New Yorku a Jewish Telegraphic Agency. V nedávné minulosti bylo ve veřejnosti věnováno mnoho pozornosti politiváníhodné tísni Židů v Sovětském svazu. My američtí občané českého a slovenského původu považujeme za svou povinnost, veřejně upozornit na skutečnost, že tento druh antisemitismu není omezen pouze na vládu Sovětského svazu. Dnešní komunistický režim v Československu postupuje nejinak. Ač svoboda a spravedlnost jsou upírány všem československým občanům, pokud nepodporují naplno dnešní režim, přec Židi —- ať v exilu či doma — jsou dnešními nositeli moci očerňováni zcela zvláštní měrou. Toto pronásledování bývá ospravedlňováno údajným nebezpečím z t.zv. mezinárodního zionismu československých Židů. Tento postup vlády vyšel nedávno najevo vydáním knih, v Praze a v Bratislavě, poukazujících na toto údajné nebezpečí zionismu. Jsou to knihy rasistické, které by nebyly mohly vyjít bez souhlasu vlády. V mnohých případech jedině židovský původ obětí tohoto znepokojování a ohrožování je věrohodným vysvětlením tohoto obnoveného pronásledování. Toto je způsob svalování viny na jiné, které není novinkou u totalitních vlád, pociťujících nutnost svalit na Židy vinu za své vlastní mnohé chyby. Chceme zdůraznit, že antisemitismus je zcela cizí tradici českého a slovenského národa, jak bylo vrchovatě dokázáno za dnů svobody Československa pod vedením presidenta T. G. Masaryka. Československá národní rada americká odsuzuje antisemitismus dnešního pražského režimu a vyslovuje pronásledovaným Židům v Československu — stejně jako všem jiným obětem tohoto režimu —- své vřelé soucítění. Zemřel pluk. Jaroslav Skala, proslavený letec-legionář Z Phoenix, Arizony došla smutná zpráva o úmrtí pluk. Jaroslava Skaly v neděli, dne 2. května, po dlouhé bolestné nemoci. Odešel válečný hrdina, vlastenec, legionář, proslavený čs. letec. Zesnulý se narodil r. 1894 v Rokytné u Pardubic. Když vypukla světová válka nalézal se náhodou v Rusku u strýce na prázdninách. Ihned se přihlásil ke kijevské české družině a již dne 15. srpna, 1914 postupoval s ruskou armádou. Vykonával nebezpečné úkoly na výzvědkách za německou frontou a jeho život byl neustále ohrožen. R. 1917 se zúčastnil bitvy u Zborová s českou brigádou. Zraněn, Jaroslav Skala svou ohromnou životní silou se probojoval ke zdraví. Zajímal se vždy o letectví, které mělo své začátky v Pardubicích, nedaleko jeho rodiště. V Rusku se hlásil k letectvu a stal se letcem a po zániku ruské fronty, probojoval se s československými legionáři přes Sibiř. Ve Vladivostoku Skala se sdružoval s ostatními letci, ale trvalo to další dvě léta, do r. 1920, než se mohl vrátit domů v hodnosti kapitána. Ve vlasti Skala a ostatní letci začali budovat čs. letectví, které mělo být vojenským partnerem západních spojenců. V těchto letech Skala podnikal odvážné pokusné lety v malém otevřeném letadle a vyznamenal se na četných leteckých turnajích. Byl nositelem mezinárodních vyznamenání a řádů, mj. císařského japonského řádu “vycházejícího slunce” za let Praha—Tokyo. Tímto letem prokázal vynikající vlastnosti letadla čs. výroby. Vyhrál světové ceny dálkové, výškové, atd. R. 1924 zahájil první čs. aerolinii a stal se velitelem letectva. Byla to krásná léta úspěchů a rozkvětu nejen čs. letectví, ale Českoskoslovenska vůbec. Po obsazení Československa nacisty Skala vstoupil do podzemního hnutí a na žádost čs. vlády v Londýně pracoval v espionáži v okolí Plzně. Bylo jeho úkolem zjišťovat informace pro spojence o německé válečné výrobě na Plzeňsku. Po čase byli Skala a jeho tři spojky dopadeni, on jediný nebyl popraven. Svou úžasnou houževnatostí a pevnou vůlí překonal samovazbu a trýznění po dlouhé měsíce. Když byl postaven před německý lidový soud podařilo se mu zachránit se před popravou, byl odsouzen na 8 let těžkého žaláře. V posledních týdnech války byl na pochodu smrti, na kterém většina vězňů zahynula na cestě z Dachau. Skala byl zachráněn postupující americkou armádou generála Pattona. Ihned se dal do služeb amerického vojska na postupu do Československa. Po návratu domů stal se opět velitelem (Commander Second Air Force). Brzy však poznal, že komunisté infiltrovali nejivyšší vedení čs. armády. Nehodlal sloužit za komunistického dohledu a resignoval. R. 1948 se mu podařilo opustit vlast, za kterou byl tolikráte ochoten položit život. Odešel do exilu se ženou Hubertou roz. Pokornou. Předešla je do Spojených států jediná dcera Olga, která se brzy po návratu otce domů provdala za amerického důstojníka Gerald Phil Palmera z Phoenixu a s ním pak bydlela na arizonském ranči. Pluk. Jaroslav Skala musel v Americe začínat od piky. Nebyl americkým občanem a proto nemohl být přijat za letce. Věnoval se tedy svému zaměstnání ze záliby radiu, bylť známým “radio ham operator”. Zanedlouho se ucházel o místo radiového technika v 4514 Armament and Electronic Squadron na vojenské letecké základně Luke u Tolleson, Ariz., kde mu byly svěřeny úkoly, které vyžadovaly jeho odborné letecké znalosti a technickou zručnost při opravách a zdokonalování leteckých přístrojů. Bylo mu tedy souzeno vrátit k letectvu, byť v jiné funkci. Jeho služby byly Američany oceněny. R. 1966 šel do pense ve věku 72 let. Přes všechna utrpení a nebezpečná dobrodružství byl mlád na svůj věk. Těšil se, že letos oslaví zlatou svatbu se svou věrnou ženou Hubertou. Loni však byl postižen zákeřnou chorobou a po sedmiměsíčním utrpení podlehl. Po dlouhé nemoci byl obětavě ošetřován svou ženou a později dcerou Olgou Palmerovou, která dojížděla z Kalifornie, aby o otce pečovala. Mimo ženu a dceru zanechává zde vnučku Katherine, provdanou za Dr. Andy Shettera a vnuka Michala, universitního studenta, a zetě, s kterým si dobře rozuměli. Jeho odchodu želí celá rodina. Dle přání, pluk. Skala byl zpopelněn ve středu, dne 4. května. Ztrácíme dobrého přítele a vlastence. "Pohřeb Jana Palacha" CSNRA zakoupila film z pohřbu Jana Palacha a nabízi odbočkám a krajanským organizacím k promítání na schůzích za poplatek $10. Film bude vám zaslán poštou na požádání. Z dopisů redakci Panoramy ANTONIN FILIPI, NEW YORK: “Úprava knihy je důstojná a zpracování je také neobyčejné. Můj syn je učitelem a jsem si jist, že Panorama mu poskytne mnoho důležitých zpráv a dokladů v jeho oboru.” THOMAS T. ALLSEN, Curator Immigrant Archives, University of Minnesota: “The University of Minnesota Library is soliciting Czechoslovak newspapers, journals, monographs and manuscript collections for deposit in the University’s Immigrant Archives. All material will be organized, preserved and made available to students and scholars investigating the contributions of East Europeans to American life. Your donation is greatly appreciated ... Panorama will enlarge considerably our Czechoslovak holdings.” PANORAMA — 320 str., vázaná, cena $7 (včetně poštovného) . VĚSTNÍK • 7 [pageend7]Washington, D.C. Krásný Majáles 1971 Je to nemale potěšení, mužeme-li přinést z Washingtonu také jednu milou zprávu v záplavě mnoha pochybných. Takovým potěšením je referát o letošním dobročinném jarním plesu MAJALES. Ples pořádaný washingtonskou odbočkou ČSNRA byl vrcholnou společenskou událostí tamní krajanské obce. Konal se v předním hotelu Shoreham a byl skutečnou “událostí”, o které referovaly oba velké washingtonské deníky, Post i Star (pod titulem “Dance Around the Maypole”). Těch máji (práce arch. Z. Rakušana) bylo dokonce pět a májky menšího vydání (vyrobené uměleckou školou Ant. Švehly) zdobily všechny stoly. Po pěkném zvyku již z minulých Majálesů dostal každý návštěvník skvěle vypravený program s básněmi “Máje” (v překladu H. H. McGovern) s originálními ilustracemi Ant. Švehly. Čestným předsedou Majálesu byl the Hon. Karl Albert, Speaker of the House; místopředsedy, senátor Roman L. Hruška z Nebr. a senátor Adlai Stevenson III z Illinois. Skvělou vložkou byl originální český “furiant” z Prodané nevěsty, nastudovaný za spolupráce Lídy Brodenové. Předvedli jej Milica Hasalová-Švehlová, Phyllis Blake a Franklin Yezer, všichni v krásných národních krojích. Mnoho šťastných výherců si odnášelo krásné cenné “door prizes”. Milým zadostiučiněním (a jedinou odměnou) pro předsedkyni Majálesu Milku Roycovou a jejího manžela, předsedu odbočky ČSNRA Emila Roycu, Dr. Jos. Haška, Medu Mládkovou, Julii Slavíkovou, Annu Faltusovou, Gertu Maň- halovou, Jiřinu Paličovou, Naďu Lajdovou, Hanyi Dishero- vo-u, Ludmilu Němcovou, Andrew Valuška, Herberta Naylo- ra a Karola Prochotského -— a řadu dalších — byla hojná účast washingtonského členstva krajanů a představitelů místních organisací a čestných hostí i ze vzdálených míst. Z Toronta přijel Miloslav Zlámal, z New Yorku manželé Papánkovi, Dr. Lexa, Col. Hess s paní, manželé Volkovi, z New Jersey manželé Krausovi, z Kentucky manželé Seňorovi, z Baltimore Agnes a Norma Švejdovy a Dr. A. Brožík, z Belcampu Dr. Novák s chotí. Skvělý průběh plesu, bez jediného stínu, je krásným pokračováním tradice Majálesů, jejichž původ mnoha století nazpět je významným naším kulturním dědictvím. Ne bez oprávnění byl Majales 1971 označen za nejkrásnější a lze doufati, že společenský a morální úspěch bude provázen také dobrým výsledkem pro dobročinné účely, jemuž byl věnován. Washingtonská odbočka zaznamenala dvě významné rodinné události svých členů, šedesátiny Dr. Josefa Haška, dlouholetého předsedy odbočky ČSNRA, a zlatou svatbu manželů Kučerových. Dr. Josef Hašek je členem politického výboru předsednictva a prokázal Radě výborné služby svými styky s Američany, v loňské kampani “Soviet Day of Shame”, za sovětské invase, na zájezdu Rady do Washingtonu k oslavám 50. výročí Republiky, při každé příležitosti, která vyžaduje schopného mluvčího v sídelním městě. Jeho zajímavý životopis je uveden v Panoramě, též jeho matky a dcery Elišky, která působí přímo v presidentské kanceláři. Účastníci washingtonských oslav r. 1968 poznali Elišku Haškovou jako neobyčejně schopnou a půvabnou mladou ženu, česky v cizině vychovanou. To třeba zdůraznit. Josef Kučera pracuje v Radě ode dne svého příjezdu, jako žurnalista, ochotný spolupracovník a dlouholetý tajemník washingtonské odbočky. Dovedl pochopit potřeby, vžil se do každého úkolu a byl našim nejvěmějším průvodcem a organizátorem za každého zájezdu Rady. Slavil zlatou svatbu se svou Zdenkou, která mu po všechna léta pomáhala v práci. Br. Kučera nejlépe pochopil, jak důležitá je ta drobná, nenáročná, často neviditelná práce, bez které není možné žádné větší podnikání. Tak např. upozorňujeme na jeho Čs. krajanské zpravodajství, mimeografový časopis, který nejen psal, ale i vytočil a rozesílal. Pochopil, že krajanské spolky potřebují svého oznamovatele. Za to vše děkuieme. XV. Československý Den v neděli, dne 18. července 1971 Přípravný výbor se sešel v úřadovně Rady a zahájil svou činnost. V prvém týdnu května byl rozeslán následujicí dopis tajemníkům a předsedům odboček ČSNRA a zástupcům členských organisací v chicagské oblasti. Dopis zde otiskujeme, poněvadž ne všechny odbočky budou konat schůze v květnu a červnu a je důležité, aby všichni se zapojili do přípravných prací. Prosíme tajemníky, aby rozdali sběrací listiny na wellwishers a vypomohli k získání darů štěstěny, oznámek do památníku atd. Až přípravné práce budou zorganisovány, sejdeme se na schůzi Oblastního výboru, která bude příležitostně svolána. Dopis odbočkám a členským organisacím: Milí bratři, sestry, po přestávce několika let chicagská oblast ČSNRA obnovuje Československý den, v pořadí patnáctý. Věříme, že s námi souhlasíte, že za Československý den nebylo náhrady a že tato krajanská tradice musí být zachována i když Plzeňský park již neexistuje. Sejdeme se proto všichni v neděli, dne 18. července ve Wozniakově zahradě, 2530 So. Blue Island Ave., Chicago 60608. Přípravný výbor již konal první schůzi v úřadovně Rady a nyní se obrací na své věrné členy v oblasti s prosbou o spolupráci. Vynasnažíme se, aby Československý dan se přibližoval co nejvíce tradiční slavnosti. Budou stánky, vinárna a kavárna venku, jídelna a bar uvnitř, program po programu tanec. To znamená, že jako v létech minulých bude zapotřebí mnoho ochotných spolupracovníků. Dnes prosíme, abyste se v odbočce a ve své organisaci rozhodli, jaký úkol na sebe převezmete. Např. Čs. ženská národní rada v exilu se již přihlásila, že se opět postará o prodej pečiva a kávy ve svém stánku. Dále máme na mysli malou jídelničku s prodejem párků a kávy; vinárnu; výrobu bramborových placek; kolo štěstěny; Stánek s prodejem knih; prodej vstupenek a čipů; obsluhu v jídelně; kuchyň; přípravu zahrady a Stánků, atd. Prosíme, přihlaste se co nejdříve a zapojte se do přípravných prací. Jako v létech minulých Rada rozešle pozvánky s přiloženými vstupenkami a lístky štěstěny (raffle tickets). K Československému dnu vydáme jako obvykle památník, do kterého žádáme naše krajanské podniky, obchodníky a organisace o oznámky. V tom též spoléháme na Vaši pomoc. Přikládáme na adresu tajemníků sběrací listiny pro wellwishers. Žádáme též o různé dárky, ceny do tomboly. Listiny jsou číslovány. Prosíme, abyste si listiny rozebrali a po vyplnění včas vrátili úřadovně, aby jména dárců mohla být uveřejněna v památníku. I nevyplněné listiny nutno vrátit. Náš krajanský den býval vždy velkou krajanskou slavností a věříme, že tomu bude tak i letos — s Vaší pomocí. S krajanskými pozdravy, Přípravný výbor Odbočka "28. říjen" Dne 16. dubna odbočka uspořádala zdařilý večer v místnosti Lincoln Federal Savings and Loan, 6655 West Cermak Rd., Berwyn, 111. Dr. Zdenek Hruban přednášel na téma “Kulturní činnost Čechů v Americe”. Ukázky básní recitovali Vláďa Williamsová a br. Ilja Kovář z děl Jozefa Marka, Pavla Javora, Vojty Beneše, Františka Hlaváčka, Rudolfa Slívy, B. Brouka. Odbočka si uložila zachraňovat české a slovenské knihy pro čs. knihovnu v Regenstein Library na chicagské universitě. Ses. Milena Júnová upozorňuje: Sbíráme česky a Slovensky v Americe tištěné knížky, ročenky, programy, pozvánky, časopisy, atd. Máte-li nějaké, které už nechcete opatrovat, sdělte jednatelce: Milena Júnová, 7603 Traube St., North Riverside 60546, neb telefonujte na číslo 447-5976. 8 • VÉSTNÍK [pageend8]Odbočka GAMA Dne 20. března 1971 byla založena v Chicagské oblasti nová odbočka Československé národní rady pod názvem GAMA. Myšlenka založit tuto odbočku vznikla vlastně již koncem ledna při debatě s Jaroslavem Brodským, autorem “Řešení Gama”, na schůzce uspořádané Radou. Oživení všech událostí pražského jara s tajemníkem K 231 inspirovalo přítomné, aby založili odbočku, která by sdružovala ty nejnovější imigranty v duchu zásad Čs. rady americké. Odbočka uspořádala již tři přátelské veěery, které byly početně navštíveny. Na prvém večeru Dr. Vlastislav Chalupa seznámil přítomné s historií a programem Rady, na druhém večeru přednášel Dr. Frederick Kent-Šalanský na téma “Co víte o Americe”. V sobotu dne 17. dubna, se uskutečnil třetí zdařilý večer v místnosti Camelia v budově ČSA. Opět se dostavilo přes 50 členů a přátel této odbočky. Program schůze, kterou zahájil předseda odbočky br. Josef Krákora, byla beseda s br. prof. Františkem Schwarzenbergem o problémech současné politické situace. Přednášející omezil svůj projev na stěžejní otázky doby, aby dal přítomným z obou emigrací příležitost k dotazům, na které odpovídal. Při tomto přátelském besedování se účastníci vzájemně informovali, zvláště o vývoji v Československu. I po zakončení schůze přítomní setrvali v družné debatě. V téže době, v sousední místnosti se konala slavnostní zábava ČSA, které se zúčastnili členové výkonného výboru ČSNRA. Po večeři dostavili se na schůzi odbočky Gama a to: z New Yorku delegáti prof. Vrastislav Bušek a Jan Babinec z Owosso, Anton Čech, předseda oblastního výboru Štěpán Papánek a řada dalších členů předsednictva Rady. Debata se setkala s velkým porozuměním a bylo projeveno všeobecné mínění, že podobná pravidelná setkání obou emigrací jsou nutná, aby se nejen vyměňovaly názory, ale i doplňovaly poznatky o celkovém vývoji v Československu, i ve Spoj. státech. Členové odbočky a její přátelé se scházejí pravidelně každou druhou sobotu v měsíci, zatím však nemají stálou místnost. Odbočka má přes 25 členů a členové výboru byli zvoleni takto: předseda Dr. Josef Krákora; místopředseda Tomáš Fantyš; jednatel Stanislav Brym; zapisovatel- ka Dagmar Harnová; kulturní referent Vlastimil Folke; pokladní E. Vávrová. Odbočka ČSNRA Dr. Milada Horáková Schůze odbočky ČSNRA Dr. Milada Horáková, konaná 25. března v budově Mid — America Federal, byla zahájena předsedkyní Boženou Janoušovou vzdáním pocty americké vlajce. Po přečtení a schválení zápisu minulé schůze tajemnicí Kosovou byli mezi hosty uvítáni manželé Popovičovi a bří. Maděra a Májovský, načež předsedkyně Janoušová hovořila o nedávno vydané knize Panorama, kterou si návštěvníci mohli namístě prohlédnout. Kniha může být vhodným dárkem, protože má co říci zvláště mladší generaci o životě a práci českých a slovenských předků, kteří v této zemi působili jako pionýři při jejím vlastním rozvoji. Po pokladní zprávě pokladníka Vaňka bylo odhlasováno, aby bylo odevzdáno 100 dolarů úřadovně ČSNRA. Za nové členy odbočky pak byli přijati Charles a Irena Růžičkovi, Jeanetta Berquistova a Marie Svačinová. V dodatečné volbě o náhradních delegátech do Oblastního výboru ČSNRA byly zvoleny sestry Svačinová a Wildová. Schůze pokračovala referátem místopředsedy Svačiny o schůzi, projednávající záležitosti Denního Hlasatele. Br. Svačina vyslovil své uznání představitelům ČSNRA, J. Krákorovi a dr. Chalupovi, za obětavé několikaměsíční přípravy pro jednání s vedením Denního Hlasatele, i proto, že oba pokračují ve své práci v nově utvořeném výboru. Konstatoval, že věří v dobrý výsledek dalších jednání. Hovoře pak o událostech v zahraničí, připomněl špinavost jednání Rudé Číny, která vyváží omamné drogy v hodnotě jednoho bilionu dolarů ročně. Tyto drogy se dostávají do rukou amerických vojáků ve Vietnamu a způsobují úpadek jejich morálky. Poukázal také na nedávné vydírání čs. komunistického režimu, zaměřeného na nové emigranty z Československa. “To uvítání a ta dechová hudba nevyhrává vám, milí krajané, ale vašim americkým dolarům.” Podle jeho slov, i když je pochopitelná snaha pomoci v Československu příbuzným, dovezenými dolary se především pomáhá násilnickému komunistickému režimu, který nashromážděné dolary používá na svou propagandu v Americe. Tam noviny plné fotografií Angely Davisové, a zde placení agenti, sloužící Moskvě, Hanoji či Pekingu. V závěru pak vyzval přítomné, aby v zájmu spolupráce všech slušných a loyálních občanů bylo umožněno, aby se i mladí zapojili do spolkového života a do národní práce. V rámci programu schůze promítl pak br. Maděra zvukový film o svých cestách po Mexiku, kterým přiblížil přírodní krásy, architekturu i národopis této země. Po schůzi se podávala káva se zákusky a rozdávali dárky štěstěny. Odbočkou byly rozeslány knížky k obsazení v naději, že budou vráceny vyplněny do poloviny června, protože příští schůze bude 24. června. A tak doufáme, že ti, kdo nemohli přijít tentokrát, přijdou příště. Ludmila Kosová, tajemnice Ze San Franciska, Calif. Odbočka ČSNRA v San Francisku uspořádala úspěšný jarní piknik, dne 25. dubna 1971, na úpatí hory Monte Diablo, asi 50 mil východně od San Franciska. Do krásné klubovní místnosti nás pozvali tamější osadníci, krajané Jarmila a Radislav Krestovi. Po dobrém obědě, který obstaraly naše sestry, předseda odbočky br. Jiří Spánek uvítal návštěvníky a připomněl význam programu Československé národní rady americké. Jednatel br. V. Buršík přečetl prohlášení z posledního zasedání předsednictva Rady. Diplom čestného členství byl odevzdán br. Františku Klá- tilovi, který nás opustí přesidlením do Washingtonu D.C. Místopředseda odbočky br. Josef Libor, který oslavoval sedmdesátku, dostal od br. Fr. Klátila žertovnou báseň, podepsanou všemi návštěvníky. Starostovi Sokola San Fran- cisko br. Jaromíru Markovi byla odevzdána petice, ve které odbočka vyzdvihuje jeho zásluhy o naši věc v San Francisku. Odbočka však žádá, aby jméno Národní rady bylo v budoucnu uvedeno při společných národních oslavách a vzpomínkách. Eliška Buršíková pak procítěně zarecitovala dojemnou baladu Fr. Klátila: “Ruské podmínky”. Piknik velmi dobře zorganisoval pokladník odbočky br. Josef Nečas. Návštěvníci setrvali pak celé odpoledne ve velmi přátelské besedě a kochali se nostalgickým pohledem na horu Diablo připomínající nám horu Říp. I krajina nás zanesla na chvilku do staré vlasti. Byl to podnik odbočky, na který návštěvníci budou dlouho vzpomínat. Jiří Špánek K 80. výročí HLASATELE Dne 22. dubna Rada zaslala Dennímu Hlasateli své blahopřání: “Československá národní rada americká oceňuje práci a význam Denního Hlasatele v průběhu let jeho činnosti pro zachování, udržení a rozmnožení českého a slovenského odkazu politického, kulturního a sociálního a přínos Hlasatele pro dobro americké větve našeho národa. U vědomí, že Denní Hlasatel je dnes jediným českým protikomunistickým deníkem v celém svobodném světě, přeje Vám ČSNRA do příštích let činnosti — ve kterou věříme — mnoho zdaru.” Dr. Mikuláš Ferjančík, úř. místopředseda Dr. Vlastislav Chalupa, tajemník VĚSTNÍK • 9 [pageend9]PRO ZDRAVÍ A KRÁSU ZDRAVI-TAMIN kapsle na krev a sílu, zásoba na 5 týdnů ...................................................................... $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ................................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc ...................................................... 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz..................................................................... 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 Roční předplatné Věstníku neb American Bulletinu pro nečleny - $2.00 ročně CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLA88 POSTAGE PAID at Chicago, Illinois CZECHOSLOVAK DAY CHICAGO, JULY 18TH [pageend10]