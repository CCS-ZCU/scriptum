4 Amerika-Evropa-Austrálie srpen 2010 český zahraniční časopis POLYGON JAN SCHNEIDER básník, spisovateI, dramatik, scénárista, překIadatel, bývalý redaktor Rádia Svobodná Evropa, text ař písní (W. Matušky, M. Kubišové, V. Neckáře a daIších). Je také malíř. Navštivte jeho TERITORIUM v tomto čísle. nový [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. pr mu s Vydává Petr Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2010: Švýcarsko CHF 65, ostatní Evropa Eur 43 (nebo ekvivalent v jiné měně), zámoří US$ 63 (nebo ekvivalent v jiné měně). ČR: CZK 490 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 89. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojení: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonaibank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, číslo účtu: 1943687359/0800, při platbě z ciziny uveďte IBAN: CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydávání Nového Polygonu je činností neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorář. Na přípravě tohoto čísla se podíleli např.: Jiří JEŠ, Milan HULÍK, Vlastimil PODRACKÝ, Jiří NEDOMA, Jiří ABRAHAM, Pavel FRANC, Jan SCHNEIDER a Milena ŠTRÄFELDOVÁ (CZ), Ota ULČ (USA), Josef KOLÁČEK (Vatikán), Nathalie SWINKELS (B), Luděk FRÝBORT (D), Dana SEIDLOVÁ (CH), Stanislav MOC, Miloš ONDRÁŠEK a Pavel JACKO (Austrálie), Miloš ŠUCHMA (Can). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVÉTÉ. K nahlédnutí a přečtení je ve veřejných knihovnách okresních měst v Čechách a na Moravě a v „Libri prohibiti“ na Senovážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. ------------------------------------------ ISSN 1801-7614 / Registrace MK ČR E 14234 ---------------------------------------- - Číslo 5/2010 vyjde v polovině října 2010. Redakční uzávěrka 30. záři 2010. Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, prázdniny i dovolené nám pomalu končí. Měli jsme více času na četbu knih, cestování nebo jen tak lenošení u rybníka nebo u bazénu, především v červenci, i když nám to vedro občas trochu lezlo na nervy. Podle předpovědí meteorologů bude ale teď chladněji a bude i pršet. Buďme optimisty: aspoň ještě víc porostou houby! V tomto měsíci si vždy připomínáme neblahý 21. srpen 1968 a letos zmiňujeme i jiná data: Dny národní statečnosti 21. květen a září 1938. K dubisku se přichýliti jest snadno, od něj se ale zase odchýliti není jen tak, to už dnes víme. O tom však zřejmě nic netušil Ján Kollár, ani později dr. Karel Kramář, který vycházel z předpokladu, že smyslem, cílem a účelem všeho je národ; a národ, toť množina jedinců, hovořících týmž jazykem. Nová studená válka? Vladimír Bukovskij řekl o smýšlení členů ruských tajných služeb, a tím i Putina: „Buď jste jejich nepřítelem nebo agentem, mezi tím nic není. “ Ale existuje i jiná hrozba, a tou je islamizace, šířící se hrozivou rychlostí, čemuž však nevěří a nechtějí naslouchat nejen zámořští, ale ani evropští Chamberlainové. O tom, jak se mnozí lidé dostali na seznam agentů StB toho bylo (a bude) hodně napsáno. Někdo podepsal bez problémů, stačily mu výhody s tím spojené. Mnozí však podepsali pod nátlakem. Na to se ale soudci, kteří v té době chodili tak do mateřské školky, neohlížejí. Podepsals? Podepsal... V naší nepravidelné rubrice TERITORIUM se setkáte s Janem Schneiderem, všestranným umělcem. Zavzpomínejme si s texty jeho písní na „zlatá šedesátá“, hlavně na Waldu, ale i na Martu, Helenu, Vaška a další. V nP přinášíme také pravidelně texty z jeho pořadů, které připravoval jako redaktor Rádia Svobodná Evropa (z knihy Svoboda potřebuje reklamu). Pokračujeme také v osudech „vraha v černém baretu s hvězdičkou nakřivo“. Pokud vaše děti či vnuci nosí tričko s jeho portrétem, dejte jim přečíst nejen toto číslo nP, ale i minulé a potom říjnové. Nejstarším přispěvatelem (nikoliv věkem) nového Polygonu a jeho předchůdců je Pater Josef Koláček. Dostalo se mu pocty, kterou si dávno zasloužil: 5. července 2010 mu byla na cyrilo-metodějské pouti na Velehradě udělena pamětní medaile za 40letou činnost ve vatikánském rozhlase, jako autoru desítek náboženských knih, překladateli encyklik a dalších zásluh. Gratulujeme a přejeme mu mnoho zdraví a nekonečného elánu! V červnu jsme v Praze oslavili 80. narozeniny spisovatele Oty Ulče, právníka, politologa, vtipného komentátora domácich i světových událostí a last but not least, cestovatele, který mnohokrát objel a obletěl zeměkouli, plavil se po všech oceánech a většině světových moří, aby nám erudované a vtipně sděloval své poznatky. Milý Oto, pokračuj! Čtenáři čekají... Jedu na pohřeb panu Paumerovi... Cítím se povinován otci a památce velkého množství sedláků a dalších již nežijících známých, kteří zločinecký komunistický režim poznali na vlastní kůži a kteří by se všichni do Poděbrad dostavili. Na ně na všechny budu myslet... Před čtyřmi lety jsem odcházel z oslavy výročí narození generála Mašina. Na louce pět mladíků poslouchalo vyprávění pana Paumera. Ten se na mne otočil a řekl: „My se přece známe. “ Řekl jsem, že se mýlí, že jen já znám jeho. A mě ovládla vzpomínka na otcův obdiv k mužům ze skupiny Mašínů, symbolu těch, kteří bránili zem a všechny pronásledované. Dojat jsem pana Paumera objal a vyjádřil mu svůj vděk. Nestyděl jsem se za chvilku se slzami v očích. Jiří Smetana Komunismus končil jako jedna veliká česká sranda, začínal ovšem jako vraždící monstrum neznající slitování, ani u starců, žen a děti. Milan Hulík Vzpomínejme s úctou na Milana Paumera! Michaela Swinkels-Nováková [pageend3]stalo se... ■ stalo se... ■ stalo se... ■ stalo se... ■ stalo se... 1.6. Za odvahu při rozšiřováni zakázané literatury za totality a za založeni knihovny Libri prohibiti ocenil plzeňský primátor Rödl prestižní Cenou 1. června vydavatele Jiřího Grun- toráda. / Budoucí trojkoalice ODS-TOP 09-VV buduje projekt proti zadlužování a korupci. Hodlá mj. snížit platy ústavních činitelů vč. soudců a státních zástupců, u kterých naráží na odpor. / Kandidát na ministra spravedlnosti Jiří Pospíšil se obává, že se na něho na ministerstvu spravedlnosti hledají kompromitující materiály. / Justiční experti koaličních stran by nebyli proti výměně nejvyšší státní zástupkyně Vesecké. 2. 6. Českou republiku sužuje vytrvalý déšť, povodně si již vyžádaly tři oběti. / Prezident Klaus povečeřel na zámku v Lánech s představiteli dosluhující PS. / Představitelé ODS, TOP 09 a W se domluvili na vytvoření vládní koalice. / ČSSD zamířila do opozice. / Krajský soud v Českých Budějovicích zamítl nárok nevlastní sestry Karla Schwarzenberga Alžběty Pezoldové na hrobku v Domaníně a přilehlé pozemky. / V pražském Mánesu vystavuje světově uznávaný fotograf českého původu Antonín Kratochvíl cyklus unikátních fotografií z prostředí moskevské zlaté mládeže Moskevské noci. 3. 6. Senát schválil vydání povodňových dluhopisů za 3 mid. korun. Peníze půjdou na likvidaci škod způsobených záplavami. / Praha vyhlásila první stupeň povodňové aktivity. / Předseda W John by chtěl řídit vnitro, aby mohl realizovat protikorupční opatření. / ČSSD jednala s KSČM o spolupráci v PS. / V lidickém Památníku byla otevřena fotografická výstava s dosud neznámými snímky mapující druhé stanné právo, období heydrichiády. / Policisté ve Vídni zadrželi uprchlého podnikatele Vaškůje odsouzeného za daňové úniky na 7,5 roku do vězení. Stát měl připravit o více než půlmiliardu korun. / Zemřel spisovatel Otakar Rambousek (87), aktivní bojovník proti nacistické i komunistické totalitě. 4. 6. Prezident pověřil Petra Nečase sestavením vlády. / KDU-ČSL hledá po odstupujícím Cyrilu Svobodovi nového předsedu, nejčastěji se mluví o Věře Luxové. / Zástupci krajů se dohodli, že přestanou proplácet zdravotnické poplatky. / Odcházející předseda Paroubek označil volební výsledek ČSSD za „neužitečné a nevyužitelné vítězství“, jeho obraz byl podle něho médii destruován. / Berlínský rozhlasový symfonický orchestr zakončil koncertem v pražském Obecním domě festival Pražské jaro. 5. 6. České letectví oslavilo na pardubickém letišti sté výročí. Na 20. ročníku Aviatické pouti soupeřily o přízeň četných diváků letouny z doby Rakouska-Uherska až po ty nejmodernější. / 10. ročníku Pochodu proti rakovině prsu se v Praze zúčastnilo přes deset tisíc lidí. / Po prvních jednáních by měl vést ministerstvo vnitra John, obranu Vondra, finance Kalousek. / V Praze začal 20. ročník Festivalu spisovatelů Praha s podtitulem Kacířství a rebelie. / 19. ročník festivalu Mezi ploty, který bourá bariéry mezi pacienty psychiatrických léčeben a veřejností, přivítal na 15 tis. lidí. / V poli na Ostravsku byla nalezena stokilová letecká puma FAB 100 z II. světové války. 6. 6. Předseda KDU-ČSL Svoboda rezignoval, stranu do mimořádného sjezdu povede 1. místopředsedkyně Šojdrová. / Po těžké nemoci zemřel režisér, scénárista, spoluzakladatel Divadla Járy Cimrmana Ladislav Smoljak (78). / Pořadatelé novodobého Festivalu politické písně Sokolov vyhlásili na základě internetové ankety stč. hejtmana Ratha papalášem roku (Jiří Paroubek byl vyřazen po svém odchodu z vrcholné politiky). 7. 6. U pražského Krajského soudu začalo druhé kolo sporu o tzv. justiční mafii. / Strana Jany Bobošíkové Suverenita podala dvě žaloby na neplatnost voleb, strana byla poškozena ve veřejnoprávních médiích i při sčítání hlasů. / ČR má první dva národní geoparky (krajina se skalními útvary a neobyčejným tvarem terénu) - Český ráj a Egerii v Karlovarském kraji. 2 / nový POLYGON 4/2010 [pageend4]8. 6. Úřadující předseda ČSSD Sobotka zkritizoval VV za ústupky při koaličních jednáních. / Budoucí koalice se dohodla na školném, nepřesáhne 10 tis. za semestr. / Předseda Zelených Liška se přihlásil na úřad práce, jako preferované pracovní místo uvedl post pražského primátora. / Hejtmanka Plzeňského kraje Emmerová rezignovala na svoji funkci a zamířila do sněmovny, kam ji vynesly preferenční hlasy. 9. 6. Prezident Klaus vetoval novelu zákona o loteriích, která měla obcím zajistit účast na povolovacím řízení loterií a heren na jejich území. Dle prezidenta přináší novela více problémů než řešení. / Kontroverzní starosta Prahy 5 Jančík oznámil, že nebude kandidovat v podzimních komunálních volbách ani volbách do pražského zastupitelstva. 10. 6. Ministři obrany ČR a USA Barták a Gates podepsali smlouvu o spolupráci obou zemí ve vojenském výzkumu. Českým vědcům by smlouva měla zajistit přístup k americkým armádním projektům. / Novinář Jaroslav Kmenta získal Cenu Karla Havlíčka Borovského za dlouhodobou a důslednou investigativní žurnalistiku. / VV při nesplnění zásadních podmínek, jako jsou např. testování korupční odolnosti či dohoda na radikálních reformách a škrtech v rozpočtu armády, nepůjdou do koalice. / Horní hrad Bečov získal tzv. Oskara za péčí o památky - evropskou prestižní cenu Europa Nostra. 11. 6. Exilový spisovatel a profesor politologie Ota Ulč převzal od předsedy Senátu Přemysla Sobotky jako výraz uznání za své působení v exilu a pomoc své původní vlasti stříbrnou pamětní medaili Senátu (více na str. 76) / Na brněnském náměstí Svobody začal Nocí kejklířů první ročník Divadelního světa, který nabízí na 2 stovky představení v ulicích i v divadlech. První ročník je věnovaný Václavu Havlovi. 12. 6. Tisíce lidí z ČR i zahraničí si v Lidicích připomněly 68. výročí vyhlazení obce (10. 6.1942), senátor Sobotka varoval před neonacismem. / Již pošesté navrhli senátoři prezidentu Klausovi Řád bílého Iva pro členy skupiny bratří Mašínů. / Před 80 lety se v Českých Velenicích narodil karikaturista, grafik a malíř světového formátu Adolf Born. / Před 60 lety zemřel tvůrce československé vlajky Jaroslav Kursa. 13. 6. V rámci brněnského Divadelního světa proběhla premiéra nové Havlovy hry Pět tet. / ČSSD se zaměří na oslovení mladých lidí, kteří nechtějí vstoupit do politiky. Mohou se na webových stránkách ČSSD registrovat jako přátelé strany. 14. 6. Středočeský krajský soud již podruhé zamítl žalobu zástupců justice v kauze tzv. justiční mafie. / ČSSD stáhla žalobu na bývalého šéfa Útvaru pro odhalování organizovaného zločinu Jana Kubiceho, Jiří Paroubek bude ale ve svém občanskoprávním sporu pokračovat. / Soud zamítl žádost Muchovy nadace o vydání předběžného opatření, které má zabránit přemístěni Slovanské epopeje do Prahy. 15.6. ČSSD je schopná se s budoucí koalicí dohodnout na účinných protikorupčních opatřeních. / Vyjednavači vznikající koalice se shodli na odloženém školném a na potřebě novely náhubkového zákona. / Železnobrodská sklářská škola slaví 90 let své existence, mj. retrospektivní výstavou 100% sklo v Uměleckoprůmyslovém muzeu v Praze. K výstavě vyšla i stejnojmenná kniha. 16. 6. Advokát Altner po ČSSD požaduje za vyhraný spor o Lidový dům 30 mid. korun a v nové žalobě náhradu škody 176 mil. korun. / Dohodu o vykoupení pozemků potřebných pro dostavbu dálnice D11 zkomplikoval náhradní pozemek bez příjezdové cesty, který farmářkám výměnou nabídli státní úředníci. / V Praze se uskutečnil happening skupiny Ztohoven Občan K. Prostřednictvím panelu s úředně vydanými doklady na základě smyšlených údajů upozorňují její členové na snadnou zneužitelnost soukromých údajů (S průkazy členové skupiny volili v květnových volbách, a dokonce se někteří i oženili.). 17. 6. Po letech sporů se město Praha dohodlo s nájemcem pražského Výstaviště společností Incheba na vyšším nájmu, na zkrácení nájemní smlouvy (do r. 2016) a převedení pojistky za vyhořelý Průmyslový palác na město. / Z korupce nespravedlivě obviněná a poté zadržená bývalá náměstkyně ministerstva pro místní rozvoj Věra Jourová dostala od státu odškodné 138 tis. korun (místo požadovaných 3,5 mil. za ušlou mzdu a vyčíslené náklady). [pageend5]18. 6. Prezident Klaus jmenoval dosavadního viceguvernéra ČNB Miroslava Singera novým guvernérem banky. / ČSSD utratila za volby 300 mil. korun. / Vysocí státní představitelé, vojáci, veteráni a občané Prahy uctili v pravoslavném chrámu Cyrila a Metoděje památku parašutistů ze skupiny Antropoid. / Policie zajistila panel s falešnými doklady členů skupiny Ztohoven, patrně se dopustili trestného činu poškozování cizích práv. 19. 6. V Praze začal Kongres ODS a také zasedal ústřední výkonný výbor ČSSD. Expředse- dové se nedostavili, na obou akcích se jednalo o volebních výsledcích, o budoucnosti stran, o personálních otázkách apod. / Ve Strašících na Rokycansku proběhla již po jednadvacáté za mohutné účasti diváků populární přehlídka vojenské techniky Bahna. / Stát se s majitelkami pozemků pro dálnici D11 dohodl, k vyvlastňováni nedojde. / Pamětníci si na Olšanech připomněli 105. výročí narozeni českého herce, dramatika a režiséra Jiřího Voskovce. 20. 6. Za účasti prezidenta a zahraničních hostů uctili v Ležákách památku obětí tragédie z r. 1942. / Víkendový kongres ODS zvolil nové vedení, předsedou se dle očekáváni stal Petr Nečas, 1. místopředsedkyní se nečekaně namísto Davida Vodrážky stala Miroslava Němcová, která Vodrážku nahradila i na místě vyjednavače budoucí vládní koalice. / Po těžké nemoci zemřel v Praze herec Vladimír Dlouhý (52). 21. 6. Prezident Klaus ocenil výsledky víkendového kongresu ODS. / Vojenští a političtí představitelé uctili před budovou generálního štábu památku gen. Heliodora Píky, popraveného před 61 lety. / Prozatímní ředitel ÚSTR Zdeněk Hazdra odvolal vedoucího Archivu bezpečnostních složek Ladislava Bukovského pro odborná, manažerská i etická pochybení. 22. 6. Na ustavující schůzi nové PS složili poslanci ústavou předepsaný slib a ujali se mandátu. / Na zpřístupnil Národní archiv spisy německé okupační správy v někdejším Protektorátu Čechy a Morava. www.badatelna.cz 23. 6. Senátoři nadobro zamítli Pecinův protikorupčni balíček s korunními svědky a agenty provokatéry. S odcházejícím premiérem Fischerem se rozloučili potleskem vestoje. / Lídři vznikající koalice podepsali návrh zákona na omezeni poslanecké imunity a dohodli se, že neprolomí těžební limity. 24. 6. Miroslava Němcová byla zvolena předsedkyní poslanecké sněmovny. Místopředsedy se stali Vlasta Parkánová (TOP 09), Kateřina Klasnová (W), Lubomír Zaorálek (ČSSD). / Premiérou hry Jindřich IV. v režii Lucie Bělohradské byly na Pražském hradě zahájeny tradiční Letni shakespearovské slavnosti. / Českobudějovičtí zastupitelé odsouhlasili změnu územního plánu potřebnou pro stavbu Kaplického koncertní síně (tzv. rejnoka). 25. 6. Prezident přijal demisi Fischerovy vlády. / Budoucí trojkoalice se shodla na 80 bodech boje proti korupci. / Zástupci krajů, měst a obcí vyhlásili nemilosrdnou válku hazardu a žádají změnu loterijního zákona, i Sklářská škola v Novém Boru slaví 140. výročí svého založení, ve stejném duchu proběhnou i letošní Sklářské slavnosti. 26. 6. Předseda ODS Nečas je pro odchod Pavla Béma z funkce pražského primátora. / Prachatice si tradičními oslavami Zlaté solné stezky připomněly letos uplynulých tisíc let od první písemné zmínky prachatické větve kupecké stezky. 27. 6. Jiří Paroubek zamýšlí napsat po odchodu z čela ČSSD knihu vzpomínek. / Před 60 lety byli ve zmanipulovaném procesu popraveni politička Milada Horáková, novinář Závis Kalandra, strážmistr Jan Buchal a podnikatel Oldřich Peci. / Peníze na platy učitelů budou přesunuty z rozpočtu ministerstva obrany. 28. 6. Prezident Klaus jmenoval Petra Nečase předsedou vlády. Nový premiér odmítl ochranku a vládní automobil. Prezident vyjádřil naději, že jmenoval posledního premiéra ve své funkci. / Fischerova vláda rozhodla o uvolnění 25 mil. korun pro ty, kteří byli v letech 1948-56 vyloučeni z politických důvodů z vysokých škol. / Na pražském Vinohradském 4 / nový POLYGON 4/2010 [pageend6]hřbitově proběhl pietni akt k 65. výročí úmrtí protektorátního prezidenta Emila Háchy (+ 27. 6. 1945). 29. 6. Lídři koaličních stran začali jednat o vládních křeslech. John dostane vnitro, Kalousek finance. / Prezident Klaus zahájil v Rudolfově galerii Pražského hradu výstavu obrazů dvorního malíře císaře Rudolfa II. Hans von Aachen: Malíř na evropských dvorech. Potrvá do 3. 10. t.r. 30. 6. Koalice se dohodla na sestavě nového kabinetu. / Pro zvýšení informovanosti cizinců žijících v ČR vydala Evropská kontaktní skupina učebnici Jeden rok v nové zemi. 1. 7. Úřad pro ochranu hospodářské soutěže udělil magistrátu Hradce Králové 1,5 mil. pokutu za problematickou a kritizovanou smlouvu o parkování se společností Atol. / Software Masarykovy univerzity (MU) zvítězil v celosvětové soutěži programů vyvinutých k odhalování plagiátů. / Ústavní soud zrušil část insolvenčního zákona, která věřitelům bránila napadat konkurenční pohledávky, které považovali za neoprávněné. 2. 7. ČSSD sestavuje stínovou vládu a připravuje razantní opoziční politiku. / Kvůli obavám z úsporných opatření a snížení výsluh požádalo na tři stovky policistů o odchod do civilu. / V Karlových Varech byl zahájen 45. ročník prestižního filmového festivalu. / Muchova nadace vystavila v pražském Obecním domě při příležitosti 150. výročí narození Alfonse Muchy průřez umělcovou tvorbou nazvaný Apoteóza lásky. / Před 60 lety se narodil prozaik a novinář Ota Pavel (vl. jm. Otto Popper). 3. 7. Na Valašskokloboucku bylo již potřicáté zahájeno tradiční Koseni bělokarpatských orchideových luk. Díky ručnímu kosení se daří zachovat jejich druhovou pestrost. / Jihočeské Slavonice slaví 750 let od první písemné zmínky o městě. Tou je latinsky psaná listina týkající se koupě klášterních pozemků. 4. 7. Na Velehradě začaly Dny lidí dobré vůle - jedné z největších církevních událostí v zemi, jíž se účastní desetitisíce poutníků. / Na padesát řezbářů z celého světa se sjelo do Třeště na Jihlavsku na 10. ročník Dřevořezání. Vznikají zde pod širým nebem figury do unikátního betléma. Expozice je umístěna v Schumpeterově domě. 5. 7. Lidé si připomněli svátek Cyrila a Metoděje. Na Velehradě se konala slavnostní poutní mše svátá. Arcibiskup Duka při ní vyzdvihl význam svobody v lidském životě. Slavnosti vyvrcholily charitativním koncertem pod širým nebem, který vynesl 1,1 mil. korun. / Ministr Kohout uctil v hrabství Cheshire památku československých vojáků v Británii. 6. 7. 595 let uplynulo od upálení Mistra Jana Husa. Odkaz církevního reformátora si lidé připomněli ekumenickou bohoslužbou v kapli Betlémské. / Na pozemku ministerstva kultury došlo k propadu rozestavěného tunelu Blanka, zemina zavalila bagristu, kterého se podařilo zachránit, vznikl kráter 12 x 15 m. 7. 7. Zanedbaný rodný domek Mistra Jana Husa v Husinci bude spravovat Církev československá husitská. / Ražba tunelu Blanka je do prošetření případu zastavena. Primátor Bém podal trestní oznámení na neznámého pachatele. / Bývalá nejvyšší státní zástupkyně Benešová se omluvila Liboru Grygárkovi za označení justičním mafiánem. / Před 150 lety se v Kalištích na Jihlavsku narodil světově proslulý skladatel a dirigent Gustav Mahler. Bohatý kulturní program v rodné obci vyvrcholil galakoncertem pod širým nebem. 8. 7. Nejvyšší státní zástupkyně Vesecká znovu otevřela vyšetřování hospodaření kanceláře ombudsmana Otakara Motejla, a to přestože brněnští policisté případ již několikrát odložili jako nesmyslný. Podle bývalé Motejlovy zástupkyně Šabatové kauza vznikla jako reakce na Motejlovu kritiku lidí z tzv. justiční mafie. / Kvůli plánovaným přesunům peněz z ministerstva obrany na ministerstvo školství hrozí v armádě hromadné odchody. 9. 7. Obchodní řetězce Kaufland a Ahold čelí správnímu řízení pro podezření z porušení zákona o významné tržní síle. / PS volila, ale nezvolila, ombudsmana. Poslanci hlasovali pro 4 kandidáty: Bok a Brožová vypadli, Sabatová a Dundáčková postoupily do dalšího kola. / Pražský městský soud odsoudil za podvody finančníky Koženého a Vostrého na 10 let./ V Jízdárně Pražského hradu byla zahájena výstava historických šperků ze sbírek [pageend7]Cartier Collection Cartier na Pražském hradě Síla stylu, potrvá do půli října. / Při výkopových pracích byla ve Staré Vsi na Ostravsku nalezena funkční sovětská letecká puma z II. svět, války FAB 50. 10. 7. Politici VV, budoucí ministr dopravy Bárta a místopředsedkyně PS Klasnová vstoupili do manželského svazku. / Na MFF v Karlových Varech se udílely ceny, hlavní cenu získal snímek španělského režiséra Augustía Vily Moskytiéra. Festival navštívilo 127 tis. diváků. 11.7. Budoucí ministr vnitra John chce policejního prezidenta Oldřicha Martinů nahradit ekonomem, který ušetří 5 mid. korun. / ČR se celou řadou akcí zapojila do Evropského dne koupání v řekách, jehož cílem je obnovení vztahu lidí k řece a obnovení tradičních říčních plováren. 12. 7. Českou republiku sužuji extrémní vedra, poškodila i povrch dálnice D5. / O místo ředitele ÚSTR se uchází 9 kandidátů, mezi nimi autoři nP Milan Hulík a Eugenie Trůtzschlerová. / Předsedové ODS, TOP 09 a W podepsali koaliční smlouvu. / Registrovaní příznivci VV hlasovali v referendu o podpoře koaliční dohody. / Před 90 lety se narodila divadelní a filmová herečka Dana Medřická. 13. 7. Prezident Klaus jmenoval novou koaliční vládu. Ta do měsíce požádá o důvěru. Hlavním úkolem nové vlády je zastavení zadlužováni státu. Premiér členy vlády vyzval, aby v zájmu jejího dobrého fungování odložili „stranická trička“. 14. 7. Bohuslav Sobotka představil stínovou vládu, polovinu tvoří nové tváře. / Poslanci W budou věnovat nevyčerpané poslanecké náhrady na charitu, ministr dopravy Bárta a jeho sněmovní kolega Babák budou svoje poslanecké platy posílat nadaci Archa Chantal Poullain. / V Kamenici nad Lipou začal 4. ročník festivalu hraček Hračkobraní, kde se scházejí výrobci a designéři hraček s dětmi. 15. 7. Ministr obrany vzkázal vojákům, že škrtání nebude plošné a k nižším šaržím bude milosrdné. / Ministr dopravy Bárta zakázal vypisování jakýchkoli výběrových řízení a Ředitelství silnic a dálnic nařídil snížit provozní výdaje na příští rok na polovinu. / Slovanská epopej je připravena na cestu do pražského Veletržního paláce. Proti jejímu stěhování protestovaly před moravskokrumlovským zámkem desítky lidí. 16. 7. Úřadující předseda ČSSD Sobotka vyzval premiéra Nečase k zásahu proti prorůstání firem a ministerstev. / Tituly z plzeňských práv patrně nebude možno odebrat. / V Českém Krumlově začal Mezinárodni hudební festival, jeho hostem je světoznámý José Cura. 17. 7. Kde se vzal naministerstvuvnitravefunkciJohnova náměstka kontroverzní Michal Moroz? John ukazuje na TOP 09, ta se ale ostře ohradila. / Zahrada Strakovy akademie bude o víkendech počínaje touto sobotou pravidelně přístupná veřejnosti. / Ministr spravedlnosti Pospíšil začal „čistit“ ministerstvo od lidí s vazbami na exministry Němce a Kovářovou. 18. 7. Premiéra Nečase znepokojuje množství lidí z agentury ABL, kteří zaplavili ministerstva, ale kvůli zachováni koaliční důvěry zatím nechce zasahovat. / V rozhovoru pro rakouský deník Die Presse uvedl ministr zahraničí Schwarzenberg, že nelze zrušit Benešovy dekrety, na jejichž základě bylo odsunuto německé obyvatelstvo, a že Česko se bez jaderné energie neobejde. 19. 7. Premiér Nečas na své první zahraniční cestě navštívil tradičně Slovensko, na schůzce se svou kolegyni Ivetou Radičovou jednali o spolupráci obou zemí v rámci Visegrádské skupiny. / Ministr školství Dobeš chce zvýšit autoritu učitelů pomoci smluv s rodiči žáků. / TOP 09 i VV jsou pro stavbu Kaplického knihovny. 20. 7. Za předpokladu, že Kaplického knihovna nebude drahá, bude pro stavbu i ODS. / Podle Transparency International nepředstavuje Moroz na MVjen střet zájmů, ale bezpečnostní riziko pro stát. / Archeologové doložili osídlení Velehradu již v 9. stol. / Vnuk Alfonse Muchy John má dokument, kterým jeho dědeček ruší Praze darovací smlouvu. 6 / nový POLYGON 4/2010 [pageend8]21. 7. Pražskou kandidátku TOP 09 povede v podzimních volbách bývalý guvernér ČNB Tůma. / PS schválila návrh na snížení poslanecké imunity a také návrh na znovujmenování Vladimíry Dvořákové předsedkyní Akreditační komise. / John si Moroze vybral sám, osobně se za něj zaručil a slíbil důkladnou prověrku. / Případ prověřování Motejlova úřadu byl uzavřen, aniž byly prokázány chyby v hospodaření. 22. 7. V Praze zemřel po těžké nemoci člen skupiny bratří Mašinů Milan Paumer (79). / Podle Die Presse prý ministr Schwarzenberg zmutoval ze starorakouského ochránce lidských práv v dobrého vojáka Švejka českého mainstreamu. / Český a slovenský ministr obrany Vondra a Galko se domluvili na prohloubení vzájemné spolupráce, např. v oblasti ochrany vzdušného prostoru nebo pozemní logistice. 23. 7. Po několika tropických dnech zasáhly ČR bouřky a silné deště. / Ministr školství Dobeš chce do 3 týdnů vypracovat plán řešení stomiliónového dluhu MS v klasickém lyžování v Liberci a zásady pro pořádání velkých sportovních akcí. / ČSSD vyzvala poslance, aby hlasovali proti vyslovení důvěry vládě. / V Uherském Hradišti začala letní filmová škola, potrvá do 1.8. a nabídne na 400 filmů a množství doprovodných akcí. 24. 7. Deník Österreich nazval ministra Schwarzenberga „atomovým knížetem“. / Rozvodněný potok v Brně zatopil suterénní expozici Moravského zemského muzea, škody dosahují několikamilionové výše. / Dvořákův dům v pražské Žitné ulici se stal kulturní památkou. 25. 7. Na labském nábřeží v Hradci Králové byly tradičně představeny pískovcové plastiky vytvořené v předešlém týdnu umělci na jednom z nejstarších sochařských sympozií světa v Hořicích na Jičínsku. Díla se po roce vrátí do Hořic a budou nahrazena novými pracemi. 26. 7. Pražský magistrát vypsal další podezřelou zakázku, těsně před volbami, v tichosti, s mimořádně krátkou lhůtou na podání nabídek. Jedná se o přestavbu Mariánského náměstí za 800 mil. korun, přičemž 100 mil. je rezerva. / Kladenští městští zastupitelé jednomyslně schválili vyhlášku omezující provoz loterijních videoterminálů, čímž se dostali do sporu s ministerstvem vnitra. / Muchova Slovanská epopej kvůli nevyjasněnému vlastnictví zůstává zatím v Moravském Krumlově. 27. 7. VV považují Kalouskův návrh úspor na jednotlivých ministerstvech za porušení koaliční dohody. Premiér Nečas se domnívá, že kdo nezvládne úspory, nemá ve vládě místo. / Ministr obrany Vondra se pustil do kontroly veřejných zakázek na ministerstvu. / Temelín začal s výměnou amerického paliva za ruské. 28. 7. Švýcarská policie zadržela hledaného českého podnikatele Tomáše Pitra. / Dcera zemřelého ombudsmana Motejla kvůli osobnosti exministryně Kovářové nepřevzala plaketu Bene Meritus in memoriam. / Sociální demokraté vyzvali představitele VV, aby opustili vládu a spolupracovali v opozici s ČSSD. / Žáci malíře, ilustrátora a pedagoga Zdeňka Sklenáře uspořádali v Galerii Hollar k poctě 100. výročí umělcova narození výstavu svých prací. 29. 7. Ministerstvo spravedlnosti se musí „odněmcovat“. Ministr Pospíšil připravuje audit a reformu českého vězeňství, odvolání ředitele Vězeňské služby Kuly a ruší tendr na elektronický systém domácího vězení spojený s firmou exministra Němce. / V budově mladoboleslavské věznice zahájil režisér Petr Nikolaev natáčení filmu Udice scénáristy a spisovatele Zdeňka Mahlera. Premiéra je plánována na předvečer výročí lidické tragédie 9. června 2011. 30. 7. Soudní dvůr EU přiznal ve staletém sporu amerického a českého pivovaru o značku Budweiser práva na užívání ochranné známky českobudějovickému Budvaru. Ochrana se týká Evropské unie. / ČR se stane prostřednictvím centra včasného varování součástí protiraketové obrany NATO. / Zadržený podnikatel Tomáš Pitr své vydání do vlasti odmítl, vydáni může trvat i celý rok, šance je 50 %. 31. 7. V pražském Karolinu začal 54. ročník letní školy slovanských studií. Přijelo 202 cizinců, které kromě výuky čeká bohatý kulturní program. / Dluhy z libereckého MS v lyžování budou soukromníkům částečně kompenzovány vrácenými daněmi za odvedenou práci, -dk- [pageend9]Tradice © zavazuje LITERÁRNÍ NOVINY kultura politika společnost Literární noviny, Korunní 810/104, Budova D, 10100 Praha 10 Kontakt předplatné a inzerce: tel. 272107121 predplatne@literarky.cz vice informací na bezplatné lince: 800 300 302 nebo literarky.cz/prodejnimista, www.literarky.cz/predplatne 8 / nový POLYGON 4/2010 [pageend10]polemiky ■ názory ■ polemiky ■ názory ■ polemiky ■ názory Úvahy, názory, rozbory JIŘÍ JEŠ O pěti pozoruhodných poučeních Václava Bělehradského Už několikrát jsem se tu přiznal, že si často ulehčuji svou komentátorskou práci upozorněním na některé dlouhé materiály, o nichž předpokládám, že je málokdo čte. Tak se někdy ztratí i zajímavé myšlenky, s nimiž čtenář nemusí souhlasit, ale které je dobré znát To ve zvýšené míře platí o analytických studiích profesora Václava Bělohradského, které svou někdy až na- schválnou provokativností odradí čtenáře už při přečtení autorova jména v záhlaví. Tak asi i v sobotu 3. července, kdy tento dlouholetý profesor na cizích univerzitách, který však neztratil tak docela vhled do českých poměrů, uveřejnil v deníku Právo svých pět poučení z našich květnových parlamentních voleb. Takže zaprvé vyvrací víru lidí typu Ferdinanda Peroutky, kteří když všechno spělo tam, kam nemělo, spoléhali na sílu neorganizovaného veřejného mínění, které nakonec rozhodne o správnosti a pravdě určitých rozhodujících lidských faktů. Bělehradský dokazuje, že takové mínění je sebeklamem a neargumentuje pouze volbami letošními, ale přímo tragickým omylem, jehož se čeští voliči dopustili už v roce 1946, kdy se dali ošálit sliby o hmotné i ideové sociální spravedlnosti a hlasovali pro nejhorší představitelný systém - tedy pro komunismus. Po letošních květnových volbách je nutné podle Bělohradského onen peroutkovský sebeklam opustit definitivně, neboť neexistuje žádná soudnost národa, která by vyznačila jasný názor na věci. Naopak české veřejné mínění bylo prý možné zmanipulovat velmi jednoduše - démonizací jedné osoby (Paroubka) a kultem jiné osoby (Schwar- zenberga), jakož i zastrašující lží - tedy případem Řecka. Přiznejme nezaujatě, že na těchto tvrzeních může být mnoho znepokojivé pravdy. Druhým důležitým faktorem byla podle mínění Václava Bělohradského lůzo- vitost celé kampaně, kdy například klip „Přemluv bábu“ značně posunul hlasování zejména mladých lidí ve prospěch pravice. Zde se Bělehradský téměř úplně shoduje s povolební argumentací ČSSD, což vždy není docela přesné. Podobně zavádějící je třetí jeho poučení, že volby se odehrávaly ve znamení jakéhosi třídního boje naruby, boje proti chudým a slabým, vše podloženo starým českým proticikán- ským rasismem. Tady je jasné, že profesor Bělehradský silně ujíždí v paušální kritice svého národa populisticko-socialistickým směrem, který oprávněně mnohé naše lidi dráždí. I čtvrté poučení o tom, že Češi stále čekají na nějaký spravedlivější kapitalismus, který se ovšem ze své podstaty nemůže dostavit, nutno brát se značnou rezervou. Skutečné těžiště dlouhého článku je však nutné brát smrtelně vážně, a kdyby pro nic jiného, tak pro tento závěr stojí zato věnovat tomuto Bělohradského výkladu zvýšenou pozornost Autor zde právem vyčítá českým voličům jakýsi autismus, to jest absenci smyslu pro podstatné souvislosti. Zde Bělehradský voliče nekárá proto, že snad nevolili ve větším počtu ČSSD, ale vytýká zejména mladým, že nechali propadnout Stranu zelených. To, podle jeho názoru, k němuž se bez rozpaků připojuji, svědčí o nebezpečné lhostejnosti k podstatným věcem, které přesahují ob- nový POLYGON 4/2010 / 9 [pageend11]zor naší české zahrádky, již Bělehradský charakterizuje jako pouhou montovnu aut Právě ekologické záležitosti mají totiž mezinárodní přesah. Například dosud nevídaná katastrofa v Mexickém zálivu by měla být silným mementem i pro naše rozhodování, koho volit A zde levičák Bělehradský píše doslova toto: „V tomto ohledu je česká levice ještě zaslepenější než pravice, když pro možnost jakékoliv práce obětuje svou zemi, své veřejné statky i svá lidská práva. Taková společnost je jen masou ustrašených a vydíraných lidských zdrojů. Stačí snad ekonomický růst jenom k tomu, aby bylo více pracovních příležitostí? Česká ekonomika je závislá na výrobě automobilů, voliči se však chovali, jako by nebyl vůbec žádný vztah mezi katastrofou ve Spojených státech a touto českou montovnou aut s městy proměněnými v plynové komory.“ Konec citátu, jehož i možná trochu přehnanou výstražnost bychom neměli nadále přehlížet, neboť si zaslouží stejnou pozornost jako stále opakované problémy finanční. 12. 7. 2010 Korupce a posmrtný život Už delší čas jsme přesvědčováni, že Nečasová vláda považuje za jeden ze svých hlavních úkolů potírání korupce, která, jak se stále dovídáme - ovšem zpravidla bez bližších konkrétních údajů - zaujímá u nás ve světovém měřítku místo vysoce nadprůměrné. Nastupující ministři se tváří, že ve svém následujícím čtyřletém funkčním období dokážou udělat aspoň něco ke zmírnění této ostudy a lidé se tomu snaží věřit Až minulou sobotu v rozhlasovém kontaktním pořadu jeden posluchač vtipně poznamenal, že věřit v potření korupce u nás je skoro totéž jako věřit v posmrtný život A tak máme hned pohromadě dvě docela aktuální témata, neboť v posmrtný život věří i po značném úbytku stále ještě možná větší procento Cechů, než je těch, kteří by věřili v možnost úplného odstranění korupce. Pokud jde o víru v posmrtný život zahrál si s ní nedávno v jednom svém Posledním slově i spisovatel Ludvík Vaculík. Hned na začátku svého článku sice píše, že v něco takového nevěří, ale pak se přiznává, jak rád by věřil. Připomíná tak aspoň zcela reálnou myšlenku formulovanou kdysi spisovatelem Stefanem Zweigem, že ten, na koho po jeho smrti my dočasně živí často vzpomínáme, vlastně tak docela nezemřel a žije částečně dál - alespoň v našich vzpomínkách. To se týká nejen našich blízkých příbuzných, ale i tvůrců, kteří ve svém běžném životě zanechali po sobě hodnoty, jimiž se nám stále připomínají. V této souvislosti se Vaculík vrací k nedávné smrti Ladislava Smoljaka, jemuž prý vděčí - zde přesně nerozumím smyslu následujícího sdělení - „za zjištění a pocity z oblastí a situací, v nichž on - Vaculík - tělesně nikdy nebyl.“ K tomu bych řekl, že právě se Smoljakovým úmrtím se to navádění na jeho posmrtný život až trochu přehánělo a převádělo do oné absurdní podoby - zejména když v nás jeho sirotci mnohokrát vyvolávali naivní představu, jak Smoljak klepe na nebeská vrata, kde pak získá právo věčného pobytu za svůj nesmrtelný podíl na vzniku geniálního - bohužel však taky nereálného - Čecha Járy Cimrmana. Však sejděte podívat na Smoljakovu představu českého nebe ve stejnojmenné hře, poslední napsané společně se Zdeňkem Svěrákem. No vida - a tu přichází jeden z našich posluchačů se ztotožněním dávných pohádek o posmrtném životě s možností zbavit se stejně odvěké korupce u nás. Zde si troufám vyslovit názor, že vzhledem k výskytu korupce v životě zcela reálném i sliby o jejím potírání mohou 10 / nový POLYGON 4/2010 [pageend12]být poněkud reálnější než nereálné sliby posmrtného života, jak je hlásají téměř všechna náboženství. S tou korupcí se však něco dělat dá. Například, že pro záchranu svého jediného a nenahraditelného pozemského života sám nebudu dělat totéž, co jedna moje známá, která mi nedávno přiznala, že při cestách za svým pozemským zdravím nosí místo drobných mincí na regulační poplatky celé tisícovky na úplatky. V minulých dnech byly na stanici Vltava reprízovaný životní osudy nedávno zesnulého Ivana Medka, což mimochodem svědčí o tom, že technickými prostředky lze dosáhnout alespoň částečné nesmrtelnosti. Medek tam vyprávěl, jak při svém někdejším působení v rakouském uprchlickém táboře Treiskirchenu radil čerstvým českým emigrantům i ve věcech, jak se mají chovat v novém prostředí, do něhož se náhle dostali z komunistického Československa. Mimořádně důtklivě je nabádal, aby je při jednání s rakouskými úřady třeba o udělení politického azylu ani nenapadlo nabízet nebo rovnou dávat nějaký úplatek. Musí vzít na vědomí, že se ocitli v jiném světě, kde tyto zlozvyky nemají tak silné a hluboké kořeny jako u nás. - Jednou, když se pár hochů z takového jednání vrátilo s nepořízenou, na Medkův dotaz, zdali se náhodou neprohřešili proti jeho radám, odpověděli: „Né, chtěli jsme jim jen dát flašku vermutu, na tom přece nic není.“ A vida, bylo. V Rakousku s tím neuspěli a spíše prohráli. Přemýšlím ovšem, zdali není ještě něco účinnějšího než korupce. Třeba když se místo peněz a jiných hmotných výhod začne „nabízet“ vyhrožování. Ze bud‘ já nebo někdo z mých blízkých bude zbaven toho nej cennějšího, co má, tedy svého pozemského života, když v ten posmrtný nevěří bud‘ vůbec anebo tak silně, jak říká. Myslím, že právě o tomto nebezpečném opaku korupce by leckdo u nás mohl dost vyprávět Co kdyby třeba Jiří Čunek už konečně dopověděl jedno své vyjádření v televizi, že až přijde čas, řekne něco o své korupční aféře a o tom, proč se s ní vyrukovalo až pět let poté, kdy se údajně odehrála. Neboť - a to si každý může ověřit - paní Urbanová udala ten případ až ve chvíli, kdy se Čunek stal senátorem, předsedou KDÚ-ČSL, a dokonce místopředsedou Topolánkovy vlády. Teprve pak se začal rozvíjet případ takzvané justiční mafie, o níž se takto od- prostředka neustále mluví. Přitom však sám Čunek od začátku naznačoval, že jeho případ má kořeny přímo v Lidové straně. Kdyby, jak slíbil, tuto svou původní tezi konečně objasnil - což se zřejmě bojí - mohla by to být v naší současné situaci skutečná senzace. Případ jako stvořený pro nového ministra vnitra a eventuálně nového policejního prezidenta. 16. 7. 2010 Je opravdu tak důležité, zdali je ve vládě nějaká žena? Jedna z nejčastějších výtek vůči nové Nečasově vládě po oznámení jejího personálního složení spočívala v tom, že v ní není žádná žena. Zamýšlím se nad tím, jak by se změnila kvalita vládnutí v České republice, kdyby tam jako v minulých vládách nějaká žena seděla. Bylo přece jasné, že třeba paní Juráskové sedí za zády pan Šnajdr či paní Kopicové některý z jejích mužských náměstků, nebo když paní Kovářová po prvotním přiznání svých jistých erotických sklonů se začala politicky chovat stejně jako většina exponentů ODS. Přesto jsme se v týdeníku Respekt dočetli od paní Karolíny Peakové, zvolené ve volbách za poslankyni Věcí veřejných, čím se v politice ženy mohou lišit od mužů. Například že se dokážou více vcítit do druhých lidí a jejich problémů a pracují nový POLYGON 4/2010 /11 [pageend13]prý velmi efektivně. Mohli bychom dodat, že i ve finančních záležitostech by hospodyňky mohly mít zdravější názory než jejich mužské protějšky. Přitom však právě paní Peaková dává v tom rozhovoru najevo, jak je šťastna, že bylo s pochopením přijato, když odmítla ministerskou funkci a zůstane raději pouhou poslankyní. Popravdě řečeno, i já si myslím, že ony uvedené i četné další typicky ženské vlastnosti lze lépe uplatnit z pozic poslankyně, které umožňují lepší osobní kontakt s jednotlivými voliči než ministerské křeslo, kde už přímý vliv není tak častý. A tak se zdá, že víc než o nějaké vážné poškození kvality vládnutí jde spíše o prestižní záležitost feministek, které jinak musí uznat, že v politice i u stejného pohlaví je důležitější příslušnost ke straně, za niž se kandidovalo, než k příslušnosti genderové. Ostatně není tak docela marné poohlédnout se trochu do minulosti - ať už naší nebo cizí, bližší či vzdálené. Změnila by se nějak politika Velké Británie, kdyby místo dvanáctileté éry Margaret Tha- tcherové seděl na jejím místě muž ještě železnější, než byla ona? Když šlo o hájení zbytku někdejšího britského impéria třeba v záležitosti Falklandských ostrovů, chovala se paní Thatcherová stejně jako kterýkoli z jejích mužských předchůdců a v případě královny Viktorie i předchůdkyň. Ženskost Margaret Thatcherové možná sehrála důležitou politickou úlohu, když po prvním setkání s Michailem Gorbačovem prohlásila, že toto je pro ni Rus, s nímž by si mohla porozumět A možná také, že jí jako ženě imponoval západní módní střih Gorbačovovy ženy Raisy. Ta ovšem měla nejen západní módní vkus, ale také západní myšlení, jímž zřejmě silně zapůsobila na svého manžela a mohla mít významný podíl na zavedení perestrojky vedoucí pak k rozhodujícím historickým změnám druhé poloviny 80. let minulého století. A zde jsme se dostali k poněkud odlišnému působení žen v politice, než je jejich přímá účast ve vládách. Mám na mysli jejich působení jako manželek politiků, jimž bývají nejblíže právě v nejkritičtějších chvílích jejich rozhodování, kdy mohou značně zapůsobit na vytvoření názorů politika ještě předtím, než odejde do vlády. Takový vliv se může projevit nejen z našeho hlediska kladně jako v případě Gorbačovově, ale i neblaze, jak to u nás známe zejména z postojů paní Hany Benešové v roce 1948, kdy uplatňovala mnohem více starost o zdraví svého muže než o zájem státu, za nějž byl Edvard Beneš odpovědný ze své prezidentské funkce. Možná tedy, že i v naší dnešní situaci by bylo důležitější zapátrat, s kým naši současní vysoce postavení politici žijí, než se trápit s tím, že přímo na zasedáních ve Strakovce nemají žádnou ženskou partnerku. To ostatně platí i o paní Livii Klausové, ženě vzdělané a na první pohled samorosdé, jejíž názory se mohou lišit od postojů jejího manžela. Jak dalece se v jeho prezidentském chování odrážejí či zda paní Lívie vůči němu zachovává naprostou názorovou loyalitu, to jsme zatím za sedm let jejich společného pobytu na Pražském hradě nedokázali vypozorovat 23. 7. 2010 HOVOŘIL JIŘÍ JEŠ Rozhlasové komentáře z let 2007-2009 1 kniha, 2 CD Třetí pokračování výběru z rozhlasových komentářů Jiřího Ješe vychází v březnu 2010 v nakl. ČRo Radioservis. (240 stran, 200 x140 mm, V8) [pageend14]Na „obraně“ stále nejasno Je až zajímavé, kolik pochybností se vyslovuje o novém ministru vnitra Radku Johnovi a s jakou samozřejmostí se přijalo jmenování Alexandra Vondry na ministerstvo obrany. Přitom - pokud jde o to, co přebírají - je v jejich resortech dost velký rozdíl. Finančně se rozpočet ministerstva obrany pohybuje stále v miliardách, které měly za poslední léta značný podíl na povážlivém růstu státního dluhu, který se nyní tak těžko vyrovnává, kdežto u vnitra jde spíše jen o miliony, které možná tolik velké státní finanční škody nenadělaly. Ovšem tam jde zase o dost příšerné věci politické a etické, které patrně ještě překračují hříchy armádní a stály už také miliardy, i když ne přímo ze státního rozpočtu, ale z různých podvodů v takzvaném soukromém podnikání. Zůstaňme však u obou ministrů. Oba ty pány jsem mohl tak trochu osobně poznat a nemohu o nich z těchto svých vlastních zkušeností říci nic špatného. Radka Johna ponechám zatím stranou, ale vzpomenu Alexandra Vondry. Byl jsem s ním po několik měsíců takřka v denním styku za svého působení v kanceláři prezidenta Havla někdy v roce 1991. V posuzování a řízení běžné zahraničně politické agendy se Vondra nikdy nemýlil, což ovšem bývalo doprovázeno jeho dost protivným sebevědomým jednáním. Mne osobně očividně neměl moc v lásce a každou moji chybu komentoval velmi nevrle. Zapůsobilo to na mne účinně v tom smyslu, že jsem pak dost podrobně sledoval jeho další kariéru, když už jsme oba dělali něco jiného a osobně jsme se nestýkali. Vondra se stal naším velvyslancem ve Spojených státech a zdálo se, že i tam zůstával Havlovým člověkem. V té době byl na velvyslaneckém místě ve Švédsku Petr Kolář a ten se už zkraje podzimu roku 1997 v jakémsi podivném hnutí mysli rozhodl sdělit něco o tajném kontě Občanské demokratické strany ve Švýcarsku. Zdálo se, že tak činí v dohodě s tehdejším ministrem zahraničí Josefem Zielen- cem, který už pár týdnů před takzvaným sarajevským atentátem se vzdal místo- předsednického místa v Klausově straně a zabouchl za sebou i dveře své pracovny v Černínském paláci. Jako kandidát jeho nástupce byl poměrně jednomyslně označen Šaša Vondra, který se nejdříve tvářil, že tento úřad přijme, ale pak najednou vyrukoval s naivní výmluvou, že jeho děti začaly v Americe chodit do školy, a tak i on by raději v Americe zůstal. Jaká byla skutečná motivace tohoto jeho rozhodnutí, jsme se nikdy nedověděli, podobně jako Petr Kolář ani Josef Zieleniec neřekli nic konkrétnějšího o onom kontu ve Švýcarsku. Ministrem zahraničí byl pak jaksi z nouze jmenován Jaroslav Šedivý - mimochodem otec dnešního zástupce nejvyššího představitele NATO v Bruselu. Jedním z prvních činů nového ministra bylo odvolání Petra Koláře ze Stockholmu bez určení dalšího jeho adekvátního umístění v diplomatické službě. Tehdy mu hodila lano Havlova prezidentská kancelář a všechno vypadalo tak, že funguje stále jakási proameric- ká a protiklausovská klika Havel-Vondra- -Kolář. Ta se navíc manifestovala tím, že po skončení Vondrovy mise v Americe nenastoupil na jeho velvyslanecké místo nikdo jiný než právě Petr Kolář. Po Havlově odchodu z Hradu však náhle Vondra úspěšně kandidoval na senátora, a to překvapivě v barvách ODS, zatímco Havel začal horovat pro Stranu zelených. A o Kolářovi se teď vážně uvažuje, že po jeho skončení v Americe nastoupí jako náš velvyslanec v Rusku, k němuž - jak známo - projevuje větší náklonnost prezident Klaus než Havel či Vondra. To se zejména projevilo v diskusích o přijetí návrhu administrativy prezidenta George Walkera Bushe na výstavbu amerického radaru v Brdech. Havel i Vondra se k tomu návrhu vyslovovali velmi kladnový POLYGON 4/2010 / 13 [pageend15]ně, Vondra dokonce až natolik fanaticky, že v televizi začal strašit znovuzavedením vojenské prezenční služby, kdybychom americkou žádost nepřijali. Nu, dopadlo to nakonec - jak víme - poněkud jinak a lidé si teď mohou klást otázku, proč po takovém osobním politickém neúspěchu právě Vondra má být z vůle ODS postaven do čela ministerstva obrany a proč někdejší oznámitel údajného hříchu té strany Kolář má být právě Nečasovou vládou jmenován velvyslancem v Moskvě. Velké pochybnosti o optimální vhodnosti Vondrova nového poslání však ukazuje i rozhovor s ním, který vyšel minulý čtvrtek v Lidových novinách. V něm se ozývá neuvěřitelně mnoho jeho nejistoty, co si nyní s tímto resortem počít Jako příklad může posloužit hned jeho začátek. Cituji - Otázka: „Ještě stále jste zastáncem stíhacího letectva?“ Odpověď: ,Armáda musí zůstat jako krabička poslední záchrany. Proto nejsem příznivcem unáhlených závěrů typu „stíhací letectvo nepotřebujeme. Stíhačky představují jeden ze znaků suverenity, neměli bychom na ně rezignovat“ (konec citátu) A na námitku, že ani koalice na to nemá jednotný názor, Vondra vágně odpovídá, že ta věc vyžaduje důkladnou analýzu za pomoci odborníků. Tím se jaksi přiznává, že taková samozřejmá analýza se neprovedla dříve, dokud se do různých pochybných, a navíc zřejmě korupčních zakázek nevložily ony dnes tolik postrádané miliardy. Takto neurčitě onen rozhovor pokračuje až do konce. Lze jen doufat, že se Alexander Vondra o skutečně odborné analýzy postará a něco se na činnosti této pijavice státního rozpočtu změní. Právě to si od začátku přeje Radek John, o němž řekneme něco až jindy, pokud se projeví nějaké jeho dobré výsledky ve vládě, na jejichž sliby získal ve volbách překvapivě mnoho hlasů. 26. 7. 2010 für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. JSME TU PRO VÁS — NABÍDKA SLUŽEB ■ Služby — pojišťovací, právní, obchodní, finanční ■ Zřizování firem, holdingu atd. ve CH, CZ, SK ■ Daně, účetnictví ■ Správcování majetku, firem ve CH, CZ, SK ■ Vyřizování pohledávek, zápočty, regulace dluhového hospodářství ■ Investice — analýzy ve CH, CZ, SK ■ Investorská činnost ve CH, CZ, SK ■ Analýza produktů, společnosti, vhodnost propojení firem ■ Zajištění potřebných formalit při vývozu a dovozu ■ Vyřizování starobních důchodů v CZ, SK ■ Předmanželské smlouvy, rozvody, alimenty ■ Pracovní poměr ve CH ■ Cizinecké záležitosti ■ Vyřizování dědictví-pozůstalosti ve CH, CZ, SK ■ Nákup-prodej-pronájem nemovitostí ve CH, CZ, SK ■ Vystěhování ze CH, do CZ, SK, jiných zemí ■ Překlady AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch [pageend16]DNY STATEČNOSTI A ZRADY, HANBY - květen, srpen, září JIŘÍ ABRAHAM V mém životě dominují tři data, události, které se vryly nesmazatelně do mé paměti. Jsou to „Dny národní statečnosti 21. květen a září 1938“ a „Den poznání 21. srpna 1968“. DNY NÁRODNÍ STATEČNOSTI jsem prožil velmi mlád, ale schopný uvažovat a události citlivě vnímat Již jsem chodil do obecné školy v Osvračíně u Domažlic, kde ještě nebylo pohraničí, ale němčina byla běžná a Němců dost Bylo po anexi Rakouska. Na Konferenci francouzsko-britské v Londýně 28.-29. dubna 1938 slíbila Francie Velké Británii, že nebude mobilizovat a nic nepodnikne bez porady s Anglií. Byl to projev k appea- sementu ve věci Československa, usmi- řovací politiky především Anglie, a pak i Francie. Aby se vyřešily problémy v Sudetech, pražská vláda rozhodla, že budou v květnu a červnu, v řadě německých míst v Čechách a na Moravně volby, které si vynucovala Henleinova strana. Když se ale na našich hranicích začalo soustřeďovat německé vojsko, tak vláda vyhlásila částečnou mobilizaci. Bylo narychlo povoláno na vojenské cvičení asi 17 000 vojáků a ti okamžitě „mašírovali“ na nebezpečná místa na našich hranicích. Byla sobota dne 21. května 1938. Byla to doba, kdy v sousedství demonstrovali zdivočilí Henleinovci, slovně poháněni Adolfem Hitlerem z Německa, aby se odtrhli od nás a naše pohraničí, Sudety, připojili k Německu. „Zmobilizování těchto vojenských sil bylo provedeno rychle a bezvadně, přímo skvěle.“ Tolik citace Dr. Edvarda Beneše v Pamětech „Mnichovské dny“. (Cit 1) Způsob, jakým byla vojenská opatření provedena, vzbudil důvěru naprostou a opatření ukázala, že československá armáda se může měřit s německou, tedy pro Hitlera by mohla být těžkým protivníkem. Přestaly demonstrace a průvody, provokace i sabotáže Němců a zmizely nejen hakenkreuzovské prapory, ale i koncentrace německých vojsk na druhé straně hranic. Celá Evropa si oddychla. Ale Adolf Hitler se nevzdal a v duchu své myšlenky dál vyjednával s partnery naivními a hlavně představiteli politiky usmiřování vůči nacistickému Německu a nacismu, v čele s Arthurem Chamberlai- nem a Edouardem Daladierem. Ti zřejmě neměli potuchy o tom, že Hitler již v roce 1924, ve vězení, napsal svůj životní plán být vůdcem světa, a když se stal roku 1933 v Německu říšským kancléřem, tak svůj cíl plánovitě uskutečňuje: „Pouze dostatečně veliký prostor na této zemi zajišťuje mému národu Svobodu jeho bytí... Zajistit německému národu přiměřený prostor a půdu: to je náš cíl, to je náš zahraničně- -politický cíl... A půdu může zaručit pouze dobře nabroušený meč .“ (Cit. 2 ). Měl jsem svůj svět a situaci vnitřní i mezinárodní jsem logicky nevnímal, cítil jsem jinak. Měli jsme ve škole každou chvíli cvičení, kdy jsme s opatrností, nám nevlastní, utíkali podél zdí do nedalekého lesa. Ale velký dojem, dodnes to vidím, na mne udělaly nekonečné proudy skutečných, našich vojáků. Byly nekončící, směřující od Plzně, Staňkova a přes Osvračín do Domažlic a dál k našim hranicím. To jsem měl úzkost na prsou a sucho na jazyku a díval jsem se na to jako na zázrak Asi to byla hrdost Že je máme. Že jsme. Že jsem. V nedalekém Staňkově se pořádala shromáždění, a tam jsem zase ten pocit měl: že tak je to dobře. Že se nedáme. Že u toho jsme všichni. Byly to dny národní statečnosti. nový POLYGON 4/2010 / 15 [pageend17]MOBILIZACE Ministerský předseda Chamberlain snad konečně pochopil, že stupňované Hitlerovy požadavky jsou tak nestydaté, že rozvrací nejen střed Evropy stálými hrozbami okamžitou válkou proti Československu, ale že chce mnohem víc. Dostal se do těžkého sporu s Hiderem, ze schůzky v Godes- bergu odjel a nám vzkázal, že bude válka. V pátek 23. září 1938 se dostavil na pražské ministerstvo zahraničí francouzský vyslanec s oficiálním sdělením, že již neradí naší vládě, aby po dobu francouzsko- -britského vyjednávaní nemobilizovala. Podobně britský vyslanec oznámil, že se s francouzskou vládou dohodli, že nemohou nadále radit Československu, aby nemobilizovalo. Zdálo se, že obě západní demokracie konečně pochopily, že s Hitlerem se vyjednávat nedá. 23. září 1938 ve 20 hodin svolal prezident Edvard Beneš na Hrad schůzi ministerské rady společně se zástupci politických stran a armády a požádal o souhlas s vyhlášením mobilizace. Usnesení o okamžité mobilizaci a urychleném provádění všeho, co bude třeba k válce, stalo se pak jednomyslně. Ve třech následujících dnech 800 000 všestranně vyzbrojených, odhodlaných a duševně pevných vojáků bylo připraveno k obraně státu, včetně letectva s téměř 1 500 letadly. Mobilizace byla provedena během 24., 25. a 29. září s nadšením pevné rozhodnosti a proběhla skvěle (cit 1). Z textu nóty československého vyslance Jana Masaryka v Londýně: „...Národ svátého Václava, Jana Husa a Tomáše Masaryka nebude národem otroků.“ Spoléháme nyní na obě velké demokracie Západu, jejichž přání jsme vyhovovali - často proti svému vlastnímu přesvědčení - aby při nás stály v hodině zkoušky! „Tato válka bude hrozná. Nakonec se u nás s Němci budou biti všichni, uniformovaní i neuniformovaní, muži i ženy. Když velcí spojenci půjdou s námi, nebude to ani tak rychlé, ani hned na počátku tak rozhodné, abychom německému vpádu do republiky mohli zabránit Ale budeme se bránit do posledního dechu a musíme jít až do konce, děj se, co děj. Já zůstanu se svou vojenskou družinou stále u vojska. Budu ustupovat s vojskem jen po jistou dobu. Až se budeme muset zastavit, území už dál neopouštět a bít se s nepřítelem až k smrti, tož já jako prezident republiky nesmím být zajat Zůstanu s těmi, kteří se budou bít doopravdy až do poslední chvíle, a pak padnu s nimi. ...Naši musí dále zůstat se Spojenci až do konce války: tím republika bude zachována ...“ (Cit) Byla to mobilizace statečných lidí, včetně prezidenta Edvarda Beneše. ZRADA Nedošlo k bombardování Prahy, které se s určitostí očekávalo, ale stalo se něco horšího. Došly informace, že Chamber- lain znovu s Berlínem vyjednává. Politika appeasementu zvítězila. Byla to katastrofická zrada, ke které se přidalo i Beckovo Polsko. Bylo to mravně ubohé a politicky slepé. Pravou tvář ukázalo i Maďarsko, dohodnuté s Polskem. V době zrady mocných v Mnichově se sešli na Hradě reprezentanti československé armády a dokazovali jednomyslně, že ať velmoci dohodnou cokoli, národ je naprosto jednotný a armáda ví, jaká je její povinnost: bránit území republiky a půjde do boje. Prezident E. Beneš se zachoval jako politik: „ Ano je to hrozné, čeho se na nás dopustili. To, co nyní přicházeje však jen začátek velké evropské tragédie. Já sám musím postupovat tak, abych zachránil stát aspoň do nejbližší války... Generálové odcházeli nespokojeni, zatrpkli a v zoufalé náladě. Já sám jsem si požil otázku: Rozhodl jsem v celé té hrozné krizi správně?“ (Cit 1) Generálové zřejmě ano. Náš prezident? Zrada? 16 / nový POLYGON 4/2010 [pageend18]21. SRPEN 1968, DEN POZNÁNÍ A HANBY Toho dne naši slovanští bratři nejen zákeřně přepadli se svými zbylými vazaly Československou republiku a celému světu ukázali svou skutečnou tvář, ale mnoha lidem odhalili, že komunismus je zlý, proradný, obdoba nacismu. Ale těm, kteří věřili v socialismus, pretrhali pouta přátelství a byla jim hanba. Byl to den poznání a neuvěřitelné hanby. Od té doby se již nikdo nemohl vymlouvat, že „neví“. Pak již to byla jen kolaborace. Nečestná spolupráce s proradným režimem. Se zločinným režimem. Toto je poznání z 21. srpna 1968 Také v těchto dnech se ale národ pozvedl a bylo mnoho statečných mladých i starých. To bylo dobré. Ano, duch národa se v těžkých časech neztratil, je to duch národní statečnosti. To je dobré i do dnešních dnů. ■ Literatura: 1. Beneš, E: Mnichovské dny, Praha, Svoboda, 1968 2. Hitler, A.: Mein Kampf, Pohořelice, Otakar II, 2000 Nová studená válka VLASTIMIL PODRACKÝ Většina Západoevropanů a Američanů se nevyjadřuje o současném Rusku jako o nepříteli. Pro Američany se stalo Rusko vzdálenou zemí, která ztratila svůj původní význam vedoucí velmoci, pro Evropany je to dodavatel plynu a ropy, a proto je zapotřebí jednat opatrně. To přiznává i Edward Lucas ve své knize Nová studená válka, přesto však se staví k současnému Rusku konfrontačně. Nebezpečí vidí v nové Putinově politice a vybírá z ní agresivní jevy. Přestože svět se změnil a nelze vůli vnucovat silou, je možno země ovládat jinými novými prostředky, ve kterých hospodářská síla je rozhodující. Rusko je na této cestě. Pokusím se ke knize zaujmout postupně svoje stanovisko. Motto: Vladimír Bukovskij řekl o smýšlení členů ruských tajných služeb, a tím i Putina: „Buďjste jejich nepřítelem, nebo agentem, mezi tím nic není.“ To ovšem znamená, že se stále snaží z vás agenta udělat, a pokud jste někde „mezi“, stále usilují o vaši duši. V úvodu autor vysvětluje stručně svůj postoj, který potom dále rozvádí v kapitolách. V prvních kapitolách popisuje Puti- novu cestu k moci a poměry, které nastolil. Přiznává mnoho kladných stránek Putinova vedení země a zároveň si všímá rostoucí síly armády a nástupu vlasteneckého smýšlení. Popisuje útoky čečenských teroristů, které nepovažuje za úplně nezmanipulované, a vyslovuje teorie o jejich řízení ruskými tajnými službami. Zároveň popisuje neprofesionální vedení zásahů proti teroristům, při kterých zahynulo mnoho lidí. Uznává hospodářský vzestup nejen boháčů, ale i střední třídy. Putino- vo silové vyrovnání s oligarchy kritizuje jako nedemokratické jednání, ale nelze si představit, jak jinak bylo možno zlomit jejich moc a nastolit pořádek. Obhajoba Berezovského, v podstatě tuneláře a zloděje, jen proto, že je proti Putinovi, nemá zrovna vynikající morální profil. Nastolení vlády bývalých členů KGB vidí autor jako nebezpečné, nicméně se domnívám, že v Rusku prostě nebyla jiná síla, která by zemi zachránila před anarchií. Nedemokratické vnitřní poměry kritinový POLYGON 4/2010 / 17 [pageend19]zuje a zcela ve shodě se skutečností vysvětluje vnitřní systém postrádající normální evropské právní poměry. Prostě slova velkého vůdce, místních oligarchů a bohatých jednotlivců jsou zákonem. Spíše než zákon vládnou mafie. Zákon nechrání slabého, ale umožňuje vládu silným. Je otázka, zda to lze v Rusku jinak? Občané zřejmě věci posuzují jen podle toho, jakje vládce osvícený. Když je zlý a zločinný, neodvolávají se k zákonu, ale k vyšším vládcům. Prostě v Rusku můžeme více než o čemkoliv jiném mluvit o feudalismu, zažitém a těžko změnitelném. Kritizovat to je sice pěkné, aleje nutno vzít na vědomí, že v krátkodobém historickém procesu je to těžko měnitelný fakt Důležitá je kapitola: Putin nasazuje proti opozici státní moc, která je pro celý ideový obsah knihy podstatná. Je popisováno, jak státní moc omezuje občanskou společnost Autor se ovšem nesnaží zdůraznit důležitou věc: Není to ono omezovaní občanských svobod z komunistické éry. V žádném případě není omezováno náboženství a tradiční spolky, naopak jsou podporovány. Putin omezuje ty organizace, které jsou nebezpečné pro bezpečnost Ruska, což činí poněkud paranoidně: obavy o rozklad státu, obavy o proniknutí cizích vlivů a ovlivnění vnitřního vývoje cizími idejemi. Je opět otázka, zda lze v jiné civilizaci něco takového kritizovat Každá kultura se snaží chránit a má na to právo. Je ovšem pravda, že potlačování práv menšinových národností je větší, než bychom mohli připustit, a nedostatek ohledu k nim ze strany Kremlu je určitě potřebné kritizovat Naopak bych zcela podpořil právo Ruska na určitou izolaci od rozkladných myšlenek západní civilizace, třeba od uznávání propagace homosexuality, nemravných kulturních projevů a nezodpovědné svobody vedoucí k rozkladu rodiny. Bohužel takové právo Rusů autor neuznává, zřejmě se domnívá, když je západní civilizace v úpadku, musí tento úpadek přijmout i Rusové. Určitá část mladých lidí v celém prostoru bývalého SSSR a Balkánu vyznává západní hodnoty a kulturu. V islámských zemích je jich ovšem jen velmi málo a nemají šanci se prosadit proti muslimské tradici. Je otázkou křesťanských zemí, jak dalece je toto hnutí rozšířené. Na Ukrajině vedlo k oranžové revoluci, podobně se projevilo i v Srbsku. Pokud tento směr zvítězí, obvykle zaujme kompromisní postoj k tradici (v Srbsku), nebo nakonec se diskredituje a upadne, jako na Ukrajině. Problém je především v tom, že je pěkné nosit trička s americkou vlajkou a krátké sukně, zakládat rockové kluby a chodit s přehrávačem na uších většinu dne, ale někdo musí pracovat a vytvářet hospodářské zázemí. A to obvykle bez západní pracovní a zodpovědnostní tradice neuspěje. Tradiční zázemí na východě je tak silné, že toto povrchní prozápadní symbolické jednání je ostrakizováno a jeho politické výsledky obvykle postupně zaniknou. Navíc v Rusku je kritizováno, že je napojeno na západní společenské organizace a ty těmto lidem podsouvají svoje ideje, které jsou v rozporu s tradičními. Potom jsou tito lidé osočováni ze zrady národních tradic, ze kterých obvykle zůstane jen torzo. Autor knihy ovšem tento ostrakizační proces považuje jen za proradnou Putino- vu politiku, nevidí v tom spontánní proces podporovaný většinou obyvatel a založený na jiných tradičních hodnotách, než jsou na Západě. Vzrůst nacionalismu v Rusku je otázkou, na kterou se těžko vynáší jednoznačná odpověď. Autor tento proces zásadně neuznává a považuje za nepřátelský. Nicméně se domnívám, když vidím naprostý nezájem o osud státu u nás, že jistý nacionalismus je nutný, aby existovala společenská soudržnost a to, čemu sociologové říkají „společenský kapitál“. Také si myslím, že nemorálnosti v politice u nás jsou do značné míry dány též neexistencí vlastenectví. Tak jsem na rozpacích, zda by snad nebylo v něčem Rusko i určitým vzorem, 18 / nový POLYGON 4/2010 [pageend20]nicméně to má svoje meze, překročené v okamžiku, když je nacionalismus namířen proti jiným národům. Ovšem v knize není náznak rozlišení nebo určení nějaké meze fenoménu, který může mít v každé míře jiné dopady. V kapitole Nový carismus jsou rozebírány aspirace režimu na obnovení vlivu v bývalých prostorách sovětského bloku. Začíná to reflexí minulosti a srovnáváním ruské reflexe s německou po II. světové válce. Zatímco v Německu se s minulostí naprosto rozešli, omluvili se všem obětem, v Rusku se dnes snaží vláda změkčovat sovětské období a kritizovat prakticky pouze jeho stalinskou část Rozdíl v postoji vysvětluje autor tím, že Německo válku prohrálo, bylo obsazeno a žilo dlouho pod kontrolou vítězů, kdežto Rusko prohrálo jaksi jen zčásti, vymklo se vlivu Západu a dnes si vede dobře a samostatně. To je nepochybně pravda, jenom bych připomenul ještě podstatnější rozdíl: nacistické Německo se provinilo převážně na cizích národech, komunistické Rusko převážně na svých vlastních lidech. Proto bude postoj vždy zcela odlišný a směřování omluv nelze vyžadovat shodně. Nicméně postoj Kremlu k omluvám za polskou Katyň a nadvládu nad satelity je nedostatečný a určitě je na místě jej kritizovat. Nevidím nic ideologicky nebezpečného a expanzivního v šíření vlastenectví a pravoslavného náboženství, které má v Rusku, navzdory letitému pronásledování, daleko větší počet příznivců, než kterákoliv křesťanská konfese v Evropě. Považovat to za ideologickou válku je směšné, zvláště když nedostatek křesťanského smýšlení v Evropě kritizujeme a Amerika je také dosti nábožensky založená. Vlastenectví se vztahuje jen k vlastnímu národu. Jak může být ruské vlastenectví ideologicky nebezpečné? Pokud by jej jiný národ následoval, bude podporovat vlastenectví svoje, které může být dokonce zaměřené proti ruskému. Východní Evropa jako frontová linie. V této kapitole autor uvádí nátlaky Moskvy na bývalé sovětské republiky, včetně Pobaltských. Zde je zajímavé si povšimnout neúspěchů, které Kreml v této politice sklízí. Většina těchto akcí je komplexem finančního a materiálového vydírání a hrozby silou. Je s podivem, že autor (a s ním i mnozí jiní) mluví o možnosti Ruska ovládat i vzdálenější pohraničí, jako je třeba střední Evropa, snad pomocí peněz nebo jinak, ale jak vidíme, nefunguje to ani na dohled od Moskvy. Strach z ruského kapitálu je tedy asi nereálný, protože k úspěchu musí vést i další metody. Když není Rusko úspěšné ani v Gruzii, navzdory soustředěnému tlaku peněz, vyhrožování, činnosti tajných služeb a nakonec i krátkodobého vojenského zásahu, nevím jak by to bylo možné ve střední Evropě. Gruzie je stále samostatná a těší se prosperitě nezávisle na Rusku. Jiné je to v zaostalých zemích střední Asie, kde vládnou diktátorské režimy, někdy dokonce velmi odporné, kde se daří ruské politice. Je to dáno především tím, že diktaturu je možno lehce podporovat, a dále také proto, že tyto režimy blokují nástup islámských režimů, které by většina obyvatelstva ráda přijala podle velkých vzorů svých sousedů. Proto je zde Rusko podporováno Západem. Nakonec vidíme, že eso má v ruce Západ a rozhoduje i v oblasti bývalých sovětských republik. Ruská síla je mizerná a zdá se, že stále více slábne. Démonizace není na místě. Je vidět zřetelná slabost Ruska, které svým spojencům nemá co nabídnout, na rozdíl od Západu, který může nabídnout svůj vyspělý trh, investice a zařazení do výměny produktů na vysoké úrovni. Naivní a hloupá politika Ruska je známkou slabosti. Musí přihlížet tomu, jak postupně bývalé sovětské republiky jedna po druhé se dostávají do náruče Západu. Přitom je není možno přinutit silou zůstat ve spojenectví s Ruskem. Navíc není zcela jasný cíl takové politiky. Jaký bude cílový stav? Vždyť ani s Běloruskem, nový POLYGON 4/2010 / 19 [pageend21]které je k Moskve vstřícné, nebyl nalezen nějaký poličky model, který by byl upokojivý, a to dokonce ani takový, jako je EU. Prostě Rusko vyžaduje stále jakousi podřízenost a vzteká se, když svobodné národy ji nechtějí přijmout S tím v tomto světě nepochodí. Některé sousední státy mají s Ruskem historicky potvrzené hranice, jako třeba Gruzie a Pobaltské země. Estonsko má hranice potvrzené následkem bitvy Alexandra Něvského u Pskova a Narvy ve 13. století, které se od té doby neměnily. I když v něm žijí Rusové, jsou to přistěhovalci, mnozí i bývalí nositelé zločinného režimu. Jenže hranice s Ukrajinou a Kazachstánem jsou velmi nejasné, byly zřízeny v dobách SSSR a nemají historické potvrzení. Krym patřil k Ruské federaci do r. 1961. Uznávat hranice z doby SSSR je dokonce nemravné, protože mnohdy je určovala zločinná politika. Také by asi mělo být vráceno území Finsku, ukořistěné v zimní válce r. 1940. Jenže hranice jsou určeny tak, že v sousedních zemích žijí velké ruské menšiny. Tady je příležitost ke konfliktu. S Ukrajinou asi nenastane, protože většina Ukrajinců, jak potvrdily poslední volby, je niterně kulturně pro- ruská a minimálně polovina z nich má ruštinu jako mateřský jazyk; lehký flirt s EU je oportunistického charakteru. Horší to může být jinde. Spíše je asi potřeba citlivé politiky států s ruskými menšinami než Ruska samotného. Autor ovšem kritizuje pouze Rusko, problematické jednání s ruskou menšinou v Estonsku nikoliv. S názory autora v kapitole Řinčení zbraněmi vesměs souhlasím. Je pravda, že Rusové mohou být sklíčeni z toho, jak se rozšiřuje NATO, jak NATO zasáhlo v Jugoslávii a oni proti tomu nic nezmohou. V podstatě je to ovšemjejich vina. Nelze zakázat svobodným národům, aby si nezvolili obrannou alianci takovou, ve které se cítí bezpečně. Opravdová kritika může směřovat pouze k chování NATO v Jugoslávii. Ale to kritizují vedle Rusů i mnozí jiní. To znamená, že na obranu má každý právo, dokud je aliance opravdu obranná a nezahajuje útočné akce. Za takovou útočnou akci mají Rusové umístění obranného raketového systému v Česku a Polsku. Souhlasím s tím, že jejich odpor je přehnaný a pramení z uražené ješitnosti. Obranný systém není namířen proti Rusku, rakety jsou čistě obranné. Rusové svoje rakety na Ameriku stejně mají namířené přes severní pól, takže o co jde? Jedině snad o schopnost radaru důsledněji kontrolovat ruské území, do té doby však již velmi přesně kontrolované z družic a radary na lodích. Nejhorší ovšem na celé věci je, že tím Rusové blokují obranu proti islámským teroristům a to se může vymstít i jim samotným. Domnívám se, že „práce“, kterou dělá Kreml s islámskými zeměmi, hlavně Íránem, je spíše oportunistická než principiální. Ve skutečnosti konfliktní linie s islámem vede ruským územím a Amerika bojem proti islámu vlastně Rusko chrání. Souhlasím s autorem, že je v tom vidět opravdu pomýlenou politiku Kremlu, ve které absentuje rozhled a odstup od historických resentimentů. V podstatě je nebezpečná pro Rusko samotné. Autor uznává, že ruská vojenská síla je mizivá a proti SSSR velmi oslabila. Rusové sice mají spoustu nových vojenských prostředků, ale jen ve fázi prototypů. Na sériovou výrobu nemají peníze. Ale sami si zřejmě uvědomují, že by to byly vyhozené peníze pospíchat s hromadnou výrobou. Závěr: Autor považuje za nebezpečný vnitřní systém Ruska a doporučuje podporovat disidenty a obhájce lidských práv. Je jistě vhodné a záslužné podporovat lidi, kteří se dostali do problémů s režimem na základě svého přesvědčení. Je ovšem omylem se domnívat, že Rusko je SSSR Rusové mohou dnes cestovat a Západ mohou poznat; mohou v zahraničí i zů- 20 / nový POLYGON 4/2010 [pageend22]stat Informace o Západě jsou běžně k disposici. Pokud má režim podporu, má ji nepředstíranou, a nikoliv na základě lží o druhé straně. Vnitřní systém Ruska je takový, jaký je, a pokud jej většina občanů podporuje, není možno s tím nic dělat. Není dán jen Putinem, je dán historicky a tradičně. Systém napodobující Západ, jak jej praktikoval Jelcin, neuspěl a vedl k rozkladu. Zde je na místě otázka: Jaké chceme mít Rusko? Pokud bude putinovské, tradiční (možná carské), bude prosperující a bude mocenským oponentem ostatním silám ve světě. Pokud bude jelcinovské, rozloží se a zanikne. To druhé si mohou přát jen lidé bez většího rozhledu nebo s nenávistnou motivací. Američtí politici mnohokrát řekli, že potřebují stabilní Rusko. Myslím si, že kvalitní reálné analýzy bez emocí a zpozdilého myšlení vykazují jiná fatální nebezpečí než Rusko, že svět i Evropa Rusko potřebují. Je přirozeným oponentem Cíny a islámských zemí, i když se doposud ve své zahraniční politice správně nezařadilo. Je otázkou času, kdy pozná své správné místo po boku NATO. Doufám, že k tomu dozraje dříve, než dojde k nějakému zbytečnému nedorozumění. Vývoj k západní demokracii může být jen pozvolný, takový je možno podporovat spíše předkládáním vzorů. Rusko dnes nemá žádnou univerzalistickou ideu, kterou by jiným zemím bylo schopno předávat, nebo dokonce vnucovat Na jeho vnitřní praxi není nic přitažlivého pro nikoho, ani pro komunisty. Komunisté dnes mohou sloužit jen jako užiteční idioti, protože v Rusku komunismus není a podporou Ruska by spíše podporovali autoritativní diktaturu finanční oligarchie, režim daleko vzdálenější marxismu než režim v dnešní západní Evropě. Rozkladné západní hodnoty: propagace homosexuality, otevřenost drogám, kultura rozkladu rodiny a nemravnosti, výchova k sobectví bez ohledu na společenské a národní potřeby apod., si my konzervativci přejeme omezit i v naší zemi a Putin, který hájí svoji národní kulturu, si jistě nepřeje v Rusku rozšíření takového morálního marasmu. Bohužel autor knihy a mnozí podobní takové odmítání komentují s arogantní přezíravostí. Prostě to, co existuje na Západě, je svaté, nejlepší a prý jedině správný vzor pro ostatní. Jiné civilizace nemají právo to odmítnout To je potom zdrojem ruské reflexe: odmítání západních hodnot jako celku a podezírání, že tyto úpadkové hodnoty jsou součástí proradného plánu Rusko morálně rozložit Přitom se domnívám, že by ruští přátelé Západu mohli spíše propagovat individuální svobodu, úctu k zákonu, boj proti mafiím a nespravedlnosti, odpovědnost za sebe a odmítání žít na úkor společnosti jako západní hodnoty, místo úpadkových hodnot a symbolů. Dalším tématem boje nové studené války je vlastně tématem zbytečným. Jedná se o finanční expanzi ruských státních podniků, které mohou mít potom v jiných zemích politické poslání. Prý by tyto podniky neměly mít přístup na světové finanční trhy, pokud se nezprivatizují, tedy nepřijmou stejná pravidla, jako mají jiné státy. Víme, že je to opravdu neuskutečnitelné. Arabští šejkové jsou soukromníci navenek a uvnitř státu jsou jeho přímými vládci. Zabránil jim někdo investovat v jiných zemích? Přitom je známo, že podporují terorismus. Zabránil vůbec někdo špinavým penězům, aby se dostaly do oběhu a do investic? Většinou ne. Víme, jaké obrovské peníze vydělávají narkoma- fie. Kam asi ty peníze jdou? Navíc je naprosto nekontrolovatelné, komu podnik patří. Akcie se přece denně prodávají a kupují. Rusové mohou koupit americkou firmu přes noc a nikdo neví, že je ruská. Kdo zabrání ruskému státnímu kapitálu, aby pod nějakým jménem koupil firmu? Pokud se nezavedou zcela nové a zatím nikdy neuskutečněné kontroly vlastnictví, je požadavek nastolený autorem naprosto zbytečný. Když se zavenový POLYGON 4/2010 / 21 [pageend23]dou, nebude se celý světový systém nazývat kapitalismus, ale jinak. Pokud se týká možnosti vydírání dodávkami plynu a ropy, Rusko se chová stejně jako každý jiný monopol. Monopol je špatný v každém případě a je nutno vytvořit podmínky k jeho odstranění. Jakékoliv zbytečné svírání pěstí směrem k Moskvě je nejen neúčinné, ale i hloupé. Kniha Nová studená válka podává na jednom místě informace jinak roztříštěné v mnoha zdrojích a dává ucelený přehled. Jak už napovídá název knihy, je nutno počítat s konfrontačním tónem, o kterém se domnívám, že není zcela na místě. To platí zejména pro vnitřní záležitosti, které mají Rusové právo si řešit v rámci svých tradic bez vnějšího zasahování. Oprávněnou kritiku bych viděl jen při porušování práv jiných národů. Nová studená válka není, hranice jsou otevřené, ostnaté dráty nejsou, lidé cestují bez zábran, mohou se vystěhovat, informace se svobodně předávají. Pokud bude NATO vojensky silné (k tomu patří i radarová základna u nás), nebude studená válka s Ruskem, ani s nikým jiným. „Chceš-li mír, připravuj válku.“ Příprava války ovšem ještě válkou není, naopak zajišťuje svět bez válek. ■ Budoucnost národa, jeho ekonomická prosperita a svoboda je v mravní očistě národa (I.) JIŘÍ NEDOMA Stojíme před nelehkou situací, kdy bude nutno napravovat chyby minulých vlád jak v oblasti ekonomické, tak - a to především, i v oblasti mravní. Vláda, která bude chtít napravit škody minulých desetiletí, musí začít s nápravou morálky. Bez nápravy morálky žádná vláda nenapraví ekonomické škody a nezreformuje naše hospodářství, zdravotnictví, soudnictví, důchody a sociální služby. Morálka bude základem všech náprav a reforem, ale i základem pro zajištění svobody našeho národa a jeho budoucnosti!! Podobnou situaci vidíme i v celé Evropské unii. Případy Řecka, Itálie, Irska, Španělska, ale i Belgie a dalších států jsou toho důkazem a jsou varující! I v Evropské unii všechny nápravy, včetně ekonomických, musí začít nápravou morálky, neboť není morální žít na dluh a na úkor druhých. Jen tvrdá práce a mravní očista všech přinese světlou budoucnost Morálka, svoboda a prosperita národa, mravní očista národa Řadu let předkládám návrhy na vysoká státní vyznamenání skupině bratří Maší- nů, jako symbolu boje za svobodu malého demokratického národa ve střední Evropě, spolu s rozborem dané situace, politické a ekonomické, ke dni návrhu, ale i jako návrhu cesty k nápravě morálních hodnot v naší společnosti. Dostane-li se národ do područí jiného národa, jak jsme zažili během obou totalit - nacistické a komunistické, pak hospodářství se stane závislé na potřebách a požadavcích okupační mocnosti, a ne na potřebách okupovaného národa. Morálka občanů okupovaného státu upadá, bylo tomu během okupace nacistické, bylo tomu i během čtyřicetileté komunistické vlády v naší zemi. Proto bez svobody národa není ani ekonomické prosperity státu. Svobodu národa stejně jako nápravu hospodaření státu nelze zajistit bez nápravy morálky. Vysoká mravní zodpovědnost k národu, jeho ekonomické prosperitě a jeho svobodě, úzce souvisí s morálními vlastnostmi jednotlivců národa, kdy za svobodu národa je často nutno platit i cenou nejvyšší - svým životem. Příkladem zde může být rodina Mašínů a jejich spolupracovníků v období 22 / nový POLYGON 4/2010 [pageend24]obou zločinných systémů - nacismu a komunismu. Příslušníci rodiny Mašinu a jejich spolupracovníci bojovali proti oběma totalitním „socialistickým“ režimům, na- cionálně socialistickému a komunistickému, a platili za to svými životy. Jejich odboj v období obou totalitních režimů je výzvou pro národy střední Evropy a jejich svobodu i v současné době, neboť současné Rusko se snaží opět získat ztracený vliv v této oblasti. Prohlášení Bezpečnostní informační služby v této věci a zatčení ruských špionů v USA jsou varující. V minulém roce jsme si připomenuli 60 let od smrti gen. Píky, popraveného komunistickou zvůlí. Iniciátor procesu s gen. Píkou prokurátor JUDr. Vaš ještě žije a dosud nebyl odsouzen, ba ani s ním nebyl zahájen proces. Ptám se, kdo z „nezávislých“ soudců má zájem prokurátora JUDr. Vaše chránit a proč některá z komor Parlamentu ČR neiniciuje otevření procesu s ním? Co bude s tímto problémem dělat nový ministr spravedlnosti a co náš nový parlament? To zástupci nás občanů v obou komorách Parlamentu ČR opět budou souhlasit se zvůlí páchanou v padesátých letech? Před několika měsíci Nejvyšší správní soud rozhodl, že informace o členství soudců v KSČ před listopadem 1989 musí být v zájmu ochrany soukromí soudců před veřejností utajeny. Nejsou zde zřejmé souvislosti? Podle této logiky by členství v NSDAP a v SS jednotkách mělo asi také být „v zájmu ochrany soukromí těchto lidí“ před veřejností utajeny. To občan našeho státu nesmí vědět, zda soudce, který jej soudí, nebude z výše uvedených důvodů podjatý a zda nebude soudit nespravedlivě? Rozhodnutí třetího senátu Nejvyššího správního soudu je protiprávní, neboť odporuje zákonu č.198/1993 Sb o protiprávnosti komunistického režimu a o odporu proti němu, zákonu, který označil Komunistickou stranu Československa za zločinnou a zavrženíhodnou organizaci. Odporuje i zásadám mezinárodního práva, neboť podle Zásad mezinárodního práva přijatých Valným shromážděním OSN 177/11 Komise pro mezinárodní právo č.2 z r. 1950, „(i) každý, kdo spáchal čin, zakládající zločin podle mezinárodního práva, odpovídá za tento čin a podléhá trestu; (ii) jestliže někdo o své vůli (svobodně) vstoupí do jakékoliv organizace, pravidelně ji podporuje členskými příspěvky, ztotožňuje se s jejím politickým programem, zásadami, metodami a stylem práce, nemůže být, je-li svéprávný nezodpovědný za činy, které tato organizace provádí. Míru odpovědnosti musí v daných případech určit objektivní soud.“ Míru odpovědnosti ale nemůže určit soud složený z členů organizace, která tyto zločiny jjáchala!!! Tedy všichni bývalí členové KSČ a členové její nástupkyně, kam všichni vstoupili o své vůli, svobodně, s uvážením, ztotožnili se s jejím politickým programem, zásadami, stylem práce a metodami, jsou tedy spoluzodpovědni za těch asi deset tisíc popravených, zastřelených na útěku, ubitých při výslechu, ubitých ve vězení a umučených ve věznicích a za několik set tisíc vězněných ve věznicích a v PTP táborech, což byla jen jiná forma vězení v 50. letech, a to včetně všech dnešních i budoucích soudců, bývalých členů KSČ, i případných budoucích ministrů nových vlád. Tito lidé nemají co dělat v politice, v soudní oblasti, ani v nejvyšších funkcích v hospodářské oblasti. Jestliže tomu tak je i po dvaceti letech od listopadu 1989, pak to není normální situace v právním státě, a tedy dosud k mravní očistě národa ještě nedošlo!!! Vzdáváme-li se povinnosti odsouzení a potrestání zla, vzdáváme se možnosti budovat právní stát. Nejvíce mravně zkorumpovanou profesní složkou v našem státě jsou lidé s právním a ekonomickým vzděláním. Případ děkana a proděkana Právnické fakulty ZČU Doc. JUDr. Jaroslava Zachariáše, CSc. a Doc. JUDr. Milana Kindla, CSc. jsou toho důkazem. Jak ukazuje dosavadní vyšetřování tohonový POLYGON 4/2010 / 23 [pageend25]to případu, je zde jistá provázanost i na Mrázkovu rodinu a některé velmi problematické osobnosti, včetně bývalých vládních činitelů, i možná provázanost na podsvětí. Oba výše jmenovaní vedli po jistou dobu Ústav státu a práva AV ČR V.V.L, který provádí posudky pro vládu. Je proto obava, zda praxi odporující vědecké etice v oblasti právních posudků neprováděli i v Ústavu státu a práva AV ČR v.v.i. Domnívám se, že by NKŮ mělo provést hloubkovou kontrolu též činnosti Ústavu státu a práva AV ČR v.v.i., což jsem vedení Akademie věd ČR svému zaměstnavateli, navrhl, navíc žádal i reorganizaci Ústavu státu a práva AV ČR v.v.i. Byl jsem ujištěn, že vedení AV ČR jmenovalo komisi pod vedením místopředsedy AV ČR Prof. Zimy, DrSc., která tuto otázku bude vyšetřovat a řešit Zatím o výsledku jsem nebyl informován, ba ani neměl možnost něco konkrétního zjistit Podobný problém, tentokrát s korupčním přijímacím řízením, byl i na Právnické fakultě UK v době, kdy rektorem Karlovy univerzity byl profesor Právnické fakulty UK Prof. Karel Malý, DrSc. Výsledky v obou případech jsou celkem známy. Zametání „pod koberec“, jak jsme byli svědky v obou těchto případech, korupci nevyřeší. Pro očištění našeho vysokoškolského učení je nutno tituly odebrat všem, kteří je získali podvodným řízením, ale především také odebrat tituly všem akademickým hodnostářům, kteří takovou činnost řídili nebo kryli, zakázat jim činnost v oboru, a to jak v současnosti, tak i v budoucnosti. Jen tak jim bude znemožněna další trestná činnost, jinak se korupce těžko v tomto státě odstraní. Uvědomuje si někdo ze zodpovědných činitelů, že toto je nejvýhodnější způsob, jak mafiím zajistit dostatek zkorumpovaných úředníků s právnickým a právně-ekonomickým vzděláním a „nezávislých“ a neodvolatelných soudců pro jejich činnost?!!! Ptám se, jak je možné, že vysokoškolští učitelé s právnickým vzděláním, kteří prováděli podvody na právnické fakultě v Plzni, resp. na Právnické fakultě UK v Praze, mohou zastupovat polostátní podniky jako ČEZ apod., a být tak placeni z peněz nás poplatníků? Jak mohou provozovat advokácii, respektive další činnosti vyžadující právnické vzdělání? Kde je potom morálka v tomto státě? Tím se ukazuje dalším generacím, že podvody a krást se vyplácí, neboť to není trestné, a co není trestné, je dovolené. Slyším už námitky, že na to nemáme zákony. Máme však svobodně zvolený dvoukomorový Parlament ČR a v něm naše zvolené zástupce, kteří mají dbát o řádnou správu tohoto státu. Je jejich povinností takovéto zákony vytvořit a prosadit v co nejkratší době!!! Dnes nastupující vláda, pokud má zájem prosadit reformy a především zlepšit morálku v tomto státě, neboť bez morálky ani reformy nepůjdou dělat, má dostatek hlasů na přehlasování populistické levice v obou komorách Parlamentu ČR a jejich následné prosazení vládou do praxe. Zda to myslí nastupující vláda upřímně, to ukáže až budoucnost Celková výše dluhu ČR překročila 1.3 bilionu korun. Samotné úroky ze státních půjček v letošním roce dosahují cca 48.5 miliardy korun. Podle informací Ministerstva financí ČR Česká republika nesplatila ani korunu dluhu, přestože bylo dlouhé období růstu světové ekonomiky, včetně české. Pokud příští vlády ČR budou zadlužovat stát a nesplácet dluhy ani v budoucnu, poroste veřejný dluh po roce 2020 geometrickou řadou, což nutně povede ke státnímu bankrotu. Bylo by ideální zajistit vyrovnaný rozpočet, nízkou inflaci, nízké daně, nízký podíl státních výdajů na HDP a naprosté potlačení progresivity zdanění, které je vždy požadavkem sociálních demokratů, kteří tíhu zadlužení se snaží přenést na ty pracovité a úspěšné. Je zřejmé, že v dané situaci není možno všechny tyto požadavky zajistit, neboť 24 / nový POLYGON 4/2010 [pageend26]si mohou v dané chvíli protiřečit Je ale důležité pro tyto požadavky vytvořit již dnes právní základy, tj. uzákonit vyrovnaný rozpočet, omezení státních výdajů, maximální percentuální zdanění, rovnou daň, která zajistí schopnějším větší produktivitu a zákony umožňující sledovat umořování státního dluhu tak, aby občanům - poplatníkům bylo zřejmé, jak která vláda hospodaří. Poučme se z vlád Margaret Thatcherové a Ronalda Reagana a jejich přístupu k ekonomickým problémům, když převzaly ekonomiky svých zemí v neutěšeném stavu po předchozích vládách Labour Party, resp. Demokratické strany. Politika je v každé době uměním možného, je proto povinností vytvořit taková zákonná limitující pravidla, aby nezodpovědné stranické vlády nemohly stát neustále zadlužovat svými sliby sociálních výhod pro určité skupiny občanů jen proto, aby si zajistily dostatečný počet hlasů u nezodpovědných voličů pro své zvolení a zajištění budoucí moci. Omezení státních výdajů je možno, kromě jiného, také zajistit tím, že ministři a jejich první náměstci budou politici, ostatní náměstci a ředitelé odborů budou profesionálními úředníky, realizujícími cíle vládnoucí strany nebo vládnoucích stran. Tím se zvýší i kvalita práce ústředních úřadů státu, neboť se nebudou stále měnit nejvyšší úředníci. Platy ministrů i všech úředníků, náměstky ministrů a ředitelů odborů počínaje, se budou odvozovat od hodnoty životního minima, resp. od průměrného platu v naší republice, a stejně tak i platy poslanců obou komor, soudců, státních zástupců a všech ostatních pracovníků státní správy. Jen tak bude zajištěn zájem o zvyšování kvality státní správy, hospodaření státu i kvality soudní moci. Inflace vysokých škol pro „výrobu kvalitnější“ státní správy s „ nadekretovaný- mi vysokoškolskými diplomy“ kvalitnější úřednictvo a policii nezajistí. Naopak jsme dnes svědky, jak se devalvuje kvalifikace potřebná k výkonu profesí s velkou zodpovědností a mocí, a jak se naopak dává příležitost korupci a kořistění v oborech, jako jsou exekútori, notáři, správci konkurzních podstat a dalších oborů s velkou mocí. Návrat ke konzervativním hodnotám ve společnosti je žádoucí a je nutností pro zajištění vyšší morálky a demokracie v tomto státě. Věda a reforma současného systému výzkumu, vývoje a inovací, financování vědy V současné době je stále diskutována otázka české vědy v souvislosti s reformou současného systému výzkumu, vývoje a inovací a jejich financování v době krize a v době následné. Svobodný trh se svou nabídkou a poptávkou, ony miliony každodenních svobodných a riskantních rozhodnutí, žádná státní plánovací komise nemůže nahradit Podobně je to i ve vědě a výzkumu. Stejně jako trh nelze plánovat, nelze plánovat ani vědu a její výsledky. Moje generace tuto situaci ve vědě, kdy se plánovaly výsledky na období pěti let, zažila. Pro vědu spolupráce s praxí je zásadní, neboť věda není samoúčelná, ale je tu pro potřebu společnosti a její hmotný prospěch. Je známo, že 1 USD investovaný do základního výzkumu po určité době nese zisk 50 USD, zatímco 1 USD investovaný do aplikovaného výzkumu nese zisk 3 USD. Základní výzkum přináší nové poznatky, které pak aplikovaný výzkum a vývoj dopracovává, aby přinášel konkrétní ekonomický či jiný přínos z jejich realizace. Nové myšlenky v základním výzkumu velmi často jsou důsledkem potřeby praxe, výzkumy v oblasti meziplanetárního prostoru a medicíny jsou toho příkladem. Základem je vždy kvalitní vzdělání, bez kvalitního vzdělání nebudou ani kvalitní vědečtí pracovníci pro základní a aplikovaný výzkum, ani specialisté pro praxi. To předpokládá, že nový POLYGON 4/2010 / 25 [pageend27]i Akademie ČR bude mít možnost se samostatně podílet na výchově kvalitních odborníků, kteří se pak budou podílet na základním i následném aplikovaném výzkumu. Vzdělávací proces i výzkum však potřebují finanční zdroje, které jsou omezené - a v době krize několikanásobně omezené. Základní výzkum při dobré organizaci dovede finanční zdroje najít, a zaplatit tak část svých potřeb, a navíc i část potřeb oborů humanitních věd a dalších podobných oborů, které tyto možnosti nemají, ale pro budoucnost národa jsou důležité a nutné. To však předpokládá, že při vědeckých ústavech Akademie věd a pracovištích univerzit budou zřízeny poloprovozy, kde se budou nové objevy realizovat Tím se propojí základní a aplikovaný výzkum. V poloprovozu vědec bude realizátorem svého objevu a následně také jedním z hlavních akcionářů po předání ověřeného výrobku v poloprovozu výrobnímu podniku. Tím takový vědec získá finanční prostředky na svoji další vědeckou práci a finanční prostředky i pro mzdy doktorandů a spolupracovníků. Takové pracoviště bude schopno se z velké části financovat, bude působit ve vzdělávacím procesu PhD studentů a výrobním podnikům pak bude schopno předávat plnohodnotné výrobky, prověřené již v poloprovozním procesu výroby. Tím by i výsledky základního výzkumu zůstávaly v naší zemi. Zatím tomu tak převážně není, neboť na vedoucích místech jsou vedoucí pracovníci s minulým myšlením, kteří úspory vidí v pronájmu prostorů na pracovišti, a ne v jejich vlastním smysluplném využití. Průmysl vědu také příliš nepodporuje, neboť i tam stále přežívají vedoucí pracovníci se starým způsobem myšlení. Průmyslu chybí nové myšlení, inovace výrobků, ale především nové výrobky na bázi výsledků základního výzkumu, které přinášejí maximální zisky. Výsledky základního výzkumu v oblasti informatiky, biochemie a dalších vědních oborů, např. výpočetní a aplikované matematiky v medicíně, resp. v některých technických oborech, mohou být malé zemi, jako je naše, velkou devízou. Tyto myšlenky jsem předložil jak ve svém dopise prezidentu republiky p. Václavu Klausovi, tak i vedení Akademie věd ČR a veřejnosti. Jako vhodné problémy, které je možno řešit současnou českou vědou, jsou problémy medicíny, výsledky Prof. Holého a jeho skupiny, výsledky Ústavu makrom- olekulámí chemie AV ČR v.v.i. v oblasti medicíny, řada dalších problémů v oblasti informatiky nebo problémy související s povodněmi na území naší republiky. Zmíním se o tomto posledním projektu, vyvolaném záplavami v roce 2002, 2005 a v letošním roce. Projekt vychází z jiného projektu, který jsem navrhl Českému hydrometeorologickému ústavu v roce 2002 a následně americké vládě v souvislosti s katastrofickými záplavami a následnými sesuvy půdy v oblasti New Orleansu v r. 2005. Oba projekty byly publikovány v odborné literatuře. Projekt „Security ofCountries Endangered by Bigger Hurricanes: Proposal of the Research Project“, který dostatečně osvětluje danou problematiku, je detailně popsán v knize „Landslides: Causes, Types and Effects1“ vydané americkým nakladatelstvím Nova Science. Kniha je již odborné veřejnosti přístupná. V kapitole 10 jsou detailně popsány příslušné matematické modely, metody řešení a vhodné algoritmy spolu s numerickými výsledky. Je zřejmé, že navrhovaný projekt vyžaduje mezioborovou spolupráci řady specialistů, klimatologů (údaje o spadu dešťové vody), geografů (údaje o detailním reliéfu zájmové oblasti), geologů a geofyziků (údaje o geologické stavbě zájmové oblasti a vlastnostech hornin), hydrologů (údaje o oblasti z hlediska hydrologického charakteru zájmové oblasti) a matematiků (metody řešení modelových úloh, vhodné a rychlé algoritmy řešení), ale i specialistů z Ministerstva životního prostředí. Základem modelu 1 E. D. Werner, H.P.Friedman (Eds).Landslides: Causes, Types and Effects, Chap. 10. Special Problems in Landslide Modelling: Mathematical and Computational Methods, (J. Nedoma), Nova Publishers. [pageend28]je volba vhodné reologie tak, aby model umožňoval popsat širokou škálu problémů souvisejících s katastrofickými situacemi, tj. zahrnoval spad velkého množství dešťové vody, její odtok do nižších částí povodí, s případnými katastrofickými důsledky, následné podmáčení svahů a jejich sesuvy. Takový projekt následně přispívá k odhadům vyvíjející se katastrofické situace, a tedy k zabezpečení zvýšené bezpečnosti dané oblasti a jejích občanů. Domnívám se, že takový projekt je žádoucí a nutný, neboť včasná predikce katastrofické situace zachrání značné hodnoty. Na základě simulace katastrofických situací je možno včas přijmout nápravná opatření ještě před případnou reálnou katastrofickou situací. Domnívám se, že realizace projektuje tedy ve svém důsledku levnější než odstraňování následků katastrofy. Výsledky takového projektu lze navíc aplikovat i v dalších oblastech všech kontinentů. Smyslem nového pohledu na ekonomiku bude změna přístupu založeného na šetření se surovinovými zdroji a energií. Značné částky lze ušetřit investováním do oborů šetřících energii. Vyspělá současná i budoucí společnost je na energii silně závislá, ale výzkum a vývoj nových technologií šetřících energii přinese značné úspory. Smyslem je šetření energií, a ne jen budování nových nákladných energetických zdrojů na bázi pevných paliv a jádra. Minulé ropné celosvětové krize nás o tom dostatečně poučily. Zpracování tuhých paliv pro potřeby energetiky je zločinem na dalších generacích, které budou limitovány zdroji tuhých paliv pro jejich budoucí chemický průmysl. To nutně musí vyvolat nový morální přístup k ekonomice jako takové a následně i k ekonomice jako vědního oboru - a v důsledku toho k novým technologickým a technickým řešením v řadě oborů, což vyvolá nové náměty pro vědu a výzkum. ■ České zdravotnictví mají zachránit poplatky PAVEL FRANC Vláda Mirka Topolánka (ODS) doplatila na Julínkův hurá způsob při zavádění poplatků ve zdravotnictví ztrátou důvěry. Tehdejší ministr zdravotnictví Julínek se svým JolyJockrem Cikrtem a emociálním propagátorem poplatků Šnajdrem na to tehdy šli jako s bubnem na zajíce. Po pádu Topolánkovy vlády byla česká politická scéna zklidňována vládou přechodnou, sestavenou z odborníků. Vláda odborníků sice poslaneckým komorám nenavrhla zrušení poplatků, ale ponechala na krajských hejtmanech, (převážně ČSSD), aby způsob placení poplatků u občanů eliminovali tím, že povinnost placení na sebe už dříve převzaly kraje. Pravdou je, že české zdravotnictví, aby si smělo udržet značně dobrou úroveň, vyžaduje si nemalé finanční dotace, i když je třeba popravdě napsat, že v nemalé míře docházelo a dochází k nehospodárnosti a nákupům často předražených přístrojů s nízkým využitím na místech svého instalování a k pochybným investicím. To se týká i zbytečných nákupů sér proti virovým nemocem, mediálně zbytečně šířeným výrobci léčiv. Systém nedobrého hospodaření se státními penězi ustrnul na způsobu „státe, dej“. Uspěl však jen ten, kdo měl na příslušných místech vlivné známosti. Současná vláda Petra Nečase spatřuje znovu řešení hlavně v poplatcích. Ty i přes veškerý odpor někde setrvaly na straně pacienta, které chce nyní vláda zredukovat, avšak někde i zvýšit či rozšířit. Při redukci poplatků prohlašuje, že tím naplňuje jeden z programů koaličních Věcí veřejných (zrušení všech poplatků nový POLYGON 4/2010 / 27 [pageend29]za recept). Jenomže nový návrh obsahuje pouze odbourání poplatku za každý jednotlivý lék, který je uveden na receptu. Přesto ponechává v platnosti jednotný poplatek za předpis ve výši 30 Kč, přičemž ignoruje skutečnost, že zejména u seniorů a těžce nemocných předepisují lékaři několik léků, a to pět i více. Přitom najeden recept lze předepsat pouze dva léky, což znamená, že pacientovi musí vystavit lékař tři recepty. Pro pacienta starobního důchodce to představuje celkový poplatek 90 Kč. Krom toho musí pacient i u lékaře zaplatit poplatek 30 Kč, zatímco u odborného lékaře bez doporučení nejméně 90 Kč. Vláda zapomíná, že mnozí lékaři na přijaté peníze od svých pacientů přestali vystavovat doklad o příjmu příslušného poplatku. Přijaté peníze jim tak jdou přímo do kapes, čímž se stává tento příjem nezdaněným. Vzniklo podezření, že tím se chtěl ministr Julínek zalíbit svým kolegům, nepožadoval-li ve směrnici povinnost vystavit potvrzení o příjmu, ač prohlašoval, že jde o peníze určené nemocenským pojišťovnám. Vláda ve svém návrhu zvyšuje také poplatek za takzvané denní „hotelovné“, tedy při hospitalizaci pacienta z 60 Kč na minimálně 100 Kč. To se vztahuje i na lázeňská léčení a rehabilitační pobyt pacienta. S touto změnou lze bez výhrad souhlasit, jelikož poplatek je míněn na stravu, na spotřebu energií, na úklid, na lůžkoviny a podobně, nikoli na léčení pacienta. Chybou v návrhu je, že neuvádí žádné maximální omezení a určuje pouze poplatek minimální. V návrhu vlády chybí upřesnění, a sice co je považováno za standard a co při léčení za nadstandard, vedle specifikování práv pacienta při hospitalizaci a i při ambulantním léčení. Odbouráním poplatků za jednodivé léky se vlastně ku prospěchu pacienta nic nemění, ač za odstranění tohoto poplatku vláda zjevně očekávala od občanů projev sympatií. Ve skutečnosti se však v celkovém součtu poplatky zvýšily, vezmeme-li v úvahu vyšší poplatky u odborných lékařů, tedy i u stomatologů, u očních lékařů a poplatky za „hotelovné“. Zkrátka, vlk se nažere a koza pak bude o něco tlustší. ■ Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram I., Tyršova 106, tel., fax (zázn.): 318 628 606 MUSEUM III. ODBOJE v Příbrami [pageend30]justice ■ justice ■ justice ■ justice ■ justice ■ justice ■ justice MILAN HULÍK Příběh čtyřicátý osmý: AGENT Z POHÁDKY Agent aneb udavač, práskač, fizl, bomzák - aféry s nimi pamatuje již česká politika za starého Rakouska. Ostatně jedna z nich je zakomponována do našeho národního pokladu, do opery Prodaná nevěsta. Schoval Karel Sabina svůj osud spolupracovníka rakouské policie za tajenku, kdo je syn sedláka Míchy?Jestliže Ondřej Neffnapsal 22.3.2002 v „Neviditelném psu“: „Pokud se bavím nebo mejlíkuii s lidmi opravu, tak z těchto rozhovorů nebo psaní to vypadá, že řadový občan už ani moc nedoufá, že někdojprobudí tu mytologickou bytost zvanou rovná právní spravedlnost v České republice,“ pak tato slova patří především tomu, čemu se nepřesně říká „vyrovnání s minulostí“. K tomu, jak známo, došlo u nás po převratu jaksi napůl, někteří tvrdí, že ještě menším zlomkem. Nebylo to ale vždy jednoduché, o tom je i náš další příběh. Závazek Jeden úctyhodný starší lékař a vědec s tituly před jménem i za jménem byl upozorněn, že jeho jméno figuruje v tzv. Cibulkově seznamu. Zažádal si tedy o oficiální výpis z lustračního zákona a ke svému překvapení zjistil, zeje evidován jako osoba uvedená v § 2, odstl, písm. b/ zákona č. 451/1991 Sb., tedy jako tajný spolupracovník StB. Po nahlédnutí do svého svazku zjistil, jak se jím stal. Začátkem 70. let byl jako mezinárodně uznávaný odborník pozván na vědecký kongres do Paříže, kde měl přednést referát o svých posledních objevech. To ovšem jeho nadřízený - šéf výzkumného ústavu - nemohl vydýchat Jeho podřízený bude bydlet v luxusním hotelu a procházet se po Paříži? A kupovat si něco za imperialistické kapesné? On - soudruh ředitel a z milosti strany profesor si má nechat o Paříži vyprávět od nějakého nekomunisty? Zařídil proto, aby náš pozvaný slovutný vědec nejel a on mohl jet místo něho. U pořadatelů kongresu svého podřízeného omluvil pro zdravotní indispozici a zahraniční hostitelé pozornost připravenou pro jeho podřízeného věnovali jemu. Soudruh profesor se vrátil z kongresu nadšen. O své nadšení se podělil i s orgány StB. Ta pochopitelně zavětřila. Vždyť náš vědec byl Žid a jeho manželka byla stejného vyznání. StB bylo vše jasné, jen sionistické kruhy mohly připravit takovou akci, a proto si pana docenta pozvali k pohovoru. Ten se odehrál způsobem, který proslavil film Kolja. Hodný a zlý vyšetřovatel. Budete chtít někdy využít další pozvání ? Chcete udržovat kontakty se svými zahraničními kolegy, chcete publikovat v zahraničních odborných časopisech? Chcete profesionálně růst? Chcete mít od nás pokoj? Podepište spolupráci! A tak vědec podepsal. Ale vymínil si a také do svého „závazku o spolupráci“ vepsal, že poskytne jen takové informace: a) které by se týkaly trestné činnosti a u kterých má obecnou oznamovací povinnost podle trestního zákona nový POLYGON 4/2010 / 29 PŘÍBĚHY ČESKÉ JUSTICE [pageend31]b) u kterých nepůjde o lékařské tajemství c) nikoliv všechny, které StB zajímají, ale jen ty, které se uvolí poskytnout Těmito výhradami svůj závazek spolupráce prakticky znehodnotil, a StB proto o další takovou „spolupráci“ s ním ztratila zájem. K žádnému dalšímu setkání s orgány StB již nedošlo. Ale po převratu dostával pan docent nenávistné dopisy. Práskači, kurvo uda- vačská, bomzáku jeden... Aby se očistil, i když nikoho neudal, tak podal žalobu na ochranu osobnosti proti ministerstvu vnitra se žalobním návrhem, aby soud určil, že je neoprávněně evidován jako osoba uvedená v § 2, odst 1, písm. b/ zákona č. 451/1991 Sb. Vymalováno? Městský soud v Praze jeho žalobu zamítl s odůvodněním, že žalobce musel vědět, že se zavazuje ke spolupráci se Státní bezpečností a věděl, že je s ní v kontaktu. Učinil tak dobrovolně, a tudíž jeho evidence v materiálech bývalé StB je oprávněná a ze strany žalovaného nedošlo k neoprávněnému zásahu do jeho osobnostních práv. Ještě mohl soud dodat „A šmytec !“ Pan docent se odvolal. Vrchní soud dospěl k závěru, že ani výhrady žalobce nic nezměnily na skutečnosti podpisu prohlášení, tedy závazku ke spolupráci, byť jen v rozsahu žalobcem v něm vymí- něném. Skutečnost podpisu podle Vrchního soudu odůvodňovala podle tehdejších platných předpisů žalované (ministerstva vnitra) evidenci žalobce v materiálech bývalé StB, která tak byla v souladu s těmito předpisy. A bylo vymalováno! Mytologická bytost na obzoru... Ani teď to pan docent nevzdal. Podal dovolání k Nejvyššímu soudu CR. A kupodivu se v jeho rozhodnutí, i když zatím slabě, ozvala ona mytologická bytost zvaná „rovná právní spravedlnost“. Nejvyšší soud totiž napadené rozhodnutí zrušil a v odůvodnění svého rozhodnutí konstatoval: „Vpřípadě, že se žalobce v řízení o ochranu osobnosti domáhá určení, že byl neoprávněně evidován v materiálech bývalé StB jako osoba uvedená v ustanovení § 2 odst.1 písm. b/ lustračního zákona, je nutno především vycházet z faktu, že toto ustanovení spojuje právní následky s faktem, že občan byl či nebyl v období od 25. 2. 1948 do 17. 11. 1989 evidován v materiálech Státní bezpečnosti jako rezident, agent, držitel propůjčeného bytu, držitel konspiračního bytu, informátor nebo ideový spolupracovník StB. S ohledem na vymezení předmětu žaloby a jeho vztahu k uvedenému ustanovení lustračního zákona je proto nezbytné náležitě uvážit, zda žalobce byl skutečně důvodně evidován v materiálech StB jako osoba zařazená v některé kategorii spolupracovníků. Proto význam z hlediska posouzení předmětné žaloby má nikoliv zjištění oprávněnosti jakékoliv evidence žalobce v materiálech bývalé StB, ale pouze ověření jeho případné oprávněné evidence v zařazení do některé ze zmíněných kategorií.“ Nejvyšší soud svůj závěr uzavřel s tím, že vzhledem k odchylnému vymezení standardního závazku spolupráce žalobcem je nutné, aby se soud druhého stupně zabýval tím, nakolik byla evidence žalobce v některé z daných kategorií vyjmenovaných lustračním zákonem důvodná. A maluje se podruhé... Nevzdal se ale ani Vrchní soud. Potvrdil opět rozsudek soudu prvního stupně a konstatoval: „Je pravda, že žalobce svými výhradami závazek spolupráce modifikoval. Tato modifikace však nic nemění na tom, že závazek spolupráce s bývalou StB podepsal, i když v omezeném rozsahu, a proto jeho evidence vjejích materiálech je důvodná.“ Vrchní soud upozornil i na to, že tehdejší předpisy umožňovaly sepsat závazek 30 / nový POLYGON 4/2010 [pageend32]„volnější formou“ a že tuto volní formu mohl spolupracovník sám naformulovat. Proto výhrady žalobce, jak si je sám zformuloval, nemají právní význam. Celou svoji úvahu soud uzavřel s tím, že „žalobce se zavázal zachovat o svém podpisu naprostou mlčenlivost a dodržel i pravidlo kon- spirace, když si zvolil krycíjméno „psycholog“ a věděl, že jedná s příslušníky StB.“ Mytologická bytost zasahuje... Ani pan docent se nevzdal. Retumoval opět dovoláním k Nejvyššímu soudu ČR Ten již podruhé napadené rozhodnutí zase zrušil a v souboji Nejvyššího a Vrchního soudu trumfoval takto: „V souzené věci odvolací soud vyšel především ze zjištění, že žalobce ve vztahu k StB podepsal příslušný slib ke spolupráci, čímž podle jeho názoru bylo vyhověno požadavkům odpovídajícího resortního předpisu, což odůvodňuje závěr o opodstatněnosti evidence žalobce v materiálech bývalé StB jako jejího spolupracovníka ve smyslu lustračního zákona s tím, že jím učiněné výhrady nemají právní význam. Přes tuto snahu Vrchního soudu se s danou věcí vyrovnat, nelze jeho závěry považovat za plně odpovídající.“ A dále pokračoval: „Není třeba zvláště připomínat, že fyzická osoba dbalá své cti nepochybně těžce ponese, pokud bude někým označena za spjatou s činností nebo povoláním, které jsou spojovány s všeobecným odsudkem. Odsudek tak např. stihne osobu, o níž se deklaruje, že se dopustila nejen trestné činnosti, ale i toho, co se v běžné mluvě nazývá denunciace, udavačství, špiclování apod. Je-li zmiňován případ spolupráce s policií, pak jde především o její formu shromažďování a předávání informací o spoluobčanech, většinou s akcentem na jejich politické zaměření a projevy, jejich osobní poměry, vztahy kjiným spoluobčanům nebo cizincům apod. Právě charakter takovéto součinnosti s policií byl vždy vnímán mimo okruh policejního aparátu zásadně nepříznivě. Proto označení někoho za konfidenta policie je nejen ve většině případů spojeno s negativním hodnocením takto označené osoby, ale i s vnímáním faktu, že takové označení je způsobilé snížit vážnost, čest a důstojnost fyzické osoby.“ A zde soud dokonce zmínil případ již uvedeného Karla Sabiny, jedné z předních osobností národního obrození, jehož působení ve veřejném životě skončilo v létě 1872, když se veřejnost dozvěděla o zprávě, kterou Sabina tajně předal pražské policii. „Faktickým základem tohoto sporu,“ pokračuje Nejvyšší soud ve svém odůvodnění „je tedy posouzení toho, zda pro spolupráci získávaná osoba z morálního hlediska obstála, či nikoliv, tj. zda se skutečně k tajné spolupráci s StB sama zavázala. Otázka oprávněnosti či neoprávněnosti evidence jako zásahu do osobnostních práv je pak spojena s faktem, zda tato PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend33]evidence byla opodstatněná (zda se tak stalo v souladu s interními předpisy právního předchůdce žalovaného). 1 když existovaly „špecifické“ postupy a metody orgánů StB při získávání tajných spolupracovníků StB, je nezbytné přihlížet i k volnímu vztahu takto získávané osoby k vlastnímu obsahu vázacího aktu. Je tak nutno rozlišovat mezi případy, kdy pro spolupráci získávaná osoba projevila bezvýhradný (spontánní) souhlas, a mezi situacemi, kdy se získávaný zcela zřetelně spolupráci s StB bránil - např. uplatněním výhrad, které proponovanou spolupráci podstatně omezovaly, popřípadě znemožňovaly, přičemž fakticky vylučovaly „řízení“ takové osoby uvedenými orgány. Takový závazek je pak stěží možno považovat za souladný s tehdejšími interními předpisy ministerstva vnitra a pak ovšem není možno považovat takovou evidenci za důvodnou. Poukaz odvolacího soudu na to, že souhlas se spoluprací bylo možno podepsat volnou formou, není možno směšovat s případy, kdy tento „souhlas“ byl výslovně redukován a ohraničen osobou získávanou ke spolupráci.“ Nyní již kapituloval i soud prvního stupně a po vrácení věci od Nejvyššího soudu rozhodl tak, že se žalobě vyhovuje a že žalobce byl neoprávněně evidován jako osoba... Žalované ministerstvo vnitra se již neodvolalo. Škoda jen, že spravedlnost je zatím jen osobou mytologickou, objevující se jen tu a tam a většinou absentující tam, kde by měla být. Ale i za její pohádkové objevování - dík. ■ ŠTĚSTÍ V NEŠTĚSTÍ aneb O DUCHU KRAMÁŘOVY VILY LUDĚK FRÝBORT Nuž raději přichyl k tomu tam se dubisku, jež vzdoruje zhoubným až dosaváde časům (Jan Kollár) Jo, to bychom to schytali, ctný osvícence. K dubisku se přichýliti jest snadno, od něj se ale zase odchýliti není jen tak, aspoň to už dnes víme. Napadá mě v té spojitosti, že jsem málem zaspal jedno významné výročí: dovršilť se dvacátý rok od těch chvil, kdy země české opustily poslední sovětské okupační jednotky. Byl to snad jediný příznivý moment polistopadového vývoje, v němž netřeba zkoumat, nebyla-li v tom nějaká lumpárna a čí. Rusové jsou v háji, sláva Bohu, tak jednoduše a přitom vcelku lacino jsme vyklouzli z pasti dějin málokdy. Nebyl to totiž jen závěr jedné protivné, leč relativně krátké historické etapy, nýbrž i konečný důkaz bláhovosti všeslovanské ideje, jak ji plni nadšené víry vyznávali naši pradědečkové. Mohla nám nadělit něco po čertech šerednějšího než dvacetiletou přítomnost bratrských vojsk, kdyby býval anděl strážný neuchránil zemi českou jednoho slavného projektu, o němž bude řeč dál. Anděl strážný vůbec mívá s Čechy plné peroutky práce; je pozoruhodné, jak ochotně se tento jinak skeptický národ už od dob husitských chytá slavných projektů, o nichž mohl při lepším rozvážení předem tušit, že nedopadnou jinak než bídně. Avšak nechrne zahovořit... doufejme, že už jen minulost Ted’ nevím: panuje ještě obyčej ubytovávat české premiéry v Kramářově vile? Jestli ano, měl by se mít pan Nečas na pozoru, ono v ní totiž straší. Chodbami a sály prý za větrných nocí bloudí duch dr. Karla Kramáře a hořce úpí. Nakonec vystoupí na terasu a pohlédne k Vltavě, uzří-li kozáky, kterak tam napájejí své koně. Neuzřev nic zaběduje: „Mamo! Vše mamo!“ a rozplyne se. Neboť věru, nezrodila snad ještě tato země omylných politi32 / nový POLYGON 4/2010 [pageend34]ků takového, jenž by tak dokonale ztroskotal ve všech svých záměrech, tak truchlivě se nenaplnil žádný z předpokladů, na nichž stavěl svou vizi. Na druhé straně byl národ český se svým mimořádným nadáním nevynechat žádný malér, do kterého se dalo spadnout, aspoň ušetřen té hrůzy, že by se stalo skutkem, co na něj dr. Kramář chystal. Trochu jsem váhal, mám-li začít psát tento článek; Karel Kramář je postava tragická a mohlo by se zdát, že se mu vyškle- buji, což by bylo neslušné. Nechal bych ho na pokoji, kdyby... ano, kdyby tak skvěle neilustroval, čeho je schopen člověk, jemuž nelze upřít jistou velikost, inteligentní, pracovitý a ctižádostivý, propadne-li pošetilostem svého času. Prostý občánek si může dovolit naivní tanec kolem dobového fetiše. Od státníka, troufajícího si brát do rukou osudy země své a někdy i jiných, je nutno žádat víc: prozíravost, která dostane zapravdu, až se oslavovaný fetiš obrátí v nic. Fetišem Kramářovy doby, jejž se ujímal se zaujetím hodným lepších věcí, bylo slovanství. Jako jiní toho času vycházel z předpokladu, že smyslem, cílem a účelem všeho je národ; a národ, toť množina jedinců hovořících týmž jazykem. Starší pojetí, v němž byli národem lidé společné vlasti bez ohledu na filologii, upadlo v zapomnění, ne-li v opovržení. Filologický národ ovšem bývá z různých stran ohrožován a utiskován, takže potřebuje oporu; ta byla nalezena v teorii, dle níž existuje celek nadřazený, sdružující v sobě národy jazyků navzájem příbuzných. A co si je příbuzno jazykem, to že už náleží k sobě i vším ostatním, duchem a charakterem, vzájemnou náklonností, potřebami a cíli, a když na to přijde, politickou budoucností. Ba, jak si hned ukážeme, i společným vládcem jednotné velkoříše. To není fantasmagorie, na projektu všeslovanské říše pod žezlem ruského cara dr. Kramář intenzivně pracoval, dosáhl v tom značného pokroku a jen okolnosti, že jankovité dějiny vyvrátily dubisko, o něž se jeho říše měla opírat, můžeme děkovat za to, že ještě mluvíme česky. Mohli jsme se totiž stát gubernií v područí nejdomýšlivějšího, nejbezohlednějšího a zároveň nejneschopnějšího imperialismu, co jich poslední staletí porodila. Ale nechrne úvodů a dejme zahovořit ukázkám z dokumentu, jejž dr. Kramář vyhotovil ještě před vypuknutím první světové války a opatřil titulem ÚSTAVA SLOVANSKÉ ŘÍŠE • Slovanský Svaz (sic!), nazývaný Slovanskou říší, tvoří: Ruská říše, Carství Polské, Carství České, Carství Bulharské, Království Srbské... • Císař Všech Slovanů a celé Rusi, Car Polský Car Český... representuje Slovanskou říši před ostatními velmoce- mi, vyhlašuje válku a uzavírá mír... • Říšská rada sestává ze zástupců... Ruské říše 25, Carství Českého 4 (všech do- hromadyje 45, čímž je vytvořen docela pěkný ruský chomout; je s podivem, že to dr. Kramářovi nepřišlo divné). Týmž poměrem je tvořena Říšská duma. • Svazové státy mohou být donuceny (ejhle!) k plnění svých povinností rozhodnutím Říšské rady... provedení donucení Je právem Císaře... • Ve všech neruských zemích je povinné vyučování ruštině (naštěstí ještě ne přejmenování na Procházkov nebo Nejez- chlebovič, jak jest odvěkou praxí v Slovanské říši) • Císař, jako Car Polský a Český jmenuje v obou Carstvích Náměstky, kteří jsou náčelníky občanské správy... podle návrhu Náměstka jmenuje ministerského předsedu, ostatní ministry a předsedy nejvyšších soudů...(jinak ale byl dr. Kramář demokrat) Zákony se uveřejňují Jménem Cara a jsou potvrzovány Náměstkem. Neboli, ani bychom si neškrtli, drazí Cechové. Zato by nám ale milostivý Car novy POLYGON 4/2010 / 33 [pageend35]ráčil přidělit rozkošné územní dárky, jak všem ostatním Carstvím a Královstvím, budou-li ovšem hodné. My bychom si například směli připojit... nu, zdaž se neza- chvěje srdce vlastencovo: • Jihozápadní pohraničí Slezska (hrabství Kladské)... země srbsko-lužické... pruské okresy přiléhající na severu (neznámo, jestli i s Berlínem)... slovanské země severního Uherska až k Vyšehradu pod Budapeští (Visegrád, kdyby někdo nebyl silný v slovanském zeměpise) a dál po přímé linii až k hranici Uherské Rusi. To bychom se poměli, panečku! Pozoruhodný až téměř prorocký je Kramářův ostrovtip, jímž přiřkl Říši Ruské skoro nachlup všechno, co kde komu o třicet let později ukrouhl Stalin, včetně nebohé Podkarpatské Rusi. Království Srbské odhadl - rovněž skoro nachlup - v podobě budoucí Jugoslávie, ledaže k ní ještě velkoryse přihodil půl Albánie, pěkný kousek Rakouska (dnešního) a... pozor! • .. .jihozápadní a západní Uhersko... sahající až k střednímu Dunaji, kde by se Srbsko setkalo s Cechy. Té slávy! Až mě málem mdloby popadají. Rumuni a Řekové sice ke své smůle Slovany nejsou, ale ani s nimi to nemá dopadnout zle, ledaže... jsou ve stálém válečném i celním spojenectví se Slovanskou Říší. Kdyby se jim náhodou nechtělo, tatíček Car už by jim ukázal, zač je na Rusi perník. • Německo ztratí (následuje bohatý výčet krajů), ale největší žízeň má Slovanský Car a s ním dr. Kramář na Maďary. Zůstaly by jim jen oči pro pláč a kromě nich ještě... položidovská Budapešť, její německé okolí a čistě maďarská část Puszty. Tam si tancujte čardáš, holoto! Bláznovství, řeklo by se. Výplod veli- kášského ducha, s nímž už dnes nemá smysl se zabývat Že nemá? Netvrdil bych to tak jistě. V Kramářově nacionalisticky rozjásané době se sen o Slovanské říši nejevil tak střelený, naopak, bylo mnoho chuti jej uvést v skutek. Napadá mě, zda i dnes mnoho vlivných pánů nepokládá za národní zájem něco, nad čím budou příští generace nevěřícně kroutit hlavou, smát se a mluvit o bláznovství, jímž nemá cenu se zabývat A ono má, a vždy mělo. Vždycky má smysl se zabývat někdejšími pošetilostmi, abychom lépe rozeznali čertovo kopyto skryté v současných mýtech. Nechybělo totiž mnoho a Slovanská Ústava mohla vejít v platnost, a ne-li celá, tedy z tak značné části, že by nám nebylo do zpěvu. Dr. Kramář nebyl nepraktický snílek kující nereálné plány. Jeho styky s carským dvorem byly intenzivní a důvěrné, vlivné kruhy v Rusku jeho plán znaly, byly mu příznivě nakloněny a nebylo jim proti mysli se chopit jeho uskutečnění, kdyby nadešla příznivá chvíle. Ta se dokonce zdála nadcházet: existuje studie, podle níž jedním z cílů mohutné ruské ofenzívy v začátku I. světové války bylo proniknout klínem až do českých zemí a podnítit v nich povstání, jímž by byla zlomena rakouská moc a učiněn první krok k zřízení Slovanské Říše. Naštěstí z toho nic nebylo, rakouské jednotky ofenzívu zadržely. Není od věci si připomenout zásluhu českých pluků na tom výsledku, jakkoli se později stalo téměř národní povinností zdůrazňovat jejich neloajalitu a přebíhání k Rusům. Naštěstí daly rakouské úřady dr. Kramáře včas zavřít, čímž přerušily jeho podvratné kontakty i vliv na ruskou politiku. Váhám, mohu-li ještě do třetice užít výrazu „naštěstí,“ ale v každém případě dřív, než dr. Kramář vyšel milostí císaře Karla z kriminálu, stačil německý generální štáb nasadit do ruského kožichu veš jménem Lenin a ta vyvrátila ruské dubisko z jeho shnilých kořenů. Je obtížné určit, kte34 / nový POLYGON 4/2010 [pageend36]rá z obojí možnosti byla děsivější: zda padnout o čtvrtstoletí později (rovněž se slovanským jásotem na rtech) na čtyřicet let do drápů zbolševizovanému dubisku, nebo se dožít vítězství ruských zbraní a tím ratifikace páně Kramářovy Slovanské Ústavy. Mohlo se to, opakuji, velice snadno stát. Bez vši jménem Lenin by ruské impérium nebylo vytlačeno za okraj dějin, nýbrž by se rozkročilo Evropou jako významný a možná nej významnější vítěz války. Mělo by rozhodující slovo při utváření podmínek míru, k nimž dle tehdejšího mravu nezbytně patřilo důkladné překreslení mapy, odměňování hodných hochů kusy cizího území a trestání zlých jejich ukrajováním. Ono i bez ruské účasti bylo dost necitelné a stalo se jednou z hlavních příčin další světové války o dvacet let později; je nesnadné si vymalovat obraz hrůz a nenávistných zmatků, kdyby se carské dubisko, o to žravější, oč zchátralejší, dalo do vytváření Slovanské Říše. Z ní bychom se klíči jen tak nevyzvonili. Navzdory změněné situaci nebyl Karel Kramář ochoten upustit od svých vizí. Ještě dlouho po válce se dožadoval vyslání spojeneckých vojsk k záchraně svaté Rusi, a když se spojenci k ničemu neměli, tedy aspoň vyslání československých legií, o jejich zázračné moci měl přehnané představy. Ale to už byl odstaven od skutečného vlivu, sice národní hrdina a mučedník, ale také pěkný blázen, jemuž je vhodné udělit záslužný metál a zavřít ho s ním doma, aby neškodil sobě i jiným. Zemřel krátce před počátkem příští války, nedočkav se dne, kdy ruská vojska konečně dorazila do Prahy, dokonce podvakrát. Snad tak byl ušetřen rozpaků, kdyby mu slovanští osvoboditelé ukradli hodinky nebo nakáleli do van jeho vily, jakž se nezřídka stávalo. Dost smůly na sebe přikukal národ český v těch posledních bezmála stu letech, ale naštěstí ještě ne všechnu. Je moudré hledat poučení v tom, co se stalo, není však zcela zbytečné ani podumat nad tím, co se stát mohlo, ale nestalo; snadněji tak uhodneme, co se děje v hlavách národních idolů, jak se čas od času vyskytují: lidí schopných a činorodých, avšak do sebe zahleděných a plných ješitnosti, pro niž neváhají prosazovat tu rozplynutí své země v Slovanském Carství, jindy zase její izolaci od zemí Západu. Bůh dopřej klidu duchu Karla Kramáře, vůdce národa, o nějž se nejlépe zasloužil tím, co se mu nepodařilo. Kéž by jej byli i jiní vůdcové v té zásluze následovali! Hannover, 6. července 2010 „SLOVENSKO - MULTIETNICKÝ STÁT“ (titul z výzvy Rudolfa Chmela) EUGENIE TRÜTZSCHLER-FÜGNEROVÄ 12. června 2010 byly na Slovensku parlamentní volby. Každý trochu se o politiku zajímající člověk s napětím sledoval, jak dopadnou. Zda se tomuto českému sousedovi podaří pokračovat na cestě směrem k demokracii, nebo zda zvítězí národnostně-šovinistické kruhy. Tato otázka byla o to napínavější tím, že krátce před volbami byl v maďarském Parlamentu navržen zákon o dvojí státní příslušnosti. Tento zákon má umožnit občanům, kteří žijí mimo Maďarsko, ale mohou prokázat, že mají madárské kořeny, získat také státní příslušnost maďarskou. O smyslu dvojího či vícenásobného státního příslušenství by zde mohlo být napsáno více než jeden článek. Skutečností je, že v Evropě i mimo ni existuje celá řada občanů, kteří dvě či více státních příslušenství mají, aniž by to jednomu ze států vadilo. nový POLYGON 4/2010 / 35 [pageend37]Nejprominentnější osobou v České republice je jistě pan Schwarzenberg, ale i normální občané, včetně autorky tohoto článku, mají dvě státní příslušnosti a mohli by jich mít i více, pokud by se o to snažili Takže proč tento rozruch ve vládních kruzích - nejen slovenských, ale i německých a dalších států? V době, kdy většina států v Evropě má společnou měnu a téměř veškerá rozhodnutí, nejen na poli hospodářském, jsou rozhodována v Bruselu, si národní státy stále ještě „hrají“ na suverenitu. Na suverenitu, neboť vycházejí z německého pojetí státu, podle kterého práva státu stojí nad právy národů a menšin. O to více si zakládají na suverenitě, kterou již dávno nemají, že se doposud nepodařilo prosadit evropskou ústavu a jednotnou evropskou státní příslušnost. Slováci se rozhodli pro demokracii a teď musíme my Evropané doufat, že se místopředseda vlády SR pre ľudské práva a menšiny, profesor Rudolf Chmel, se svými představami prosadí. Tyto představy jasně formuloval ve výzvě z 25. května t.r. ve své funkci jako předseda nově vytvořené strany Most-Hid. Ve výzvě, kterou s nim formulovali slovenský filosof Dr. Martin Muránský a maďarský publicista a nakladatel Laszló Szigeti, mimo jiné píše: „Ako človek, ktorý sa dvadsať rokov pohybuje v oficiálnej i neformálnej diplomacii, ktorý sa vyše štyridsať rokov odborne venuje slovensko-maďarským vzťahom v minulosti i dnes i ako politik so skúsenosťou ministra kultúry Slovenskej republiky, si dovoľujem vysloviť vážne varovanie: nedopusťme, aby unáhlené reakcie vyvolali eskaláciu napätia a následky, aké si dnes nikto nevie ani len predstaviť. Za všetky negatívne konzekvencie nebudú zodpovedné iba politické kruhy v Budapešti, ale aj slovenská nacionalistická politika. Dobré spolužitie nemožno založiť na kmeňovej neznášanlivosti, etnickej výlučnosti a nacionalistickej politike 19. storočia.“ Při čtení poslední věty nemůže být nezmíněn Komenský, který právě toto požadoval. Že Komenského model soužití národů - menšin se ještě nejen neprosadil, ale ani není skoro znám, ukazuje jak malý - či žádný pokrok jsme v Evropě v oboru lidských práv za posledních pět set let udělali. Z toho, že se strana dostala na první pokus do parlamentu, je vidět, že profesoru Chmeloví voliči věří a vůči představám soužití s Maďary ve společném státě nic nemají. Pokud by se na Slovensku vyrovnání s Maďary, Poláky, Sinty a Romy na základě zákona o právech menšin podařilo, byl by to pozitivní příklad pro další státy v Evropě, jako je Belgie, Španělsko nebo Velká Británie. Nejdřív ale bude muset nový ministr takový zákon nechat vypracovat a schválit parlamentem. A co česká veřejnost a historici? I ti by se konečně měli začít česko-slovenskou otázkou zabývat, speciálně tématy, která doposud byla tabuizována, jako jsou návrh Tuky na ústavu nebo Hodžův plán evropské federace. ■ Obyčejný člověk a chudinka blbeček LUDĚK FRÝBORT Ne že by mě výsledky květnových voleb v zemích českých do jisté opatrné míry nepotěšily. Jen jisté řeči, jež jim předcházely, ve mně prohloubily nechuť, již jsem pociťoval už dříve; adresněji řečeno, čerti mě berou, slyším-li z úst nějakého politika nebo čtu na stránkách povrchnějšího tisku slovní spojení „obyčejný člověk“. Roztrhl se s obyčejným člověkem takový pytel, až to hezké není. Partajní hodnostáři, do té chvíle se uzavírající ve vý- lučnickém klubu, do nějž poddaná holota 36 / nový POLYGON 4/2010 [pageend38]nemá přístup, se najednou mohli přetrhnout samou starostí o obyčejného člověka, kudy chodili, obyčejným člověkem se zaklínali, o zájmech obyčejného člověka s vášní v oku hovořili, jež nyní hodlají až do těch hrdel a statků hájit... nějak tomu nebylo rozumět Kdy takový pan Paroubek, říkal jsem si, naposledy viděl nějakého obyčejného člověka jinak než z okénka své služební limuzíny? Odkud ho tak dobře zná, že to samou láskou k němu vydržet nemůže? Pánové v automobilech nejluxusnějších značek, pánové pohybující se od golfů k mnohabvězdičkovým hotelům, pánové vytahující se jeden nad druhého větičkou „kdo z vás to má“ pánové nemající jiné snahy než obyčejným člověkem nebýt a ničím jej nepřipomínat... jakýsi rozpor, zdá se, zeje mezi mravy politické kasty a jejím zaujetím pro obyčejného člověka. Pokusme se jej vysvědit Vyloučíme-li eventualitu, že by naši demokraté z povolání byli bohaprázdní pokrytci - bídák, kdo by si pomyslil něco takového - zbývá už jen možnost, že se nedovedou vyjádřit. Rozpor totiž okamžitě zmizí, nahradíme-li sousloví „obyčejný člověk“ výstižnějším „chudinka blbeček“; zkusme přeložit předvolební výroky tímto způsobem a uvidíme, že hned dostanou smysl. Vol nás, chudinko blbečku, a my se o tebe ve všem všudy postaráme... vol nás a my ti poskytneme vyšší důchod, příplatek na tuhleto a na tamhleto, bezplatné proklepání u doktora i četné jiné bezplatnosti (všimněme si, že soudě dle sebe, nedovede si partajní velikán představit, že by si jeho obyčejný člověk mohl přát i něco jiného než prachy). A chudinka blbeček jde a slibovačné pány volí, protože je... inu, chudinka blbeček. Obyčejný člověk by tak dětinsky důvěřivý nebyl, pokud je vůbec zřejmo, kdo je tím titulem míněn, ale k tomu se dostaneme za chvíli. Pravím, že je dost rozumu, soudnosti a prozíravosti ve vrstvách kolem společenského průměru, jež bychom, snad, mohli nazvat obyčejnými. Tam ale volební stratég primitivními sliby nemíří, dobře věda, že utvořil-li si kdo odlišný názor, beztak ho na svou stranu nepřetáhne a oddaní přívrženci mu naskáčí do náruče sami. Míří tudíž tam, kde není názor vůbec žádný, do společenského podprůměru, kde sídlí snadno polapitelný chudinka blbeček. Výsledkem toho je demokratická praxe, zdegenerovavší do pávích tanců kolem chudinky blbečka; jsa všeho názoru prost, pouze on je ochoten se přiklonit k té či oné partaji podle toho, jak zubatě se usmívá z plakátu vlídný strýček, jak pěknou má kravatu či kolik grošů slibuje po panskú rozhodit mezi chudou pakáž. Grošů z daňového pytlíka ovšemže a tudíž z vlastní kapsy chudinky blbečka, ale taková souvislost je nad jeho srovnávací schopnosti. Vnucuje se otázka, má-li na partajích založená demokracie za těchto okolností ještě nějaký smysl, ale to by byl námět jiné úvahy. Rád bych věděl: kdo vlastně je, osobně a jmenovitě, obyčejný člověk? Jsem jím například já? Je jím tamhleta babka, co zrovna pospíchá se smetím k popelnici? Pošťák, strkající v tuto chvíli dopisy a reklamy dole do kastlíku? V povrchním pohledu možná. Pošťáka neznám a do babky mi nic není, i mohou se mi jevit obyčejní. Sám, ač netrpím domýšlivostí, bych se do té kategorie nezařazoval, jelikož se znám. Ani nikoho jiného, koho také znám. Jsou lidé tací i onací, moudří i troubové, prakticky nadaní, kteří to někam přivedli, i vrtáci a nemehla, která to nepřivedou nikdy nikam, jsou lidé slušní i hulváti a gauneři, ale každý je něčím neobyčejný, každý má cosi, co jej v kladném či v méně kladném smyslu odlišuje od ostatních. I všichni ostatní, jimž bychom z neznalosti měli sklon přisuzovat obyčejné nový POLYGON 4/2010 / 37 [pageend39]lidství; zastavme se s nimi, promluvme pár slov - a obyčejný člověk hned začne dostávat konkrétní tvář. Odvážím se tvrdit, že obyčejný člověk neexistuje, není víc než chiméra, pták Noh, plod fantazie, arciže dost podlé, vypočítavé fantazie. Zažili jsme ovšem režim, který o obyčejném člověku tolik nemluvil, zato si liboval v masách, což bylo vcelku totéž. Z té doby, pakli si ještě kdo vzpomene, pocházejí masové písně, masová vystoupení a jiné masovosti. Ideologové marxismu dávali tím termínem najevo, zač pokládají onen lid, jemuž přiřkli poslání být základem veškeré moci: za amébovi- tou materii bez ducha a bez vlastností, jíž teprve oni zformují do žádaného tvaru a naplní nadšeným souhlasem. Tak zjevné pohrdání lidskou individualitou pochopitelně nemůže dojít velkého souhlasu a také jej nedošlo; jen málokdo se cítí být molekulou formovatelné masy. Ze komunismus ztratil svou někdejší moc a stalo se z něj buď sektářské vyznání nevelkého hloučku uctívačů, nebo se transformoval v cynické kořistnictví, to mělo zajisté víc důvodů, pokus degradovat člověka na částečku bezduché masy však mezi nimi nebyl z nej menších. Jen asketové se zálibou v trpitelství se dají bez odporu urážet, ať je jejich vírou cokoliv. Mocichtivci tohoto času na to jdou chytřeji. Neurážejí už předem ty, jež se chystají polapit, nedávají jim najevo, že jsou cosi podřadného, kus lejna u nohy spasitelovy, z nějž se teprve vdechnutím správné ideje stane cosi jako člověk, i když nevalný. Naopak; vyhmádi bezvýraznou podprostřednost a jali sejí podku- řovat, povýšivše ji na vší chvály hodnou kvalitu. Obyčejný člověk, prostý člověk, člověk z ulice, oblíbeným objektem šmaj- chlířů je chudý člověk... kdo by se nedal zařadit do těcbto kategorií, poví-li se mu, že se tak stává čímsi výborným, mravně nadřazeným, k rozhodování o osudu společnosti nejpovolanějším? A už se vládne, rozmařile, hrabivé, nezodpovědně, a když se dovládne k předpokládatelným koncům, inu, to proto, že ti, co jsou právě u vesla, nemilují dostatečně obyčejného, prostého etc. člověka. My však, co se jen třeseme na vládní sesličky, se láskou k němu celí rozplýváme a poskytneme mu, nač jen si vzpomene, ať to stojí, co stojí, jelikož pro blaho chudinek... ech, obyčejného člověka nám není líto groše. A už se celá fraška může opakovat Je prostý lid něco jako saň o devíti hlavách, utni jednu a narostou jí tři nové. Leda by se jednou našel ten, kdo by zvolal - nenechte se vodit za nos, lidé! Nejste obyčejní ani prostí; každý z vás je jedinečný, každý jinak a po svém mimořádný! Ovšem až na chudinky blbečky u samého dna, ale k těm se přece nechcete přirovnávat Měl bych takovýto sen: být členem společnosti, kde je výrazem kvality neprostota a neobyčejnost. Máme ji v sobě větší či menší mírou téměř všichni, takže by to neměl být takový problém. Ještě je ovšem někde další osvědčený žebříček k moci, člověk chudý; ale i jemu by mohlo být dáno na vědomí, že chudoba není bezděčná rána osudu, již nezbývá než trpně přijímat a už vůbec ne kvalifikace k rozhodování o věcech politických; a východiskem z ní že nemohou být gro- šíky rozhazované milostivým panstvem, ale jen vlastní přičinění. Co pak se chudinky blbečka týče... nu, měli bychom na něj být hodní. Nabídněme mu výměnu: místo volebního práva tři piva zdarma každý den, stejně bezplatnou televizi a v sobotu volňáska na fotbal dle vlastního výběru, aby se vyfandil a nepotřeboval k tomu volby. Tak by bylo každému vyhověno a demokracie by se vrátila k svému účelu, jímž není vláda podprůměru, ale zodpovědně vedený, dobře fungující stát Hannover, 4. července 2010 38 / nový POLYGON 4/2010 [pageend40]Mnich na striptýzu a alergik ve skleníku „Může jít mnich na striptýz a dožadovat se ochrany před pohledem na hanbaté dívky? Nebo alergik do skleníku a požadovat likvidaci všech květů? Začnu sám kouřit,“ řekl Ladislav Jakl, tajemník prezidenta Klause, Parlamentním listům. Ohlasy: • Nechápu, jak může nahá žena při pohledu v bordelu škodit mnichovi na zdraví. • Jsou to kuřáci a alkoholici, kteří přispívají na své zdravotní pojištění více než ostatní tím, že na cigarety a lihoviny je uvalena dost vysoká spotřební daň, která se rok od roku zvyšuje, což státu vyhovuje. • Principem by měla být svobodná volba (kouřit, či ne), ale také zajištěni, aby lidi, co nechtějí čichat smrad z cigaret, nebyli nuceni smrad čichat. • Nikdo nikoho nenutí, aby chodil do hospod a restaurací, kde se kouří. Tudíž tam je ten zákaz nemístný, navíc ta restaurace či hospoda nepatří veřejnosti, a tudíž tam veřejnost nemá co zakazovat bez souhlasu majitele. Majitel by měl rozhodnout, zda tato státem „podporovaná“ droga může být užívána v jeho restauraci, či nikoliv. Majitel nese veškerou odpovědnost, a tudíž nese odpovědnost za rozhodnutí, zda zakáže ve své restauraci kouřit, či nikoliv. • Ale tam, kde by se kouření mělo zakázat určitě, je kouření na veřejnosti, tím myslím opravdu venku (tzn. úplně opačně, než to chtějí udělat zákonem, kde lidi chtějí vyhnat ven)!! Venku totiž musí nekuřák jít, aby se přepravil z bodu A do bodu B, tam jej nutí zákon (i ten připravovaný), aby to čichal. Místo aby lidi nutili, aby se se svým zlozvykem spíše schovávali, tak je nutí, aby se jím „chlubili“ (vyšli z restaurací na ulici). Docílí tím akorád toho, že budou hnusné popelníky před restauracemi a bude tam kolem nich seskupen neustále nějaký hlouček lidí ve více, či méně v podroušeném stavu a budou lidem vyřvávat pod okny (pokud se poblíž bydlí). • Podle mne je správné zakazát kouření, stejně tak popíjení alkoholu na veřejnosti, nikoliv uvnitř v místnostech typu restaurace a hospoda. • Pokud zakážou kouření v restauraci, začnou se dle mne stejně „zakládat“ tzv. uzavřené kluby (zpoplatněné), nebo tzv. kuřárny (cigareta bude podávána pouze k pivu)... a život cigarety si cestičku najde. • Zlázlázlá Evropská unie nám zakazuje náš český rum, naše české kouření, za chvíli nám zakáže i pivo, knedlíky a buřty! HNUS ! Na vozové hradby, Čechové! Hr na ně! Žižka - první totalitní giga komouš v českých zemích,vzor všech lapků a vrahů. • A co hnusní ožralci? A co chlast? To se může? Zatímco kuřák ještě pro svou „zálibu“ žádné manželství nerozvedl, nezpůsobil žádnou autonehodu, nikoho trapně neobtěžoval, nikoho neznásilnil, nikoho kvůli kouření nevyhodili z práce, o sprostých ožra- lech se to říci nedá! • A co když mne obtěžuje jinde? Co když ožralý bije svoji manželku (což by pod vlivem nikotinu nikdy neudělal)? Co když do mne vrazí ožrala za volantem? Co když mne otravuje cestou z práce, na výletě atd.? Kdo si to s ním vyřídí pak? (z diskuse na internetu) Ta naše logika česká, ta je tak hezká, tak hezká... [pageend41]očima ■ jinýma očima ■ jinýma očima ■ jinýma očima ■ O ČEM SE PÍŠE V LÉTĚ? NATHALIE SWINKELS V dnešní době je téměř zvykem z každé maličkosti dělat komplexní problém. Sdělovací prostředky už zřejmě nejsou spokojeny se svou rolí objektivného zpravodaje a to může mít i negativní následky. Uveďme několik příkladů. Na parlamentním zasedání Rady Evropy 23. června 2010 bylo rozhodnuto, že islámské ženské oblečení zvané „burka“ (zahalení ženy od hlavy až k patě, jen s malým, většinou i zamřížovaným průhledem pro oči) nelze plošně zcela zakázat. K tomu se připojila i Evropská komise, a bylo tedy ustanoveno, že každý členský stát EU může rozhodnout samostatně, zda nošené „burky“ zakázat (jako například Francie, Belgie a Španělsko) či tolerovat. Podobně je tomu i se sňatky homosexuálů, které mohou být zakázány, ale jen za předpokladu, že v zemích zákazu je povoleno tzv. registrované partnerství, čili nedochází k porušení lidských práv. Koncem května se ve sdělovacích prostředcích objevila zpráva, že všichni členové EU parlamentu dostanou vlastní iPad (přenosný multimediální počítač), čímž se stanou „mobilnějšími“. Za několik dnů se objevila další zpráva, která tu první modifikovala a uvedla, že na zvýšení mobility členů parlamentu bude vynaložena částka 5 milionů euro. Pro „úplnost“ bylo zmíněno, že samozřejmě není nutné, aby byla celá tato částka utracena... V polovině července jsme se dozvěděli z výsledků ISAFRUIT (Increasing fruit consumption and delivering high quality products, čili zvyšování konzumace ovoce a poskytování vysoce kvalitních produktů)11, výzkumného projektu, který se zaměřuje na všechny aspekty ovoce od jejich zrodu (semena) až do chvíle, kdy se se do šťavnatého finálního produktu zakousne spotřebitel. Z průzkumu (který provádělo 300 vědců z 60 vědeckých pracovišť v různých zemí EU) jsme se například dozvěděli, že každý občan EU by měl denně sníst dvě jablka, aby se mu snížila hladina cholesterolu v krvi o 10 % (čili aby nemusel polykat drahé léky). Ve výzkumu bylo také uvedeno, že jablka ponořená na 20 vteřin do vody zahřáté na 50-52 stupňů sníží rychlost hnilobného procesu a odstraní i e-coli, salmonella a listeria patogeny. Na projekt byla ustanovena částka 13,8 milionů euro. Vyvstává otázka, zda bylo třeba provést tak nákladný výzkum, když je všeobecně známo, že an appel a day keeps doctor away, čili co už věděly naše prababičky: že jíst jablka je zdravé... Formace vlád v Belgii a v Nizozemí už trvá nějaký čas a zřejmě ještě není v dohledu. V Belgii jde především o problém národnostní, tj. také jazykový mezi Vlámy a Valony. Týká se to také hlavního města Bruselu, který patři Vlámsku, ale žije v něm mnoho Valonů. (Celá záležitost je velmi komplikovaná a nelze ji rozebírat v tomto textu.) Francie už naznačuje, že by v případě rozpadu Belgie ráda Valonsko přijala do své náruče. Jak už jsem se zmínila v nP310, Belgie se 1. července stala předsedající zemí EU. Očekávalo se, že Belgie bude v té době mít už novou vládu. Tu se však zatím nepodařilo vytvořit, čili stále „vládne“ vláda původní. Vyvstává otázka, že když se nedokáží dohodnout dva národy v jedné zemi, jak se pak mohou dohodnout mezi sebou národy všech členských zemí? 40 / nový POLYGON 4/2010 [pageend42]Ani v Nizozemí stále ještě nedošlo k ustanovení vlády, i když již bylo probráno mnoho variant od vlády pravicové k vládě levicové, od vlády menšinové k vládě s “tichou podporou“ strany PVV (Partij voor vrijheid, Strana za svobodu) Geerta Wilderse (která se soustřeďuje na stále rostoucí problémy s muslimskými přistěhovalci). Zajímavým detailem je, že tato strana s přehledem nizozemské volby vyhrála (1,5 milionů hlasů), ke zlosti levicových stran a jejich voličů, a je označována za xenofobní a nacistickou. Zachází to tak daleko, že se na dveřích některých obchodů objevují nápisy jako: „Voliči Wildersovy strany nejsou vítáni“, umělci, kteří tuto stranu volili a veřejně se „přiznali“, riskují, že nedostanou státní příspěvek, někteří státní úředníci založili hnutí, jehož krédem je, že nebudou vykonávat rozhodnutí, která podporuje PVV, protože jim v tom zabraňuje čest a svědomí, vznikla internetová stránka, kde se někteří Holanďané omlouvají světu za své spoluobčany. Levicové strany hlásají, že jsou mírumilovné a nikoho nediskriminují (mezi nimi je i strana „za práva zvířat“ PvdD), tedy kromě strany PVV G.Wilderse, „která si za to může sama“. Tak počkáme a uvidíme. Jakákoliv vláda to ovšem bude mít hodně těžké. A na závěr perla. Americká stanice CNN znovu (čili poněkolikáté) odvysílala (25. 6. t.r.) další dokument o pronásledování Romů v České republice. Opakují se příklady o nucené sterilizaci romských žen, o Natalce Kudrikové atd. CNN bohužel zapomněla na objektivitu: ČR je členským státem EU, a proto podléhá i jejím rozhodnutím v otázce romské komunity, čili nejen diskriminaci potírat, alejí i předcházet. Na internetové stránce Evropské komise týkající se pracovních příležitostí, sociálních záležitostí a rovných šancí lze najít, co všechno EU pro romskou populaci podniká (fondy, průzkum atd.)2) Máme léto, je okurková (letos i jablečná) sezóna. 1) http://www.isafruit.org/Portal/index.php http://europa.eu/rapid/pressReleasesActíon.do?reference=MEMO/10/301 &for- mat=HTML&aged=O&language=EN&guiLanguage=en 2> http://ec.europa.eu/social/main.jsp?catld=518&langld=cs *** Z diskuse na internetu: Diskriminace? CNN si plete pojmy. Majoritní většina se složila na „jí neoblíbenou asociální menšinu“ a dopřála té rodině možnost mnohem kvalitnějšího bydlení, než měla před incidentem. JE toto projev jakéhokoliv druhu nesnášenlivosti majority vůči minoritě? Nebo jde naopak o projev solidarity? ■ für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. TRANSPORT CZ-CH-CZ Zajišťujeme transportní služby mezi CZ a CH, včetně celních formalit pro soukromé osoby a firmy. Termíny a ceny dohodou přímo s dopravcem. Přeprava je provozována Mercedesem Sprinter s přívěsem, náklad do 3 tun a max. délky 5 m. AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch [pageend43]téma ■ téma ■ téma ■ téma ■ téma ■ téma VĚTŠINA proti VĚTŠINĚ Snad o ničem se z komunistické minulosti nevede takový spor, jako o odbojové skupině bratří Mašinu. Měli právo zabíjet obránce komunistického režimu - vraždit, jak tvrdí jejich zásadní protivníci? Ponechávám zatím stranou jednodivé akty jejich počínání spojené se smrtí jiných a hledám, co spojuje jejich boj, za jaký své počínání považovali, se situací první poloviny padesátých let (v době největšího komunistického teroru), s dobou nacistického protektorátu a hrdinstvím jejich otce generála Josefa Mašina a s jejich mládím, ideály a životními cíli. A nakonec i s dnešním postojem, kdy odmítají Českou republiku i jen navštívit, právě pro setrvávající komunistickou minulost v polistopadovém dnešku. S aktivním odporem českých odbojářů proti nacistickým okupantům, pokud měl za následek smrt protivníků, byl již problém za protektorátu. Tehdejší odbojová činnost pozůstávala převážně ze zpravodajské činnosti a sabotáží a ostatní „odboj“ byla typická česká rezistence - švejkování a řeči u piva v hospodách. Nedala se vůbec srovnat s tím, jaký odboj za cenu tisíce obětí vlastních a také v řadách německých okupantů vedla třeba v Polsku Zemská armáda (Armija Krajowa). Tím samozřejmě nechci snižovat význam desetitisícovek obětí pasivního odporu v českých zemích; připomeňme si ale, že první pokus o zajetí atentátníků Jana Kubiše a Jozefa Gabčíka bezprostředně po útoku na Reinharda Heydricha učinili jejich čeští spoluobčané, kteří se vyhrnuli z tramvají dojíždějících v momentě atentátu na místo činu. Jsou to taková malá česká tabu, o kterých se nehovoří. Stejně jako o českých udavačích, kteří ve stejné době přivedli desítky či stovky svých spoluobčanů na popraviště pro schvalování atentátu na Heydricha. Zcela zapomenut zemřel v roce 1999 v Dílech u Domažlic legendární odbojář Jan Smudek. Ten 7. června 1939 zastřelil v Kladně německého policistu, aby pak při svém útěku těžce zranil příslušníka gestapa. Poté zastřelil dva příslušníky německé finanční stráže (Zollgrenzschutz) a postřelil jednoho českého četníka, když ho pronásledovali. Podařilo se mu nakonec uniknout i z Protektorátu Čechy a Morava, bojoval potom jako pěšák ve Francii a posléze ve Velké Británii létal u československé noční stíhací perutě jako radista. Po válce se vrátil domů, aby po únoru 1948 znovu uprchl a mohl se definitivně vrátit opět do svobodné vlasti teprve po roce 1989. Jeho statečnost a neuvěřitelné příhody, které prožil, vedly v zahraničí k natočení dvou filmových snímků. První byl slavný americký film Casablanca. Ten druhý, Nepolapitelnýjan, jak zní jeho název, o něm za války paradoxně natočili sovětští filmaři. Smudek byl tak výjimečnou osobností, že v konfrontaci s českým kultem mučednictví a averzí vůči občanské válce nebo ozbrojenému odporu vůči okupantům musel být zapomenut Nepodařilo se však, aby zůstali zapomenuti i legendární odboj áři zvaní „Tři králové“, Josef Balabán, Josef Mašin a Václav Moravek. Nebo vzpomeňme Radomíra Luzu, syna generála Vojtěcha Borise Luži. Ten pomstil smrt svého otce popravou českých četníků, kteří z přílišné horlivosti ve službě německým okupantům 2. října 1944 v Hřišti u Přibyslavi zastřelili jeho otce, dalšího legendárního odbojáře vedle Tří králů. Z toho všeho mi vychází, že u nás odboj se zbraní v ruce v moderní historii nikdy nebyl v oblibě. Ano, legionáři bojovali na frontách I. světové války, ale nestříleli doma, stejně tak jejich následovníci, piloti 42 / nový POLYGON 4/2010 MILAN HULÍK [pageend44]stíhaček a bombardérů v Anglii nebo vojáci u Tobruku, na Středním Východě či na východní frontě ve II. světové válce. Byli to až komunisti, kteří začali po roce 1948 vraždit své spoluobčany v české a slovenské zemi. Někteří z nařízené povinnosti, druzí v excesu z třídní horlivosti, jiní pro své sadistické potěšení. A někteří žijí ještě mezi námi. Jedna paní, která jako prokurátorka pomáhala vrahům zavraždit dr. Miladu Horákovou, musela dokonce do vězení, věc v popřevratovém Česku nevídaná. A v době, kdy totalitní komunistická moc mučila a věšela své protivníky, střílela na hranicích jako zvěř politické uprchlíky a členy jejich rodin neboje na desítky let zavírala do žalářů a zabavovala jim majetek, bratři Ctirad a Josef Mašinové založili odbojovou skupinu a vzali do ruky zbraně. A také z nich stříleli, když byli napadeni, když se cítili ohroženi. Zabili i nožem, když se obávali, že je zajatý protivník poznal a prozradí je. Bylo to kruté, tak jako je krutý každý boj, kde jde o přežití jednoho či druhého. Jejich protivníci, většinou obránci režimu v uniformách, ale i bez nich, možná nebyli komunističtí fanatici, byli to možná i hodní manželé a tátové od rodin a dětí a je možné i to, že komunismu ani nijak nefandili. Stáli ale na jeho straně, reprezentovali ho a postavili se na odpor vůči těm, kteří proti němu bojovali. Jejich dnešní protivníci, již v demokracii, a mezi nimi i ti, kteří tehdejší demokracii pomáhali zardousit, jim vytýkají, že k ozbrojenému boji neměli právní důvod - nebyla válka, a pokud se argumentuje válkou studenou, tak ani ta podle nich nelegitimuje pozvednutí zbraně proti totalitnímu režimu. A protože dnes již menšina národa pamatuje padesátá léta, zejména jejich počátek, tak této argumentaci přitakává většina ostatních, kteří zažili již jiný komunismus - komunismus let šedesátých s jeho „kulturním obrozením“ a cestou k Pražskému jaru, léta sedmdesátá s pivní a bůčkovou normalizací a léta osmdesátá s nastupující perestrojkou a glasností. Proti těm směšným „komou- šům“, jejichž projevy zněly jako šumění vysavače, proti Jakešovu kůlu v plotě, proti těm komickým figurkám z papaláš- ských tribun tleskajících sobě samým, by se mělo střílet? Ano, komunismus končil jako jedna veliká česká sranda, začínal ovšem jako vraždící monstrum neznající slitování, ani u starců, žen a dětí. Vraždil studenty, vojáky ze Západu a piloty z anglického nebe, vraždil důstojníky, podnikatele, spisovatele, umělce, ale i své třídní druhy - dělníky a rolníky. Vraždil kdekoho, jen pro vyjádření nesouhlasu nebo pro vyjádření solidarity s trpícími. Tyto vraždy byly jen pokračováním největších lží a krádeží, které české země zažily. Ani pobělohorské konfiskace, ani konfiskace koníiskátora Albrechta z Valdštejna, a dokonce ani konfiskace židovského majetku nacisty nebo německého majetku po válce nepostihly všechen soukromý majetek, jak to dokázali komunisté. Ruku v ruce s tím šly obludné lži, z nichž některé, např. ta o měnové reformě, se staly legendami. Ale komunisté neukradli jen majetek poctivých, podnikavých a spořivých občanů, vzali jim i jejich vlastní dějiny. V orwellov- ském duchu vytvářeli dějiny nové, které se odehrály jen v jejich ideologické fantazii, zavedli kádrové dotazníky a pohovory, ve kterých znásilňovali myšlení druhých, prohlásili se za tvůrce a garanty míru na celém světě a sami připravovali válku proti svobodnému světu a demokratické západní státy vydávali za pekla stvořená imperialisty. Z nevzdělanců a primitivů vytvářeli novou „elitu“ národa, nejen ministry a generály, ale i soudce a prokurátory, kteří měli rozhodovat o spravedlnosti pro jiné - o „spravedlnosti“ na základě takzvané socialistické zákonnosti. Tu vyjádřil jeden transparent na jediném jimi povoleném majálesu (jehož organizátoři byli ovšem potom pozavíráni a vyhozeni ze škol) „Rudé právo - moje právo“. Donovy POLYGON 4/2010 / 43 [pageend45]dejme ještě, že na tom alegorickém voze stál kat v rudé kápi se sekyrou u špalku. Bylo to výstižné, ve své šílené zvrácenosti se začali komunisté vraždit navzájem a třást se strachy sami mezi sebou. Vyhlásili válku všem - nejen vlastnímu národu se zbytky buržoazie, agentům imperialismu, úchylkářům, třídním nepřátelům, ale i dělníkům, rolníkům a členům vlastní strany a samozřejmě i nepříteli za hranicemi - imperialistům, mezinárodní reakci a všem cizím centrálám - kdo kam patřil, rozhodovali bez odvolání jen ti, kteří byli momentálně u moci, než je vlastní soudruzi poslali do vězení, nebo ti, kteří se z nich vrátili jako oběti vlastních „nezákonností“. Výstižným dokladem je kniha Artura Londona Doznání, ve které autor, sám oběť oněch „nezákonností“, lituje všech svých postižených soudruhů a nenajde ani slova lítosti nad dříve (jeho soudruhy) likvidovanými a pronásledovanými nekomunisty. A tento svět byl nej- šílenější právě počátkem padesátých let, kdy se bratři Mašinové, bez ohledu na to, zdali již vypukla válka mezi Západem a Východem, mezi demokraciemi a bolše- vismem, chopili zbraní. Rozdíl v hodnocení jejich jednání existoval již tehdy. Jak prohlásil jeden z účastníků televizní debaty, exkomunis- ta a jejich dnešní oponent, na Kolínsku, kde skupina bratří Mašinu působila, prý lidé jejich činy odsuzovali. Je to možné, zejména asi členové z komunistických rodin, do které patřil i tento jejich kritik. Já jako Kolíňák mám jiné vzpomínky, jak s nimi lidé z jiných rodin sympatizovali a jak byli rádi, že se někdo komunistů nebojí a něco proti nim dělá. To jsou tzv. úhly pohledu. Mnozí z těch, pro které byli Mašinové úhlavními nepřáteli, se sami stali později nepřáteli komunistického režimu a podepisovali proti němu různé petice. Ale bratři Mašinové patřili mezi první a bojovali nikoli perem, ale zbraněmi. Aby si sami zachránili život, zabili jiné. Byli mladí a možná naivní, věřili, že se národ pozvedne za nimi. Že udělají revoluci a vyženou komunisty ze země. Nebyli jediní, odbojových skupin bylo více, vzpomeňme na vojenskou skupinu kpt Karla Sabela a mjr. Miloslava Jeba- vého, mnohokráte vyznamenané vojáky ze Západu, kteří za sebou měli boje ve Francii, v severní Africe, u Královského vojenského letectva v Anglii nebo se Svobodnými Francouzi generála Charlese de Gaulla. Jako důstojníci čsl. armády chtěli po únoru 1948 vyvolat vojenské povstání a svými tanky obsadit Prahu. Spolu s dalšími byli popraveni v roce 1949. Takových odvážných, kteří chtěli použít zbraně, bylo více. Jenže byli odsouzeni „dříve, než mohli srdce k boji vytasit“, jak napsal jeden mladý komunistický básník, a byli popraveni nebo umučeni v kriminálech. Ale Mašinové s Milanem Paumerem přežili, komunisté popravili „jen“ jejich strýce Ctibora Nováka a další dva členy jejich skupiny - Václava Švédu a Zbyňka Janatu. A desítky dalších, kteří byli toliko příbuznými nebo se s nimi jen znali, odsoudili na dlouhá léta do vězení; přesně tak, jako to dělali nacisté. Jenže ti se hrůzy kolektivní viny a kolektivního trestu, odporujících všem civilizačním zásadám, naučili od sovětských bolševiků. Nikdo tehdy nevěděl, jak dlouho bude KSČ u moci. Jejich odpůrci věřili, že to brzo „praskne“. Nikomu se nechtělo věřit, že tak šílený a krutý režim, který po třech letech vystřídal režim nacistický, by mohl trvat dlouho. Tak do švestek, nebo těch dalších. I Mašinové si mysleli, že Američané čekají jen na příležitost nás osvobodit, a oni že jim tu příležitost vytvoří. Je možno se nad tím dnes usmívat, ale daleko naivnější byli mnozí tehdejší fanatičtí komunisté, kteří, jak o tom píše Milan Kundera ve svých knihách, tančili ruku v ruce častušky za svět lepší a krásnější, aby později bojovali proti komunismu podepisováním petic a prohlášení včetně Charty 77. Jejich disidentství čest, boji Mašinu ale sláva. I oni totiž přemýšleli 44 / nový POLYGON 4/2010 [pageend46]o titulcích v Rudém právu, nejdou přece jen slepou cestou, nevzpírají se dějinám? Nejsou ten socialismus a komunismus opravdu spásou lidstva? Tyto úvahy však vzaly vždycky za své, když si v titulcích druhý den přečetli: „Další proces s představiteli duchovenských řádů v ČSR“, „Tresty smrti vyneseny“. Jejich dnešní kritici se smějí, že bratři Mašinové chtěli porazit komunismus zapalováním stohů. Dějiny však znají ještě větší příklad odbojové naivity. Případ, který ale díky odlišné mentalitě národa dopadl úplně jinak. Všichni jsme to mnohokráte slyšeli: „Dnes svět už jméno Johna Browna zná, zní jako polnice a trubka vítězná, v záři táborových ohňů zas a zas, tahle píseň zdvihá hlas.” Co chtěl John Brown? Obsadit armádní arzenál, zmocnit se tisíců zbraní, dátje černým otrokům a s tímto vojskem se vydat na cestu Virginií a osvobozovat další otroky. Jeho akce v Harper's Ferry dokonale ztroskotala. Černí otroci z okolních farem se nedostavili, protože se k nim informace o obsazení arzenálu vůbec nedostala. Zbraní se ale chopili obyvatelé městečka, když ráno po probuzení zjistili, co se stalo - ne však na pomoc Johnu Brownovi, ale proti němu. Prvním mrtvým, zastřeleným Brownovými muži, byl nádražní zřízenec, který chtěl varovat projíždějící vlak. Zbytečná smrt nevinného člověka. Pak padli další. John Brown byl jat a zvony v Charlestonu zdáli zněly, když ho vedli k šibenici. U táborových ohňů zní ale legenda. John Brown byl nešika a pětinásobný vrah. Ohlas jeho akce byl ovšem mimořádný. Ralph Waldo Emerson prohlásil, že „Brown učinil popraviště stejně slavným jako kříž“. Jedny noviny tehdy napsaly: „Hrdinství onoho muže je stejně vznešené jako hrdinství mučedníka.“ A nedlouho poté vypukla americká občanská válka, která do dějin vstoupila jako válka „Severu proti Jihu“, jež přinesla svobodu černým otrokům. „Nešikové a vrahové“ Ctirad a Josef Mašinové s kamarádem Milanem Paumerem museli uprchnout ze svírajících se kleští. Prostříleli se východním Německem přes dvacet tisíc volkspolicistů a sovětských vojáků až do Západního Berlína. Nikdo se k nim nepřidal a válka „Západu proti Východu“ vzdor jejich očekávání také nevypukla. Při této cestě zabíjeli, aby nebyli zabiti. S jedním rozdílem. Ti, co stříleli na ně, byli obránci totality reprezentované východoněmeckým komunistickým režimem. Mašinové stříleli jako obránci svobody a demokracie. Jejich protivníci dnes tvrdí, že neměli právo bojovat se zbraní. Dokonce jeden z nich napsal, že měli počkat, až se bude moci volně cestovat a mohli se vyvíjet jako tehdejší sympatizanti komunismu a stát se jednou disidenty. A po listopadu 1989 dokonce někteří z nich ministry. Naštěstí to neudělali, i když se z nich nestali prezidenti, slavní spisovatelé a žurnalisté, ale dali příklad, že zlu a násilí se má odporovat hned a třeba i násilím nebo terorem, jde-li o kontra-násilí nebo kont- ra-teror. Ne zlo spoluvytvářet a teprve po desetiletích mu začít pasivně odporovat Ve středověku odbojní šlechtici, zejména ti, kteří byli ohrožováni mocnými feudály, jim vypovídali válku. Protože ti, co měli moc, si osobovali vždy i právo své protivníky stíhat hrdelním právem (komunisté socialistickou zákonností), když chtěli žít volněji a spravedlivěji. To chtěli i Mašinové, synové generála Josefa Mašina, nejstatečnějšího ze statečných odbojářů v protektorátu. Nebyla prý ani právní norma, která by jejich ozbrojený boj dovolila. To je ve skutečnosti argument který paradoxně odkazuje na pravou podstatu komunistického režimu. Již 10. prosince 1948 byla Valným shromážděním OSN přijata Všeobecná deklarace lidských práv, která garantovala všechna moderní politická a občanská práva. Především právo na život, svobodu a osobní bezpečnost, stanovovala, že ninový POLYGON 4/2010 / 45 [pageend47]kdo nesmí být podrobován mučení nebo krutému nelidskému či ponižujícímu zacházení nebo trestu, nikdo nesmí být svévolně zatčen, zadržen nebo vyhoštěn. Každý měl podle ní právo na nezávislý a nestranný soud, nikdo nesměl být vystaven svévolným útokům na svoji čest a pověst, každý měl právo na právní ochranu proti takovým zásahům nebo útokům. Právo na svobodu pohybu a opuštění i své vlastní země bylo zaručeno. Je jasné, že komunistický totalitní režim byl výsměchem této deklaraci. Je příznačné, že se československý zástupce při jejím schvalování zdržel hlasování a její prosazení nepodpořil. Stejně se zachovali jen zástupci Běloruska, Jihoafrické unie, Jugoslávie, Polska, Saúdské Arábie, Sovětského svazu a Ukrajiny. Deklarace sice výslovně nestanovovala právo na ozbrojený odpor vůči tomu, kdo garantovaná práva porušoval, to však jasně vyplývalo z práva přirozeného. Po tisíce let se přece lidé chápali meče, když uzurpátor překročil hranici teroru, který bylo možno ještě snášet A tuto hranici vytyčil režim nacistický, jeho opakování ve formě režimu komunistického bylo pro bratry Mašiny nesnesitelné, tím spíše, že je otec svým dopisem v cele na Pankráci zavázal k tomu, aby bojovali proti každé další totalitě, která by měla přijít A ona přišla - tři roky po režimu nacistickém. Zabili nevinné, zavraždili spoutaného, vyčítají jim jejich protivníci. Ano, zabili, aby nebyli zabiti. To je první zákon boje. Je možno v boji zabít zajatého a spoutaného? Z principu jistě ne. Jestiiže však i tento nepřítel může přispět informací k dopadení bojovníků, stojíme před jinou otázkou. Může nám na ni odpovědět obyčejné tričko, T-shirt Není na Západě prodejny suvenýrů, aby v ní neprodávali tričko s portrétem Che Guevary, legendárního latinskoamerického revolucionáře. Aspoň pro levičáky. Jinak vraha zajatých bolívijských vojáků. Byli to ovšem vojáci diktátora René Barrientose. Jak známo, co je dovoleno (zleva), není dovoleno zprava. Kdyby stržm. Jaroslav Honzátko přežil, nepřežili by bratři Mašinové. Otázka, zda jsou Mašinové hrdinové, nebo vrazi, by neexistovala. Nikdo by o nich nevěděl, možná, že by jejich sestra Zdena Mašinová převzala na Hradě vyznamenání in memoriam, stali by se jen zapomenutými příslušníky j>rotikomunistického odboje jako Václav Švéda, Zbyněk Janata a Ctibor Novák, kteří ve skutečnosti nikoho nezabili. Zavraždil je komunistický režim. Jejich poslední dopisy nepředaly komunistické orgány jejich rodinám, stejně tak nedostali oni jejich dopisy, ani od svých dětí. Byli popraveni dne 2. května 1955 zřejmě proto, aby si ještě mohli užít oslavu 1. máje. Kdo o nich dnes ví? To ve Francii své vlastenecké „vrahy“ oslavují dodnes. Poté, co byla Francie poražena Hitlerem a upadla do pookupační letargie, zastřelil mladý francouzský komunistický odbojář Pierre George, nom de guerre, plukovník Fabien, na nástupišti stanice metra Barbés na Montmartru německého námořního aspiranta Alfonse Mosera. Nebylo to v boji, Pierre George, člen FF1, jen k němu přistoupil a vystřelil. Aspirant neměl jedinou šanci k obraně. Dokonce mohl být i nepřítelem nacistů, kterých bylo mezi příslušníky německého námořnictva mnoho, ale měl smůlu, Fabien se rozhodl zahájit odboj jeho soukromou popravou. Proto dodnes vedlejší stanice nese jméno Colonel Fabien. To bylo ve Francii, zemi s tradičně levicovými intelektuály. Vzpomeňme jen Jean-Paula Sartra, který považoval Sovětský svaz za nej svobodnější zemi na světě. V té Francii, která dodnes nezavrhla jméno Stalingrad v označení náměstí, bulváru a shodou náhod i stanice metra, která předchází stanici plukovníka Fabiena. Proč Francie považuje vraha Fabiena za národního hrdinu? Asi proto, a v tom je hlavní problém bratrů Mašínů - že okupace Francie byla krátká a protivník stále stejný, ba horší - v roce 1944 již proti němu nejen Fabien, ale i další vlastenci 46 / nový POLYGON 4/2010 [pageend48]bojovali znovu. Totalitní režim u nás trval dlouho, desetkrát déle než ve Francii. Komunistický režim se během něj měnil, chvílemi vystrkoval i obličej s lidskou tváří. A dvacet let po něm jej v souvislosti s Mašiny mají hodnotit příslušníci generací, kteří jej prožili v různých fázích. Většina z nich se již narodila až v jeho ne- vraždících formách. Je proto pro ně těžké chápat jednání bratrů Mašínů a jejich boj. Naštěstí (a jaký paradox, že to byl spisovatel - komunista) Jan Drda napsal vynikající povídku Vyšší princip, která se dočkala filmové verze s rovněž vynikajícím Františkem Smolíkem. Jako středoškolský profesor říká svým studentům, jejichž dva kolegy odvedlo gestapo na popraviště: „Z hlediska vyššího principu mravního není vražda na tyranu zločinem. Také já souhlasím s atentátem na říšského protektora Reinharda Heydricha.“ A jeho pomocníků, jakkoli nevinných a osobně třeba hodných lidí, je-li oním tyranem komunistický režim? Bylo by možné snad napsat, že platí to stejné. Lze to však napsat jinak. Obráceně a symbolicky. Jak to napsal francouzský spisovatel Albert Camus v dopise komunistickému příteli, když geniálně vystihl podstatu komunistického myšlení: „Já budu vždy bojovat za vás, až budete stát před puškami popravčí čety. Zato vy budete muset souhlasit s mojí popravou!“ A bratři Mašinové nesouhlasili s popravami politických odpůrců KSČ, jak souhlasili mnozí z těch, kteří je dnes prohlašují za vrahy; chtěli žít jako svobodní lidé a zabránit tomu, aby komunisté popravovali nevinné a vraždili jimi zotročené. Bojovat bylo třeba tehdy a bojovat je možno jenom zbraněmi. A někteří z těch, kteří podepisovali petice za smrt dr. Milady Horákové a nadšeně aplaudovali komunistickým vrahům, jim dnes jejich ozbrojený boj vyčítají. A většina národa s nimi. Většina? Ano, i nepoučení, neznalí a tehdejší dobu nechápající - mohou tvořit většinu. Ale je i většina jiná. Taková, kterou definoval někdejší prezident USA Andrew Jackson: „Jeden muž s odvahou vytváří většinu.“ A dva? Ještě větší většinu! Případ bratrů Mašínů, jejich druha Milana Paumera a popravených kamarádů Václava Švédy, Zbyňka Janaty a strýce Ctibora Nováka pokračoval i po sametovém převratu v listopadu 1989. Pokračoval stejně, jako pokračovalo komunistické právo, teď již „jen“ postkomunistické. Kontinuita tohoto práva jde ruku v ruce s povolenou existencí komunistické strany, která jako jediná si ponechala z bývalého „tábora míru a socialismu“ svůj původní název. To jsou dvě největší překážky skutečné demokracie v České republice. S komunistickým právem, na rozdíl od práva demokratického, se vždy dalo manipulovat Proto také i právní posouzení jejich boje proti komunistické totalitě neslo znaky manipulace - mnohdy ovšem poněkud zoufalé. Jak by bylo všechno jednoduché, kdyby byli popraveni jako jejich druzi. Vyřídilo by se to nějakou medailí, spíše však úctyhodným zapomněním, možná třeba i nějakým věncem u nějakého pomníku bezejmenných obětí komunismu. Oni ale přežili. A nejen to - nepřijeli, aby se omlouvali, dokonce prohlásili, že nepřijedou, dokud budou pokládáni za omilostněné vrahy. Nakonec i ta rehabilitace padla. Městské státní zastupitelství v roce 1995 zrušilo předchozí rozhodnutí Úřadu dokumentace a vyšetřování zločinů komunismu, které zastavilo trestní stíhání bratrů Mašínů a Milana Paumera z důvodů promlčení a rehabilitace, a jako důvod zastavení ponechalo jen to promlčení. Takže jejich „trestné činy“ jsou promlčeny a mohou být vůbec rádi, že nejsou odsouzeni. Ale kontinuita si přišla ještě více na své. Václav Švéda, Zbyněk Janata a Ctibor Novák mohli být rehabilitováni, protože už nikomu nejsou živou výčitkou - vždyť byli popraveni. Pikantní tečku za jejich rehabilitací však učinil fakt, že je rehabilitoval soudce, který se po převratu ocitl na nový POLYGON 4/2010 / 47 [pageend49]seznamu Výboru na obranu nespravedlivě stíhaných pro odsouzení politických odpůrců komunistického režimu v období „normalizace“. Byl ale jen na seznamu, soudil a soudí dál, jako mnozí jiní, kteří svými nespravedlivými rozsudky nad nevinnými si vybudovali kariéry až k nejvyš- ším metám justice. A poslední kontinuální tečku učinil policejní orgán, který odložil trestní oznámení Zdeny Mašinové, sestry bratrů Maší- nů na soudce, prokurátora a funkcionáře věznice, kteří zamítli žádost její umírající matky odsouzené k pětadvaceti letům (!) vězení o propuštění, když chtěla zemřít doma. Musela zemřít v komunistickém vězení a být pohřbena na neoznačeném místě. Ta samozřejmě s činností svých synů neměla nic společného. Bratři Mašinové žijí v USA, na místě posledního odpočinutí jejich matky se podařilo instalovat náhrobek, popravení druzi jsou zapomenuti a celý spor o jejich boj, tak jako život, jde dál. Jen ta demokracie v České republice umírá na úbytě. ■ (Z nejnovější knihy o odbojové skupině bratří Mašínů) Ctirad Mašin, Josef Mašin a Milan Paumer CESTA NA SEVEROZÁPAD v souvislostech doby V Edici Paměť vydalo Nakladatelství ACADEMIA knihu „Cesta na severozápad“ autorů Ctirada Mašina, Josefa Mašina a Milana Paumera, popisující jejich dramatickou cestu do Západního Berlína. Na tuto knihu naše společnost čekala plných padesát let V knize popisují detailně svoji cestu za svobodou, kterou podnikli se svými přáteli Václavem Švédou a Zbyňkem Jana- tou s tím, že vstoupí do americké armády, aby bojovali za svobodu svého národa. Jak mi v dopise z 6. 8. 2008 sdělil jeden z autorů p. Čtirad Mašin, text mně zaslaný (v knize publikovaný na sudých stránkách knihy), sepsaný autory této knihy po jejich propuštění z americké armády, je jedinou přesnou verzí jejich odboje. Tuto verzi rukopisu měli k dispozici též někteří autoři knih a článků pojednávajících o odboji skupiny bratří Mašínů. Někteří z autorů si fakta libovolně přizpůsobovali. V knize „Jenom ne strach“ se její autor Ota Rambousek nejvíce držel pravdy.Jeho kníhaje však značně zkrácena. Korespondence v „Obrazové příloze“ JIŘÍ NEDOMA mnohé napoví o hodnocení činnosti skupiny bratří Mašínů, neboť jsou to názory levicové části emigrace i levicových intelektuálů doma. Mnoho faktů o událostech v ČSR a NDR muselo být vypuštěno, neboť totalitní režimy v obou zemích ještě existovaly a uveřejnění detailních skutečností mohlo ohrozit řadu lidí v obou státech, kteří skupině bratří Mašínů na útěku pomáhali. Knížku Ota Rambousek (edice RR, Nezávislé Tiskové Středisko, Praha, 1990) psal jako vyprávění Ctirada Mašina. Další byla knížka historika Jana Němečka „Mašinové, zpráva o dvou generacích (Torst, 1998) a román Jana Nováka „Zatím dobrý“ (Nakladatelství Petrov, Brno 2004). Dále pak kniha Zdeny Mašinové „Čtyři české osudy“ (Paseka, Praha, 2001) a především kniha Barbary Mašinové „Odkaz. Pravdivý příběh bratří Mašínů“ (Mladá Fronta, Praha 2005). Autorka, dcera Josefa Mašina, navíc absolventka Yale- ho univerzity, sepsala knihu založenou na důkladném zpracování historických dokumentů z archivů Spojených států, An48 / nový POLYGON 4/2010 [pageend50]glie, Německa a České republiky a díky Dr. Vojtěchu Mastnému a paní Hermině Priigger částečně i ze sovětských archivů. Kniha Barbory Mašinové je z historického hlediska ze všech dosud vydaných knih na toto téma nejpřesnější, především proto, že je podložena důkladným studiem archivních materiálů (Státní archiv USA, Bundesarchiv v Lichterfelde u Berlína, Public Record Office v Londýně, Státní archiv ČR) i výpovědí vlastních účastníků událostí popisovaných v knize. K pochopení situace o době, kdy skupina bratří Mašínů začala s odbojovou činností, ocituji několik dat z mého dopisu prezidentu republiky z roku 2004 (který byl čten Ctiradem Mašíncm při příležitosti vyznamenání skupiny bratří Mašínů a Ctibora Nováka cenou T. G. Masaryka na Univerzitě v Halifaxu v Kanadě, publikován v Kanadě v Novém domově) a předsedovi Senátu Parlamentu ČR z r. 2006. Čtenář recenzované knihy si musí uvědomit, že represe komunistického režimu měla svůj vrchol za politického vedení Rudolfa Slánského a jeho spolupracovníků v roce 1951, kdy k represím obyvatel sloužilo 442 vězeňských objektů. V tomto období k 1. 4.1949 bylo vězněno 6788 politických vězňů, k 1. 4. 1950 bylo vězněno 9162 politických vězňů, k 15. 5. 1950 již 11026 politických vězňů a k 1. 3. 1951 15125 politických vězňů. V průběhu této doby bylo uloženo v roce 1949 57 trestů smrti, 111 doživotí, úhrnný počet let trestů 22395,5 roků, 30330 mil. Kčs peněžitých trestů, 1255 konfiskací, 2909 ztrát občanských práv, v roce 1950 59 trestů smrti (58 mužů a 1 žena - paní Dr. Milada Horáková, za kterou se postavil i proslulý vědec a humanista Albert Einstein), 191 doživotí, úhrnný počet let trestů 49455 roků 10 měsíců, peněžitých trestů ve výši 78335 600 Kčs, 3 816 konfiskací, v roce 1951 57 trestů smrti, 45 doživotí, úhrnný počet let trestů 32 261 roků a 3 měsíce, výše uložených peněžitých trestů 43 352 500 Kčs, počet konfiskací 2 807, v roce 1952 68 trestů smrti, 74 doživotí, úhrnný počet let trestů 9 877 roků a 4 měsíce, výše uložených peněžitých trestů 5 102 500 Kčs. Uvedená data byla převzata z materiálů ÚDV ZK (Čs. justice v letech 1948-1953 v dokumentech, 2003) a ze Sborníku Mezinárodní konference o zločinech komunismu 1991, tedy oficiální data Státního soudu z výše uvedených let Celkově se odhaduje „jen“ něco přes 10000 popravených, zastřelených na útěku, ubitých při výslechu, ubitých ve vězení a umučených ve věznicích převážně v letech 1948-1952 a několik set tisíc vězněných ve věznicích a v PTP táborech. Jen v roce 1949 bylo z vysokých škol vyloučeno na 10 000 studentů a na 600 profesorů (mezi jinými Prof Dr. Karel Engliš, poslední demokraticky zvolený rektor Karlovy Univerzity, prof. Otto Wichterle a další), docentů a učitelů vysokých a středních škol - a několik dalších desítek tisíc studentů bylo vyloučeno ze studií nebo se na střední nebo vysokou školu nedostali během dalších 40 let Tyto akce spoluorganizovali někteří z tzv. reformních komunistů, např. předseda Ústředního akčního výboru vysokých škol Jiří Pelikán, Prof Vilibald Bezdíček, předseda ÚAV NF, řada studentů-svazáků jako Rita Budínová-Mlynářová-Klímová a další. Proti výše uvedeným zločinům nikdo z nich neprotestoval, neprotestoval ani otec a matka Rity Budínové, Stanislav a Hana Budínovi, Jiří Rumi, E. E Burian, Vítězslav Nezval, Milan Kundera a další. Po abdikaci prezidenta Beneše se v červnu 1948 novým prezidentem republiky stal Klement Gottwald. Během Všesokolského sletu došlo k projevům nesouhlasu s nastupující komunistickou mocí. Když prezident Beneš v září 1948 zemřel, jeho pohřeb se stal jedním z posledních masových projevů nespokojenosti. Po jeho smrti jeden z vysokých představitelů KSČ, v Moskvě vyškolený Gottwaldův šéf tajné služby nový POLYGON 4/2010 / 49 [pageend51]Jindřich Veselý prohlásil: „Eduard Beneš byl typický buržoaszní demokrat fran- couzsko-anglické školy a jeho ulpívání na západní demokracii bylo osudné pro něho a s ním i pro buržoazii. Neboť je historickým faktem, že v tomto případě všechny požadavky formální buržoasní demokracie byly na straně komunistů.“ Veselý sám nakonec byl komunisty zavržen a skončil neslavně - podřezal si žíly, a když ani to nepomohlo, tak svůj život ukončil skokem z okna. Komunistický režim na projevy nespokojenosti reagoval velmi rychle, v říjnu 1948 vydal proslulý zákon č. 231/1948 Sb. na ochranu lidově demokratické republiky a zákon o táborech nucených prací. V době, kdy skupiny odbojových organizací, včetně skupiny bratří Mašínů, začaly se svou činností, byl již Jan Masaryk po smrti (pravděpodobně zavražděn, viz materiály UDV a kniha kriminalisty J. Havla), popravena již byla i Dr. Milada Horáková, generál H. Píka a další, 9 zastřelených při útěku z Jáchymova, Zdeněk Štich ztýrán tak, že na desetiletí ztratil paměť, Karel Kukal postřelen na útěku a následně všichni ukazováni v jáchymovském lágru pro výstrahu ostatním vězňům. V Leopoldově Prof Krbec se svými spolupracovníky operuje své spoluvězně za nepředstavitelně obtížných podmínek, aby jim alespoň zachoval život, v domečku na Hradčanech umírá řada vězňů při výslechu, především důstojníků západní armády, kteří bojovali za naši svobodu během druhé světové války. Je historickou skutečností, že všechny tyto zločiny byly výsledkem činnosti KSČ pod vedením Rudolfa Slánského a jeho spolupracovníků, které podporovali v únorových dnech 1948 i E. F. Burian a Stanislav Budín, ale i Milan Kundera. Není tedy pravda, co se nám snaží reformní komunisté namluvit, že komunistická totalita začala až procesy se Slánským a jeho spolupracovníky. Naopak, největší represe na skutečné elitě národa byly za vedení v čele s Rudolfem Slánským. Slánský a jeho skupina byli v mocenském boji uvnitř strany poraženi, a proto likvidováni. To, že pak někteří byli v disentu, na věci nic nemění, ani na jejich zodpovědnosti za zločiny z 50. let, neboť jim nešlo o nápravu, ale jen o mocenský boj ve vlastní straně, což potvrzují svojí současnou činností. Podobně tomu bylo i v dalších okupovaných zemích sovětského bloku. Např. v Lotyšsku bylo v prvním roce okupace země Sovětským svazem v r. 1941 (11. 6. 1941) deportováno, popraveno, resp. beze stopy zmizelo 34 250 občanů, přičemž mezi deportovanými bylo 2 400 dětí mladších 10 let a 270 kojenců, v r. 1949 v akci Priboj bylo deportováno 43 000 občanů, z toho 73 % žen a dětí, takže po deportacích, stalinských represích a následné migraci ruských občanů v Lotyšsku počet Lotyšů klesl z asi 75 % před II. světovou válkou na 52 % v současnosti (údaje bývalé velvyslankyně Lotyšské republiky při OSN a UNESCO, ministryně zahraničí LR a první eurokomisařky LR paní Sandry Kalniete, jejíž rodina byla též takto postižena a ona sama se narodila deportovaným rodičům ve vyhnanství na Sibiři). Odhady (např. Černá kniha komunismu) uvádějí, že počet zabitých komunistickými režimy činí více jak 100 mil. obětí, z toho v jednotlivých zemích: v Sovětském svazu 20-25 mil., v Číně 65-80 mil., ve Vietnamu 1 mil., v Severní Koreji 2 mil., v Kambodži 2 mil., ve východní Evropě 1 mil., v Africe 1.7 mil., v Jižní Americe 150000, v Afghánistánu 1.5 mil. Celkové počty obětí zahrnují jak popravy jednodivců a hromadné popravy, tak úmrtí v koncentračních táborech a během deportací, ale i oběti hladomorů (např. uměle vyvolaného hladomoru na Ukrajině, hladomorů v Severní Koreji, v Číně apod.). Tolik několik skutečností z mých výše uvedených dopisů nejvyšším představite50 / nový POLYGON 4/2010 [pageend52]lům našeho státu, které je nutno uvést, aby si čtenáři dovedli srovnat fakta týkající se v knize popisované doby, chování členů komunistické strany, z nichž někteří se později stali disidenty, přestože v minulosti se svojí činností podíleli na likvidaci skutečné české a slovenské demokratické elity národa, a po roce 1989 politiky (např. Prof. JUDr. Jičínský, ministr spravedlnosti, a předseda Ústavního soudu JUDr. Rychetský, a kteří stále skupinu bratří Mašínů odsuzují jako nepřátele na základě jejich komunistického práva, které spoluvytvářeli), a tak zodpovědně hodnotit knihu autorů Ctirada Mašina, Josefa Mašina a Milana Paumera „Cesta na severozápad“. Kniha je proto z historického hlediska velmi cenným svědectvím a pozoruhodným dobovým dokumentem, ale také strhujícím literárním dílem, navíc obsahuje autentické vzpomínky účastníků skupiny, kteří jsou symbolem ozbrojeného odporu proti komunistickému režimu v Československu, ale i v sousedním Východním Německu. Po zhroucení totalitních režimů v Československu a ve východní Evropě se objevila celá řada informací z dobových hlášení VOPO a StB, které samotné účastníky útěku překvapily. Již během útěku se členové skupiny dovídali jisté podrobnosti, které se neshodovaly s úřední verzí, natož se skutečností. Po pádu obou totalitních režimů v NDR a ČSSR se začal ukazovat rozsah manipulací s fakty. Z výsledků dosavadních šetření vyplývá, že zřejmě byla podávána zcela lživá hlášení nadřízeným složkám, jména a místa byla vzájemně zaměněná, takže neodpovídala skutečnosti - asi proto, že na pět mladých lidí byla nasazena policie a armáda NDR a SSSR v počtu asi 25 000 mužů. Bude úkolem historiků tato data ze všech hlášení prověřit, prověřit i výpovědi svědků a účastníků útěku. Popis událostí v oficiálních hodnoceních se stále více vzdaluje od skutečných situací, přestože se již 50 let o této akci hovoří a píše, nikoho zřejmě nezajímají ověřená fakta. Proto je kniha důležitým historickým dokumentem pro zhodnocení doby i samotného útěku skupiny bratří Mašínů do Západního Berlína a jediným autentickým zdrojem informací. Kniha obsahuje úvodní text a ediční poznámku z pera historika Petra Blažka, bibliografky a publicistky Olgy Bezděkové a historickou studii z pera historika Tomáše Buršíka s doslovem právníka Milana Hulíka, hodnotícím činnost skupiny bratří Mašínů z hlediska historického a právního, a úvodní text k obrazové příloze od Petra Blažka, informace o autorech a krátkou anglickou informaci o knize. Součástí knihy je soubor fotodokumentace, obsahující jednak dosud nepublikované fotografie a archivní dokumenty, jednak i známé, v minulosti publikované dokumenty a fotografie vztahující se k činnosti skupiny a jejího útěku do západního svobodného světa. Důležité jsou i informace o činnosti čsl. důstojníků, přátel jejich otce, kteří byli připraveni v případě vypuknutí třetí světové války bojovat za svobodu národa. Je jen škoda, že dokumentů nemohlo být publikováno více. Velký dík patří i nakladatelství ACADEMIA, jmenovitě jejímu řediteli, za vydání této knihy. Kniha jistě znovu vyvolá nové otázky, zda jednodivec či jednotlivci mají právo se postavit i se zbraní v ruce proti totalitní moci a jak posuzovat činnost těchto jednotlivců? Na tyto otázky jsem se snažil dát odpověď již v mém vystoupení na Veřejném slyšení v Senátu Parlamentu ČR z 16. 6. 2004 věnované činnosti bratří Mašínů, ale čtenář této knihy je najde především v Zásadách mezinárodního práva, přijatých Valným shromážděním OSN 177/n Komise pro mezinárodní právo č. 2 z r. 1950, kde se uvádí, cituji, že „(i) každý kdo spáchal čin, zakládající zločin podle mezinárodního práva, odpovídá za tennový POLYGON 4/2010 / 51 [pageend53]to čin a podléhá trestu; (ii) jestliže někdo o své vůli (svobodně) vstoupí do jakékoliv organizace, pravidelně ji podporuje členskými příspěvky, ztotožňuje se s jejím politickým programem, zásadami, metodami a stylem práce, nemůže býti, je-li svéprávný, nezodpovědný za činy, které tato organizace provádí. Míru odpovědnosti musí v daných případech určit objektivní soud,“ a v přijatém „Zákoně o protiprávnosti komunistického režimu a odporu proti němu“, zákon č. 198/1993 Sb. ze dne 9. 7.1993. Jako precendens je možno uvést známý případ smrti gen. Luži za druhé světové války, kterého zastřelili protekto- rátní četníci, kteří „také jen“ konali svoji službu a své povinnosti, na které přísahali, stejně jako příslušníci bezpečnosti a milicí v případě bratří Mašínů a dalších odbojových skupin v 50. letech. Za smrt generála Luži pro výstrahu partyzáni v čele se synem gen. Luži policejní stanici přepadli a četníky postříleli. Atentát na Heydricha také není jednoznačně uznáván. Heydrich plánoval likvidovat celý český národ. Je otázka, zda by při provádění tohoto plánu nebylo mrtvých daleko více než po násilných akcích gestapa a SS po atentátu na Heydricha. Vzniká i otázka, zda byli partyzáni v případě potrestání protekto- rátních četníků vrazi? Nezabránil strach z jejich činu udavačství českých občanů? Nezachránili tím mnoho lidských životů českých občanů? Byli Gabčík, Kubiš a všichni jejich spolupracovníci, kteří se podíleli na smrti Heydricha, včetně generála Františka Moravce, vrazi? Kdyby se několik statečných jednotlivců nepostavilo se zbraní v ruce proti německé totalitní moci, tak by Československo nebylo mezi vítězi nad Německem, ale mezi poraženými. Bylo rozhodnutí kapitulace v roce 1939 správné? Čs. zbraněmi během vylodění spojenců zahynulo více lidských životů, spojeneckých vojáků a civilistů, než během války v Protektorátu Čech a Moravy po atentátu na Heydricha. Navíc, jako důsledek ústupků v r. 1939 a v r. 1945 pak bylo i 40 let totality komunismu v Československu a následkem toho více než 10 000 mrtvých a několik set tisíc vězněných v komunistických koncentrácích. I zde čtenář recenzované knihy najde jisté souvislosti s činy bratří Mašínů a jejich skupiny. Neukázali totalitní moci u nás i v NDR stejně tak jako odbojové skupiny za druhé světové války, že se perzekuce českých demokratů nevyplácí? Nezachránili také oni svými činy řadu lidských životů u nás, ale i v NDR a v dalších zemích socialistického bloku? Dnes nesmíme zapomínat na strašnou cenu, kterou bylo třeba zaplatit za obnovu svobody. Za naši svobodu řada našich významných občanů zaplatila životem ve vykonstruovaných politických procesech, jen malé procento občanů našlo odvahu se státnímu násilí - nacistickému a komunistickému - postavit se zbraní v ruce, jak je k tomu vedlo jejich vlastenectví. Vlastenectví má jistě také nedostatky, ale národní hrdost, vytváření dobrovolných národních institucí, jako byl Sokol a Skaut, jsou tou nejlepší přípravou pro fungující demokracii. Z tohoto hlediska je třeba také hodnotit činnosti (za druhé světové války) skupiny Tří králů - důstojníků čsl. armády Josefa Balabána, Josefa Mašina a Václava Morávka, jejich spolupracovníků, bratra paní Zdeny Mašinové mjr. Ctibora Nováka, vojáka, který umístil bomby v Góringově Reichslufifabrtsministerium (ministerstvo letectví) a v budově říšského policejního ředitelství, abyjej nakonec komunisté popravili spolu s Václavem Švédou a Zbyňkem Janatou ze skupiny bratří Mašínů - a dalších skupin, tak i jejich následovníci v 50. letech minulého století, jako byla skupina bratří Mašínů spolu s mjr. Ctiborem Novákem, skupina vojáků v čele s kpt Karlem Sabelou a mjr. Miloslavem Jebavým (kteří plánovali vojenské povstání a obsazení Prahy tankovou jednotkou a v roce 1949 pak spolu s dalšími byli popraveni), skupina Černý 52 / nový POLYGON 4/2010 [pageend54]lev 777 Jiřího Řezáče, Jaroslava Sirotka a Bohumila Šímy a další skupiny. Pro srovnání odboje v obou totalitách - nacistické a komunistické, uveďme následující data: organizace „Tří králů“ umístila v Říši na 2000 bomb a prostřednictvím kpt. Nováka odpálila bomby na ministerstvu letectví a na ředitelství říšské policie, připravovala atentát na Himmlera. V důsledku jejích akcí nebo v důsledku jejích zpravodajských informací byli zraněni nebo zahynuli i civilisté. V případě skupiny Tří králů, bojující proti nacistické totalitě, je to přípustné a jejich činnost byla ohodnocena jejich povýšením a vyznamenáním v roce 1992 vysokými státními vyznamenáními, gen. Josef Mašin Řádem Milana Rastislava Štefánika II. třídy. Odbojová činnost skupiny jeho synů spolu s jejich strýcem škpt. Ctiradem Novákem měla za následek šest mrtvých - tři byli ozbrojení východoněmečtí policisté (z celkového počtu 25 000 příslušníků STASI, Volkspolizei a příslušníků východoněmecké a sovětské armády, při jejich útěku přes NDR na ně nasazených), dva ozbrojení českoslovenští příslušníci SNB a jeden ozbrojený milicionář, který se snažil zastřelit Josefa Mašina, v tom okamžiku neozbrojeného. Podle Dr. Rychetského (R), bývalého ministra spravedlnosti Federální vlády a současného předsedy Ústavního soudu ČR, a komunistického poslance Jaroslava Ortmana (O) je „Boj proti totalitarismu v pořádku, ale nikdo by neměl v jeho důsledku zemřít (podle Ř): „...především nesmíme zapomínat, že tahle záležitost se týká životů šesti lidí...“ a podle (O) názoru: „... vražda je vražda ... vražda je čin proti lidskosti“. Smrt asi 10000 českých občanů v 50. letech nebyla vražda? Rodiče JUDr. Rychetského v 50. letech byli vysokými představiteli státními justice, matka v Gottwaldově prezidentské kanceláři, pokud si pamatuji dobře, vedoucí jeho právního oddělení, které sepisovalo tresty smrti a další rozsudky pro elitu našeho národa. JUDr. Rychetský, Ortman a bývalí členové KSČ a současní členové její následovnice s klidným svědomím uplatňují dvojí měřítka: vraždí-li komunisté, je to v pořádku, neboť jednali podle tehdejších zákonů, jestliže se někdo proti nim postavil se zbraní v ruce, šlo o zločin. A to tvrdí po roce 1989, kdy jsou zločiny komunistů již veřejně známy! Za demokracii a svobodu se musí vždy bojovat! Zrada na jednom přátelském státě má za následek ztrátu vlastní svobody i ztrátu svobody celého kontinentu, jak jsme byli svědky dvakrát v minulém století. To platí i dnes v případě Gruzie, Izraele a dalších států na Kavkaze, Středním Východě, Koreji, jihovýchodní Asii, Africe i jinde. Proto názory řady nacistických zločinců před Norimberským soudem, že oni nikoho osobně nezabili, a podobně i názory pp. JUDr. Rychetského a Prof JUDr. Jičínského, že oba, Miloševič a Gottwald, nikoho osobně nezabili, nemučili, ani vyšetřovali, žalovali či odsoudili, jsou zvrácené a pro budoucnost národa nebezpečné, vždyť ani Hitler nikoho osobně nezabil, nemučil, nevyšetřoval, nežaloval ani neodsoudil. Výsledky známe. Každý, kdo podepisoval nebo spolupodepisoval rozsudky smrti nad nevinně odsouzenými politickými vězni, případně jako specialista na ústavní právo vytvářel zákonné normy a zákony umožňující tyto zločiny páchat, je stejný vrah jako ten, kdo vraždil občany tohoto státu ve věznicích či na hranicích s demokratickými státy, tak jako ten, kdo vraždil pro osobní zisk či v důsledku své morální zvrácenosti, případně ten, kdo jako člen represivních složek státu, milicí nebo jako „bezpečnostní technik“ v průmyslových závodech (spolupracovníci StB, často příslušníci StB v důchodu) pracoval jako „úderná pěst“ dělnické třídy s úkolem likvidovat oponenty režimu, na rozdíl od těch, kteří se zbraní v ruce se postavili zločinnému systému nacistickému nebo komunistickému, jako rodina Mašínů a jejich spolupracovníků ajako další odbojové skupiny v období obou totalit, aby těmto zločinům zabránili. Stejně jako pp. pplk. nový POLYGON 4/2010 / 53 [pageend55]Josef Mašín st, pplk. Josef Balabán, kpt Václav Moravek se svými spolupracovníky v odboji proti nacistickému Německu, tak synové gen. Mašina se svými spolupracovníky v odboji proti komunistickému režimu a všechny další skupiny bojující proti oběma totalitám, které bohužel nejsou ještě dostatečně historicky zhodnoceny, si zasluhují nejvyšší naše uznání. Hodnocení období obou totalit však nemohou provádět historici s členstvím v politických a represivních organizacích těchto totalit Aby historie nebyla zkreslena, musí být činnost historiků v období totalit přesně definována! Budou-li historii psát historici s komunistickou a nacistickou minulostí, budou se snažit jak svoji minulost, tak i celou hodnocenou dobu „mlžit“ a dějiny této epochy překrucovat Z dějin známe řadu případů, kdy bohaté a vyspělé civilizace podlehly primitivnějšímu nepříteli a následně zanikly, neboť ten dokázal odhalit jejich systémovou slabinu a dovedl ji využít k vlastnímu prospěchu. Zkušenosti Churchillovy, Thatcherové a Reaganovy zásadové a rozhodné politiky v období obou totalit nás poučují, že totalitní režimy jsou v podstatě zbabělé a rozhodné politiky se obávají. Politika usmiřování v roce 1938, snaha o pochopení protivníka za F. D. Roosevelta na konci druhé světové války a později za J. F. Kennedyho, L. B. Johnsona, J. Car- tera a B. Clintona zavedla následně demokratický svět do nutnosti nového zbrojení, neboť protivník si tuto politiku vždy vykládal jako slabost demokratického světa. Proto také současná Obamova politika budí tak velké obavy z budoucnosti. Snadno se slibuje i ustupuje, napravit chyby a vzniklé ztráty pak vyžaduje enormní úsilí a vynaložení značných finančních prostředků všech demokratických států světa. Bohužel, levicoví intelektuálové se budou těchto chyb stále a stále dopouštět a snad nikdy se z minulosti nepoučí. Všechny tyto otázky ve svém důsledku znovu vyvolává právě vydaná kniha Cesta na severozápad, (editoři Petr Blažek a Olga Bezděková, Academia, Praha 2010). Na řadu z nich dává i odpověď, totiž že zlu je vždy nutno se postavit, a je-li nutno, i se zbraní v ruce! V Praze, červen 2010 Milý Milane, vrátil jsem se z Poděbrad z Tvého pohřbu a píši Ti tento dopis. Byla to velká sláva, plno věnců a kolem Tvé rakve na jevišti divadla na zámku se střídali vojáci, skauti, muklové a Tvoji kamarádi. Všude uniformy, vyznamenání, květiny, americké a československé vlajky. V hledišti seděli celebrity, příbuzní, přátelé, kamarádi a ti, co Tě měli rádi. Také někteří, kterým bys ale ruku nepodal, a zabírali místo těm Tvým kamarádům, kteří museli zůstat na nádvoří zámku. Ale tak to u nás chodí, to přece víš. V noci komunisti po Poděbradech vylepili plakáty s Tvojí fotografií a textem „vrah zůstane vrahem“. U milovníků masového vraha Gottwalda je to dokonce i vtipné. Ale ve dne se na nic nezmohli. Jako vždy - když se jim Tě nepodařilo tenkrát v NDR pomocí 20.000 vojáků a policistů dopadnout a pak u nás popravit jako Tvé kamarády Václava Švédu a Zbyňka Janatu, snažili se Tě po návratu očernit a pomluvit. Ale vždy ze zálohy, zezadu a v noci. Jinak to neumějí. Mají to těžké a Tys jim to udělal ještě těžší - stal ses legendou ještě za života a oni zůstali komunistickými trpaslíky, či spíše tajtrlíky. Chodil jsi po školách a besedoval se studenty a ukazoval jim tu kulku z břicha, se kterou jsi doběhl do Berlína. Je to neuvěřitelný příběh, ta 54 / nový POLYGON 4/2010 zemřel člen skupiny bratří Mašínů Milan Paumer [pageend56]vaše Cesta na severozápad aneb Tři muži do Berlína. Tak silný a tak pravdivý že jednou z něj bude nový western, tentokráte s názvem „Tři stateční“. Nazýval ses „ Třetím od Mašínů“ - na pořadí ale nezáleží, mušketýři byli čtyři a legenda o nich se jmenuje „Tři mušketýři“. Tři a jeden navíc. U vás dva a jeden navíc - jeden za všechny a všichni za jednoho. Na Tvém pohřbu byla pronesena jímavá slova, kněz citoval z evangelia: „...a půjdou do věčných muk, ale spravedliví do věčného života.... (Matouš, kap. 25, verš 46 ). Ty jsi už do něho odešel a měl jsi na to právo, nejen věkem, ale především vykonanými skutky. Připomněli to i tři nejvyšší ústavní činitelé - předseda senátu, předsedkyně poslanecké sněmovny a pan premiér. Řekli to jasně, na rovinu a nebáli se ztráty politických bodů. Mašíni a Paumerjsou hrdinové! Pan premiér řekl, že před Božím soudem budeš shledán čistým a spravedlivým. Vedle nich tam byla i předsedkyně Nejvyššího soudu, kníže Schwarzenberg a ministři. Skoro celá ústavní elita. Milane, Je to fantastické, nevadí, že se neozvali prezidenti, ani z generálního štábu a vedení armády, vždyť před deseti lety by se něco takového neodvážil říci žádný politik v ČR natož se postavit k Tvé rakvi před televizní kamery. Ani představitel ČSSD nezklamal, Bohuslav Sobotka prohlásil, že oni neuznávají metody boje za svobodu, které vedou k lidským obětem. Chudák Reinhard Heydrich mohl vraždit dál a dodnes žít, kdyby si Gabčík s Kubišem místo zbraní vzali na křižovatku do Kobylis mávátka. Těšil jsem se na naše setkání koncem srpna na Boudě, u pohraničních pevností na bojové akci armády a military klubů „Cihelna 2010“. Jak si budeme zase tisknout ruce a jak srdečně uvítáš moji maminku, která Tě má tak ráda. Jenže mi navečer u moře na Rhodosu pípla esemeska, že už na Boudu nepřijedeš. Že nepřijedeš nikdy a nikam. Po ní začaly pršet další. Tolik kamarádů Tě začalo postrádat Odešel jsi bez rozloučení a jak je tomu zvykem v Česku, rozpoutal se zase tiskový boj o Mašiny a toho třetího. V národě uctívaných mučedníků a diskutovaných bojovníků není lehké bojovat za svobodu se zbraní. Ale jesdi jste něco učinili pro jeho dějiny, pak to s nimi bude věčně stát Jako v těch verších velkého českého básníka, „...co bylo krásy v gestu, zvednout pušku a jít bojovat“. Prý jste neměli. Prý náklady do toho vložené nestály za ty výnosy. A dokonce jste zabili několik lidí, kteří chtěli zabít vás. Hrůza. Jenže Tvůj odchod něco změnil. Vždyť vláda kvůli Tvému pohřbu přerušila zasedání a poté doplnila svůj program o návrh na přijetí zákona o třetím odboji. Těch, co zase psali o vrazích, bylo výrazně méně. Dokonce, a je to neuvěřitelné, na vaši obranu vystoupil sva- zácký básník, který v době vašeho boje psal oslavné verše na režim, vůči kterému jste pozvedli zbraň: „....Oba Mašinoví, Milan Paumer a jejich popravení kamarádi byli spolubojovníky všech statečných, kteří ode dne, kdy Československo obsadila německá armáda, až do dne, kdy je opustila armáda ruská, vedli zápas o svobodu a demokracii, jaký mnoho občanů raději vzdalo a teď se, krom toho, že je soudí, chlubí, jak porazili totalitu svým mlčením.“ Lépe než Pavel Kohout bych to nenapsal. Milane, na hřbitov Tě ze zámku za čestných salv doprovodila kolona džípů a Tvoji čeští a američtí kamarádi, dostal jsi na cestu i americkou vlajku válečných veteránů - sám vojenský přidělenec velvyslanectví USA Ti ji přinesl, a tak Tě omlouvám, že letos na Boudě nebudeš, ale příště, tam nahoře, určitě na shledanou. Milan Hulík nový POLYGON 4/2010 / 55 [pageend57]Milan Paumer, RIP Praha 22. července 2010 Konzervativní strana s hlubokým zármutkem přijala zprávu o skonu svého váženého člena pana Milana Paumera, vzácného člověka, hrdiny III. odboje, člena skupiny bratři Mašínů. Milan Paumer byl nám všem vzorem aktivního odporu proti komunismu, zlu, kterého jsme se dosud plně nezbavili. Jeho smrtí ztratila naše země statečného člověka, jakých nemá mnoho. Není náhodou, že se z jeho odchodu těší ti, kteří se nesmířili s porážkou totalitního režimu. Tím více nás to zavazuje pokračovat v jeho odkazu. Doufáme, že se Milanu Pau- merovi a jeho žijícím i mrtvým druhům dostane po letech trapného odmítání toho, čeho si jako hrdinové boje proti komunistickému režimu plně zaslouží, a že budou vyznamenáni nejvyššími státními vyznamenáními. Truchlíme s Milanovou rodinou, jeho přáteli a kamarády i s tou demokratickou veřejností, která si pana Milana Paumera bude vždycky po právu vážit. Milan si sám říkal „ten třetí“. To neznamená, že byl až třetím: měl odvahu vzepřít se zlu za komunismu a měl po sametové revoluci odvahu vrátit se a žít v zemi, která si neumí vážit svých hrdinů. Za Konzervativní stranu Jan Mikulecký, předseda, Martin Rejman, kancléř Mašinové nevraždili, bojovali s ozbrojeným nepřítelem Proti komunistům, kteří hned po únoru 1948 vyzvali ke třídnímu BOJI, bylo zapotřebí opatřit k tomuto boji zbraně. To šlo pouze od těch, kteří je vlastnili. Nás ostatní se státní bezpečností drželi v šachu v zadrátované republice. Bez nás hlásali svoji ideologii a my ji potvrzovali nuceným příchodem k volbám. Skupina Mašínů se z počátku o odboj snažila. Když po nich bezpečnost začala jít, rozhodli se bojovat proti režimu za hranicemi. Zbýval útěk, opatřit peníze a zbraně na obranu. Kdyby zůstali, byli by časem prozrazeni nebo udáni, jak už to v Čechách bývá, a popraveni jako jejich dva přátelé. Ten, kdo usmrcuje neozbrojené, bezbranné stává se vrahem. Mašinové se stavěli protivníkovi, který byl OZBROJEN. Ať to byl střet s ozbrojeným pokladníkem z vozu převážejícího peníze, nebo s ozbrojeným esenbákem hlídajícím služebnu se zbraněmi. Při přepadu ozbrojené moci je to jako v každém boji. Kdo s koho. Jsem buď zabit, nebo zabiji, protože oba máme zbraň, oba bojujeme. Skupina Mašínů měla v Čechách proti sobě vždy ozbrojeného protivníka. Ve Východním Německu stovky cvičených ozbrojenců i vojáků Sovětského svazu. Protože byli stateční, nesmírně vytrvalí, chytří a měli štěstí, dokázali své boje vyhrát. Milý Milane Paumere, ty třetí ve skupině, kteří jste přežili. Byli jsme stejný ročník. Několikrát jsme si při různých setkáních pěkně zavzpomínali. Děkuji ti, že jsi nám Čechům svým životem přidal trochu hrdosti, která je každému národu zapotřebí. V úctě Karel Mrzilek VÁŽENÍ ČTENÁŘI Z USA A KANADY, věnujte prosím pozornost tomuto sdělení, které se týká předplatného Nového Polygonu: Šeky na čásku 63 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 63.00 ORDER OF sixty three DOLLARS POLYGON SIGNATURE [pageend58]JAN SCHNEIDER Marginálie místo memoárů Protože hlavním tématem mých marginálií bylo studium podílu viny evropských intelektuálů na soustavném zpochybňování základních hodnot liberální demokracie a na rozmachu světového komunismu, který po druhé světové válce vedl k rozdělení světa, musel jsem se v nich zabývat jednotlivými osobnostmi západní levicové literární scény, z nichž jsem některé sám ve svém zeleném mládí považoval za evropskou kulturní elitu. Ale čím více jsem poznával jejich nadšenou roli při demontáži křehkých základů svobodné otevřené společnosti evropského okcidentu, tím se mi podíl jejich viny zvětšoval a jejich pozdní sebekritika, když se s komunismem rozešli, mě neustále méně přesvědčovala. Protože všichni ti vysoce vzdělaní a dokonale informovaní kulturní velikáni dobře věděli, že totalita je úhlavním nepřítelem právě té svobody, kterou při své tvorbě plně využívají. Přesto v honbě za úspěchem a prodejností svých knih se stah nejpůsobivějšími agitátory sovětského komunismu. Věděli, že obráncům svobody, demokracie a tržního hospodářství se na Západě netleská, komerční úspěch mají pouze rebelové a bořitelé, radikální kritici nedokonalostí parlamentní demokracie a konzumní společnosti. Na demontážích svobodné společnosti ve jménu svobody projevu mínění se dá v demokracii vydělávat i po pádu světového komunismu, potlesk je předem zaručen. Různé kritické názory nepřátel otevřené demokratické společnosti a sociálního Marta Kubišová, Jan Schneider a Václav Neckář v pořadu Tobogan (foto z archivu J.S.) nový POLYGON 4/2010 / 57 teritorium [pageend59]tržního hospodářství, jakož i hlavní argumenty pro soustavnou obranu základních hodnot evropské civilizace, jsem ve formě marginálií uveřejňoval v pořadech Slovo a svět rozhlasové stanice Svobodná Evropa v letech 1980-1983. Nebyl to však předem komponovaný a pravidelně vysílaný rozhlasový cyklus; jednotlivé marginálie byly zařazovány z důvodů aktuálnosti v tom či onom období, když se objevila knižní novinka s touto tematikou, nebo k různým kulatým kulturním výročím. Citáty ze všech cizojazyčných pramenů jsem musel uvádět ve vlastním překladu, jiné české překladyjsem neměl k dispozici nebo tehdy prostě neexistovaly a některé zřejmě hned tak nevzniknou, protože na svobodném českém knižním trhu nebude o tak stará varování po pádu světového komunismu zájem. Na nepopulistickém varování se nikdy nedalo zbohatnout Po roce 1983, když jsem začal pro Svobodnou Evropu pracovat na plný úvazek, už nebyl v každodenní žurnalistické práci na nové marginálie k přečtenému s touto tematikou čas. Plně jsem se věnoval aktualitám, které jsem nemohl zpracovávat v širších souvislostech, i když mi mnohé novinky připomínaly ledacos, co už tu bylo, a nejednou! Měl jsem pocit, jako každý novinář, který najednou přejde z týdeníku, nebo dokonce z měsíčníku do hektického prostředí deníku. Tam vznikají úplně jiné marginálie k aktuálním názorům politiků, které mají často jepičí životnost. Proto mám dodnes úctu k denní dřině novinářů v denících, rozhlase i v televizi, oceňuji jejich pohotové postřehy k aktuálním událostem a nezlobím se na ně, když občas emocionálně přestřelí. Kdybych jim mohl poradit, poprosil bych je, aby neztráceli energii, zdraví i svůj talent sáhodlouhým komentováním různých výroků v žabomyších exhibicích intelektuálů, nedělali jim neplacenou public-relation. Pak budou mít více času na zcela konkrétní problémy bolestivého přerodu naší země, jež byla ještě před nedávném kolonií poloasijské despocie, v otevřenou společnost s dobře fungujícím sociálním tržním hospodářstvím i parlamentní demokracií. A ještě jim zbudou chvíle na dohánění některé opožděné četby, z níž se neměli možnost poučit v době svých vysokoškolských studií. Jsem přesvědčen, že jim to pomůže nejenom v každodenní práci, ale i jaksi osobně. Pak totiž ani na okamžik nepodlehnou různým hysteriím špatné nálady a také lépe rozpoznají, kdo a z jakých důvodů takovou společenskou atmosféru vytváří a rozšiřuje. V podobném duchu jsem také radil třem mladým stážistům, kteří po sametové revoluci přišli do mnichovské budovy Svobodné Evropy z bezmezné nadšené Prahy. Brzdil jsem jejich tehdejší skvělou náladu a varoval, že ti, kteří teď nejvíce překypují nadšením, začnou brzy jako první nadávat Protože přechod od fašistické diktatury k demokracii je mnohem snazší než od komunistické diktatury, která „znárodnila“ každého hospodského nebo holiče, bude toto období u nás delší a bolestivější než třeba ve Španělsku nebo v poválečném západním Německu. Do popředí zájmu naší společnosti se dostanou pouze ekonomické a sociální problémy spojené s privatizací, kdežto budování parlamentní demokracie bude probíhat jaksi v jejich pozadí. Protože ze širokého protikomunistického občanského hnutí vzniknou různé demokratické strany, začnou se jejich politici jaksepatří „předvádět“ (termín „zviditelňování“ vznikl trochu později), čímž vzbudí pochopitelně zájem novinářů, takže brzy může u nás vzniknout dojem, že o řešení nejdůležitějších otázek země rozhoduje jenom pár dobře placených jednotlivců. A snadno se najde „viník“ za všechny omyly, přehmaty, ba i zločiny spojené s transformací bývalé západní kolonie poloasijské despocie - bude to vždycky jenom ten, na něhož bude v té či oné etapě této transformace nejvíce vidět, protože bude středem zájmu celé společnosti. 58 / nový POLYGON 4/2010 [pageend60]„Ano, politici ze staré komunistické struktury, kteří si obléknou kabát nové politické strany,“ navrhl tehdy jeden ze stážistů bohaté naleziště všech viníků. A začal plamenně horlit proti starým strukturám, které i po sametové revoluci zůstávají na důležitých hospodářských postech i v novém správním aparátu. Dovolil jsem si mu oponovat tím, že první Československá republika také musela převzít starou strukturu rakousko-uher- ské byrokracie. A všem třem mládencům jsem adresoval obdobnou otázku, jakou jsem v srpnu 1968 položil třem pařížským studentům: „A čím je tvůj tatínek? Antikomunista, který proti té mocenské struktuře veřejně a hlasitě protestoval?” Všechny tři odpovědi musely být záporné, jinak by se ti chlapci ani nedostali na soudruhem Hladkým hladce znormalizovanou novinářskou fakultu. Když jsem pak viděl jejich rozpaky, okamžitě jsem je rozptyloval, protože naše mladá demokracie potřebuje nejen mladé novináře, ale i mladé ekonomy, právníky či bankéře, kteří jsou ochotni dohnat všechno to, co jim komunistická vysoká škola nemohla nabídnout v době jejich studií. Jinak později neobstojí v konkurenci s těmi ještě mladšími, kteří teprve začínají nebo začnou vysokoškolská studia v naprosto svobodných podmínkách. Tím jsme se dostali k tématu opožděné četby a k mým margináliím. Začali si pro sebe dělat jejich kopie, i když jsem je upozorňoval, že mnohem prospěšnější pro ně by byla četba knih, které vedly ke vzniku mých marginálií. Protože nejsem politolog, natož filozof, ba ani vyškolený novinář, jsem pouze jihočeský básník s ekonomickým vzděláním. A básníci nepoučují, jenom upozorňují a varují. Subjektivně, pochopitelně. Zcela jiné marginálie ke stejným knihám by napsali moji redakční kolegové ze Svobodné Evropy, protože na řešení mnohých problémů máme často odlišné názory, jak se stážisté ostatně mohli sami přesvědčit nejen na redakčních poradách, ale i při každodenních debatách v rozhlasové kantýně. A tak by úplně jiné marginálie napsala třeba Lída Rakušanová, jiné Karel Moudrý, Karel Kůhnl, Egon Lánský a zaručeně úplně jiné Karel Kryl, ten by je napsal rovnou ve verších a zhudebnil. A před mladými novináři z Prahy jsem tenkrát neskrýval, jak se těším na to, až budu doma v jižních Čechách číst jejich články nebo poslouchat jejich hlasy z rozhlasu a sledovat jejich tváře v televizi. Protože to bude krásná doba, v níž se budu věnovat jenom své poezii a malování. Ze tří stážistů, kteří krátce po sametové revoluci přišli z nadšené Prahy do mnichovského sídla Svobodné Evropy, jsou dnes renomovaní čeští novináři. Svobodná Evropa již řadu let vysílá z Prahy (v době vzniku tohoto textu) s podstatně omlazenou redakcí. Ze mne se již dávno stal geront, který má čas jenom na poezii a malování - půl roku v milované Třeboni, další polovinu na mysu Cap Salou u Tarragony. A tak mohu v klidu a míru sledovat zpovzdálí, jak postupuje transformace někdejšího komunistického režimu v Čechách a transformace fašistické španělské diktatury ve svobodné Katalánii. A mohu srovnávat tempo i kvalitu těchto odlišných metamorfóz. Dožil jsem se nejen pádu světového komunismu, ale i vystřízlivění někdejších západních buřičů šedesátých let Vždyť jeden z někdejších stoupenců militantní „mimoparlamentní opozice“, která se ve Spolkové republice Německa změnila v otevřenou teroristickou skupinu, je dnes (v době vzniku tohoto textu) ministrem zahraničí za parlamentní stranu zelených ve vládním kabinetu, v němž je ministrem vnitra jeho comiliton, který byl také jedním z mnoha studentských buřičů zlatých šedesátých let, právník, jenž se stal známým jako obhájce některých předních teroristů. A v německé vládě působí další ministr, který se jako student kdysi otevřeně radoval, když teroristé nový POLYGON 4/2010 / 59 [pageend61]zavraždili západoněmeckého generálního prokurátora Bubacka. Dnes všichni tito tři zmoudřelí buřiči vyznávají ideály parlamentní demokracie. Na počátku milénia se kolem někdejšího zakladatele „proletářské unie pro teror a destrukci“ a nynějšího úspěšného šéfa německé diplomacie Joschky Fischera rozpoutala tisková kampaň v souvislosti s kauzou teroristy Hanse-Joachima Kleina, obviněného z trojnásobné vraždy. Německý ministr zahraničí a vicekancléř před svou svědeckou výpovědí v tomto soudním procesu sice projevil lítost a ochotu osobně se omluvit Marxovi, tedy - Rai- neru Marxovi, který byl tenkrát tím policistou, kterého zranila dlažební kostka vypuštěná z ruky mladého buřiče Joschky Fischera. Ale od své minulosti se úspěšný ministr distancovat nehodlá: „Je to můj životopis - bez něj by zde byl jiný Joschka Fischer,“prohlásil. A tak mě ani nepřekvapila zpráva amerického liberálního listu Washington Post (opět z ledna 2001), že se v Hollywoodu připravuje životopisný film o německém buřiči, v němž Joschku Fischera ztělesní Al Pacino. Položil jsem si jenom otázku, zda z toho nevznikne celý seriál, jestli také nebudou následovat snímky o těch představitelích amerického neokonzervativismu, kteří své studentské mládí prožili na podobných demonstracích, pořádaných tehdejší novou levicí - New Left. Asi ne, protože Joschka Fischer je i nadále levičákem, i když teď spořádaně parlamentním, což atraktivnost hollywoodského filmu jenom posílí. Jsou ovšem lidé (a to i u nás), kteří používají typických levičáckých metod i v pravicových politických stranách, ale k těm američtí neokonzervativci rozhodně nepatří. Všechny tyhle „nové“ zprávy mě zastihly při pořádání mých starých marginálií do knižní podoby, k němuž jsem přikročil v posledním měsíci předchozího milénia, jehož posledního století se také převážně týkají. Na počátku byla výzva mých gerontských vrstevníků, abych po vzoru některých našich společných známých sepsal své paměti, protože znám spoustu zajímavých lidí, z nichž po roce 1968 menší část odešla na Západ, kdežto drtivá většina zůstala doma, aby ve své tvorbě pokračovala buď oficiálně za cenu kompromisů s komunistickým režimem, nebo nekompromisně, v obtížných podmínkách undergroundu. Namítl jsem, že se necítím být vhodným autorem lus- tračních vysvědčení či dlouhého seznamu všech spolupracovníků totalitního režimu, a už vůbec nejsem scénáristou galerie elity národa, protože tenhle literární žánr mě ani za mák nezajímá. Více než lidi mě v minulosti rozčilovaly jejich myšlenky, které tehdy zastávali proto, že to bylo v módě. Mám jim to teď připomínat, nebo - dokonce - vyčítat? K čemu by to bylo? Vždyť to byly jenom vypůjčené myšlenky a v české půjčovně myšlenek se střídali zřízenci rychleji než v Jakékoliv knihovně. Když vyšel z módy Solochov a Ščipačev, vypůjčovalo se ze Sartra, Saga- nové, potom z Becketa, lonesca či z kvílení amerických beatniků, pak přišli na řadu hippies, Bukowski a tak dále, napořád. Zcela nepřístupné byly u nás pouze ty knihy, v nichž se skrývaly zásadní odpovědi na hospodářskou, politickou a kulturní mizérii v kolonii Sovětského svazu, jež byla kdysi příkladnou evropskou demokracií s dokonalou politickou i kulturní informovaností. Ba některé z takových knih dokonce přístupné i byly, a to už v době nejtužšího stalinismu, ale kdo by hledal v Havlíčkovi varování před přátelstvím s Ruskem, když si nemohl přečíst knihu oficiálně propagovaného Karla Marxe, v níž varuje celou Evropu před „poloasij- skou despocií Moskalů“? Přiznávám se, že jsem také netušil, že prvním disidentem v dlouhé řadě českých komunistických spisovatelů byl básník Josef Hora; věděl jsem, že byl vyloučen z KSČ čtyřicet let před stejně postiženými básníky Pražského jara, ale skutečné důvody jeho vyloučení jsem tenkrát neznal. 60 / nový POLYGON 4/2010 [pageend62]„Ne, přátelé, nemám chuť psát paměti,“ uzavíral jsem naši gerontskou debatu. „Dlouhodobá paměť mi sice v séniu slouží stejně dobře jako vám, krátkodobou paměť mám stejně mizernou, takže si ze jmen dnešních politiků a kulturních činitelů pamatuji jenom taková příjmení, která nosili již jejich otcové či dědové - a ty si pamatuji setsakramentsky dobře! Když budu psát memoáry, budou v nich právě tato jména tak frekventovaná, že čtenář by snadno mohl nabýt dojmu, že se elitní rodiny národa a jejich příbuzenstvo u nás po sametové revoluci příliš nezměnily. A to bych nerad tvrdil. Nehledě na to, že na tom není nic špatného v zemi, kde dlouhou tradici všech známých obchodních a výrobních rodinných Urem přerušil komunistický puč už v roce 1948. Už jenom z toho, drazí senioři, vidíte, že psaní memoárů je věc ošidná a riskantní. Mám sice peníze na vydání vzpomínkové knihy, ale už bych nezaplatil s tím spojené soudní výlohy. A tak místo memoárů vydám marginálie k opožděné četbě, která mi pomáhala orientovat se v pro mě zcela neznámé konzumní společnosti s nepřehlednou pluralitou protichůdných názorů. Ještě že jsem se nikdy nesnažil vloupat do cizího národa, abych získal něco lepšího, než je azylový pas, který neumožňuje v azylové zemi volit ani v komunálních volbách. Jako Čech bez státní příslušnosti jsem se nemusel zdržovat četbou volebních programů německých a bavorských politických stran, a tak jsem ©Jan Schneider, Svoboda potřebuje reklam 1. Pop, rock a beat: generace českých „seniorů“ doma i těch do všech koutů světa rozehnaných si vás spojuje se jmény Waldemar Matuška, Marta Kubišová, Helena Vondráčková, Václav Neckář a dalších. Texty vašich písní, například Divoký koně, Don dici don, Nebeskej kovboj, Oh baby, baby, ale také Volám déšť, Namaluj déšť i Slaný se mohl více věnovat studiu základních myšlenkových proudů otevřené evropské demokratické společnosti i argumentů všech jejích nepřátel. Všechny moje marginálie jsou už dávno napsané a odvysílané. Stačí je seřadit, zbavit je pouze různých rozhlasových ohlášek, odhlášek a spojováků a otisknout je beze změny i s datem odvysílání a se seznamem pramenů. (Jenom v naléhavém aktuálním případě do nich vsunu novou poznámku, ale jasně ji označím, že pochází z nového milénia). Ty prameny pak budou z celé knížky pro čtenáře nejzajímavější. Když si ta díla sám přečte, napadnou ho zaručeně jiné a mnohem aktuálnější marginálie. Subjektivní, pochopitelně. Protože každý Čech se musí dostat zpátky do Evropy sám a privátně, to za něho žádná, sebelepší vládní super- koalice superpolitiků nemůže zařídit ani samými jedničkami s hvězdičkou na vysvědčení z Bruselu...” „A tak svou knihu marginálií místo memoárů nazveš: PRIVÁTNÍ NÁVRAT DO EVROPY,“ vskočil mi do řeči jeden ze spolugerontů. A pochválil se: „To je skvělý název vzpomínkové knihy bývalého redaktora Svobodné Evropy!” Asi ho zklamu. Na základě událostí na prahu nového milénia doma i v Evropě jsem zvolil méně atraktivní, ale mnohem naléhavější titulek SVOBODA POTŘEBUJE REKLAMU. Není obtížné uhádnout proč. (Třeboň, leden 2001) i (Marginálie místo memoárů) 2001, Třeboň déšť si občas prozpěvujeme. Co vás inspiruje k napsání textu písně? Proč třeba třikrát ten „déšť “? Je to napřed melodie, nebo je prvotní text, který je pak zhudebněn? Píšete ještě texty k písním? J. Sch. Patřím k šedesátým letům minulého století, o nichž se dnes tak často tvrdí, že to byla léta „zlatá“. Jsou výslednový POLYGON 4/2010 / 61 [pageend63]kem modro košilatých roků padesátých, na jejichž temně rudém pozadí se najednou překvapivě zatřpytila blýskáním na časy. Bylo to však zlato kočičí, ale na to jsme všichni přišli až na jejich brutálním konci. V permanentním přítmí padesátých let se nám jako zlatá jevila léta dvacátá s divokým charlestonem a bezmeznou svobodou první republiky, i když jsme ji nezažili. A v živé paměti jsme dosud měli ono kratičké poválečné období po roce 1945, kdy vítězní Amíci přivezli do Čech ještě divočejší taneční figury, než má charleston - boogie-woogie. Ale to jsme zažili pasivně jen jako malí špunti v krátkých kalhotkách. Na taneční parket jsme ještě nesměli, jenom jsme záviděli těm starším a modlili se, abychom se už brzy museli holit Když nám však na bradě vyrašilo první chmýří, učili nás už modro košila- tí učitelé tance. Ti ovšem nenosili battle- -dressy a montgomeráky jako jejich pováleční předchůdci, ale i do Národního divadla chodili proletársky v teplákové soupravě. Tvrdili, že jsou mládežníci, ale vypadali jako odrostlí mravokárni strejci. Učili nás tančit zakazováním a upozorňováním, že u nás je demokracie, jenže lepší a lidová, takže musíme kroužit hlavně kolečka a svazácký kolektivní tanec zvaný „plácaná“. Bude nám však povolen také tanec ve dvou. Prostě tančit ano, soudruzi, ale slušně, žádné ty erotické a imperialistické figury, které na Západě systematicky kazí radostné a dělné mládí, takže tam místo svazáků vyrůstají jen sami chuligáni. Kdybych tenkrát v padesátých letech čítával jen zadní stránku novin se sportem, mohl jsem dnes pobírat řádný státní důchod odborníka na výpočetní techniku, jež pravidelně dochází na konto všem mým kolegům, kteří se mnou studovali statistiku na Vysoké škole ekonomické. (I když nám tenkrát na počátku padesátých let sovětští experti zavrhovali kybernetiku jako buržoázni pavědu a jako bal- šáju techniku vychvalovali své kuličkové počítadlo sčot Ale na to se rychle zapomnělo, když Sověti na počátku šedesátých let pomocí právě této „pavědy“ dostali na oběžnou dráhu kolem zeměkoule svou první družici. Od té doby byla i u nás moderní výpočetní technika ve flóru a stala se dobře placeným zaměstnáním.) I když jsem řádně dostudoval s inženýrským diplomem, octl jsem se na šikmé ploše. Pod vlivem svazáckých moralistů jsem začal nejen tančit neslušně, ale také psát chuli- gánské verše v žargonu. Spisovná čeština frází tehdejší politiků a básníků mi prostě lezla na nervy. A tak se dnes místo řádného státního důchodu musím spokojit jen s placenými čárkami z ochranného sdružení autorů OSA, jelikož některé odrhovačky s mým textem se hrají i v tomto miléniu. Ale s mým prvním interpretem Waldemarem Matuškou jsem se neseznámil jako textař, nýbrž básník. Zamiloval si mé básničky, a protože je v té době šířil většinou zadarmo, co bych za to pro něho neudělal? Abych se mu odvděčil za nezištné kamarádství, naučil jsem se nejen psát písňové texty, ale i textovat na právě vzniklé melodie, které se mu líbily. Napsal jsem mu třeba slova písničky Slaný déšť, což byla moje první gramofonová deska... Když se rozkřiklo, že mám nejen texty k zhudebnění, ale textuji i na hudbu, brzy jsem se uživil veseleji než statistickými úmrtnost- ními tabulkami nebo výpočty korelace různých vlivů na pokles produktivity práce za vyspělého socialismu. Ale u písniček byly i slzy, hlavně vzteku, při stálých zápasech s cenzurou. A tak ať se nikdo nediví, že mi občas do písničky ukápla i kapička malá a slaná (deště), že jsem pak často volal liják, aby už přišel a smyl všeobecnou špínu (zamořující lidskost životního prostředí), nebo jindy jsem zase nutil Vaška Neckáře s Helenkou Vondráčkovou malovat nikoliv transparenty k prvnímu máji, nýbrž májový déšť Za všechny ty možné i nemožné popěvky jsem se pochopitelně nakonec dostal do škatulky s označením textař, i když jsem nikdy nepřestal psát 62 / nový POLYGON 4/2010 [pageend64]písně bez hudby a občas i dnes zase mou báseň někdo zhudební pro Martu Kubišovou nebo Vaška Neckáře. Nevidím totiž rozdíl mezi básní a zpívanou poezií, když dodržují stejné matematické zákony rytmu a melodie. Statistika je bez matematiky také nemyslitelná, ale do téhle škatulky mě už nikdo nedává. Čísly jsem se živil jenom krátce, slovy zbytek života. 2. Jak vzpomínáte na své pásmo veršů „Vo co de?“ Jinými slovy: O co šlo tenkrát v Semaforu, Rokoku, divadle Na Zábradlí, v rozhlasovém pořadu „Písničky pro Petra a Lucii“, v prvním českém muzikálu „Gentlemani“ ? J. Sch. V roce 1956 vyšly moje verše poprvé v polštině a francouzský, o dva roky později v českých časopisech Kultura a Květen a v předjaří roku 1960 jsem se v nově vzniklém divadélku Semafor poprvé sešel s Waldemarem Matuškou, který tam krátce předtím podepsal pracovní smlouvu. Ale naprosto zvláštní. „Vis, co je to převodka?“ zeptal se mě. „Velká pitomost. V Praze dostaneš zaměstnání jedině tehdy, když tam máš trvalé bydliště. A 'převodka 'je lejstro, které ti dají ti, od nichž odcházíš, pro ty, kteří tě chtějí přijmout, ale nepřijmou, protože v Praze nemáš trvalé bydliště. Tak jsem se nastěhoval na adresu v ulici Ve Smečkách, ale ne do toho ženského domova, který v tom domě sídlil, nýbrž do suterénu, v němž byl tehdy Semafor. Přespávám na žehlicím prknu v divadelní šatně nebo přímo na jevišti, kde se zatočím do staré opony. A Semafor mi nabídl místo kulisáka a rekvizi- táře, protože jiné plánované místo neměl volné. Kulisák si může u práce zpívat, že ano? Ukážu ti taky svůj obývák, ale až po představení!“ Pak to proběhlo přesně tak, jak jsem až téměř ke konci naší společné kariéry vyprávěl v knížce ZLATO PRO DVA SLAVIKY pro svou ženu Libušku, která tomu dala novinářský říz. Waldemarův obývák byl ostrov, tedy část Střeleckého ostrova. Prošlo se kolem zahradních stolků a židliček ke dveřím, na něž se zaklepal smluvený signál, protože tam se otevíralo jenom svým lidem. V této hospůdce na klíč se tísnilo plno černých svetrů s límcem ke krku a spousta historicky prvních propašovaných džin v Praze. A takto oblečeným bytostem z jiné planety se bud říkalo chuligáni nebo exis- tencionalisté - podle toho, na jaké existence pozorovatele upomínaly. Atmosféru tajné hospody podbarvoval magnetofon s rockovou hudbou ze Západu. Pohodlně jsme se posadili, objednali lahváče a mohli jsme si důkladně pokecat, protože tehdy ještě nikdo nechodil za Waldemarem pro autogram. Dokázal mi, že nevidí rozdíl mezi moravskou halekačkou a americkou lidovou. Zahalekal jako kdysi v Státním souboru písní a tanců, za což sklidil v tajné hospůdce potlesk rockových fandů v existencionalistických černých rolácích. Walda tehdy nosil k džínám červený svetr, ale s prapory, které tehdy v Praze vlály dnem i nocí, to nemělo vůbec nic společného. Proto se trochu vyděsil, když jsem se nabídl, že hodím do placu pro změnu zase báseň. S omluvou jsem mu vysvětlil, že sice píšu řádky pod sebou, ale nikoliv budovatelsky, protože mé básně jsou Pé- zie a nikoliv Poezie, jelikož z ní vypadlo to velké O-ó hvězdy, ó lidé, jen hleďte, ó jakej jsem velikán rozkročenej nad Prahou jako svazácký básník mladý Standa Neumann! A bez varování jsem na něho vypálil verše: Chtěl bych se koukat z paluby na moře vobrácený naruby. Podšívku moře vidět zpěněnou jak do ní šije hrom, trochu si zahřmět s vozvěnou na starej heligon, na ksichtě cejtit slanou sprchu a mokrej bejt až na půdu, ale na břehy se dívat svrchu s pohledem mořskejch pobudů. nový POLYGON 4/2010 / 63 [pageend65]S pohledem mořskejch pobudů hodit kotvu do tvý dlaně a na noci tě houpat vod večeře do snídaně. Ráno zase zmizet zemi z paluby v tričku vobráceným naruby. „To je báseň v lidštině,“ pochválil mě Walda. „A to já rád, přihoď další!“ Tak jsem přidal báseň o Zrze, která mi pak už nikdy nepatřila. Ten příběh o malém židovském děvčátku, které najednou odváželi s tátou a mámou černým auťákem někam pryč, Waldemara dojal až k slzám. (Slzel, i když tu báseň po letech natáčel na mou profilovou desku Verše a písně.) A byla to Zrza, která způsobila jeho nabídku, že pézii v lidštině bude rád předávat dál svým bližním nejraději z jeviště, jako před vynálezem knihtisku, když mě doma netisknou. A náš společný přítel (bohužel také už zemřelý) výtvarník Bohoušek Mikeš nás jen o několik dní později postavil před hotovou věc - 27. února 1961 bude mít světovou premiéru v České Lípě pásmo mých veršů v „lidštině“ a žargonu VO CO DE?, protože tam je ředitelem osvětového domu jeden jeho kamarád se zpěvavým jménem Stehlík. „Tak vo co de?“ řekl na tuto nabídku Walda. „Jsme dva, Honzo, nazkoušíme to spolu po nocích u nás v divadle a pak to strihnem tam nahoře v Lípě. Samozřejmě zadarmo.“ „Vo co de?“ jsme pak nazkoušeli po skončených představeních Ve Smečkách. Ale na světovou premiéru jsme málem nedojeli. V den odjezdu jsme potřebovali ještě nahrát na magneťák pro ilustraci jedné z básní zvuk stahované rolety u krámu. Ta básnička totiž končila slovy: „A dete na buben, vy srabi!“ a my to chtěli tou rolující roletou doprovodit Tak jsme se před odjezdem do Lípy vydali do elektropro- dejny Na Poříčí, Bohoušek Mikešů tam měl známé prodavačky, takže pro nás tam ochotně stáhly roletu a magneťák zaznamenal její zvuk. Přehráli jsme si to, ale já nebyl spokojený - zdálo se mi to být příliš slabě, asi jako když někdo přejede prstem po staré valše na prádlo. Vytáhl jsem tedy roletu znovu nahoru a pak jsem ji plnou vahou prudce stáhl. Záznam zvuku byl perfektní. Poděkovali jsme, sbalili magnetofon a chtěli odejít Ale neodešli. Roleta nešla vytáhnout, dole byla zaseknutá. Byli jsme uvězněni. „Já věděl, Honzo, že nás za ty tvé básně v lidštině zavřou. Ale netušil jsem, že nás zavřeš ty a tak brzy“ řekl klidně Waldemar a rozhlížel se v krámě po lustrech u stropu. Zřejmě si vyhlížel ten, na kterém v noci přespí. Ale naštěstí nás po zoufalém telefonování osvobodil údržbář z Bílé labutě. Jen taktak na poslední chvíli jsme na Florenci stihli autobus do České Lípy. A tam jsme tu světovou premiéru už švihli bez zádrhele, včetně diskuse s obecenstvem. Bohoušek do Lípy, totiž do divadla pozval hned dva rozhlasy - nejen ústecký, ale i pražský. A tak jsme se s Waldemarem hlasově octli přímo v Zrcadle kultury, které jsme nerozbili, protože to byl tenkrát velmi sledovaný program. Ze jsme se tam vůbec dostali, připisuji už začátku podivuhodných let šedesátých. Navíc v hledišti seděl Milan Schulz, dramaturg pražského divadla Semafor, který tam byl jako zvěd. A ten za námi přišel s tím, že Semafor Vo co de? kupuje. „Bodejť by ne?“ poznamenal k tomu Walda. „Nekoupili jste jako zajíce v pytli, nýbrž se zárukou diváckého potlesku!“ smál se. Ale pak se ke mně naklonil a zašeptal: „A teď honem sháněj písničky, bez nich to v Semaforu nejde. Ještěže tvým nejdelším kamarádem, a to nejen tělesnou výškou, ale i časově, je Jaroušek Jakoubek, kulisák divadla Na Zábradlí a skladatel, který si píše i sám texty v lidštině. Koukej ho pěkně poprosit!“ Hned po příjezdu do Prahy jsem šel za Jarouškem s prosíkem, ale zavrtěl hlavou: „Ne.Je to tvůj pořaď“řekl přísně ten vousatý dloubán (bohužel také už v minulém století na pravdě Boží). „Tak nebuď líný. Připiš do toho další básničky a já ti je pak 64 / nový POLYGON 4/2010 [pageend66]zničím tím, že je opatřím puntíky v pěti linkách. Zhudebnit se dá všechno, i telefonní seznam.“ A tak se stal ze mne textař, proti mé vůli a k Waldemarově radosti: mohl jsem mu začít oplácet, protože jsem se naučil i textovat na předem danou melodii. Ale tu, kterou jsem věnoval přímo jemu, složil Jaroušek na mou původní báseň Víc nechtěl by snad ani D'Artagnan. Byla to moje pocta Waldemarovi, který „... at celým světem stokrát poražený, vítězí v srdci jediné ženy... “ Ale ta žena musí být tak statečná jako Waldemarova maminka, kterou jsem měl tu čest poznat 16-dubna 1961 na premiéře Vo co de? v Semaforu. Tato vysoká a štíhlá, bělovlasá, aristokraticky vyhlížející dáma, bývalá operní pěvkyně ve Vídni, tam poprvé viděla svého syna na jevišti. Ale nejvíc tehdy blahopřála Pavlíně Filipovské, která semaforáckému představení dodala roztomilou dívčí něhu. Přesto tehdy Waldemar zářil mnohem víc než pak jindy - v divadle byla poprvé jeho maminka - víc nechtěl by snad ani D'Artagnan! Jakoubek tu mou báseň nosil dlouho v kapse, než ji konečně zhudebnil, a čas nestál. To už jsme byli s mou novou hrou Labyrint v Rokoku, v níž excelovali kromě domácích herců také Waldemar, Eva Pilarová a Karel Štědrý, se kterými jsem přešel ze Semaforu. Ale „D'Artagnana“ zpívala s Waldemarem nikoliv Pilarová v Labyrintu, nýbrž nová tvář, kterou jsem pro Rokoko přetáhl z plzeňské Alfy, kde jsem tehdy spolupracoval se skladatelem Bohuslavem Ondráčkem. Byla to vedle Václava Neckáře také Marta Kubišová a D'Artagnana s Waldou zpívali až v mém dalším pořadu Chan a Son. Pro Vaška Neckáře a neznámou Helenu Vondráčkovou jsem potom napsal pro Rokoko další kus Cekání na slávu, v němž se slávy dočkali hlavně pomocí spousty nových písniček, jako bylo třeba Hříbě, které zhudebnil dirigent Tanečního orchestru Československého rozhlasu Josef Vobruba. Spolu s Martou Vašek s Helenou v této hře vytvořili společný půdorys, na němž později vznikla skupina Golden Kids pod taktovkou Bohuslava Ondráčka (ach jo, bohužel také zesnulého). To už jsem se s ním připravoval na náš první český muzikál Gentlemani, který jsme napsali pro Hudební divadlo v Karlině a zároveň jsme pro tehdejší Fidlovačku do revuální podoby upravili můj rozhlasový veršovaný seriál Písničky pro Petra a Lucii. Mnohem více jsem se však v tomto období angažoval v politických tématech, což pak mělo své nedozírné následky, pramenící z „bratrské pomoci“ v roce 1968. Mé textařské řemeslo jsem ve zlatých šedesátých letech provozoval pouhých osm let, do okupace, která mou první cestu na Západ předčasně ukončila. 3. Z Paříže jste se vrátil a v roce 1969 jste emigroval, i po tom všem, co jste zažil důsledky „Pařížského“ jara a jeho klamné ideje, nesrovnatelné s Pražským jarem. Co vás k tomu přimělo? J. Sch. Prchal jsem v srpnu 1968 z oblačného Západu, plného dozvuků jarních orgií nesmyslné studentské socialistické revoluce, rychle domů, do země přeplněné po zuby ozbrojenými socialistickými okupanty. Kratičký pobyt v Paříži mě zbavil iluzí, že v tomto zmatku nám může někdo nabídnout účinnější pomoc, než jsou slovní proklamace, věděl jsem, že se musíme spolehnout pouze sami na sebe. A nelitoval jsem tehdy návratu, když jsem pak doma viděl celonárodní vzdor, k němuž jsem se okamžitě připojil. Spolupracoval jsem na posrpnové útěše ke konci roku 1968, když jsem napsal spojovací verše do hry Maxwella Andersona- Bar- foot in Athens, které jsem dal aktuální český název VÍM, ŽE NIC NEVÍM. V režii nezapomenutelného Luboše Pistoria ztě- lesnií Sokrata Vlastimil Brodský, Xantipu Vlasta Chramostová a moje spojovací verše recitoval jako antický chór Petr Haniči- nec. Premiéra v Divadle na Vinohradech se konala 22. prosince 1968 a v hledišti nový POLYGON 4/2010 / 65 [pageend67]seděla celá řada významných představitelů reformního procesu, který už neměl žádnou naději. Pro mě to bylo definitivní rozloučení s českou Thalií: Tak jakpak jste hlasovali, vážení? Do umy vhodit kamínek to není žádné umění. No co se dalo čekat od porot! Je to jak dětská hra, při níž jde o život. Divadlo končí. Rozchází se soud. Ale konec, počkejte, konec to ještě není! Klasickou scénu těchto komedií nemůžeme přece pominout. Ptáte se - jakou? No přece ve vězení... A tím se loučím. Jen pár slov. Já nejsem žádný filozof, však něco chtěl bych podotknout: S čím odejdete, velectění, z našeho dnešního představení, jak pro koho či pro co odevzdáte hlas, to ať rozhodne za sebe každý z vás. Ta volba patří pro všechny - v antice jako dnes, nejenom na scéně a nejen ve vězení: ze strachu USTOUPIT, či TRVAT NA SVÉM PŘESVĚDČENÍ jako náš přítel, bosonohý blázen SOKRATES. S Martou Kubišovou jsem se rozloučil poslední baladou Magdalena na melodii španělského skladatele L.EAutea, kterou stačila natočit v televizi barevně. Píseň Soud s hudbou Angela Michajlova inspirovala smrt Jana Paíacha a Václav Neckář ji pak nazpíval v televizí u sochy svátého Václava před průčelím Muzea poďobaným bratrskými projektily: Já kašlu na slíbenou spásu a ráj andělů s mečem ohnivým! Tak poraďte mi, prosím vás, jak žít s poctivým srdcem člověčím? Proč ve mně tluče, proč tluče? Snad už se blíží soud, SOUD, soud těch, co teprve se narodí. Chtěl bych při tom být, žít, jen žít, až všechna proroctví se zahodí s úlevou. Znát lék lék LÉK na tuhle dobu bolavou. Naučit se žít, jen žít a neusínat s obavou... Naučit se žít! S festivalem Bratislavská lyra, kde jsem v druhé polovině šedesátých let vítězil písněmi O baby, baby, Don diri don a Rekviem, jsem se v červnu 1969 definitivně rozloučil zároveň i s veškerou svou tvorbou. Písnička Musím dál zpívat s hudbou (dnes též zemřelého) Karla Kopeckého a s mým textem sice dostala cenu dosud neznormalizovaných českých novinářů, ale způsobila, že se televizní přenos soutěže nekonal. Místo onemocnělého Waldemara Matušky pak v soutěži zpíval Karel Kopecký, který byl ke všemu také zdatný kouzelník - na konci písně Musím dál zpívat s hudbou vyčaroval z rukávu růži: Musím dál zpívat o zavražděné růži, o úzkosti, jež hrdlo úží, o touze po dnu vzkříšení! Ale kouzelníci se na písničkových soutěžích neodměňují. Proto jsme se museli spokojit kouskem papíru, na kterém nám novináři svou cenu udělili. Karel Kopecký mi ji pak „pře-udělil“ jako textaři, neboť jsem se mu svěřil s tím, že sám vyvodím důsledky z první sloky písně: O čem mám zpívat, o čem mám hrát, když poraněná slova, jediná pýcha básníkova učí se kumštu mlčení? 66 / nový POLYGON 4/2010 [pageend68]A odjel jsem se s mou Libuškou učit kumštu mlčení domů, do mých rodných jižních Cech, ne do pražského bydliště. Předtím jsem se v letadle z Bratislavy rozloučil s Karlíkem Krylů ujištěním, že se na podzim určitě sejdeme. Sešli jsme se, ale ne v jihočeské Bechyni, kde Karel studoval keramiku, nýbrž mnohem jižněji. 4. Působil jste v rozhlasu Svobodná Evropa. Čím vás - inženýra, básníka a bývalého „chuligána“ tato práce zaujala? J. Sch. Především tím, že jsem se tam sešel s Karlem Krylem. Vstoupili jsme do té bílé budovy v mnichovské Anglické zahradě stejného zářijového dne roku 1969, i když jsme se na tom v letadle z Bratislavy nedomluvili. V redakci jsem potkal také Milana Schulze, což bylo stejně osudové jako setkání na počátku šedesátých let v České Lípě. A Pavla Koh- na, který mě okamžitě ujistil, že se mnou a Libuškou pojede do městského divadla univerzitního města Giessenu u Frankfurtu nad Mohanem na premiéru mých a Ondráčkových Gentlemanů, kam máme určitě také namířeno. Hned jsem se mohl přesvědčit o dobré informovanosti Svobodky, když mi Pavel ukázal pozvánku s datem 7. září 1969. To datum si dodnes pamatuji, protože přesně za dva dny poté Gustáv Husák zapečetil okupovaný stát s prohlášením, že „hranice nejsou korzo“. Zavření hranic nám s Libuškou nevadilo, nešlo nám o návrat. O emigraci nás přesvědčil už srpnový pobyt v Třeboni a rušičky Svobodné Evropy u rybníka Svět Uvědomovali jsme si, že tato stanice je jedinou možností, jak dopravit svobodné informace ze světa k nám domů. Ale protože Třeboň milujeme, umiňovali jsme si, že jestliže se někdy budeme moci vrátit ze světa, pak se nikdy nevrátíme do Prahy, nýbrž pouze zpátky k rybníku Svět V Praze je příliš mnoho horlivých kariéristů za každého režimu. Když jsem se po více než dvaceti letech exilu vrátil do Třeboně, odkud jsem odešel do ciziny, ujišťovali mě v třeboňské hospodě Daskabát nezaměstnaní rušiči, že mě i Kryla jen neradi rušili. Prý v Třeboni jen trošku, což mi potvrdil tehdejší ředitel místního pivovaru Regent můj starý kamarád, který mi půjčoval v roce 1969 svou keňu. Věřil jsem mu, protože mi předložil bezvadnou nahrávku kusu mého jihočeského románu Polidštění králíka tak, jak jej na pokračování vysílala Svobodná Evropa. Jako básníka mě ve Svobodné Evropě zaujalo, že jsme tam v té době působili hned tři poeti. Ivan Diviš byl o deset let starší a Karel Kryl o stejnou dobu mladší než já. A snášeli jsme se, jen někdy trochu hecovali. Nikdy nezapomenu, jak jsem ke konci sedmdesátých let vyděsil Ivana tvrzením, že nastává doba naprosto nepo- etická, která nepotřebuje básníky! Karlík se smál, ale když jsem k tomu dodal, že písně v jednadvacátém století budou jenom kraválem se skandováním primitivních sloganů, také poetickému Krylátku zkysl úsměv na rtech. A najednou mi jich bylo líto, a tak jsem k tomu dodal, že se lidi nikdy nesmíří s ubohým uniformním jazykem reklamních hesel, s chudičkým slovníkem bez synonym. I v jednadvacátém století budou úporně hledat nekonformní výrazy, takže na světě nenastane doba citově ledová. Proto má smysl navzdory všeobecnému posměchu dál psát poezii i v naprosto pekuniámí době, kde se umění měří kupeckými počty prodejnosti. S velkým potěšením jsem naslouchal Rozině Jadmé-Pokomé, se kterou jsme se po příchodu s Krylem střídali v hudebních odpoledních Svobodné Evropy, když nám vyprávěla, jak tyto oblíbené pořady vlastně vznikly. Rozina se slovenským diskžokejem Ludo Dvorským tenkrát na prahu šedesátých let přeložili pro americké vedení Svobodné Evropy můj text písně Divoký koně, protože Waldemar v ní zpívá o nezkrotnosti svobody: nový POLYGON 4/2010 / 67 [pageend69]Jak řeka v době tání, jež v peřejích se řítí, není k osedlání, kdo se volným cítí.... A Američané pak ochotně schválili nový hudební pořad Afternoon Music. Po roce 1969 v něm pak Karel Kryl posílal domů své nové písně o touze po svobodě, které vědomě navazovaly na vysokou úroveň textů šedesátých let Písnička byla tehdy téměř vždy malým, sevřeným epickým či lyrickým útvarem s ostrou pointou. Ajak se nám s Karlíkem tohle naše řemeslo hodilo, když jsme pak pro Svobodnou Evropu psali také fejetony, cestopisy nebo komentáře! Jako inženýr ekonom jsem ve Svobodné Evropě našel uplatnění nejen v ekonomických komentářích, ale později jsem řídil Dělnické vysílání. Uvedl jsem v něm celý cyklus nazvaný „Ve jménu dělnické třídy proti ní“, v němž jsem upozorňoval na to, že komunisté už v poválečné době arogantně přehlíželi dělnické požadavky a odbourávali jednu starou dělnickou vymoženost za druhou. K popohánění dělníků bez ostychu používali i nástrojů a institucí, které zavedl v Cechách a na Moravě fašistický totalitní režim. Tím ovšem komunisté sami dokázali, že diktatury se sobě podobají jako vejce vejci, bez ohledu na „pravicovou“ či „levicovou“ skořápku. A ve jménu příslibů šťastné budoucnosti uloupili dělníkům jejich odbory, nejsilnější zbraň při prosazování každodenních požadavků. Na tento cyklus pak navázal seriál o světovém odborovém hnutí včetně rodící se polské Solidarity a ilegálních materiálů tajných ruských odborů, které mi dodávala sesterská rozhlasová stanice Radio Liberty. A jak mě potěšil ohlas v dopisech posluchačů, nejvíce mě pobavila věta: „Nikdy bych neřekl, že může dělnické vysílání dělat básník šansonů o Oféli a Magdaléně a chuligánský textař hitu Hej, pane zajíci!“ Ale nejraději jsem ve Svobodce dělal kulturní pořady - hrané satirické scénky, jaké jsem kdysi dávno psal pro Rokoko, povídky a samozřejmě tuny poezie, protože v exilu básník najde nejen spoustu námětů, ale dokonce i české rýmy na cizí slova, které by ho doma nemohly napadnout. 5. Jak jste prožíval exil? Nejen materiálně, ale i psychicky, život v rozdílné kultuře, jejími zvyky, jazykem, přednostmi i nedostatky. / Vrátil byste se, kdyby bývalo nedošlo k důrazným změnám po roce 1989? / Jak vidíte situaci doma dnes( v politice, ekonomii, ale především v kultuře)? J. Sch. Během jednadvaceti let exilu mě nikdy nepřepadl stesk po okupanty znormalizované zemi či po ztracené lokální „slávě“ hitů, které v Německu nikdy nezazpíval Kája Gott, protože jsem mu česká slůvka k nim napsal já, když začínal. Občas se mi zdály nepříjemné sny, že jsem se domů nedobrovolně vrátil a nemohu z té pasti ven. Za téměř stejnou dobu, jež už uplynula po mém sametovém návratu, se mi už mnohokrát silně zastesklo po exilu a jeho největších výhodách. Politické krize hostitelské země jsem tam sledoval jako pozorovatel, i když s velkou účastí. Ale doma ve svobodné vlasti trpím při pohledu na stále rozhádanější politickou scénu a moje špatná nálada se zhoršuje s postupujícími lety, které se brzy počtem vyrovnají těm prožitým v cizině. A tak se mi stýská po bavorském Fuenfseelandu, kde jsem prožil chudší, ale šťastnější polovinu let s azylovým pasem. Stýská se mi po krajině pěti bavorských jezer, která mi připomíná rodné jižní Čechy spoustou rybníků, ale ty předválečné. Mohl jsem si tam dobře představit, jak by asi vypadaly dnes, kdybyje nepostihla čtyřicetiletá tragédie totalitního režimu. Proto Zemi pěti jezer zpovzdálí stále sleduji prostřednictvím bavorského rozhlasu, televize i tisku a moje Libuška mě vždycky vybídne sledovat meteorologické zprávy, abychom 68 / nový POLYGON 4/2010 [pageend70]věděli, jakpa k je dnes u nás doma - v Pě- tijezeří. Plných patnáct let jsme prožili na volné noze přímo na břehu jezera Woerthsee, s chutí jsme zajížděli i platit na finanční úřad v našem krajském městě Stambergu. Jezero Pilsensee nám nepřipomínalo západočeskou Plzeň, nýbrž jihočeské město Wittingau, jak se německy říká Třeboni, kde nyní bydlíme, a sice svými seníky. Na nejmenší Wesslingské jezero jsme chodili bruslit, dokud ta větší jezera ještě nezamrzla a ve vodách pátého jezera Amerského jsem vždycky slyšel tóny skladby Carmina Burana skladatele Carla OrfFa, rodáka z Diessenu na jeho břehu. Ale nejvíce nás s Libuškou doposud zajímá Woerthsee, na jehož břehu jsme bydleli. Tam jsme prožili nejkrásnější léta našeho života na volné noze, patnáct let, než jsem přestal být fřeelancem a stal se redaktorem Svobodné Evropy se služebním bytem v Mnichově a Libuška pracovala v oddělení RFE, které denně sledovalo komunistický tisk v znormalizované vlasti, a připravovala podklady nejen pro své komentáře, ale i jiných kolegů. Do bytu u jezera jsem se dostával tím méně, čím více mi rostl plat, i když to tam bylo blízko, jenom asi 44 kilometrů. Dnes, když to tam mám z Třeboně nepoměrně dále, nezapomenu se denně podívat v internetu na jídelníček Strand- hotelu Raabe - tam u okna jsem patnáct let na volné nožce psával verše i povídky pro Svobodku, Deutsche Welle i bavorský rozhlas, a pod ním se na vlnách jezera houpal můj člun. Na zbývající léta exilu prožitá v Mnichově si také nemohu stěžovat, ani na ně neplatí slova Shakespearova krále Richarda III. o hořkých letech vyhnanství. Básník neznající jazyk azylové země si plně uvědomuje, že jeho němota způsobená odchodem do exilu, jeho snížená vyjadřovací schopnost v cizině ho degraduje na úroveň malého dítěte, a když chce říci něco složitého, je naprosto ztracený bez berly tlumočníka. Nejlépe je na tom ten, který se po příchodu do exilu může okamžitě obrátit o pomoc na svého překladatele, který s jeho tvorbou zahraničí seznamoval už v době, kdy autora ani v tom nej- děsivějším snu nenapadlo, že jednou bude donucen opustit svou vlast Ale který mladý český básník píšící v totalitním režimu mohl v cizině získat překladatele v době před sovětskou okupací Československa? Jedině ti, jejichž tvorbu režim opatřil schvalovacím razítkem umožňujícím vývoz jejich děl do ciziny, protože dobře reprezentují převahu socialistické kultury nad západní komerčností. A tak dobré překladatele na Západě do roku 1968 získali především autoři s jednoznačným socialistickým přesvědčením, i když poměry ve vlastní zemi tu a tam ostře kritizovali, ovšem jen v duchu marxisticko-leninské- ho učení. Většinou patřili k stoupencům pozdějšího takzvaného obrodného procesu, který měl v Československu nahradit sovětský komunismus „socialismem s lidskou tváří“. Když tuto iluzi rozdrtily housenkové pásy tanků sovětských okupantů, stali se mnozí z nich hlavními mluvčími českého i slovenského exilu, protože byli ze všech exulantů na oblačném Západě nejznámější, byl o ně největší zájem západních masmédií. Nedají se jim ovšem upřít zásluhy o zvýšení zájmu západní Evropy o okupované Československo, i když hlavně v prvních letech svého exilu přitom propagovali utopickou třetí cestu mezi reálným socialismem a svobodným tržním hospodářstvím, a posilovaly tím iluze „pařížského jara“, které definitivně zkrachovaly pádem světového komunismu v roce 1989. Když jsem v září roku 1969 přijel na premiéru Gentlemanů do Giessenu, zůstal překladatel mého libreta do němčiny doma, protože to byl Čech schvalující okupaci i Husákův režim. Ostatně honoráře za giessenské představení v pořádku inkasoval v Praze, já v Německu ani marku, protože divadlo muselo i můj honorář odeslat československé divadelní agentuře nový POLYGON 4/2010 / 69 [pageend71]Dilia, se kterou podepsalo smlouvu. Ostatně mě komunistický režim za básníka nikdy nepovažoval, pro něj jsem byl pouze kabaretním textařem z malých pražských divadel. Neměl jsem tedy v exilu svého osobního překladatele, ale naštěstí Libuš- ku, novinářku, rodilou Brňačku, hovořící už od dětství německy... 6. A jak ovlivnila váš život a tvorbu vaše paní Libuše Jelínková-Hamšíko- vá? Je vždy první vaší čtenářkou? Kritickou, nebo nekritickou?Máte oba stejné názory a zájmy, nebo to občas „zajiskří“? J. Sch. Strašně...Totiž strašně pozitivně. Libuška neustále musí ve mně kultivovat chuligána v intelektuála, což jí neustále kazím. Za to ale u jezera Woerthsee vybudovala z našeho bytu redakci a stala se její šéfredaktorkou, protože mohla díky své němčině bleskově vyhledávat aktuální informace a předávat mi je k českému zpracování pro Svobodnou Evropu. A když jsem se vylepšil v novinařině, začala překládat moje bavorské naprosto nepolitické, zato humorné bavorské povídky do němčiny. A když překlady na mnichovské univerzitě řádně prekonzultovala s profesorem Hentschlem, germanistou uprchlým z NDR, dodávala je Bavorskému rozhlasu. Hrdiny těchto mých povídek byli moji noví kamarádi od jezera: porybný Amadeus, jemuž jsem pomáhal klást pasti na úhoře v Pilsensee, hrobník Miško a jeho Theatrum gallicum-Kuřecí divadlo, v němž pěstoval prapodivné druhy bizarních kohoutků. K výrazným postavám patřil také listonoš Johann Schneider, ve vesnici na jezeře bylo deset Schneiderů, ale díky němu mi správně docházela pošta. Svérázný byl holič-filozof Sperling a pochopitelně Luisl, koštýř piva a ekolog, který odvážel se svým oslem Jakubem na skládku vše, co podle jeho názoru hyzdilo krásu našeho jezera. A samozřejmě starý Dschorsch, v mládí kajakář, kterému jenom o vlásek unikl bronz na poslední předválečné olympiádě v Berlíně. A mnozí další, kteří teď také jako on už na Zemi pěti jezer pohlížejí jen seshora, z velké nebeské dálky. A jak se tenkrát radovali, když se díky Libušce poznávali v mých povídkách, které odvysílal Bavorský rozhlas! „Jan, překvapil jsi nás. Mysleli jsme, že v tom americkém rádiu mluvíš jenom o politice A die Politik ist eine Hure (politika je kurva)! A ty tam hlásáš to, co nás tady rozčiluje, o tom, že plachetky na našem jezeře vytvářejí často takové zácpy jako auta na dálnici , nebo že noční klub nepatří do vesnice, protože větrník jeho vystřelovaných světel ruší v noci ze spaní osla Jakuba. Ba mluvíš i o jiných naléhavých problémech...“ Jejich pochvala mě tehdy těšila víc než všechny ty ceny - zlaté lyry a zlaté synkopy, které jsem v šedesátých letech získal na domácích i zahraničních písničkových soutěžích. A tak není divu, že se mi teď stýská po exilu, po báječných lidech z bavorského Pětijezeří, kteří mi spontánně nabídli přátelství ne za to, co a jak píšu, nýbrž jenom proto, že vůbec jsem. V češtině jsem o nich napsal po sametové revoluci celou novelu Klíče od jezera a často o nich hovořím na různých čtenářských besedách v Česku. 7. Jak vidíte situaci doma? Zklamání, nebo optimismus? J. Sch. Zdá se, že největším nepřítelem otevření demokratické společnosti je specificky lidské zapomínání, které se plně projevuje i v dnešní České republice. Proto se jeho veškerá kritika soustřeďuje na dnešek, z obavy o neznámý zítřek. Není tedy věru snadné připomínat stará varování, jejichž ignorování v minulosti vedlo k osudovým katastrofám. Ale už v prvních letech exilu jsem se přesvědčil o tom, že svoboda potřebuje reklamu, protože i nepomíjivé hodnoty se musí neustále znovu dobývat také na oblačném Západě. A tak v té reklamě stále pokračuji, veliký 70 / nový POLYGON 4/2010 [pageend72]optimismus mému stáří a únavě přinesl jako lék výsledek posledních parlamentních voleb, v nichž zdánlivě zvítězil, ale ve svých důsledcích prohrál papalášký Populismus starého komunistického ražení. Velice mě potěšili mladí voliči. Protože svoboda potřebuje reklamu, vrátil jsem se po návratu domů také k písničce. Ve Svobodce jsem dlouhou dobu sedával v jedné kanceláři s Karlíkem Krylů a radoval se z toho, jak umí. Zařekl jsem se, že už nikdy nebudu textovat, což je dobře, protože písnička je výsadou mládí. Jenže po vítězném návratu domů mi Karlík předčasně zemřel a nemohl už dále dělat tu svou skvělou reklamu svobo- dě.Tak co mi zbývalo? Statečná a dvacet let umlčená Marta Kubišová potřebovala nové písničky, ale všichni moji skladatelé - Jakoubek, Ondráček, Michajlov, Vobruba, Kopecký a další také navždy odešli. Napsal jsem pro Martu recitál Vítej, lásko tak, že nejdříve vzniklo padesát nových básní, z nichž si vybírala celá řada převážně mladých skladatelů, aby některé zhudebnili. Nakonec z toho vzniklo stejnojmenné CD. Když Václava Neckáře postihla zhruba v téže době mozková příhoda, bojoval o život Přežil to, ale musel se znovu učit mluvit a správně vyslovovat Vzpomněl jsem si na písničku Soud a začal jsem pro něho psát texty, aby se na nich mohl během dlouhé rekonvalescence procvičovat Čtyři z nich zhudebnil jeho bratr Jan a po Vaškově vítězném boji s mrtvicí jsou teď na jeho novém albu Oči koní. Najednou byl bývalý redaktor Svobodné Evropy zase textařem! Ajá si myslel, že využiju největšího vynálezu doby útlaku, jímž je samizdat, a budu si vydávat tištěné, a ne zpívané reklamy na svobodu, které si musím zaplatit z čárek za mé staré šlágry, vyplácené autorskou ochrannou organizací OSA. Jinak to nejde než pěkně z vlastní kapsy, když chcete takovou reklamu, tak svobodně, aby vám do toho nikdo nekecal. Já starý blázen myslel, že si budu pomaloučku ilustrovat jen samé knížky veršů... 8. Kdy jste objevil svůj výtvarný talent a začal ho rozvíjet? J. Sch. Na táborském gymnáziu ho objevil náš skvělý profesor kreslení Schenk, což mu dalo značnou práci, protože jsem často neodevzdával své výkresy. Nestihl jsem to. Vystopoval můj styl na pracích hned několika mých spolužáků, které jsem pro ně vyráběl za úplatu jedné krabičky vyklepaných partyzánek. Pan profesor si to vypátral: „Z těch, za které jste kreslil a maloval, kumštýř stejně nikdy nebude, takže jim ten podvůdek klidně odpustíme. Vám, žáku Schneidere, ale ne! Protože z vás se také nikdy umělec nestane, protože opravdový kumštýř nepracuje za mrzký žold, nýbrž především pro potěšení z tvorby. A to vy neděláte, boucháte sklápěcím pozadím namontovaným ke škamnům, abyste na něm studovali sádrové modely slavných antických hlav, kdežto tu vaši zabedněnou kebuli nadchne pouze rána, kterou vydáte prudkým sklapnutím vysunutého zařízení. Prostě jste potápka, pásek, jak se dnes říká...“ (Souhlasil jsem s tím, protože v padesátých letech se ještě neříkalo „chuligán“) Kreslit a malovat pro potěšení z tvorby jsem začal až v exilu. Zpočátku z chudoby, protože jsem si chtěl levně vyzdobit holé stěny našeho prvního bytu u jezera. Potom mě k tomu lákaly proměnlivé vody jezera, nad nímž se v době fénu vynořovaly krajky Alp. Tím vznikla moje první německy psaná báseň, když se přitom vyhoupla nejvyšší německá hora Zugspitze. Vzpomněl jsem si přitom, že z dálky se kabinky jedné z jejích lanovek posunují jako kuličky růžence při modlení. Odložil jsem štětec a zapsal si perem následující řádky: Die Zugspitze als bussfertige Nonne sehnt sich nach dem Sacrament der Sonne, nový POLYGON 4/2010 / 71 [pageend73]die bunte Kuegelchen der Seilbahn im Tanz: Die Zuspitze betet den Rosenkranz. To se česky pochopitelně nemůže rýmovat: Zugspitze jako kajícnice touží po svátosti slunce, barevné kuličky lanovky tančí: to Zugspitze se modlí růženec. A že se totéž může německy rýmovat, mi působilo stejné potěšení jako tahy štětcem. Nebo básničky v žargonu Vo co del Pan profesor Schenk by mi asi dnes řekl, že jsem chuligán jako Waldemar Matuška a všichni ti, co v šedesátých letech bouchali modro košiláčům rudým pozadím. Jenže na tom pozadí, milý pane profesore, nám nedávali za vzor hlavy antických velikánů, nýbrž stranických papalášů. Tak jsme si občas pěkně bouchli... 9. Vydal jste knížky s historickými a náboženskými náměty, co vás k tomu přivedlo? J. Sch. Na celém světě jsou dnes v módě telenovely, což je žánr, který mě neláká. Zajímalo mě spojit poezii a prózu v jediný útvar tak, že vzniknou dvě knížky v jedné: fiktivní vyprávění na podkladě historických faktů a sbírka veršů hlavního hrdiny a jeho smyšlených druhů. A toto vyprávění s diskrétně vsunutými básněmi jsem nazval poetnovela. Tu první dvojknížku jsem nazval Trubadúr v harému, její děj se odehrává ve třináctém století a hlavním hrdinou je okcitánský trubadúr, který je okupací ka- tarského jihu Francie pařížskými katolickými centralisty donucen odejít do muslimského exilu v Bagdádu. Společným refrénem poetnovely je sen o vytvoření trojkoalice judaismu, křesťanství a islámu, tedy tří hlavních směrů monoteismu, které ve středu tehdejšího světa tří kontinentů Evropy, Afriky a Asie vytvořily společnou a vzájemně se doplňující kulturu, navazující na civilizace se stejnou kolébkou ve věčně inspirujících krajinách kolem Středozemního moře. Uskutečnění tohoto snu je v naší době stejně naléhavé jako ve středověku, i když všechny předchozí pokusy skončily katastrofálním nezdarem. Jeho prométheovskou jiskru se však nikdy nepodařilo zadusit Druhá poetnovela se jmenuje Transmutace dcery posledního alchymisty a její děj se odehrává o půl tisíciletí později. Stejně jako okcitánský trubadúr z přelomu třináctého století hledá svou identitu také sicilská chovanka alsaského kláštera v začínajícím „věku rozumu“, inspirovaném osvícenectvím a francouzskou revolucí roku 1789. Na pozadí dramatických transformací absolutismu v konštituční monarchii a jakobínské hrůzovlády totalitní diktatury mění se počáteční revoluční nadšení hlavní hrdinky v trýznivé pochybnosti: Nebyl František z Assissi větším revolucionářem než lékař Marat, který pečoval jen o svou kožní nemoc, kdežto lidem stiženým hroznou sociální chorobou nabízel jen slova, která bolest neutiší? Proč revolucionáři neudělali ze zrušených klášterů nemocnice, nýbrž jen politické kluby, nedobytné tvrze straníků, znemožňující nastolení tolerantní národní jednoty? Bývalé církevní kláštery nahradily celibátyjakobínských, cordelierských nebo babeufovských fanatiků hlásajících místo křesťanské lásky společenskou nenávist. Pojídá revoluce skutečně své děti? Nebo je revoluce pojídána svými dětmi, které se cpou výhodami, jež jim poskyda, s takovým apetitem, že z ní nakonec zbude jen fráze o šťastné budoucnosti. A čí sliby jsou nebezpečnější - alchymistů, nebo politiků? 10. A co píšete teď? J. Sch. NIC. Po dopsaní těchto dvou novinek jsem vyhlásil nejméně roční „malovací“ pauzu, abych na slova opět dostal důkladný hlad. ■ 72 / nový POLYGON 4/2010 [pageend74]JAN SCHNEIDER se narodil v Písku (1934), dospěl v Táboře (maturita 1952) a na stará kolena se usadil v Třeboni (1992), protože má typickou jihočeskou náturu. Do okolního světa se z poetických jižních Čech odchází jen tehdy, když není jiné východisko. Protože ještě neexistovala Jihočeská univerzita, odešel J. Sch. po maturitě na Vysokou školu ekonomickou, kde studoval statistiku a získal diplom inženýra (1957). Jako českého básníka si ho poprvé povšimla cizina: literární kabaret Žoltodziob v Poznani a studentský časopis pařížské Sorbonny (1956). První verše v Čechách otiskl na stránkách časopisů Květen a Kultura (1958), ale výrazně na sebe upozornil až pásmem veršů v žargonu VO CO DE? na scéně divadla Semafor (1961). Se hrou Labyrint odchází do divadla Rokoko (1963) a brzy se stává jeho kmenovým autorem. Následují jeho hudební komedie Chan a Son, Čekáni na slávu a revue Rokokokoktejl. Pro Ljubu Hermanovou a divadlo Na Zábradlí píše se skladatelem Jaroslavem Jakoubkem divadelní šansony, pro Divadlo E. F. Buriana veršovanou burlesku Poetikon, Východočeské divadlo v Pardubicích uvádí jeho „nultý“ muzikál BEL-AMI, v plzeňské Alfě píše se skladatelem Bohuslavem Ondráčkem první písničky pro zcela neznámé Martu Kubišovou a Václava Neckáře, všechny záhy přetahuje do pražského Rokoka. Největší ohlas vyvolávají verše z jeho rozhlasového seriálu Písničky pro Petra a Lucii. V roce 1967 napsal první český divadelní muzikál Gentlemani s hudbou Bohuslava Ondráčka, který měl své premiéry v Praze (1967), v Brně a Budapešti (1968), v západoně- meckém Giessenu (1969) a opět v Brně na Janáčkově akademii múzických umění - jenže až v divadelní sezóně 2009-2010! V kratičkém období osmi pražských let 1961-1969 se zapsal Jan Schneider do povědomí české veřejnosti jako textař populárních hitů i protestsongů, nositel nejvyšších cen festivalů Bratislavská lyra, Grand Prix Sopoty, nositel Zlaté synkopy. Od září 1969 do roku 1989 následovalo dvacet let spojených s vysíláním Svobodně Evropy z Mnichova. Po sametovém návratu do Třeboně kromě recitálu Vítej, lásko, pro Martu Kubišovou v pražském divadle Ungelt (2005) a písní pro Václava Neckáře (2006) se věnuje pouze svým knihám, které si všechny sám ilustruje. BIBLIOGRAFIE: 1963: Labyrint (divadelní hra), Poetikon (hra) 1963 1967: Eště de vo to (pásmo veršů), Gentlemani (muzikál) Pro Petra a Lucii (rozhlasový seriál veršů) 1968: Zlato pro dva slavíky (o W.Matuškoví a E. Pilařové, se svou ženou Libuškou) 1971: Salonek dočasně uzavřen (první próza v exilu) 1973: Přesunuté hodiny mythologie (jihočeská novela psaná v Bavorsku) 1976: Jak číst ohňostroje (poezie), Rozepnuté dny (poezie) 1980: Za čarou (cestopisy) 1983: Zpovzdálí (poezie) 1998: Sloky vánoční (poezie), Jarní sloky (poezie) 1999: Pláž šedých panterů (román) 2000: Motáky z konce milénia (poezie), Klíče od jezera (novela), Šenkýřka krásy (poezie), Ecce femina (poezie) 2001: V srdci galského kohouta (cestopis), Sedm zamilovaných (poezie) Svoboda potřebuje reklamu (marginálie místo memoárů) 2002: Jihočeský kaleidoskop (poezie), Bílo modrý fén (cestopis) 2003: Příštipky k vlašské botě (cestopis), Kočičí zlato „zlatých“ šedesátých let (poezie a songy), Teroristé v nás (básně a songy pro Martu) 2004: Europortréty (eseje), Tornáda Evropánům v Bruselu (evropská poezie), Písmo větrných mlýnů (cestopis) 2005: Lunety (kalendářní čtivo) 2006: Nepohodové náhledy Nedočecha (jiné i starší marginálie) 2007: Verše proclené v Ungeltu (verše a songy pro Martu) 2008: Sparný bohyně sváru (verše) 2009: Ester nebo Hadasa (veršovaný apokryf) 2010: Trubadúr v harému (poetnovela),Transmutace dcery posledního alchymisty (poetnovela) [pageend75]Autor Dr. Peter Hammond v knize s názvem Slavery, Terrorism, Islam: The Historical Roots and Contemporary Threat“ - tedy o kořenech a současné hrozbě zdůrazňuje, že islám není pouhé náboženství či nějaký kult, ale systém veškerého životního počínání, s mnohými tématy - náboženským, právním, politickým, ekonomickým, sociálním, vojenským... Islamizace začne v okamžiku, kdy je ve společnosti dostatečný počet muslimů, kteří přijdou s požadavkem všelijakých výhod, zprvu převážně náboženské povahy. Jejich zamýšlený úspěch je podmíněn a posléze zaručen politicky korektní, tolerantní společností, ochotné privilegia poskytnout Tím se začínají otevírat dveře k dalším, množícím se požadavkům. Ty zejména začnou přibývat, na intenzitě získávat s rostoucím počtem a procentem přívrženců islámu. Pokud nedosáhnou 2 % celkové populace, prezentují se jako mírumilovná menšina, neposkytují důvod, aby většinová společnost ji pokládala za celonárodní hrozbu. V procentech do této kategorie prozatím patří USA (0,69 %), Austrálie (1,5 %), Kanada (1,9 %), Čína (1,8 %) a z evropských států Itálie (1,5 %) a Norsko (1,8 %). Ve státech s počtem muslimů mezi 2 až 5 % výrazně se projevuje snaha o získávání nových stoupenců, na správnou víru je obracet (to proselitize). Úsilí se zaměřuje především ke kruhům nespokojenců s pocitem křivdy, autentické či smyšlené. Úspěšně se tak daří v různých ghetech, u uličních gangů a zejména mezi vězni za mřížemi kriminálů. To je případ Dánska (2 %), Velké Británie (2,7 %), Německa (3,7 %), Španělska (4 %). Po dosažení 5 % muslimů se pak zpravidla daří uplatňovat svůj vliv v míře neúměrně přesahující dosaženou demografickou hranici. Například při požadavku přípravy stravy podle islámských předpisů (tzv. halal) a tím také dát k dispozici zaměstnání příslušníkům jejich víry. Tlak na maloobchodní síť, aby se supermarkety podřídily a výhrůžkami donutit váhající. Rovněž se vykonává ne vždy příliš šetrný tlak na státní orgány, aby souhlasily s uplatňováním zákonů šária ve vyznačených komunitách. (Ovšem ultimátním záměrem islamistů je povinné zavedení šárii na celém světě.) Jak frustrace, tak požadavky, dosažitelné či zcela nereálné, se případně prosazují násilím. Například zapalováním automobilů v Paříži. Procentuální to případ Švédska (5 %), Holandska (5,5 %), Francie (8 %). Nejen ve Francii již vznikly enklávy se stoprocentním složením obyvatelstva výlučně muslimské víry. Když se docílí 20 % - což dosud není případ ani jedné západoevropské země - v takovém prostředí se tvoří a řádit začínají džihádisté, jejich ozbrojené tlupy. Zapalování křesťanských chrámů, židovských synagog, s občasným zabitím. Taková je například nynější zkušenost Ethiopie (32,8 %). Ve státech s muslimským obyvatelstvem nad 50 % (Malajsie 60 %, Súdán 70 %) se prosazuje totální aplikace šárii, s občasnou genocidou a zvláštním zdaněním pro přežívající zbytky nevěrců. V současné době je na světěl,5 miliardy muslimů - což je o trošku víc (22 %) než jedna pětina všeho lidstva. Zásluhou značné - v průměru údajně dvojnásobné - porodnosti, muslimům se koncem tohoto století podaří dosáhnout absolutní početní většinu na této planetě. Takové perspektivy aby leckoho zkrušily - však kam by se pak dalo emigrovat, do kosmu ke vzdáleným galaxiím? Jsou však jedinci, kteří se nevzdávají, což mi potvrzuje zkušenost z exilu, že 74 / novy POLYGON 4/2010 NĚCO VÍC NEŽ POUZÍ ZÁMOŘŠTÍ CHAMBERLAINOVÉ /1 OTA ULČ [pageend76]soukromou iniciatívou se zpravidla dalo stihnout víc než schůzováním, akcemi spolků, výborů, domáhání se asistence u vládních úřadů. Zasalutovat si například zaslouží C. Holland Taylor, o němž se právě dočítám („In Defense of Moderation“, The Weeekly Standard, 26. 7. 2010): mul- tilingvální magnát v oboru telekomunikací, který mnoho svých mladých let strávil v mohamedánském prostředí, v němž se vyzná a jehož současné změny ho netěší. V dětském věku v Egyptě jen zřídkakdy potkal zabalenou ženu a pokračující radi- kalizace v Pákistánu, Iránu, Afghánistánu, údajné dychtění po džihádu, rovněž nelze přehlédnout. Spolu s bývalým prezidentem Indonésie (Abdurrahmann Wahid) založil nadaci LibForAll, svou činností zaměřenou proti islámskému terorismu, ve prospěch nikoliv krvelačných následovníků Mohameda. Tato LibForAll zaznamenala prozatím největší úspěch v Indonésii proti džihá- distům, wahabbistům Saúdské Arábie, snažícím se vyvážet svou verzi radikálního islámu. Islám ovšem není výlučně arabská záležitost Však státem s největším počtem příslušníků muslimské víry je Indonésie. Islám do tamějších končin doputoval už v 7. století, ale cestou slevil ze svých přísných principů. (Vysvětlující osobní poznámka: vyženil jsem čínské příbuzenstvo na mnohých místech světa - včetně Indonézie. Jedna teta za jednoho z četných protičínských pogromů přišla o kaučukové plantáže, nikoliv o život Zbytky roz- kulačeného klanu přežívají v Medanu. Co je Medan, neměl jsem tušení. Přece třetí největší město Indonésie, obyvatel má dva miliony. Vida, kdo by to byl tušil. (Jak bych se asi tvářil na místního vzdělance, který nikdy neslyšel o Praze poloviční velikosti?) V restauraci nám tam bez okolků servírovali vepřovou a mohli jsme popíjet alkohol bez obav, že nás někdo bude bičovat Zeny tam nenosí škrabošky, nehrozí jim segregace, muž nesmí mít čtyři, ale pouze dvě manželky a k přivedení druhé musí mít souhlas té první. I žena smí zažádat o rozvod - takovéto novoty. Nebylo nic snazšího než s dívčinou navázat kontakt pohledem. Trošku se naně usmát reagovaly úsměvem, což by u zarputilých mohame- dánů hrozilo nebezpečím ukamenování. „Ideologie je nebezpečnější než bomby,“ tvrdí Taylor. Jeho nadace vydala knihu Ilusi Negara Islam („Iluze islámského státu“), již víc než šest milionů výtisků se prodalo a přispělo ke zdárnému ovlivnění politického klimatu v zemi. Tato veleužitečná LibForAll iniciativa se musí potýkat s řadou překážek. Jednak je to nadace se skromným rozpočtem, v porovnání s fondy wahabbistů, fundamentalistů, ultraradikálů s žoky petrodolarů k dispozici - peníze z kapes nevěřících psů, lačných konzumentů dovážené ropy. Úspěšně si počínající LibForAll iniciativě Evropská Únie přislíbila podporu, dokud se ale tamější chamberlainové své odvahy nezděsili. Načež se začali vykrucovat odvoláním na své demokratické principy: jestliže jejich muslimské menšiny dávají přednost zavedení středověké šárie, bude přece demokratické jim vyhovět Taylorova zkušenost s Obamovou administrativou rovněž není důvodem k jásotu. Obama jmenoval dva pobožné (devote) muslimy do významných fůkcí ve vrcholném úřadu Homeland Security („Domácí Bezpečnost“), oznámil jmenování Arifa Alikhana, rovněž devote muslim, do funkce Assistant Secretary for Policy Development. (Nikdy se ale nestalo, že by jakéhokoliv jiné jmenování doprovázelo adjektivum „pobožný katolík, protestant nebo žid“.) John Brennan, nejvyšší činitel v Oba- mově administrativě s odpovědností za úspěšné prosazování counterterrorism, prohlásil, že „naším nepřítelem není terorismus“ a prezident zakázal v úřední komunikaci používat slova Muslim extremist nebo jihadist nový POLYGON 4/2010 / 75 [pageend77]Při jednání Taylora na State Departmentu s představiteli u Counterterrorism Office se naježili a snažili se ho umlčet, kdykoliv užil tak nevhodné výrazy. Však byrokracie na všech rovnoběžkách a polednících dává přednost rutině před reformou, je v jejím eminentním zájmu vyhnout se konfliktu za každou cenu - i za cenu předstírání konflikt nevidět Zdroje užitečných iniciativ, jako je Tailor, jsou jejich překážkou. „Jsme u blbejch?“ byl jsem otázán. DOKONČENÍ PŘÍŠTĚ „Jsme spíš u předposranejch,“ takto ohleduplně jsem zpřesnil ultraopatmost v mnohém převleku - odvolávání se na sensitivitu, citlivost ultraháklivých radikálů, jen se jich trošku dotknout a hrozí nebezpečí exploze. Naše multikulturní racionalizace, rozumné ústupky, kapitulace, konejšení, dodávání dalších důkazů dobré vůle vyhovět, přizpůsobit se ovšem dodávají kuráž, sebejistotu radikálům, fanatikům o správnosti jejich kauzy, nevyhnutelnosti úspěchu, ultimálního triumfu. Oslavy narozenin Oty Ulče V červnu jsme v Praze oslavili 80. narozeniny spisovatele, cestovatele, právníka a politologa prof. Oty Ulče, mj. i kmenového autora bývalého Západu (Kanada), Reportéra a později Polygonu (Švýcarsko) - i nynějšího Nového Polygonu (ČR), také Českého dialogu, internetového Neviditelného psa a mnoha dalších. (Více viz nP408 Teritorium Oty Ulče.) Je autorem desítek knížek a více než 1 600 článků publikovaných (nejen) v ČR, nositelem čínských, jihoafrických a amerických vyznamenání a poct - a konečně i českých! Vystudoval právnickou fakultu Univerzity Karlovy (ač mu studijním poradcem byl doporučován obor lékárnický). Vojenskou službu absolvoval u tzv. „černých baronů“, tj.osob politicky nespolehlivých. V emigraci vystudoval politické vědy na Columbia University v New Yorku, přednášel na University of Binghamton ve státě New York, jejímž je emeritním profesorem. Byl poradcem premiéra Sira Henryho na Cookových ostrovech (to byla jeho sice krátká, ale zřejmě nejdobrodružnější kariéra, viz kniha Naši mezi protinožci). Dále je i admirálem válečného loďstva státu Nebraska (USA). I v Česku se mu konečně dostalo poct, které si zasloužil už dávno. Ač opakovaně navrhován příslušným činitelům, nikdy nebyl mezi desítkou vyvolených, poctěných cenou Gratias Agit (jako třeba dovozce vozů Škoda na Taiwanu). Ale z iniciativy senátora dr.Tomáše Grulicha (místopředsedy Výboru pro styky s krajany) došlo na jinou poctu! 11. června t.r., spolu se svou manželkou Priscillou a přítelem J. Vančurou (který se o ně vždy v Praze obětavě stará) byli přijati předsedou Senátu a vřele si popovídali. Ota Ulč obdržel desky (jemňoučké na dotyk, asi samet), ve kterých stojí mj. krasopisně napsáno: Předseda Senátu Parlamentu České republiky uděluje stříbrnou pamětní medaili Senátu prof. JUDr. Otu Ulčovi při příležitosti 80.narozenin a za šíření dobrého jména České republiky v zahraničí. Pak v Plzni, Otově rodném městě, byl slavnostně přijat na radnici primátorem P. Roed- lem a převzal (parádní plátěné) desky (v mamutí velikosti 42cm x 50cm): Město Plzeň svému proslulému rodáku OTU ULČOVI k 80. narozeninám. A k tomu opět medaile. Režisérka Marie Šandová s ním natáčela (v rámci projektu „Vzkaz") v Praze, Plzni a ve Stříbře (kde O. Ulč působil jako soudce v civilních přích). (Vysíláno bude na ČT 3. října t.r. ve 22.30 hod.) 76 / nový POLYGON 4/2010 [pageend78]A samozřejmě nechyběla ani mnohá podvečerní setkání (např. v American Center U.S. Embassy a v galerii VIVO, kde hostiteli byli Viktorie Hradská a J.Vančura. V rodné zemi se mu, kromě výše zmíněných poct, dostávalo tří druhů darů: květin, knih a alkoholu. Milý Oto, znovu blahopřejeme a těšíme se na Tvoje knihy, články i setkávání na této či oné straně oceánu. Buď hodně zdráv! Michaela Swinkels-Nováková (za redakci nPolygonu) Méně pelyňku! Na otázku „Jak se máte?“ typický Čech odpoví standardním „Stojí to za hovno. “ Načež z fekálního pesimisty třeba vyleze, že si právě pořídil nový byt, auto, novou manželku čí milenku, v zaměstnání povýšil a čím víc vydělává, tím míň dělá - nicméně stále život hodnoty lejna. - Tak tedy slýchávám v pravidelně každý rok navštěvované rodné zemi. V červnu t.r. jsem kromě několika přednášek a povídání u rozhlasového mikrofonu se též dostal k televiznímu natáčeni, s přispěním do seriálu ČT-2 s názvem „Vzkaz“. Závěr byl korunován požadavkem, abych napsal svůj „Vzkaz národu“ - že každý z dřívějších hostů tak učinil. A napsat na arch jakoby pergamenu. Úkol tedy značný, nepatřičný, až zastrašující - ošíval jsem se, nejsem přece Mojžíš, abych pompézně zahřměl a zformulovat nové desatero. Pouze jsem vyhrkl a na pergamen napsal ona dvě doporučující slova o menší dávce pelyňku. Však ten náš český národ, s obrovským talentem a smyslem pro humor, přespříliš snadno si stýská, kritizuje, lituje se, aniž by oceňoval či snad vůbec neviděl tu plejádu pozitiv kolem sebe. Však není to tak dávno, kdy došlo k rozpadu československého státu. Událost až zázračně nenásilná se stává kýženou inspirací v současně se kymácející Belgii na rozpadnutí. Porovnejme s hrdlořezným počínáním u našich slovanských příbuzných na Balkáně. Naši nej bližší slovanští sousedé nedávno v podivném leteckém neštěstí ztratili řadu významných osobností, včetně prezidenta. Česká republika teď velmi nedávno uspořádala volby s chvalitebným výsledkem, bez násilí, bez střelby v ulicích. I příroda si vesměs počíná rozumně, povodně jen občasné - žádná zemětřesení, výbuchy vulkánů, orgie hurikánů, tajfunů, cyklonů, kdy pak bývá oprávněný důvod k důkladnému zanaříkání. Takže, šťastný národe, míň toho pesimismu s pelyňkem! Ota Ulč Vrah v černém baretu s hvězdičkou našišato II. PAVEL JACKO NEPŘIŠEL JSEM CHVÁLIT CAESARA, ALE POHŘBÍT HO Marcus Antonius; W. Shakespeare: Julius Caesar 25. listopadu 1956 Granma zdvihla kotvu. Babička si dala na čas. Místo plánovaných pěti dnů jí to trvalo sedm, a tak povstání v Santiagu začalo a skončilo bez ní. Přistála na špatném místě, kde na ni nečekali soudruzi ve zbrani, ale armáda varovaná námořním člunem, který Gran- mu sledoval. Ta ztroskotala na písečné mělčině. Většina jídla, léků a munice zůstala na ní, zatímco se revolucionáři brodili k mangrovníkové bažině a přes ni konečně na suchou zem. Kubánská letadla fiasko pozorovala. Občas také střílela. Fidelův plán byl perfektní, ovšem jen za předpokladu, že by se povedl. Náhradní plán nebyl, pokud se „sálvase quien pue- de“ (zachraň se, kdo můžeš) nepovažuje za bojový plán. Trvalo tři dny, než se všichni bojovníci v cukrové třtině našli, ale pak na ně armáda zaútočila. Chemu kulka odřela krk. Zůstal ležet a čekal na smrt. Kolem jeho kamarádi umírali doopravdy. Někdo doktorovi vysvětlil, že on neumírá. nový POLYGON 4/2010 / 77 [pageend79]Z osmdesáti dvou se do Sierra Maestra dostalo jen dvaadvacet Fidel okamžitě udělal ze sedmi z nich důstojníky a navázal styk s místními bandity. Bylo třeba disciplíny a první polní soud na sebe nenechal dlouho čekat Che svými slovy: „Situace byla nepříjemná (začalo pršet) tak jsem ukončil problém výstřelem z pistole ráže 32 do pravé strany mozku, s výchozí dírou ve spánkovém laloku. Chvíli lapal po dechu a umřel. Když jsem bral jeho věci, nemohl jsem dostat hodinky připoutané řetízkem k jeho opasku a on mně pevným hlasem, který měl daleko ke strachu, řekl 'Uškubni to, chlapče, to nevadí.' Udělal jsem tak a jeho majetek byl můj.“ Druhý den byly jeho myšlenky jinde. Che o aktivistce, která se k nim přidala: ”Je velkou obdivovatelkou Hnutí a zdá se, že chce mrdat víc než cokoliv jiného“. Poznámek o vraždění je v jeho deníku víc, např.: „...byl popraven, deset minut po tom, co jsem ho střelil do hlavy, prohlásil jsem ho za mrtvého“. Pro úplnost je třeba se zmínit o tom, že Fidelova ozbrojená skupina nebyla jediná a že ve městech s ním ani jeho Hnutí 26. července nebylo vždy zajedno. Fidel byl obviněn z vyprovokování povstání v září, a to najednou v Havaně, Santiagu a Ci- enfůegos. Havana a Santiago se nekonaly a armáda se mohla soustředit na Cienfue- gos, kde bylo zabito přes tři sta bojovníků. Nebezpečí, že by se Fidel, dobrý Stalinův žák, musel s někým dělit o moc, se snížilo. Povstání pokračovalo obvyklým způsobem. Revolucionáři pálili rolníkům cukrovou třtinu, armáda chatrče. Revolucionáři mučili a zabíjeli ty, které podezírali z pomáhání armádě, armáda mučila a zabíjela ty, které podezírali z pomáhání revolucionářům. Revolucionáři v tom byli lepší a vyhráli. Nemělo by se ovšem zapomenout na pomoc západního tisku. New York Times v únoru 1957: „Castro má pevné ideje svobody, demokracie, sociální spravedlnosti, nutnosti obnovit Ústavu, uskutečnit volby.” Jednou ze spojek mezi městským odbojem a bojovníky v horách byla Aleida Marchová, ve spisech Batistovy tajné služby vedená jako „Cara Cortada“ (Scarface, zjizvená tvář), nebo „Teta Manchada“, „Stained Tit“ (poskvrněné ňadro). Na rozdíl od jiných upoutala Cheho pozornost na delší dobu. Její první dojem byl, že „Che je starý, hubený a špinavý“ , později „El communista“. Byla antikomunistka, čtyři- advacetiletá dobře vyhlížející blondýnka. Batistovi udavači se zřejmě soustředili na to méně důležité. Kromě léků pro jeho astma mu Aleida na jeho žádost také přinesla učebnice pro základní školy - algebru, historii Kuby a zeměpis Kuby. Armádu přestalo bavit bojování a 2. ledna byli Che, Aleida a Fidel v Havaně. Ze zabíjení, dosud maloobchodu, se stal přes noc velkoobchod. Raúl zůstal v provincii Oriente a organizoval čistky, Fidel si v Havaně hrál na demokrata a jeho „levá“ ruka Che organizoval čistky tam. Batista, Meyer Lansky a jeho mafiáni odletěli do Miami. Partyzáni si užívali sexuálních svobod, dokud pro ně Che nezorganizoval hromadnou svatbu. Novináři, kterých se do Havany sletěly stovky, se povinně ženit nemuseli a ve volném čase psali chvalozpěvy na nový režim. Paříž oslavující v srpnu 1944 osvobození byla proti tomu úplný klášter. Moc nemocných Někdy pomalu a opatrně, někdy ne, Fidel se začal zbavovat jak Batistových věrných, tak svých. Nepotřeboval městské intelektuály s jejich demokratickými fantaziemi, spoléhal se na své ostřílené, nevzdělané, ale loajální vrahy. Che zorganizoval Comi- sión de Depuración (Cleansing commission, Komise čistek), která začínala svá zasedání v devět večer a dospěla k žádanému rozsudku (jedna poprava co dva dny) ve dvě ráno. Che byl hlavním prokurátorem. Musí se přiznat, že pochybností nemající 78 / nový POLYGON 4/2010 [pageend80]marxista Raúl byl výkonnější Když si jej Fidel zavolal a řekl, že jeho popravčí čety „dělají velký hluk“, Raúl se zeptal: „Tak co navrhuješ, máme je věšet?“ Odhaduje se, že v prvních dvou letech socialistická vláda zabila 70 tisíc kubánských občanů. Kolik vražd přesně by měl na svědomí (kdyby psychopat nějaké svědomí měl) celosvětový hrdina socialistického hnutí Che Guevara, se asi nikdy nedozvíme. Po nepříjemné zkušenosti s Gorbačovovým pokusem se Raúl postará o to, aby žádná dokumentace pro šťouravé historiky nezbyla. KGB odhadlo své lidi dobře. Při prvních oťukávacích návštěvách v Havaně dostal Fidel kaviár a vodku a Che od svého přítele Nikolaje Leonova, který zrovna náhodou dělal tlumočníka Mikojanovi při návštěvě Kuby v únoru 1960, pistoli. Milosrdná opona možná může zůstat nad činností Cheho coby ministra zemědělství. Výsledek jeho marxistických a po- lomarxistických reforem je znám. JZD byly zvány prán jas del pueblo. Kuba je dodnes zemí čtvrtého světa. Nevím, kolik životů se dá přičíst jeho úsilí. Chronologie je nyní trošku zpřeházená, ale jeden čas byl Che také šéfem ministerstva industrializace. Chtěl těžký hutní průmysl jako ostatní socialistické země a nechtěl si nechat říct, že Kuba nemá ani uhlí, ani železnou rudu, nemluvě již o znalostech. Pokud to připomíná dnešní politiky s jejich „underground carbon sequestration“, podobnost není čistě náhodná. Nakonec mu to přátelsky vymluvil Sovětský svaz. Měli zbytečného železa dost Milosrdná opona také může zůstat nad činností Cheho coby ředitele Národní banky. Mezitím se rozvedl s Hildou, vzal si Aleidu a časem s ní zplodil čtyři děti. 24. února 1961 se u jeho domu střílelo, těsně potom, co o něco dříve než obvykle odjel. Krátká přestřelka mezi jeho ochrankou (hlídali dům a ženu) a jeho bývalými spolubojovníky ze Sierry Maestry byla ututlána a vysvětlena nešťastnou láskou, která neměla s Chem vůbec nic společného. Dodnes se neví, jestli to byl pokus o atentát Mrtví nemluví. Ale od té doby vozil Che na předním sedadle krabici od doutníků plnou ručních granátů. A k těm doutníkům - ty začal přes své velice vážné astma kouřit již v Mexiku, aby se přiblížil svému vzoru Fidelovi. Co dělá revolucionář, když jeho socialismus zhuntuje jednu zem? Hledá další. Napřed to Che zkusil v Dominikánské republice, pak v Nicaragui. Vždy jím organizované bojůvky dopadly špatně, zejména v Dominikánské republice. Tam, po invazi, vyhlásila vláda odměnu tisíc dolarů na hlavu kubánských barbudos (fousáčů). Chudí campesinos, dávající přednost hotovosti v hrsti více než zářné marxistické budoucnosti na palmě, to vzali doslova a začali přinášet na policejní stanice hlavy fousatých revolucionářů v pytlích. Prý přinesli víc hlav, než bylo původních bojovníků. Armáda si stěžovala, že na ně nezbylo. Fidel také nebyl spokojen. Velitelem kubánských ozbrojených revolučních sil se nestal Che, jak doufal, ale Raúl. Che se staral o výuku a výcvik studentů z latin- sko-amerických zemí, kterými se to v Havaně jen hemžilo. Po návratu do svých zemí sice moc úspěšní nebyli, ale rozbrojů, teroristických útoků a jiných svinstev ve jménu socialistické revoluce udělali dost Che hodně cestoval a viděl v různých zemích socialismus v praxi nebo alespoň to, co mu bylo ukázáno. Domníval se, že ví, „proč se to v Sovětském svazu posra- lo - Leninova Nová ekonomická politika a Leninova předčasná smrt, která mu zabránila to napravit“. Dával přednost Maovu hospodářství - třicet milionů mrtvých sem, třicet milionů tam. Těžko říci, nakolik socialističtí předáci bezpečně u svých koryt brali mladého zbůjníka s jeho špatně přežvýkaným marxismem vážně. Sukamo mu ukazoval nashromážděné obrazy a místo revoluce diskutoval přednosti mladého ruského děvčátka, nový POLYGON 4/2010 / 79 [pageend81]nového přírůstku do svého mezinárodního harému, daru od Nikity Chruščova. (Kde asi dnes je ta česká holčička, dar od Novotného?) Nehni také dával přednost diskusi o věcech důležitých. Che: „Pane ministerský předsedo, jaký máte názor na komunistickou Cínu?“ Nehrú: „Pane veliteli, ochutnal jste některé z těchto lahodných jablek?“ Che: „Pane ministerský předsedo, četl jste Mao Ce-tunga?“ Nehrú: „Ach, pane veliteli, jak jsem potěšen, že vám jablka chutnají.“ Nevíme, jaký dojem udělal jeho program „Revoluce nyní“ na Násira, Tita, Maa, Chruščova, ale i Fidel začínal být nervózní. V Berlíně se seznámil s dvaadvacetiletou tlumočnicí Haydée Tamarou Bunke- ovou, narozenou v Argentině židovsko- -komunistickým uprchlíkům z Německa a od svých čtrnácti let vychovávanou na dobrou komunistku v NDR Za pár měsíců ji strana/Stasi vyslala na Kubu. Chvíli jí to trvalo, Cheho spolubojovníci seji snažili držet stranou, ale nakonec ji napadlo přihlásit se na brigádu, kde se Che občas před fotoaparáty objevoval. Ale to předbíháme. Nad fiaskem v Zátoce sviní v dubnu 1961 zatahují oponu zejména ti, kteří se snaží chránit reputaci J. F. Kennedyho a špinit tu CIA. Podle mého názoru 114 mrtvých a 1200 zajatých statečných Kubánců může děkovat jedině zbabělosti obou Kennedyů. Nicméně, soustředíme se na hrdinu Cheho, který při invazi málem přišel o život Vypadla mu pistole z pouzdra a kulka prolétla milimetr od mozku. Poradce na partyzánskou válku zřejmě nevěděl, na co je ta malá páčka na levé straně pistole. (Je možná vhodné se na tomto místě zmínit o jeho předcházejícím krvácení za revoluci. Při jednom útěku na Sierra Maestra byl střelen do hýždě a při oslavování osvobození nějaké vesničky spadl ze zdi a zlomil si ruku.) Humanitární reputace Cheho byla taková, že když se přiblížil ke skupince zajatců, jeden z nich se strachy podělal. (Kennedy nějaké svědomí měl - v prosinci 1962 byli zajatci vykoupeni léky v hodnotě 62 milionů dolarů.) Když při své první návštěvě v Moskvě žádal Che rakety, Chruščov mu místo nich nabídl PPš samopaly z druhé světové války. V máji 1962 se Chruščov cítil v kramflecích silnější a nabídl Fidelovi rakety sám. „Nezávislá“ Kuba přijala bratrskou pomoc tak rychle, že první zásilka raket vyplula z Černého moře ještě dříve, než Raúl v Moskvě 15. července smlouvu podepsal, a dříve, než ji Fidel viděl. Podle smlouvy směl SSSR pod svým výlučným velením umístit na Kubě následující: 48 raket středního doletu, 48 raket balistických raket, vše s nukleárními hlavicemi, 24 protiletadlových baterií s SAM-2, 24 MiG-21, 24 11-28 bombardérů, 12 raketových člunů třídy Komár a 42 tisíc vojáků. Che letěl do Moskvy v srpnu, protože chtěl smlouvu uveřejnit, ale Čhruščov chtěl naopak vše držet v tajnosti, dokud rakety nebudou instalovány, a to před volbami do US kongresu v listopadu: „Nebojte se, jestli budete mít s Američany problémy, pošlu Baltskou flotilu.“ Jak to dopadlo, víme. Che nemohl nikdy Rusům odpustit, že kvůli raketám nerozpoutali nukleární válku. Černá, ne rudá Afrika Co teď? Za svobodu se také bojuje v Africe a ti černí určitě potřebují pomoc a rady hrdiny z nedaleké Sierry Maestry. A tak se Che vypravil roku 1965 do Konga. Přes Moskvu (jak jinak?), Káhiru a Dar-Es- -Salam a v přestrojení. Moderní levicový akademik asi také raději spustí milosrdnou oponu nad tou epizodkou. Che byl překvapen, že vůdci osvobozovacích hnutí, antikolonialističtí bojovníci, na skoro marxistické slovo vzatí, sice vítají, ba i přímo vyžadují finanční pomoc, ale tu pak neutrácejí na nějaké zbytečnosti jako munici, nebo dokonce platy svým vojákům, ale raději na revoluční nezbytnosti jako pozlacené Mercedesy a účty v kasinech 80 / nový POLYGON 4/2010 [pageend82]na Riviéře. Ti, kteří zůstali v džungli, se dívali na Španělsky a trochu francouzský mluvícího podivína, který si myslel, že je třeba víc bojování a méně znásilňování a loupení, jako na dalšího bělocha. Che a jeho čtyřicet instruktorů se marně snažilo dodat osvobozovací armádě bojového ducha. Jeho taktické plány musely být napřed schváleny místním šamanem. Ani to nepomáhalo. Když dvacet bojovníků za svobodu pod vedením jednoho Kubánce mělo zaútočit na nepřátelskou pozici, šestnáct jich včas uteklo. Zřejmě „dawa“, ve svahilštině něco jako špatná karma. Che řekl, že s takovým vojskem se nedá vyhrát a poslal Fidelovi dopis, žádající o vyslání dalšího sta vojáků, a že „nemusí být všichni černí“. Trpěl celou dobu průjmem. Mike Hoare se svými žoldnéři výmluvy nehledal a Kubánce velice úspěšně potíral. U jednoho mrtvého se našel deník popisující cestu z Havany, přes Moskvu a Peking do Dar-Es-Salamu. CIA si zamnulo ruce a politbyro zaúpělo. Kterak dobře známo, kam komunista nemůže, nastrčí OSN. S malou výjimkou korejské války, OSN brání a zachraňuje levicové režimy, vrahy a diktátory po celém světě. Tentokrát to nebylo OSN, ale Organizace africké jednoty, která zachránila za pět minut dvanáct Cheho kůži. Když jim došlo, že Che a jeho „instruktoři“ nesahají žoldnéřům Mika Hoarea po kotníky, nastal pokřik o zahraničním vměšování a nakonec dohoda, kdy se obě strany zavázaly poslat cizince pryč. Kasavubo- vi žoldnéři se stáhli, Kubánci ne. Přesně půl roku na to, co Che Guevara zahájil svou osvobozovací válku v Africe, bylo jeho ležení přepadeno. Autor příručky na partyzánskou válku pozapomněl postavit stráže. Před úprkem jej sice chladnokrevně napadlo zapálit svou chatrč, ale přesto zbraně, munice, vysílačky, dokumenty, proviant, a dokonce jeho dvě opičky padly vládnímu vojsku do rukou. Revolucionářů se zachránilo třináct, z nichž jeden zemřel na své zranění cestou. Lid, za jehož osvobození údajně revolucionáři bojovali, se k nim choval velice nepřátelsky. Osvobozovací hnutí jim zabavilo zbraně a nyní je nechalo napospas vítězné armádě s její zavedenou praxí odvodu žen. (Kdopak bude pracovat?) Vedení osvobozovací armády také dávalo vinu za katastrofu kubánským dobrodruhům a začalo vyjednávat s Mobutem. Navíc tanzanská vláda, cítíc, odkud vítr vane, prohlásila, že končí se svou podporou povstalcům. V tu dobu byli Kubánci a zbylí povstalci v Kigomě, na západním břehu jezera Tanganika, tvořícího hranici mezi Kongem a Tanzánií. Přes astma, přes průjem, přes spáleniště a krvavé řeky se Che rozhodl, že bude osvobozovat Afričany, ať chtějí, nebo nechtějí. Marxista vždy ví, co lid potřebuje. Zmocnil se vysílačky a jeho telegramy Fidelovi přes kubánské velvyslanectví v Dar-Es-Salamu žádaly peníze, zbraně a vůbec všechno. Připomínají telegramy brigádního generála ze Švejka. (“Rychle uvařit menáž a pochodem na Sokal. Vo- zatajstvo začíslit u východní skupiny. Výzvědná služba se zrušuje. 13. pochodový prapor staví most přes řeku Bug. Bližší v novinách.”) Che: „Kuba ani necouvá od svých slibů, ani nepřijme hanebný útěk, nechající své konžské bratry v ostudě na milost žoldnéřům“. 18. listopadu se Che, jeho zbylí Kubánci, vůdce Masengo a jeho generální štáb, plus několik vybraných Konžanů přeplavili na druhou stranu do Tanzánie. Kulomety byly na palubě připraveny pro případ, kdyby se nějaký nechtěný černý spolubojovník chtěl zachránit také. Konžští bratři byli zanecháni v ostudě, i když ne žoldnéřům. Ti se již dávno předtím, nespokojeně sice, ale poslušně, stáhli do Katangy. Smlouvy jsou jen pro nesocialisty. Che se, podle svého zvyku, schoval na velvyslanectví v Dar-Es-Salamu. Začátkem roku 1966jej navštívila Aleida, která se také nesměla z kubánského velvyslanectví hnout. Alespoň měla opožděné líbánky. nový POLYGON 4/2010 / 81 [pageend83]Che psal své paměti z Konga a musí se po- neúspěchu“. V březnu toho roku přistál Che chválit, že první věta zní „Toto je příběh v Ruzyni. Březen 2010 Hlavní zdroje: Simon Reid-Henry: Fidel & Che / Hodder & Stoughton Ltd 2009 Che Guevara: Guerrilla Warfare / Penguin Books Ltd 1972 Régis Debray: Prison Writings / Penguin Books Ltd 1973 Jon Lee Anderson: Che Guevara / Grove Press 1997 Che Guevara: Motorcycle Diaries Takydemokracie / Jeden věhlasný státník, tuším, že to byl Churchill, prohlásil, že demokracie je pramizerný způsob vlády, ale neznáme lepší. Bývá to rádo připomínáno a z vlastní zkušenosti přitakáme!! Ale nechceme být horší než ostatní demokratické státy a s vedoucí úlohou jedné strany máme své bohaté trpké zkušenosti, takže ať žije demokracie! Jenže za totáče si strana ustavičně vyplachovala s demokracií ústa, mnohý prostý občan se nechal přesvědčit, že ano, máme demokracii, a to lidovou - a to je všech demokracií futrál. Pak se všechno změnilo, nastala revoluce zvaná sametová, jelikož se nestřílelo, nýbrž akorát věci, co visely hlavou dolů, se postavily na nohy - prostě převrat. Překotila se i ta demokracie a stala se opravdovou, co k ní patří nerozlučně svoboda a zodpovědnost. Můžeme totiž svobodně kritizovat nedostatky v řízení veřejného života a toho si užíváme. Ze školy víme, že moc ve státě má být rozdělena mezi moc zákonodárnou, výkonnou a soudní a všechny tři tyto řidiči orgány jsou na sobě nezávislé. Tuhle vzájemnou nezávislost upravil bolševik po svém: nehodila se mu do krámu. Všechno bylo naopak závislé na vůli oné jediné strany a právě tím byla komunistická demokracie postavena na hlavu, stala se štítem, za nímž se skrývaly její neřesti. Teď tedy máme demokracii opravdovou, neboť je spojena se svobodou, a státní moc by měla být v rukách zodpovědných lidí. Ne vždycky, pravda... Co mi však nejde na rozum, je ta politická praxe, kdy poslanci nebo senátoři jsou zároveň předsedové strany, členové dozorčích rad, starostové, hejtmani (!!) a sběratelé nejrůznějších funkcí. Tak jako kdysi, za neblahé paměti, kdy byla hrdinkou sovětská občanka Lydia Korabelniková, která obsluhovala hned několik tkalcovských stavů naráz. Tedy kdy soudruh předseda strany byl zároveň prezidentem, pamatujete? Všechno zastal. Zkrátka, myslím si, že ověšováním se veřejnými (a k tomu třeba i soukromými) funkcemi je příšerný nemrav z časů totality, a dokonce takový hybrid, jako hejtman senátorem nebo senátor hejtmanem, čili moc výkonná křížená s mocí zákonodárnou - přímo čin protiprávní. Co na to Ústavní soud? Ostatně, svědomitě vykonávaná funkce zcela vyčerpá, a tak si myslím, že člověk opravdu zodpovědný by měl svou činnost v parlamentu, senátu či jinde prostě přenechat jiným, aspoň po dobu ministrování, hejtmanování, primátorování a sra- rostování - nebo opačně moc zákonodárnou nezatěžovat jinými úkoly v oblasti výkonné moci (či nedej bože v oblasti soudní). A také ty tři složky státní moci by si nepřekážely. Při sestavování úřednické vlády se dbalo na to, aby členové byli opravdu bezpartijní. Snadná pomoc, příteli: odevzdáš stranickou legitimaci na sekretariátě a až doministruješ, dostaneš ji zpátky. To je jaksi košer. Není to nemravné tak, ale jinak. Není to výsměch voličům? Nová koaliční sestava naznačila, že zavede klouzavé mandáty, to znamená, rozumím-li tomu dobře, že by ministra během výkonu jeho funkce zastupoval v parlamentu náhradník - můžeme se těšit, že se blýská na lepší časy? Nezávislá moc se spojuje, místo aby se dělila o svou dílčí kompetenci. Jsou podniky, které svým zaměstnancům nedovolí, aby pracovali ještě v druhém úvazku. Ne tak v politice! Homo politicus se stává přidrzlým povýšencem a nevíme, kdo a jak by ho mohl naučit zodpovědnosti a pokoře. Právě to jsou vlastnosti, které by potřeboval v době, kdy je naopak odkládá jako zimník zjara. Dana Seidlová [pageend84]Cesta na kongres MILOŠ ŠUCHMA Ve dnech 4.-6. června 2010 se konal ve Winnipegu, hlavním městě kanadské provincie Manitoba, již 62. kongres Českého a slovenského sdružení v Kanadě (ČSSK), založeného po Mnichovské dohodě v roce 1939. Protože jsem předsedou této organizace, chtěl bych čtenáře seznámit s tím, co se na kongresu dělo, a také stručně o cestě do Winnipegu po kanadské straně tam a zpět po americké. Důvodem k cestě autem byl tedy také výlet a příležitost se na cestě zastavit u známých, které člověk zas tak často nevidí. Cesta to není krátká, najeli jsme z Ottawy a zpět celkem 5 600 km. Cesta do Winnipegu po dálnici vede kolem městečka Deep River (známého svou nukleární laboratoří, která za 2. světové války byla součástí projektu Manhattan a nyní je hlavním světovým dodavatelem urania pro lékařské účely), pokračuje kolem kanadské vojenské základny Petawawa (z níž stovky vojáků bojují v současné době v Afghánistánu). Zastavili jsme se v hornickém městě Sudbury, největším v severním Ontariu, známém těžbou niklu a mědi (nikl byl používán v obou světových válkách k výrobě dělostřeleckých střel). Do 70. let, vzhledem k znečištění, působilo jako měsíční krajina, kde dokonce před přistáním na měsíci trénovali američtí astronauti. K odstranění zplodin přispěl 380 m vysoký komín Superstack (druhá nejvyšší stavba v Kanadě po CN věži v Torontě), místa osetá trávou a vysázení stromů (i na skalách). Město má bilinguální Lau- rentian universitu a interaktivní vědecké muzeum (Science North). Leží v blízkosti jezera Huron. Cesta ze Sudbury vede dále na západ kolem Elliot Lake, kde zbohatnul slovenský podnikatel Roman dolováním uranu (v roce 1939 byl po příchodu do Kanady krátce písařem v ČSSK). Cesta pokračuje kolem severního břehu největšího severoamerického jezera Superior do Thunder Bay, které vzniklo spojením měst Fort William a Port Arthur (čtenáři jistě znají hospodu stejného jména v Náchodě, kde začínal hrát ve studentské swingové kapele Josef Skvorecký). V Kanadě je to však velký přístav na hlavní dopravní tepně jezera Superior. Ve městě jsem se setkal s dr. Jaroslavem Kotalíkem, který založil v nemocnici onkologickou kliniku a stále přednáší na Lakehead univerzitě zdravotní etiku. Na hranicích západního Ontaria s Man- itobou je Kenora, malebné městečko na jezeře Lake of Woods (o které v 19. století 14 let bojovaly provincie Manitoba a Ontario, aby se nakonec se stalo součástí Ontaria). Kongres ve Winnipegu Dne 4. června se konalo neformální setkání delegátů poboček ČSSK (ČSSK má devět poboček v pěti provinciích), týkající se budoucnosti ČSSK, protože členská základna stárne - a večer pak neformální setkání v budově Podporující jednoty (otevřenou v roce 1913), když si členové pomáhali v zdravotních a životních nesnázích. Na programu jednání 5. června byla agenda (včetně zdravic hostů od kanadského předsedy vlády, předsedy Senátu ČR, velvyslance ČR a GK v Torontě), volbou ověřovací, a rezoluční komise, zprávami funkcionářů Výkonného výboru, poboček, pokladní a revizní zprávy, návrhem rezolucí a diskuse k výše uvedenému. Součástí kongresu byl také banket, kterého se zúčastnilo asi 100 lidí, včetně ministra pro demokratické reformy a po- nový POLYGON 4/2010 / 83 [pageend85]slance za Manitoba Stevena Fletchera, ministryně kultury, multikulturalismu a turismu vlády Manitoby pani Flor Marcelino, velvyslance ČR Karla Zebrakov- ského a Generálního konzula v Torontě Richarda Krpače. Při banketu se také uděluje cena T. G. Masaryka: „Toto uznaní se uděluje Kanaďanům českého či slovenského původu, kteří dosáhli významných úspěchů na některém úseku lidské činnosti, a osobám nebo organizacím jakéhokoliv původu, které se zasloužilý v úsilí o svobodné Československo nebo obohatily život Čechů a Slováků v Kanadě.“ V minulosti tuto cenu dostalo mnoho představitelů veřejného života, např. Václav Havel, Tomáš Baťa, Josef Škvorecký skupina 3. odboje bratří Mašínů, dr. Milada Horáková in memoriam (cena převzata její dcerou) a další. Na tomto kongresu cena byla udělena dr. Josefu Skáloví z Vancouveru za jeho přínos lékařské vědě, spoluzakladateli Divadla Za rohem v roce 1976, kde režíroval 26 inscenací a v mnoha účinkoval. V roce 2008 byl oceněn ministrem zahraničí Karlem Schwarzenbergern za propagaci české kultury udělením ceny Jana Masaryka „Gratias Agit“. Letos byl jmenován laureátem kanadské lékařské asociace F. N. G. Starr ceny za „významný přínos lékařské vědě, praxi a vyučování a zároveň za práci v divadelním umění“. Masarykovu cenu rovněž získali manželé dr. Stanislav Reiniš a Milada Reini- šová. Dr. Reinišovi za jeho práce v oboru neuropsychologic, vědeckou a univerzitní činnost, jakož i za jeho publicistickou činnost v časopise Západ, kde byl členem redakční rady, a v mnoha jiných novinách a časopisech. Miladě Reinišové byla cena udělena za dlouholetou činnost v ČSSK a zejména za předsednictví pobočky ČSSK v Kitcheneru. Cenu dostal také Josef Dobrovolný z Winnipegu za zásluhy o propagaci české a slovenské kultury, vedení rozhlasového vysílání v boji proti komunismu a v neposlední řadě za pomoc nově příchozím do Kanady. Dále byla cena udělena kanadské Česko-slovenské podporující jednotě ve Winnipegu, založené v roce 1913, která je členem ČSSK a která přispěla k harmonickému soužití a pomoci Čechům a Slovákům v Manitobě. Generální konzul v Torontě předal medaili Jana Masaryka také dr. Evě Sailerové, předsedkyni pobočky ve Winnipegu, za její práci pro komunitu. Pro mne nejzajímavější osobností byl ministr federální vlády pro demokratické reformy a poslanec za Manitobu, 381etý Steven Fletcher, který je quadriplegic, tedy ochrnutý od krku na celém těle. Jeho příběh je hodný velkého obdivu. Ve svých 23 letech byl Steven Fletcher přeborníkem Manitoby v závodech na kajaku a nadšencem vodních i jiných sportů. Jednoho rána však narazil v mlze na cestě do práce do losa, byl ochrnut a po dlouhou dobu neschopen řeči. S neuvěřitelnou houževnatostí však bojoval se svým postižením, a tím se mu podařil i aktivní návrat do společnosti. Bezprostředně po úrazu mu bylo řečeno, že bude muset strávit zbytek života v ústavu. O několik let později Fletcher žertem řekl: „Doktoři tím nikdy nemysleli, že tou institucí bude Parlament“ Steven Fletcher je vzděláním inženýr geologie a po úrazu vystudoval, získal MBA diplom a stal se předsedou Univerzitní studentské unie v Manitobě. Ve federálních volbách v roce 2004 kandidoval za Konzervativní stranu, kde zvítězil ziskem 44 % hlasů, ve volbách 2006 to bylo 47 % a v roce 2008 získal již 54 % hlasů. Řekl mně, že dnes vstával ve 4 hodiny ráno, aby stihnul první letadlo do Winnipegu, měl již 7 schůzek a na poslední se ještě po našem banketu chystá. Před zahájením banketu ministr Fletcher objel na 84 / nový POLYGON 4/2010 [pageend86]vozítku všechny stoly zúčastněných, představil se a zeptal se každého, co dělá. Měl jsem potěšení během banketu sedět vedle něho a byl jsem překvapenjeho zájmem o právě skončené volby v České republice, o tamní život , o českou hudbu, kde jeho oblíbeným skladatelem je Antonín Dvořák. Obdivuhodná osobnost, na další setkání s ním se vždy budu těšit Nedělní jednání mělo na pořadu schválení rezolucí, které se z kongresu posílají kanadskému ministerskému předsedovi a také českému. V rezoluci kanadské je poděkování kanadskému ministrovi imigrace za změnu Azylového zákona, který, jak doufáme, vyřeší odstranění kanadských víz pro české občany. V této věci jsme se angažovali, zrovna tak jako v podpoře výstavby monumentu obětem komunismu v kanadském hlavním městě a podpory Muzea lidských práv ve Win- nipegu, zejména zdůrazněním zrůdnosti nacismu, právě tak jako komunismu. Česká rezoluce, odeslaná pojmenování nové české vlády, zmiňuje několik nedořešených věcí: - Doporučení, aby Nejvyšší správní soud přezkoumal důvodná podezření o porušování Ústavy ČR stranou KSČM. - Apelace, aby se vláda zasadila o urychlené projednání korespondenční volby pro české občany. - Projednání návrhu nového zákona o státním občanství, včetně možnosti mít dvojí občanství. - Obnovení diplomatického zastoupení v Montrealu a čestného konzulátu ve Vancouveru. - Spravedlivé dokončení restitucí, zejména pro ty, kteří neměli v době účinnosti restitučního zákona české občanství. Jako člen Konzultativní rady Senátní komise pro krajany žijící v zahraničí jsem se po dlouhou dobu zasazoval o prosazení těchto požadavků. Za velký úspěch považuji, že se mně podařilo přesvědčit senátora Tomáše Grulicha, aby prosadil zaslání požadavku ve věci restitucí Ústavnímu soudu, za podpory dostatečného počtu senátorů. Senátor Grulich nejenže na věc nezapomněl, ale návrh Ústavnímu soudu byl zaslán s podpisem celého senátorského klubu ODS. Věřím, že po povolební změně vlády se podaří vyřešit i zbývající záležitosti. Abych byl ve zmínění nedostatků důsledný, chci se zmínit o podivném chování ministerstva zahraničí v minulosti - a doufejme, že ne v budoucnosti. Cecho-Kanaďan Jan Drábek byl velvyslancem v Albánii, kde mu vážně onemocněla manželka a kde doktoři doporučili naléhavé převezení mimo Albánii. Ministr zahraničí pro to neměl příliš pochopení, až teprve po ujištění velvyslance Drábka, že převoz letadlem zaplatí sám, mu bylo vyhověno - skutečně za pět minut dvanáct Jiným případem je jmenování čestného konzula ve Vancouveru, iráckého původu a pochybné pověsti. Když MZV bylo na fakta krajany upozorněno, trvalo delší dobu, než byl tento člověk, zapletený do dlužných finančních machinací odvolán z funkce. V poslední době již zmíněný generální konzul v Torontě nedovolil členu Výkonného výboru ČSSK a největšímu propagátorovi spravedlnosti v restitucích pro české občany Janu Sammerovi vstup na půdu GK, protože by prý „rozladil“ Pavla Žáčka, bývalého ředitele Ústavu pro studium totality, a krajany. Janu Sammerovi se Richard Krpač do smrti Jana Sammera v září 2009 nikdy neomluvil. Rovněž velvyslanectví v Havaně v roce 1996 ujistilo písemně torontskou výtvarnici, že její vypůjčená sbírka 79 uměleckých děl v 7 tematických celcích a v ceně 93 000 dolarů bude pojištěna a řádně převezena do Brazílie u příležitosti návštěvy prezidenta Václava Havla. Sbírka se nicméně ztratila... Minulý rok, po 13 letech torontský generální konzul výtvarnici napsal, že MZV „jako vstřícné gesto, bez viny nový POLYGON 4/2010 / 85 [pageend87]MZV jí nabízí 3 500 dolarů.“ Věc je nyní adresována novému ministrovi zahraničí, aby tento „kanadský žertík“ po 14 letech odstranil. V březnu 2010 byl uzavřen generální konzulát v Montrealu, přestože Česká republika budovu vlastní a ta nyní leží ladem. Tento úřad by letos oslavil 90 let od svého založení jako jeden z prvních, které Československo otevřelo, a ubránil se v roce 1939 převzetí úřadu německým generálním konzulem, neubránil se ale současnému ministerstvu. Tak toto jsou svízele v jednání s českými úřady. Neděle byla zakončena přátelským setkáním a rozloučením s krajany z Winnipegu v přírodním prostředí domu jednoho krajana. Cesta z kongresu Jeli jsme přes státy Severní Dakota, Minnesota (přes pramen řeky Mississippi) do Dolu th, velkého přístavu na jižním břehu jezera Superior, kolem jezera Michigan ve státě Illinois do českého Chicaga. Přestože jsem byl v Chicagu předtím třikrát, bez GPS v autě bych se nyní jen špatně orientoval. Bohužel, z české čtvrti, kde byly české obchody a restaurace, se vytváří mexická čvrť a z restaurací zbývají jen tři, z čehož asi nejlepší restaurace Klas je otevřena jenom o víkendu. V restauraci Moldau, kde jsme byli na večeři, je obsluha česko-mexická, takže brzy vzpomínka na českou emigraci bude jen historická. Ani nejvyšší budova se již nejmenuje Sears, ale byla prodána Angličanům a jmenuje se Willis. Z Chicaga jsme pokračovali přes stát Michigan do Clevelandu ve státě Ohio na břehu jezera Erie, kde jsme se setkali se Ctiradem Mašínem. Povídali jsme si s ním o knize Cesta na severozápad, kterou napsal se svým bratrem a která nedávno v Praze vyšla a bratři ji napsali ještě za čerstvé paměti po návratu z americké armády. Ctirad Mašin, kterému bude letos 80 let, je stále pracovně svěží a sportovní. Říkal, že nyní prodá business. Když jsem mu řekl, že tedy si bude užívat jako penzista, odpověděl: „Vůbec ne, založím jiný, již mám plány.“ Ostatně jeho bratr Josef je jen o dva roky mladší a i on je mezinárodně obchodně velmi úspěšný, k čemuž patří i náročné cestování. Není se co divit, že se více než 20 000 východoněmeckým vojákům je nepodařilo chytit Cestu jsme zakončili přejezdem ze státu New York do kanadského Ontaria na návštěvu k synovi a vnoučatům. Byl to podařený dobrý kongres a hezký výlet ■ Zleva: vyznamenaný Masarykovou cenou dr. Josef Skála, velvyslanec ČR Karel Žebrakovský, ministr a poslanec Steven Fletcher a předseda ČSSK Miloš Šuchma. (Foto J. Šuchmová) [pageend88]Poprvé v životě JOSEF KOLÁČEK Tenhle esej, fejeton či reportáž by měl psát někdo jiný. Ale nikdo není po ruce a hledat ochotu ke spáchání něčeho podobného je něco jako fata morgana. Není tedy zbytí. Musím spolknout leccos hořkého, takové pocity mívám, když se mluví o mně, a vyhrnout si rukávy a pustit se do toho. Všechno začalo dopisem z České biskupské konference, že mi během cyrilo- -metodějské pouti bude udělena pamětní medaile za 40tiletou činnost ve vatikánském rozhlase, jako autoru desítek náboženských knih, překladateli všech encyklik Jana Pavla II. a Benedikta XVI. a dokumentů Svatého stolce, včetně Katechismu katolické církve a žurnalistovi - nebyla tam zmínka, kam jsem všude psal, ani o Novém životě a Studiích vydávaných Křesťanskou akademií v Římě, tím méně o Polygonu ve Švýcarsku a Novém Polygonu v Praze, kam už píši také nějaké to desetiletí. Musel jsem nahonem přestavět svůj obvyklý program každoroční návštěvy Prahy a Brna, hrobů svých rodičů, ještě žijících příbuzných a přátel, s nimiž si rozumím tak, jako bychom se rozešli včera, a ne před 42 léty. Už jen představa, že jedu do strašného horka, jaké v červenci obyčejně vládne na Moravě - a také vládlo, mi naháněla hrůzu. A přitom každý rok, který uplyne, mi stále víc bere chuť k cestování. Nahonem shánět letenky přes Bratislavu nebo přes Prahu, e-maily přátelům nebo telefonáty, abych někam nepřišel na návštěvu nevhod nebo docela mamě. Napěchovat do týdne nějakých patnáct návštěv, domluvit, kdy se to bude hodit, kdy to uvítají, protože nerad bývám na obtíž, i když jsem hostem až z Říma. Už přílet do Prahy nevěstil nic dobrého. Nastoupili jsme do letadla Ryanair včas, ale pak čekání a čekání. Trpělivosti rapidně ubývalo a nervozita stoupala u všech, nejen u mne. Obvyklý aspirin oznámení: „Omluvte zpoždění: pro nával či zácpu (congestione) musíme čekat na povolení ke startu“. A hodina byla ztracena. Vynořovaly se mi nejhorší scénáře další cesty do Brna. K tomu jsem ještě slíbil paní Angelice Hannauerové z Č IV že s ní po příletu projednám jednu naléhavou záležitost ohledně natáčení pořadu. Byla ochotna i někam zajet za mnou, jen abych jí věnoval „půlhodinku“. Nakonec jsme to vyřídili u stolku jednoho baru na letišti v Řuzyni a já mohl vyrazit do Brna. Tam mívám u našich (jezuitů) potíže a náramné strachy, jak se dostanu dovnitř, nebude-li někdo doma. P. Pevný je téměř hluchý a neslyší zvonek a ti mladší bývají rozběhaní. Ale zasáhl asi anděl strážný, protože jsem přicházel k domu na Kozí ulici a proti mně vystupoval z auta superior P. Stuchlý. Nemusel jsem ani zvonit Nálada se vyhoupla vysoko nad nulu. V neděli pak po hrubé mši svaté v Bystrci, v rodné farnosti, jsme odjížděli na Velehrad (vezla mě sestra Anna). Pochvalovali jsme si, jak je volno na dálnici i na menších silnicích. Jenom pak nám dalo zabrat hledání výjezdu na Velehrad. Po několikerém vyptávání jsme tam nakonec dorazili. Sotva jsem vystoupil z auta před Stojanovém, odvedl si mne Ludvík na program představení církevních hnutí. Na poslední chvíli jim odmíd účast plzeňský biskup Radkovský a tak jsem musel lepit díru jako „host z Říma“. Propocená košile i kalhoty volaly po tom, že by to chtělo sprchu. Až po programu jsem se dostal do pokoje a pod sprchu. Večer v neděli 4. července se pak konal koncert „Dobré vůle“ na Stojanově nádvoří před bazilikou. Trochu mu pošramotila aureolu charakteristika Ludvíka, když mi předával vstupenky, i když jsem je už měl od ČBK. „Tumáš lístky na koncert dobrénový POLYGON 4/2010 / 87 [pageend89]ho vola.“ A odcházel do baziliky na adoraci. Já tedy hrdinně plnil jako oficiální host své povinnosti, a zařadil se tak za mnohem významnější hosty, jako byla paní Lívie Klausová, manželka prezidenta, premiér Nečas, ministr Kalousek, hejtmani, v čele s prezidentem sdružení hejtmanů Haškem, vyslanec u Svatého stolce Voša- lík i s paní, kterou jsem tak poprvé viděl, protože v Runě se objevuje pouze vzácně; žije se synem v Praze. Úroveň koncertu, přenášeného ČTY mě nezklamala a několikrát jsem si s chutí zatleskal. Daleko víc a silněji deskalo přítomné publikum, i když bylo smíšené, nejenom mladí. Ti mě pak celou noc rušili pod okny Stojanová, kde zpívali a zpívali, až mi zprotivili slovácké písničky, a nejen proto, že zpívali falešně, asi už hodně vypili, ale že to nemělo konce a já nemohl spát A nepomohlo ani to, že jsem je posílal v duchu ke všem čertům. Když v Římě starosta Rutelli přišel s návrhem pořadu „Notti bianche“ , bílé noci, kdy se nedá spát, protože se všude na náměstích i v ulicích vyhrává a zpívá, křičí a píská, řve a dělá děsný rambajs, reagoval jsem obdobně a utěšoval jsem se, že něco tak nelidského a bláznivého u nás není možné. Ale má vlastenecká hrdost dostala pořádnou ránu. Na svátek sv. Cyrila a Metoděje jsme se už stěží prodírali k tribuně, na níž byl hlavní oltář. Já ještě musel hledat cestu do sakristie, abych si vzal albu a štólu a mohl koncelebroval. Ulevilo se mi - nesnáším dost dobře tlačenici v zástupu - když jsem vystupoval po schodech pokrytých červeným kobercem na podium. Kde se vzal, tu se vzal, objevil se ing. Florián z brněnské ČTV a hned mi hledal místo pro záběry televize. Domlouval se na dálku s režisérem a ten mu nakonec schválil první místo na pravé straně mezi koncelebran- ty. To už spustily fanfáry, osm stříbrných trubek, tympány a ještě slovácká dechová kapela. Z baziliky vycházel liturgický průvod českých a moravských biskupů, v čele s křížem, pak s ostatky sv. Cyrila, evangeliářem, který nesl jáhen, a vše uzavíral kardinál Vlk jako hlavní celebrant s biskupskou berlí. Fánfáry pak přešly ve zpěv celého shromáždění k poctě sv. Cyrila a Metoděje: „Ejhle oltář Hospodinův září“; bylo to cítit, že zpívá všech 35 000 a možná i víc poutníků v této „první slovanské katedrále pod širým nebem“ . Naštěstí bylo pod mrakem, takže na nás na pódiu kolem oltáře nepálilo slunce, jak jsem se obával, i jeho následků, proto jsem si přivezl z Říma bílou čepici s „kšil- tem“, jako mívají golfoví hráči, ale když jsem viděl nebe pokryté mraky, mohl jsem ji nechat odpočívat v batohu. Věděl jsem, že kázání bude mít nový pražský arcibiskup Duka, ale když přistoupil k ambonu, zažehla se ve mně náramná zvědavost, i když jsem si nechával v rezervě místo na zklamání. „Je tomu už 1147 let, co sem doputovali bratři Cyril a Metoděj a setkali se s knížetem Rastislavem a lidem žádajícím srozumitelný výklad Dobré Boží zvěsti. Je to také 25 let od setkání při velehradské pouti s papežským legátem kardinálem Casa- rolim a s nezapomenutelným kardinálem Tomáškem v roce 1985. (To se slavilo 1.100 výročí smrti sv. Metoděje, na které chtěl za každou cenu přijetjan Pavel II., ale komunisté měli takový strach, že dovolili přijet pouze Casarolimu). Při pohledu na okno farní budovy si mnozí vybaví tvář a úsměv otce kardinála Tomáška, „generála bez vojska“, jak ho nazýval totalitní režim. On prožíval svůj velký den. „Chceme svobodu! Chceme papeže!,“ skandovalo přes 200.000 poutníků bývalého socialistického Československa. - Doneslo se nám až do Říma, že Casaroli, tehdyjenom arcibiskup (toho kardinála mu mons. Duka přiřkl neprávem. Byl jmenován až později) si v té chvíli neodpustil ironickou poznámu: „ Pane ministře, jak je vidět, vojsko by bylo.“ Jak se zatvářil či reagoval Klusák, to se nám už nedoneslo. Zato jsem obdivoval Casaroliho vtipnost a originální „captatio benevolentiae“ (upoutání pozornosti vě88 / nový POLYGON 4/2010 [pageend90]řících) na počátku kázání. Několik týdnů před cestou na Velehrad jsme mu museli natočit českou homilii se zřetelnou výslovností. Od jeho sekretáře jsme se dověděli, že denně aspoň hodinu trénoval, ale pak to vzdal. „Drazí v Kristu“ vyslovil ještě docela slušně, tisíce věřících obdivně zpozorněly. - „ Chtěl jsem podle vzoru Jana Pavla II. mluvit česky, ale nedokázal jsem se tomu naučit Slibuji vám ale, že až jednou dojedu na Velehrad podruhé, naučím se vyslovovat vaše podivuhodné, ale krásné „ř“ - vyslovil to ovšem hrůzně jako „rž- džšch“. Shovívavý úsměv na tvářích všech shromážděných ho povzbudil, ale pak pokračoval italsky. Pražský arcibiskup pak v kázání zdůraznil: „ Velehrad vždy vábil lidi toužící po svobodě. Před dvacet pěti léty to bylo zvláště zřetelné. Po dvaceti letech svobodného vývoje přemýšlíme o svobodě jinak...“ Z dalších jeho vývodů mi zažhnula slova: „Má-li kdo žít svobodně, není možné aby si někdo ze svobody bral něco na úkor svobody druhéhoa pak důraz, jaký kladl na Kristovo zlaté pravidlo jednání: „Vše, co chcete, aby lidé dělali vám, dělejte i vy jim.“ Pak ale kazatel přešel na odkaz sv. Cyrila a Metoděje: „Co nám přinesli... Řeknete: Je to víra!“ jenže víra byla vystavena tvrdým zkouškám. Mnozí ji ztratili, mnozí v ní kolísají. Není divu. V naší paměti a pro mnohé i v osobní zkušenosti figurují skutečnosti podlamující víru ve všemohoucího a spravedlivého Boha. Mnozí dnes říkají, že po tom, čeho jsme byli svědky na frontách a v koncentračních táborech, nelze o Bohu mluvit Řeknou i to, že je Bůh za to odpovědný. Vždyť kde byla jeho dobrota v Osvětimi. Dachau. Ljublance, Valdicích a Jáchymově, ...kde byla před Stalingradern a v Drážďanech. Žádný Bůh není. Není-li však Bůh, kdo je za to všechno úděsné zlo odpovědný? Lidé! A už jsem si pak jen rozvíjel sám: Z toho se žádný nevymluví, nevykličkuje. Vina spočívá i na něm. Kde je v člověku kořen zla? A jak se tam dostal? Jak v něm vznikl? Dá na to jinou odpověď ateismus, než že je to absurdita bytí, lidského života na zemi? Pražský arcibiksup se pak ještě vrátil k řečnické otázce: „Přinesli nám sv. Cyril a Metoděj skutečně víru? Ano, ale nebylo to tak přímočaré. Přinesli nám totiž Písmo svaté. Přinesli nám pozvání k víře. První slova, která zde pronesli, byla „... toužíte se radovat..zbavit se zkázy tohoto světa....? Slyšte nyní svým rozumem! Slyšte Slovo, od Boha přišlo... Slovo posilující srdce i rozum, připravující k poznání Boha (Proglas, úvod psaný sv. Cyrilem). Nejvlastnějším pokladem otců je Písmo svaté. Víra je naše odpověď, a taje naší budoucností.“ Rozlehl se potlesk přítomných. To u nás nebývá zvykem, zažívám to jen v Itálii. Přidal jsem se s chutí k tleskajícím. Uvolňuje to napětí z nadšení nad vyslovenými pravdami. Po druhé, a ještě přesvědčivěji se pětkrát rozlehl Stojanovým nádvořím potlesk ke slovům apoštolského nuncia Causera. Když olomoucký arcibiskup Graubner jako hostitel -Velehrad patří do olomoucké arcidiecéze - oznamoval po jeden a půlhodinové mši svaté, že ještě promluví arcibiskup Causero, zvedla se ve mně vlna odporu k takovým oficiálnostem. Sedl jsem si a díval jsem se sveřepě. A ještě i když začal italsky. Překládal to sice po odstavcích jeden seminarista, a pak i celou střední část projevu jen česky, ovšem obsah byl tak výbornou analýzou současných poměrů Česka i naznačením východisek té zapeklité situace či „blbé nálady“ , že strhl celé shromáždění ke spontánnímu potlesku, zdůraňuji: pětkrát, tedy ani špetka obvyklé uctivosti. Na konci mše svaté pak olomoucký biskup Hrdlička moderoval udílení cen České biskupské konference na letošní rok. Za veliké kulturní zásluhy a překlad Jeruzalémské bible dostal řád sv. Cyrila a Metoděje Dr. František Halas s paní, pak nový POLYGON 4/2010 / 89 [pageend91]spisovatel a novinář Petr Příhoda a jako třetí jsem pak nastoupil já před arcibiskupa Duku, který ceny předával. Žádná nervozita, žádná prkennost, prý naprosto přirozeně, jako bych takové ceny dostával často, říkali mi přítomní a zdůrazňovali to leckteří, kteří mi přišli blahopřát Já sám nevím. Snažil jsem se, ale o výsledku musí rozhodnout jiní. Sám jsem byl udiven potleskem, který se zvedl na Stojanově nádvoří, když jsem dostával pamětní medaili; prý byl nejdelší ze všech čtyř oceněných. Já si v překvapení dokázal jen vzpomenout, že dirigenti nebo herci se při potlesku ukloní, a tím děkují. I snažil jsem se je - asi nemotorně, napodobit A když podesk neustával, naznačoval jsem rukou - už v sedě - aby skončili, že to už stačí. Ale neposlechli mě... A co chce říci titul tohoto eseje, fejetonu či této reportáže? Vyjádřila to jedna z našich pravidelných posluchaček českého vysílání Vatikánského rozhlasu. Škola STANISLAV MOC Za mého mládí se do základní školy chodilo osm let a pak mohl jeden jít na tříletou nástavbu s maturitou, která ho předurčila k akademickému životu na univerzitě. České patolízalské školství té doby se však rozhodlo sladit svůj rozvrh se školstvím sovětským, kde mládež na maturitu potřebovala let dvanáct „České děti přece nejsou chytřejší a nemohou dokázat to, co děti sovětské, o rok dříve!“ hřmělo na Ústředním výboru komunistické strany Československa. Vždyť, soudruzi, kníkal ministr školství soudruh Kahuda, víte, jak to vypadá? Vždyť to je výsměch sovětskému školství! Ba celému sovětskému systému a Svazu vůbec! Proti takto podanému argumentu se nedokázal postavit nikdo a s okamžitou platností rozhodnuto, že od roku 1958 Myslím, že pochází z Napajedel. Při blahopřání - písemném, prý byla přítomna, ale neodvažovala se prodrat mezi tak velké pány - mi napsala: „Konečně si na vás vzpomněli. Trvalo jim to ale celých 40 let!“ Je to moje první a poslední oficiální ocenění v životě. Proč poslední? Inu, těch 40 let ve vatikánském rozhlasuje polovina mého života, a když mi Pán dopřeje byť i jen desetinu nadto, nebude dost času, aby uzrálo další vyznamenání či medaile. Nijak mi to nebylo líto. I po oznámení tohoto ocenění jsem nepocítil nejmenší blahý pocit uspokojení, více jsem myslel na obtíže cesty a raději jsem to všem zamlčoval. Jen podle nadšení svých příbuzných a podle gratulací od přátel jsem si uvědomoval, že to asi přece jen něco znamená. Sám očekávám jedinou odměnu, že při konečném setkání s Pánem uslyším z jeho úst: „Správně, služebníku dobrý a věrný málo jši spravoval věrně, mnoho ti svěřím (Mt 25, 21). Rím, sv. Jáchyma a sv. Anny 2010 života až 59 budou i české děti trávit v základní škole let devět. Patřil jsem do toho šťastného ročníku, který měl jako poslední na vybranou. Buď školu ukončit po osmi letech, nebo naopak si ji o rok prodloužit. Rozhodl jsem se pro druhou alternativu. Ne snad, že bych školu miloval, spíše naopak, měl jsem učení po osmi letech plné zuby, ale nevěděl jsem, co vlastně chci dělat Ten extra rok mi měl pomoci se rozhodnout a takhle nás tenkrát uvažovalo více. Tahle kalkulace mi celkem vyšla, i když ne tak, jak jsem si původně představoval. Pro „devítku“ tenkrát ještě nebyly osnovy, takže jsme celý rok vlastně opakovali látku z osmé třídy. Byl jsem průměrný žák, ale devítku jsem opouštěl se samými jedničkami, jen z češtiny jsem měl dvojku. A to jsem se ani nemusel učit. 90 / nový POLYGON 4/2010 [pageend92]stačilo si látku mírně zopakovat! Flákali jsme se ten rok celkem všichni, včetně učitelů. Nejvíce toho využíval náš třídní, hřmotný čtyřicátník, jemuž jsme pro jeho hromotluckou postavu přezdívali Bandaska. Bylo nám patnáct let a mávaly s námi hormony, a tak se Bandaska soustředil na naše poučování nejen v algebře a jiných předmětech (měl nás ještě na fyziku, chemii a rýsování), ale i na sex... „Kluci,“ radil nám otcovsky, „šetřte si patrony, budete je potřebovat!“ Načež následovala nějaká pepmá příhoda z jeho života, při které se děvčata červenala a my kluci si vrývali do paměti poučení, jak na to dle Bandasky jít Vcelku byla škola pohodou v bláznivých letech padesátých, která si většina lidí pamatuje asi zcela jinak. Venku řádil třídní boj, i když už to nebylo ono, co soudruh Chruščov odhalil Stalina a vrhnul celý tábor míru a socialismu na to, aby ekonomicky dohnal a předehnal Ameriku. K tomu musela přispět i naše devátá třída „Základní devítileté školy U Nádraží“. Tedy vršovického, stojí tam ta škola dodnes. Takže jsme nejen museli na sběr papíru a drahých kovů, mezi které socialismus počítal i železo, ale také jsme museli na brigády. Chmel už byl naštěstí sklizen, ale pomáhali jsme v různých JZD sbírat brambory a na jaře pak plít mezi řádky řepu a jiné plodiny. Poslední, zato největší brigádou byl zájezd na Šumavu těsně před ukončením školy, kde jsme 14 dní sázeli stromky v hlídaných pásmech pohraničí se Spolkovou republikou Německo. Zde docházelo k prvním nesmělým stykům mezi oběma pohlavími nejen proto, že hluboké lesy bylyjako stvořené k takovým účelům, ale i proto, že lesní správa dělbou práce dávala vlastně párky dohromady. My kluci jsme dostali k sázení těžký železný sochor se stupačkou, kterým jsme v zemi vyhloubili jamku, a děvčata do té jamky vkládala sazenice. Takže jsme pracovali v párech kluk a holka, přičemž kluk stál a dívka před ním vždy poklekla, aby zasadila stromek. Vyvolávala ta pozice mnohé potutelné narážky, jako „když už tam jseš...“ nebo „kouříš?“. To ovšem bylo nevinné laškování. Vážnější byly naše úniky do lesa obklopujícího mýtiny, na nichž jsme stromky sázeli. Jakmile se dvojice ztratila na více než pět minut, už Bandaska cválal mezi houštinami hledaje a očekávaje to nejhorší. Nenachytal však nikdy nikoho, neboť u toho řval jako tur, a tím líbající se dvojičky předem varoval o svém příchodu, ale třeba mu křivdím, třeba řval právě proto. Také je ale možné, že byl hrůzou bez sebe, aby se mu někdo neztratil do Západního Německa, jak se tenkrát Spolkové republice říkalo. Jenže o útěk z nás neměl zájem nikdo, my jen dychtili po polibku, pohlazení a o trošku více... Ze by došlo k souloži, nehrozilo, neb všechny naše spolužačky už menstruovaly, a tudíž se bály, že otěhotní. My kluci jsme se toho nebáli a hrdinně slibovali, že kdyby se tak stalo, tak si dotyčnou vezmeme. Jelikož nám všem bylo patnáct let, zněl tento slib dosti nedůvěřivě, i když byl pronášen s horoucností v hlase a zrychleným dechem. Jediný z nás, kdo by snad šanci měl, byl uhry poďobaný obrýlenec, který s sebou přivezl primeros, jak se tenkrát pánská ochrana jmenovala. Díky jeho vzhledu však zájem dorůstajících slečen značně pokulhával i přes evidentní bezpečnost primerosu, lidově prcgumy, kterou tato ochrana nabízela. My ostatní, kteří jsme si fandili více, jsme mamě ob- rýlence přemlouvali, aby nám prcgumu zapůjčil. Odmítal to s povýšeností vlastníka, i když jsem mu sliboval, že po použití gumu mýdlem umyji a vrátím. „Ani to nepoznáš, jak to perfektně zase zabalím!“ sliboval jsem zoufale, pevně věře, že s gumou by má partnerka mému šarmu už neodolala. Jenže vlastník gumy byl neoblomný. Nezbývalo než mu gumu zcizit Ukrýval ji neobratně pod matrací, a tak se mu jeden den guma ztratila, což kromě něho nerozčílilo vůbec nikoho. Ten večer se mnozí se svými dívkami domluvili, že je v noci navštíví na jejich nový POLYGON 4/2010 / 91 [pageend93]pokoji (bohužel jsme spali na hromadných pokojích) a celou třídou probíhalo lehké napětí z toho, že nikdo nevěděl, kdo gumu má. Kromě mne teda. A možná i mojí partnerky, neb jsem jí sliboval, že mám pro ni velké překvapení. V noci, když jsme si byli jisti, že Bandaska už spí, se nás asi pět tiše vytratilo z chlapeckého pokoje a vloudilo se na dívčí. Jelikož bylo vše s holkama domluveno, proběhlo to perfektně, jak naplánováno, a všichni jsme bezhlučně vklouzli pod deky k připraveným partnerkám. Jediné, co neprobíhalo jak předem naplánováno, bylo překvapení pro mou dívku. Byl jsem vzrušený, ale nezkušený, a tak se mi třásly ruce, že jsem si v noční tmě nedokázal ochranu srolovat Čím víc jsem se snažil, tím vzrušenější jsem byl, až to náhle udělalo cák cák, zvuk, jako když se ručně kropí plátno a já jsem byl nucen odcupitat s trenýrkami kolem kotníků z dívčího pokoje na umývárnu. Tam, ve světle žárovky, jsem překontroloval zkázu a spláchl obleptanou gumu do záchodu. Mezitím se budovou rozlehl řev Bandasky, jemuž naše plány vyzradil okradený majitel spláchnuté gumy. Rychle jsem se opláchl a moudře vrátil na chlapecký pokoj, zbaběle zanechav druhy mého nočního výletu svému osudu. A osud, ústy Bandasky, jim udělil zákaz vycházek až do konce brigády. Chodil jsem tedy na vycházky sám, ale v lese jsem se vždy potkal s mojí partnerkou té noci. Bohužel, bez ochrany jsem u ní neměl šanci na moc víc než vášnivé líbání. Hodně jsem se na brigádě naučil. Sázet stromky a i vyprat každý večer trenýrky. Tatínku, nebuď smutnej, že jsi nešel do nebe. Dostaneš se tam příště. (recenze) To čteme na konci jednoho z 45 povídání o nevšedních lidech, které Peter Žaloudek shrnul do své právě vydané knihy SÍLA LÁSKY (Nakl. Primus, Praha 2010, str. 173, Kč 179). Řekl bych spíše, že jde o nevšední povídání o obyčejných lidech, kteří žijí mezi námi. Myslím to vážně a nemám na mysli nějaký bonmot, pokus o vtipné úsloví. Musím ovšem dodat, že jsou to výpovědi pro čtenáře, kteří jsou ochotní se naladit na autorovu vlnu víry a přesvědčení. Žaloudek je zaujat zcela všedními lidmi prožívajícími osudy, které jsou výjimečné. Není to posun z vůle autora, nevšednost vyplývá z života řadových lidí, kteří nějak vystupují ze zástupu. Žaloudek nevyhledává hrdiny ověnčené vavříny. Nehledejte velké činy. Najdete nikoliv slávuchtivost, ale skromnost, pokoru a také výjimečnost, kterou neumím definovat Autor k vyhledávání námětů používá své přesvědčení, své přijímání okolního světa, svou víru. To jsou dominující stanoviska, ze kterých vyvěrá jeho filosofické nazírání na člověka a na svět s odrazem na jeho myšlení a literární práci. Nemějte ale strach si knihu obstarat a přečíst Obohatíte se. Peter Žaloudek se narodil před půlstoletím v Žilině, po maturitě studoval katolické bohosloví na semináři v Bratislavě, kde byl vystaven nátlaku ze strany totalitních policejních orgánů, raději tedy ilegálně opustil socialistické Československo a dokončil studia v Římě. Po vysvěcení vstoupil do řeholního řádu kapucínů a byl vyslán do Vídně působit jako duchovní v uprchlickém táboře, kde našlo přechodný azyl mnoho Čechů a Slováků. Po několika letech Žaloudek opustil kněžství, oženil se a působí v jedné vídeňské nemocnici jako operátor lineárního urychlovače na onkologické klinice a současně jako psychoterapeut In pectore, v srdci, zůstal ale knězem a netradičně pastoračně působí. Vstoupil do 92 / nový POLYGON 4/2010 [pageend94]mezinárodní organizace „Priester ohne Amt“ (Knězi bez úřadu). Je zdatným fotografem, má za sebou několik výstav, publikoval ve slovenské i české verzi rozsáhlou knihu o kolonii malomocných na jednom z havajských ostrovů. Čtenáři Nového Polygonu jeho texty znají. Překládá z italštiny, němčiny a angličtiny. Jestliže jsem se zmínil, že Žaloudek píše nevšedně o všedních lidech, musím uvést na správnou míru, že nevyhledává neobvyklé, vyumělkované či ozdobné vyjadřovací prostředky, píše každodenním komunikačním jazykem. Jeho síla spočívá v tematickém ději, v myšlence, v motivaci, v ponoru jeho sdělení a v tom, co můžeme číst mezi řádky. To je zcela nedělní. Rozumíte, co se pokouším vyjádřit? Nikoliv jako pisatel recenze, sděluji zde můj čtenářský dojem. Žaloudek se snaží vydolovat ze čtenáře něco dobrého, domnívám se, že se mu to daří. Nemohu zde citovat 45 kapitol a jejich tematiku, zmíním se jen o třech, aniž bych chtěl ublížit ostatním. Žaloudek vzpomíná na Larisu Bogorazovovou, která na Rudém náměstí v Moskvě projevila nesouhlas s okupací Československa v srpnu 1968, popisuje, jak Karel Kryl ho přivedl ke hře na kytaru, a hovoří s člověkem, kterého defibrilátor vrátil k životu, když klinicky zemřel. V nadpisu cituji jeho dcerku, jak ho vítala po návratu z nemocnice. Manželé Škvorečtí založili v roce 1971 exilové nakladatelství 68 Publishers v kanadském Torontu a rozesílali české knihy po celém svobodném světě v obálkách potištěných odshora dolů naléhavou parafrází „Lidé čtěte“. To má zajisté na mysli i nakladatelství Nového Polygonu PRIMUS, které publikovalo Žaloudkovu knihu. Nakladatel odvedl neobyčejně úspěšnou práci nejen tím, co zjišťujeme na první pohled - grafickou úpravou a vzhledem přebalu, včetně využití fotografie fresky vynikajícího exilového výtvarníka Štěpána Zavřela v italském Rugolu. Jde zejména o přístup nakladatelství, když se rozhodlo o vydání knihy vídeňského autora slovenského původu a v České republice málo známého. Vidím v tom ocenění Žaloudkových spisovatelských schopností, ty neusilují o laciný efekt, vyžadují na čtenáři, aby s autorem sdílel obsah a atmosféru sdělení. Musí s ním sestoupit do hluboké studny, ve které najde živou vodu. Nikoliv tu z pohádek, ale z našich životů. Po přečtení knihy Petra Žaloudka Síla lásky snadno zjistíte, proč ji nechválím. To ponechávám těm, kteří se do těchto nevšedních řádků a stránek ponoří. Miloš Ondrášek Smočil se v tom už kdekdo, včetně hlavy státu. Stěhovat, nebo nestěhovat? Ponechat Muchovu Slovanskou epopej v chátrajícím zámku v Moravském Krumlově, nebo ji na truc Krumlovským převézt do Prahy, protože je zkrátka NAŠE? Z přesunu Epopeje, o kterém se mezi galeris- ty bez velké pozornosti veřejnosti mluví už několik let, se najednou stala kauza, která plní televizní zpravodajství i první nový POLYGON 4/2010 / 93 G losář MI LENY ŠTRÁFELDOVÉ [pageend95]stránky novin, kvůli které se demonstruje a kde si strany protivné vyhrožují tím, že „to poženou“ až do Štrasburku... Oč vlastně jde? Alfons Mucha, kterému zřejmě nebylo dost slávy secesního malíře, grafika, ilustrátora, designéra či autora plakátů i šperků pro Sarah Bemhardto- vou, měl nutkání zvěčnit i svou ideu Slovanstva. A nebyl žádný troškař. Nestačilo mu namalovat jeden, dva, nebo dokonce tři obrazy, ale rovnou dvacítku obrovských pláten. Až z toho jde strach! Svanto- vít, přísaha pod lípou a tak dále, podivné reje postav s vytřeštěnýma, hysterickýma očima a vzrušenými gesty. Jako by Slované žili v jakémsi neustálém tragickém rauši. Snad to byl důsledek Mistrovy představy o spasitelské roli Slovanstva v historii světa, už svým současníkům tím byl ale k smíchu. Není divu, svůj cyklus dokončil v roce 1928, kdy si mladší malíři už dávno osvojili kubismus a experimentovali se surrealismem. A to je jen výtvarná stránka věci. Co teprve ta podstatnější, ideová? Myšlenku všeslovanské jednoty zpochybnil už Karel Havlíček Borovský, byť jinak strašila v hlavách méně prozíravých duchů ještě po celé 19. století. Petrifikovat ji ale tímto patetickým a přepjatým způsobem ještě ve 20. letech století dvacátého je už na pováženou. Je smutné sledovat, kolik úsilí, malířského talentu a skvěle zvládnutého řemesla padlo na oltář tak pochybné představy... Je pozoruhodné, že Mucha pro ni získal i svého amerického mecenáše Charlese Cranea. Ano, je to týž Crane, který podporoval TGM a v jehož ocelárnách prožil svou dělnickou epizodu Jan Masaryk. Těžko říct, co k tomu Cranea vedlo? Mohu se jen dohadovat, že zdálky mu Slované připadali stejně romantičtí, jako nám připadají indiáni na Divokém západě. V každém případě ale vznik celého cyklu zaplatil s tím, že ho pak spolu s Muchou darují matičce Praze. S jednou podmínkou: že Praha pro Epopej vybuduje důstojný výstavní Stánek. Což se za víc než osmdesát let nestalo! Epopej byla krátce po dokončení vystavena v pražském Veletržním paláci, pak se za ní ale začala zavírat voda. Krumlovští ji po druhé světové válce, poničenou nevhodným uložením, zachránili. Nechali je zrestaurovat a na celé půlstoletí ji pověsili v prostorách svého zámku. Díky Slovanské epopeji k nim tak ročně přijede několik desítek tisíc turistů, kteří by jinak do Krumlova ani nezabloudili. Nikdo přitom po celá ta desetiletí nezpochybňoval, že právně patří Praze. Poslední stav byl takový, že ji jako dlouhodobou zápůjčku do Krumlova poskytla Galerie hl. m. Prahy. Tolik krátce z prehistorie. První rozruch kolem Epopeje a jejího stěhování do Prahy začal kolem r. 2005, kdy na její obranu velmi vehementně vystoupil Zdeněk Mahler. Přitulilo v r. 2008, kdy se blížilo 70. výročí Muchova úmrtí (zemřel 14. 7. 1939 na zápal plic, po výslechu na gestapu). Tehdy končila sedmdesátiletá autorskoprávní ochrana jeho díla a tehdy také začaly proskakovat poplašné zprávy, že by snad Praha kvůli nesplnění podmínky musela Epopej vrátit Nikdo se ale ještě neptal komu! Padaly návrhy, kam s ní: do Průmyslového paláce na holešovickém Výstavišti? Ten ale později nešťastně vyhořel. Do nového pavilonu na stejném Výstavišti, jehož návrh vznikl z architektonické soutěže? Mimochodem, návrh to vůbec nebyl špatný, umožňoval by moderní prezentaci obrovských Muchových pláten. Měl drobnou vadu krásy - byl v zátopovém pásmu a v r. 2002 tu Vltava převedla, co umí. Navíc se nelíbil generálnímu řediteli Incheby Praha A. R., petrohradskému podnikateli s poněkud záhadnou pověstí. Možná vám teď uniká spojitost: Incheba Praha byla v té době nájemcem a prakticky neomezeným pánem Výstaviště Praha. A to díky nevýhodným smlouvám, které s A. R. uzavřel pražský magistrát Radnice se z těchto smluv zotavuje dodnes. A táž Incheba Praha, jen tak na okraj, vlastní i zámek v Moravském Krumlově. S A.R. 94 / nový POLYGON 4/2010 [pageend96]jsem tehdy na toto téma dělala rozhovor. Tvářil se sice, že o žádné podmínce darování nikdy neslyšel, velmi spiklenecky na mne přitom pomrkával. O jeho úmyslech pochopitelně nevím. Snad nedoufal, že si apoteózu Slovanstva odveze do Petrohradu? - To jistě ne!! S magistrátem se nicméně nepohodl a idea Výstaviště nakonec padla. Znovu se jako místo provizorního vystavení Epopeje vynořil Veletržní palác, který ale podle restaurátorů nesplňuje klimatické podmínky. Skleněnou střechou dvorany by na obrazy pražilo slunce a Slované by uvadali. Muchův vnuk John Mucha přišel dokonce s konstrukcí, že Veletržní palác by byl nevhodný i proto, že zde bylo za války shromaždiště Židů před jejich transportem do Terezína. Jedna z Muchových babiček byla Židovka a podle Muchy tudy mohla projít. Mám nejhlubší úctu ke všem obětem holocaustu, za těchto okolností bychom ale museli vyloučit z provozu kdejaké nádraží i silnici, kudy byli Židé sváženi k likvidaci. - Vedle Veletržního paláce, kam ovšem Slovanská epopej svým stylem a duchem rozhodně nepatří /viz výše/, se spekuluje o novém pavilonu na Vítkově nebo na Letné. A propos Letná - pokud si vzpomínáte, měl tu stát i Kaplického blob... Stojí za to se teď zastavit i u trochu podivné role, kterou v této kauze hraje Muchova rodina. Jejím mluvčím se stal jeho vnuk, londýnský bankéř a šéf Muchovy nadace John. Jeho snahou, zprvu nepochybně bohulibou, bylo s dědečkovou Epopejí zbytečně nehýbat. Zní to rozumně - vždyť pouhé stáčení obřích pláten na ještě větší špulky, jejich převoz a další roztáčení jim opravdu nemusí svědčit. Zvlášť pokud by k tomu v relativně krátké době mělo dojít znovu, až bude postaven definitivní pavilon. V tomto okamžiku se úsilí Johna Muchy protnulo se snahou Moravského Krumlova, aby Epopej zůstala na tamním zámku, a z obou protagonistů se stali spojenci. Mucha podal podvakrát k soudu návrh na předběžné opatření, aby se Epopej nestěhovala, a podvakrát mu soud nevyhověl. Pak se mu ale podařilo přimět krumlovskou radnici, aby přesun Slovanů do Prahy v den jejich převozu zakázala, a do sporu se začali vkládat stále silnější hráči - pražský radní pro kulturu Pecha, jihočeský hejtman Hašek, primátor Prahy Bém, prezident Klaus. Strany protivné se zakopávají ve svých pozicích a dohoda je stále nepravděpodobnější. John Mucha dokonce vytáhl z rukávu eso: podle něj už Alfons Mucha matičce Praze svůj dar ve 30. letech odebral, protože matička/macecha slíbený pavilon nevystavěla. Rodina Muchova nyní pocítila potřebu toto zrušení daru připomenout Dožaduje se, aby soud určil, komu vlastně Epopej patří. Snaha získat Epopej zpět je jistě pochopitelná, advokát Muchovy rodiny však na dotaz dotěrných novinářů musel připustit, že žádné datum vystavění pavilonu ve smlouvě mezi Cranem a Muchou není a že Epopej není ani nijak zmíněna v Muchově závěti. Podle všeho Muchovi Slovanská epopej ani ve 30. letech, kdy bral svůj dar zpět, nepatřila, a svou podmínku postavil poněkud vágně, takže soudci budou zřejmě mít dost zamotanou hlavu. Rozhodně jim to nezávidím. Zcela soukromý názor zcela soukromé pisatelky této glosy je, aby Slovanská epopej zůstala tam, kde je. Praha ji opravdu nepotřebuje. Má nepochybně dost svých lákadel a akční japonští turisté, kteří Muchu zbožňují, si do Moravského Krumlova rádi zajedou. Jezdili tam ostatně dosuď A v Praze by se mohlo ukázat, že o bizarní Muchova plátna kromě nich nikdo ani nezakopne. - Kdosi teď přišel s nápadem: kde je psáno, že ten pavilon, který měla Praha pro Muchu vystavět, není vlastně krumlovský zámek? No není to taková pěkná česká ulička? ■ nový POLYGON 4/2010 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY — Na přání s přistavením na letišti. Nájem od US$ 29/den s ruč. převod. Sleva při delším nájmu. Irena Hasáková, Nesvačily 16, C Z - 267 27 Beroun. Tel./Fax: 00420-311 684 745, 00420-311 636 906, mobil 602 336 869 Z obsahu čísla 4/2010 Jiří JEŠ...................................................ÚVAHY, NÁZORY, ROZBORY..................................................................... 9 Jiří ABRAHAM......................................DNY STATEČNOSTI A ZRADY, HANBY - květen, srpen, záři.......... 15 Vlastimil PODRACKÝ......................... NOVÁ STUDENÁ VÁLKA............................................................................ 17 Jiří NEDOMA........................................ BUDOUCNOST NÁRODA...........................................................................22 Pavel FRANC....................................... ČESKÉ ZDRAVOTNICTVÍ MAJÍ ZACHRÁNIT POPLATKY...............27 Milan HULÍK..........................................PŘÍBĚHY ČESKÉ JUSTICE / Agent z pohádky (48.)...........................29 Luděk FRÝBORT................................. ŠTĚSTÍ V NEŠTĚSTÍ aneb O DUCHU KRAMÁŘOVY VILY..............32 E. TRLÍTZSCHLER-FÚGNEROVÁ.. „SLOVENSKO - MULTIETNICKÝ STÁT“...............................................35 Luděk FRÝBORT................................. OBYČEJNÝ ČLOVĚK A CHUDINKA BLBEČEK...................................36 Nathalie SWINKELS............................O ČEM SE PÍŠE V LÉTĚ?.......................................................................... 40 Milan HULÍK..........................................VĚTŠINA PROTI VĚTŠINĚ........................................................................42 Jiří NEDOMA........................................ CESTA NA SEVEROZÁPAD V SOUVISLOSTECH DOBY.................48 rozloučení s Milanem Paumerem.... dopis Milana Hulíka..................................................................................... 54 ..................................................................tisková zpráva Konzervativní strany......................................................... 56 ..................................................................Karel Mrzílek: Mašinové nevraždili............................................................ 56 TERITORIUM Jana Schneidera......MARGINÁLIE MÍSTO MEMOÁRŮ............................................................57 Ota ULČ.................................................NĚCO VÍC NEŽ POUZÍ ZÁMOŘŠTÍ CHAMBERLAINOVÉ /1..........74 M. SWINKELS-NOVÁKOVÁ............ OSLAVY NAROZENIN OTY ULČE........................................................... 76 Pavel JACKO....................................... VRAH V ČERNÉM BARETU S HVĚZDIČKOU NAŠIŠATO (II.)...... 77 Dana SEIDLOVÁ..................................TAKYDEMOKRACIE....................................................................................82 Miloš ŠUCHMA.....................................CESTA NA KONGRES................................................................................ 83 Josef KOLÁČEK..................................POPRVÉ V ŽIVOTĚ......................................................................................87 Stanislav MOC.................................... ŠKOLA ŽIVOTA..............................................................................................90 recenze................................................. Miloš Ondrášek: Peter Žaloudek / SÍLA LÁSKY................................... 92 Milena ŠTRÄFELDOVÁ....................GLOSÁŘ..........................................................................................................93 [pageend98]nakladatelství Peter Žaloudek / SÍLA LÁSKY / Povídání o nevšedních lidech Kniha pojednává o nevšedních lidech, těch, kteří nefigurují v bulvárních médiích. Její hrdinové vynikají pevným životním postojem, osobní odvahou, čistotou charakteru a myšlenek, svou neokázalou poctivostí, skromností a obětavostí, šířením naděje a lásky. ISBN 978-80-86207-93-3, brož., 120 x 200 mm., 180 s. Nástěnný kalendář MARKO ČERMÁK 2011 s obrazy českého kreslíře a hudebníka vychází při příležitosti umělcových 70. narozenin.Ukázky z Čermákovy bohaté tvorby jsme vybírali z příběhů Rychlých šípů, z „foglarovek“ a z prací pro časopis Stezka. Formát 297 x 420 mm, 14 listů na křídě, spirála po kratší straně, cena 169 Kč www.primus.cz Milena Štráfeldová / KRIPLÍCI Autorka ve svých povídkách otevírá historická témata, ale věnuje se i selháním lidí v osobním nebo rodinném životě. ISBN 978-80-86207-91-9, brož., 120 x 200 mm., 168 s„ cena 179 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS [pageend99]22. července zemřel v Praze člen skupiny bratří Mašínů MILAN PAUMER (79). Se zesnulým se 4. srpna do poděbradského divadla přišly rozloučit stovky lidí včetně našich předních politiků (foto dole Petr Blažek). Foto nahoře: Milan Paumer a Milan Hulík (k článku uvnitř čísla, foto Mirka Chmelíčková) [pageend100]