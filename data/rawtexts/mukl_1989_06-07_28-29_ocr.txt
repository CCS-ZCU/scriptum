Dvojčíslí červenec-říjen 1989 Číslo 6/7 (28/29) Ročník 2 (6) MUKL ČTVRTLETNÍK SVĚTOVÉHO SDRUŽENÍ BÝVALÝCH ČS. POLITICKÝCH VĚZŇŮ V EXILU Stalo se v Římě Dne 25. března 1957 podepsali představitelé šesti evropských zemí zakládající listinu (Evropského hospodářského společenství). Na snímku historický dokument prvního kroku na cestě ku sjednocení všech svobodných evropských národů. Z někdejších šesti členů se dnešní již (Evropské společenství) zvětšilo na 12 členů a na dveře budoucí Evropy již klepají další země. Češi a Slováci sledují tento integrační proces v naději na rozšíření oblasti ve svobodě žijících Evropanů také o středoevropské země - tedy jednoho dne i o Československo. (Belgie, Německá spolková republika, Francie, Italie, Lucembursko, Holandsko) Foto: Ringier - Dokumentační středisko Zürich Z obsahu: Co chceme • Rafael Kubelik - 75 let • Stalo se v Adventu • 21. srpen 1989 • O životní úrovni • Hitler - Stalin-pakt • Ze světa • Nezapomínáme • Výročí • Humor • Spolkové informace [pageend1]z exilu Rafael Kubelik - 75 let V současné době nejvýznamnější žijící český dirigent světového jména - Rafael Kubelík, se dožil 29. června 1989 sedmdesátipěti let. Bohužel, neoslavil narozeniny právě v největší pohodě: krátce předtím se pádem na schodišti ve svém domě v Kastanienbaumu (Luzern) těžce zranil a musel se podrobit náročné operaci. Nyní se zvolna zotavuje a všichni muklové mužského, či ženského pohlaví mu upřímně přejí brzské uzdravení. Svým neoblomným mravním postojem (oproti tisícům čs. <upravenců>) je vzorem těm opravdovým politickým uprchlíkům, kteří zamýšlejí navštívit republiku teprve tehdy, až bude zbavena komunistických otrokářů, vrahů a jejich přisluhovačů. Na snímku: Rafael Kubelík diriguje na závěr {Mezinárodních hudebních slavností) v Luzernu Symphonický orchester Bavorského rozhlasu. (Foto: Keystone Press - 1984) 2 [pageend2]z exilu Co chceme Dosud neuveřejněný obsah interviewu s tajemníkem Světového sdružení bývalých čs. politických vězňů v exilu, E. Hoffmannem, v radiu Svobodná Evropa u příležitosti 20. výročí sovětské okupace Československa. Stručná charakteristika činnosti Sdružení I Světové sdružení býv. čs. politických vězňů vyvíjí od svého založení v r. 1969 | aktivní činnost na celém světě za osvobození Československé republiky od . komunistické diktatury a za mravní čistotu exilu. Mimoto na poli sociálním se | snaží peněžními podporami pomáhat nemocným a starším členům, kteří i následkem dloholetého vězněni a pozdní emigrace postrádají dostatečné I hmotné zaopatření ve stáří. Odmítá jakoukoli spolupráci s tzv. reformními I komunisty v exilu a s jejich nohsledy a je organisací nadstraníckou a nadkon- fesní. <MUKL> Čtvrtletník Světového sdružení bývalých čs. politických vězňů v exilu Řídí redakční rada Adresa redakce: <MUKL> Postbox 28 Stanovisko Sdružení k 21. srpnu 1968 Sovětská okupace jeví některé společné symptomy s okupací nacistickou, a to, co je vydáváno za bratrskou pomoc, je ve skutečnosti politickým zločinem na našich národech. Toto jsou nevyvratitelná a všeobecně známá fakta, o nichž není nutno diskutovat. Všimněmesivšaktétotragické události zjinéhozorného úhlu, zezornéhoúhlu tzv. (Pražského jara>. (Pražskéjaro) s hlediska našeho domácího obyvatelstva bylo po dvaceti letech té nejtvrdší komunistické diktatury jiskrou naděje do budoucna, s hlediska ‘komunistů to byl pokus o záchranu komunistického režimu v Československu. Naděje našich národů na trochu lidštější životni podmínky způsobila samozřejmě nadšení pro Alexandra Dubčeka, což bylo ovšem nadšením z menšího zla a z ničeho jiného. Bylo to nadšení z klamné naděje na budoucí postupný návrat k normální parlamentní demokracii v duchu T. G. Masaryka. Nejsmutnější důsledek sovětské okupace je to, že zlikvidovala něco, co by se tak, jako tak, časem udusilo samo v sobě, totiž (socialismus s lidskou tváří), který by znamenal opět mocenský monopol jedné, a to komunistické strany, čehož dokladem jsou četná prohlášení čelných představitelů (Pražského jara>, - byla by to opět slepá ulice komunistické, o něco méně brutální diktatury. Tím, že bylo (Pražské jaro> násilně zlikvidováno, máme bohužel dodnes co dělat s naprosto mylnou představou, že tzv. socialismus s (lidskou) tváří by byl pro naše národy ideálním programem do budoucna. Některým lidem zde ve svobodném světě dosud straší v hlavě ilusorní představa o jakési (třetí cestě), kteroujenutnozásadněodmítnout. Tzv. (reformní) komunisté, kteří jsou zde s námi v exilu, bývalí stalinisté, ti, kteří svůj věhlas na Západě získali svými zásluhami o nastolení a vybudování komunistické diktatury, tvrdí, že od r. 1948 až do r. 1968, období to nejhrúznějšího komunistického teroru, bylo všechno v nejlepšim pořádku a že opravdová hrôzovláda nastala až po sovětské okupaci, což je jistě každému československému občanu k smíchu, ale pro klamání západní veřejnosti je to bohužel přijatelná these. Konečně je nutno prohlásit, že právě tato uprchlá bývalá komunistická prominence, která tolik naříká nad sovětskou okupaci, to byla, která zavinila a zosnovala únorový puč 1948. | 8804 Au/ZH | Switzerland I ■ | Do tohoto čísla | přispěli: Evžen Hoffmann (Švýcarsko) . Stanislav Koutek (Švýcarsko) ■ Božena Jindrů (Československo) i Vladimír Křepelka (Švýcarsko) I Karel Kukal (Švýcarsko) I Bedřiška Hoffman- I nová-Synková (Švýcarsko) 1 F. Tománek (Švýcarsko) Antonín Popelka (Kanada) . Jiří Loewy (NSR) ■ Jiří Nyčkalo (Švýcarsko) | a ostatní členové redakční rady ' Dvojčíslí 6/7 | (28/29) . ČERVENEC-ŘÍJEN | 1989 Ročník 2 (6) 3 [pageend3]z domova Stalo se v Adventu Sérií úryvků z knihy (Stalo se v Adventu> od Jo Karuda připomínáme krajanům, hlavně těm mladým, ale i těm starším, kteří tak rádi a rychle zapomínají, pravý charakter komunistické justice s jejími vyšetřovacími methodami a prolhanou propagandou k terorisování a ohlupování národa. Nejzávažnější kapitoly zmíněné knihy budou v dějové posloupnosti uveřejňovány na pokračování. * ♦ ♦ V dramatu, které se odehrálo koncem roku 1949 a začátkem roku 1950, je P. Toufar hlavní postavou. Narodil se dne 14. července 1902 na Českomoravské vysočině v malé obci Arnolci, okres Jihlava, kde jeho rodiče měli hospodářství. Poněvadž bylo v rodině vice dětí a Josef nemohl usedlost převzít, vyučil se truhlářem. Když bylo Josefovi 25 let, zemřel jeho otec a tato událost na něho velmi silně zapůsobila. Nepochybně ho prvá přímá konfrontace se smrtí, která znenadání postihla jeho rodinu, přiměla k tomu, aby se zamyslil nad smyslem života a smrti - nad posmrtným životem a vším tím, co je spojeno s cestou k věčnosti. Víra, jakou si Josef osvojil v době svého mládí, a láska k otci, kterou mu matka vštípila, mu říkaly, že se s otcem nerozchází na věky, ale že se tam, na onom světě, zase jednou všichni sejdou a v jiné formě budou žít navždy. V této duševní krisi se Josef rozhodl změnit běh svého života, přestat žit pro tento svět a zasvětit svůj život službě Bohu a bližnímu. Svým blízkým příbuzným prostě řekl: <Stanu se knězem.) Nechtěli věřit jeho slovům. Jak se mohl stát knězem, když neabsolvoval ani střední školu? Domnívali se, že to nemysli vážně, že jeho slova byla výrazem jeho citového rozrušení, ale mýlili se. Jednou z podmínek pro přijeti do kněžského semináře byla skutečně maturita na střední škole a znalost latiny. Atak Toufar v poměrně pozdním věku musil začít od píky. Když v třicátých letech navštěvoval reálné gymnasium v Chotěboři, vynikal věkem i rozvahou nad svými spolustudenty. Proto se mnohdy nově příchozí primánek domníval, že tento septimán či oktaván je profesorem. Každý student si ho povšiml. V lavicích kolem Toufara byli mladi chlapci a děvčata, ale to mu nikterak nevadilo. Měl k nim dobrý vztah. Všichni věděli, jaký cil si vytkl a proč tam studoval. Většina studentů i profesorů si zalíbila <našeho pátera> a až na několik posměváčků a zarytých nevěrců-profesorů se k němu chovala přátelsky. Toufar byl skromným mladým mužem s energickou hlavou, plnými rty, zářivýma očima pod vysokým čelem a stmavohnědými, vlnitými vlasy. Krátce, byl to hezký člověk, příjemný společník a spolehlivý přítel, ochotný kdykoli a komukoli pomoci. Byl také hudebníkem a ve studentské kapele hrál na basu. Na vývoj duchovního života studenta Toufara měl velký vliv kněz-básnik a jeho profesor na náboženství P. František Boštík. Boštíkova sbírka básni <U zpívajících vod> opěvuje krajinu v okolí Chotěboře a údolí pod Železnými horami. Vyjadřuje básníkovu bolest, samotu, radost a naději a jeho silný estetický smysl. Toufar a Boštík chodívali spolu někdy ze školy, anebo se procházeli po březích řeky Doubravky a rozmlouvali spolu o tajemných cestách milosti Boží a o věčné pravdě. Chotěboř se stala Toufarovým druhým domovem. Chodíval na Doubravku, aby tam přemýšlel a studoval. Navštěvoval místa, jako Starý mlýn - rodiště Ignáta Hermanna, chodil kolem (točitého víru>, kde podle staré báje vodník strhl dolů unesenou princeznu Doubravku, díval se na (čertův stolek), kde se ďábel - jak pověst vypráví - pokoušel svést poustevníka. Sedával na vysoké skále, na Sokolohradech a naslouchal šepotu stromů a zpěvu vody pod ním, když za tichých letních večerů měsíc stál nad řekou. Když mu bylo 33 let, dokončil gymnasijní studia a vstoupil do kněžského semináře v Hradci Králové. Tam byl po čtyřech letech vysvěcen na kněze. Psal se rok 1940, když novosvěcenec Toufar měl svou pri- mici, která mu otevírala dráhu kněze. Kněz Toufar cítil s národem, trpěl s ním a hleděl vstříc době, kdy se po válce lidé nebudou musit bát a budou moci volně vyjádřit své pocity, přání a nesouhlas. Královohradecký biskup Mořic Píchá poslal Toufara jako kaplana nejprvé do Zahrádky na Ledečsku a později ho ustanovil tamním farářem. V tomto venkovském prostředí se Toufar cítil jako doma a spřátelil se s mladými i starými osadníky. Jeho osobnost přitahovala zvláště mladé lidi, jež byli hrdi na svého duchovního pastýře. Dovedl poradit a pomáhal mladistvým řešit problémy, se kterými byla konfrontována každá nová generace. 4 [pageend4]Nacistická okupace skončila, východní vítr však věštil příchod nové totality. Ve městech i na vesnicích se vyhrocoval konflikt mezi křesťanským světovým názorem a humanismem na straně jedné a dialektickým materialismem na straně druhé. Byl to konflikt duchovní i politický. Byl to boj o orientaci státu, společnosti, rodiny i jednotlivce. Jako všude jinde i v Zahrádce bylo mnoho obyvatel desorientováno a nechápalo význam dějinného zlomu, kterým bylo údobí let 1945-1948. Toufar se politicky neangažoval. Jeho názory byly ale osadníkům známy. Věřil v principy křesťanské demokracie, vyhlášené v papežských encyklikách. Byl pro sociální pokrok a svobodu jednotlivce. Vždyť člověk nežije jen chlebem, ale také hodnotami duchovními. Hmota a duch se vzájemně nevylučuji, ale doplňují se. Tudíž uskutečňování Království Božího na zemi vyžaduje nejenom možnost splnění hmotných požadavků všech jednotlivců, ale i svobodu v životě duchovním. Úspěšný apoštolát Toufarův v Zahrádce přerušily události v únoru 1948, kdy komunisté učinili konec ilusím o možnosti spolužití liberální či socialisující demokracie s marxismem-leninismem. Farář Toufar byl přeložen ze Zahrádky do Čihoště, malé vesnice v témže kraji. Tam ve svém apoštolátě pokračoval. Jeho činnost skončila 28. ledna 1950, kdy byl zatčen, vězněn a podroben nelidským výslechům a týráni, jemuž podlehl 25. února 1950 jako jedna z nevinných obětí komunistického režimu. (Pokračování v příštím čísle) 21. srpen 1989 v Praze Pražské obrázky stále stejné. Pacholci soudruha Jakeše, podobně jako letos v lednu při výročí smrti Jana Palacha, vyrazili do ulic Starého i Nového města, demonstrujíce prakticky (Poučení z kriso- vého vývoje>. Výsledek: 376 zatčených, smýkaných; zmrzačených myslících občanů republiky, z toho také na padesát zahraničních turistů, včetně televisních teamů z Rakouska a Itálie. Ten <krisový vývoj> trvající již 21 let, pomalu, ale jistě se blíži ku svému konci. ._ x x . (Foto: Reuter) 5 [pageend5]z říše zla O životní úrovni Porovnání životní úrovně v zemi <již historicky vyššího společenského řádu - v zemi, „kde zítra znamená už včera", s odumírajícím kapitalismem ve stadiu imperialismu) v USA. Příměr SSSR a USA v oblasti životní úrovně občana, který byl uveřejněn v prosinci 1988 v sovětském odborném časopisu <USA - hospodářství, politika, ideologie) musí být pro dosud žijící bývalé či dosud tvrdošíjné vyznavače tzv. marxistické politické ekonomie skandální, zahanbující, ale hlavně trapně přesvědčující. Ze shora zmíněného časopisu se sovětský občan prostřednictvím autora Zajčenka poprvé po sedmdesáti letech dozvídá otřesná statistická data, která svědčí o totálním selhání marx-leninské ekonomické theorie v praxi, a to nejen ve srovnání s USA, ale dokonce se starým a nenáviděným carským režimem. Vybavme si ve vzpomínkách gloriolu sovětských stachanovců, zářných to příkladů našich úderníků a mládežnických brigád, vzpomeňme těch desetiletí za hladovou mzdu obětovaného potu ohloupených a krve desetimilionů násilně vyhladovělých a vyvražděných příslušníků zotročených národů Sovětského svazu pro chorobnou vidinu ráje na zemi, inspirovanou zcestnou theorií Marxe, Lenina, (praporečníka miru) a hromadného vraha Stalina a jejich epilogů až do posledního následníka trůnu, Brež- něva. Jen fiasko a nekonečná ostuda všech tzv. (pokrokových) složek společnosti, které po dobu sedmdesáti let měli v Rusku a v porobených národech za železnou oponou patent na rozum. Kdo se jen trochu zabýval marxistickým historickým materialismem, ten se dočetl, že po společenském řádu prvotně pospolném následoval společenský řád otrokářský, po něm feudální a dále kapitalistický, po němž v konečném stadiu imperialismu nastoupí řád socialistický, směřující nezadržitelně ke komunismu, který pak představuje jakousi společenskou eschatologii, tj. řád absolutního dobra, v jehož rámci bude v oblasti čiře hmotné každý jednotlivec konsumovat zdarma podle svých potřeb. Pro tak vysoký cíl je zajisté nutné i něco obětovat, takže (když se kácí les, lítají třísky) - tolik na omluvu milionů nevinných obětí, zahynuvších násilnou smrtí. Podle shora zmíněné a jaksepatří pomýlené theorie každý ze jmenovanných společenských řádů pak postoupně vykazuje vyšší produktivitu práce a tudíž i vyšší společenskou úroveň. Najednou po sedmdesáti letech existence tzv. (vědeckého) socialismu se ze země (zázraků), opěvované tolika intelektuálními avantgard i sty, dozvídáme, že životní úroveň socialistického Ruska, již na poloviční cestě k pozemskému ráji, komunismu, vykazuje nižší životní úroveň nejen než (zaostalá kapitalistická) Amerika v zahnívajícím stadiu imperialismu, ale dokonce než ještě feudální carské Rusko. Podle Zajčenka před začátkem první světové války a před říjnovou revolucí obnášela průměrná roční spotřeba masa v Rusku na osobu 88 kg. Ve městech však, v nichž je v současné době přídělový systém, jako u násza války, obnášela roční spotřeba masa na osobu o mnoho více než 100 kg. Naprotitomu dnešní spotřeba masa v Sovětském svazu podle oficiální statistiky obnáší na osobu pouhých 62 kg. Ve srovnáni s USA se 120 kg je to jen polovina toho, co mají Američané ročně na osobu na stole. V této Zajčenkově analýse je skutečnost, že sovětští občané obdrží jen 36,6-procentní podíl z celého národního důchodu ve mzdách ve srovnání s USA, kde tento podíl činí 64%, hodnocena jako do nebe volající sociální nespravedlnost. Ještě propastnější rozdíl je však podle Zajčenka ve srovnání cen a pracovního výkonu. Podle sovětských statistických dat musí sovětský občan pro svůj konsum masa desetkrát až dvanáctkrát déle pracovat než Američné. Ale i základní potraviny jsou navzdor vší propagandě nesrovnatelně dražší. Na spotřebu mléka pracuje sovětský občan osmnáct- až dvacetkrát déle, za uměle zlevněný chléb podle druhu dvakrát až osmkrát déle než Američan, vůbec už nemluvě o zcela nedosažitelných (lahůdkách), jako jsou pomeranče a banány, na něž musí sovětský občan 25-krát déle pracovat ve srovnání s Američanem. Přímo katastrofální je pak srovnání v oblasti konsumního zboží: ceny za elektrické spotřebiče, auta, ale i za obuv a oblečení dosahuji ve srovnání s USA přímo absurdní nevyčíslitelné výše. Ale také nabídka zboží je ve srovnání s USA neobyčejně skromná. Podletěchto posledních sovětských údajů disponuje socialistický trh pouze čtrnácti procenty nabídky zboží americké, týkající se denní potřeby dlouhodobého užitku jako ledniček nebo praček. Obzvláště nízká je nabídka automobilů, která činí jen 5%ve srovnáni s nabídkou americkou. Tato smutná bilance tlačí dokonce na slzu při pomyšleni, že takových výsledků bylo dosaženo navzdory více než čtyřicetiletému totálnímu nerostnému, průmyslovému i zemědělskému vykořisťování všech satelitních států. Ani nejneschopnější soukromý podnikatelský břídil by takový bilanční debakl nedokázal zplodit, i 6 [pageend6]kdyby se dopustil vyvraždění a vyloupení všech konkurenčních firem. V Sovětském svazu, tak zní závěr zmíněné Zajčen- kovy studie, jsou ceny poživatin a spotřebního zboží jedny z nejvyššich na světě, čímž není radno, podle názoru zmíněného sovětského odborného časopisu, spotřební ceny v žádném případě za účelem v současné době diskutované hospodářské reformy ještě dále zvyšovat. Kdo by se ještě dnes nepamatoval na ono bombastické (dohoníme a předhoníme) před více než čtyřiceti léty, které si dnes už nikdo v zemích (socialismu a míru>, na kapitalistickém Západěostudnězadluže- ných, netroufne vyslovit, aby nebyl nařčen z nepřátelské propagandy. Bedřiška H of f m a n n o v á - Sy n k o vá * * * Padesáté výročí paktu <Hitler-Stalin> Před padesáti lety - 23. srpna 1939 - podepsali v Moskvě soudruh Molotov se soudruhem von Rib- bentropem smlouvu o neútočení. O měsíc později pak ještě smlouvu o přátelství a vzájemné pomoci. Otcové této dohody - reprezentanti dělnických stran - (dělník) a Kamerad Hitler, takto Vůdce (Ná- rodně-socialistické dělnické strany Německa (NSDAP) a soudruh Stalin - zářící to hvězda předvoje dělnické třídy (VKS/b) - se dohodli nejen o neútočení, ale zejména ve dvou tajných protokolech (které v SSSR čirou náhodou nemohou najít) o rozděleni Polska a připojeni tří baltických republik (Litvy, Lotyšska a Estonska) k zemi (sovětů). Čtěte datum ještě jednou . 23. srpna 1 939. Druhá světová válka vypukla 1. září 1939 přepadením Polska Hitlerem. Soudruh Stalin po skončení třítýdenního (Blitzkriegu) promptně obsadil východní polovinu Polska a Hitler ze západní části vytvořil (Generál Gouvernement). O existenci těchto tajných dohod Hitlera se Stalinem ví západní svobodný svět již takřka půlstoletí. A stejné půlstoletí tvrdošíjně popírali moskevští lháři existenci oněch tajných dohod. Není divu: vždyť to usvědčuje kremelské vládce ze spoluviny na vzniku druhé světové války. A to soudruzi před sovětským obyvatelstvem přirozeně bděle a ostražitě tajili. Ze země sovětů tehdy proudili těžkotonážní vlaky s obilím, surovinami pro německý zbrojní průmysl, ale také němečtí komunisté-uprchlici, které Stalin hbitě poslal Hitlerovi na krk. I to bylo dohodnuto. Hleďme - internacionalismus v čisté podobě! A dnes při Gorbačově (pěrestrojce> a (glaznosti) dumají kremelští vládci, jak tuto ostudu zprovodit ze světa. Při prohlášeni neplatnosti (Paktu) by museli soudruzi propustit ze svého poddanství ony 3 b Jlické země a upravit západní hranice s Polskem. A k tomu se soudruzi nemají. Museli by také konečně uzavřít mírovou smlouvu s Německem a revidovat hranice dnešní (Ostzony> - čili DDR. Jejich (evropský dům> by se tak zhroutil jako domeček z karet. Dnešní mládeži je proto nutné neustále připomínat bolševické podvody a paděláni dějin. <Nové myšlení) v praxi V Maďarsku, které se v demokratizaci dostalo z východního bloku zatím nejdále, vyvstává nyní problém: jak má budoucí vláda naložit s katany a mordýři, kteří komunistický režim v minulosti upevňovali? Jedním z nich je Šándor Rajnai, nynější maďarský vyslanec v Moskvě. - K osobě: Starý pán se stal mezitím v Uhrách pojmem a ztělesněním politického zločince. Jako nadšený komunista se přihlásil hned v roce 1946 k už tenkrát pověstné Státní bezpečnosti. Jako obzvláště pravověrný soudruh patřil ke komandu, které takřka k smrti utýralo v nemilost padnuvšího předáka Lászlo Rajka, než tento byl v monsterprocesu odsouzen k smrti a pověšen. S takovouto katovskou prací udělal kariéru. Za lidového povstání v r. 1956 se ihned postavil na stranu sovětských okupantů. Nový mocipán Kadár ho pověřil vyšetřováním ministerského předsedy revoluční vlády Imre Nagyho. Co Nagy po svém vykázání z jugoslávského vyslanectví v rukou Rajnaiových prodělal, není dodnes známo. Uznalý Kadár jmenoval za to Rajnaie generálem Státní bezpečnosti. V r. 1962, když byly vyšetřovány zločiny Rákošiho éry - a Kadár sám patřil mezi její postižené - stal se Rajnai nepohodlným. Kadár z něho udělel diplomata a poslal ho nejprve do Bukarešti a posléze do Moskvy, kde už je 15 let maďarským vyslancem a kde mu tamější (perestrojka> teď asi kazí radost ze života. Demokratické sily v Maďarsku chtějí Rajnaie pohnat před soud. Proces s ním by vynesl na světlo mnohé obludnosti. Ale asi ktomu nedojde: Rajnai má na Krymu dům - a sovětské občanství. Karel Kukal Změna nápisu na památníku • Polský vládní mluvčí Urban dne 21. února 1989 prohlásil, že nápis na varšavském pomníku obětem katynského masakru, jemuž padlo za oběť 4300 polských důstojníků během II. světové války, způsobeného údajně německými vojenskými jednotkami, má být změněn. Znění nového nápisu Urban neprozradil. Poukázal však na připiš, oficiálně uveřejněný v první polovině února 1989 Polským červeným křížem, z něhož je patrné, že katynské vraždy byly spáchány sovětskými bezpečnostními jednotkami. 7 [pageend7]ze světa Československo a prezidenti USA K žádné hlavě státu nevzhližely národy Československa s takovou důvěrou, jako k prezidentu Spojených států amerických. Ani dnes tomu není jinak, poté, co v lednu t.r. nastoupil do nejvyššího úřadu světové velmoci č. 1, její 41. prezident George H. W. Bush. Od vzniku Československé republiky v roce 1918 sevystřídalovtomto zodpovědném a s velikými mocemi spojeném úřadě 13 prezidentů USA. Z nich se především čtyři zapsali do dějin Československa nezapomenutelně. Nejprve to byl Woodrow Wilson (1856-1924), 28. prezident USA, který stál v čele administrativy od r. 1913-21. Tento prezident nejenže vedl Spojené státy k vítězství nad vilémovským Německem, nýbrž svým programem <14. bodů> se zasloužil o samostatnost malých národů, včetně Československa, pro které požadoval právo na sebeurčeni. K českému národu ho vázaly i příbuzenské svazky. Jeho sestra Pavla Flora Wilsonová byla provdána za houslového virtuosa Václava Koptu, který byl jedním z průkopníků houslového umění v Americe. Působil jako profesor na hudebních akademiích ve Philadelfii a v Chicagu. Pavla Flora se naučila velmi dobře česky, takže mohla překládat do angličtiny Sv. Čecha, J. Vrchlického, J. Nerudu a jiné české básníky. Pod jejím vlivem se pak její bratr začal učit česky a tak mohl lépe pochopit touhu Čechů po vlastním státu. Druhým prezidentem, který řídil osudy USA v době pro ČSR nejkritičtější - v době, kdy se na ČSR chystal válkychtivý nacistický maniak Hitler - byl 32. prezidentem Franklin D. Roosevelt (1882-1945), demokrat, který byl prezidentem v letech 1932-45, tedy jako jediný v dějinách po čtyři volební údobi. Když po bleskových vítězstvích Hitlera se Evropa stávala bezmocnou kořisti hnědého diktátora, upírala se naděje a vira našeho národa k svobodymilovnému lidu USA a jeho představiteli F. D. Rooseveltovi. Jedině Američané mohli v těchto chvílích smrtelného nebezpečí zachránit Evropu a celý svět před nelidskou, rasistickou tyranií hitlerovské mašinérie. A je to za administrativy F. D. Roosevelta, když ještě před vstupem USA do války, 11.3.1941, vstupuje v platnost zákon o <půjčce a pronájmu), který umožňuje USA dodávat spojencům zbraně. Od 7.11.1941 také Sovětskému svazu. Za tuto vydatnou pomoc vyslovil Stalin Spojeným státům, hned po válce, poděkování. Když 8.12.1941, po japonském přepadeni Pearl Harbor / Hawai (7.12.1941), vyhlásily USA Japonsku válku, bylo jasné, že ani v evropské válce nebudou Spojené státy stát stranou. A skutečně již 11.12.1941 vyhlašuji také ostatním partnerům Japonska - Německu a Itálii - válku. Tím byl osud fašistických diktatur zpečetěn a pro náš národ vysvitla znovu naděje na osvobozeni. Ještě těsně před koncem války se sešli Roosevelt, Churchill a Stalin ke společným poradám o teritoriálním uspořádáni Evropy a ostatního světa po válce. Závěry této konference byly tajné a teprve po válce vešly ve všeobecnou známost. Tyto jaltské úmluvy umožnily Sovětskému svazu rozšířit jeho zájmové sféry ve východní Asii a v Evropě a byly od USA a Velké Britanie myšleny jako kompenzace za vstup Sovětů do války proti Japoncům, za vstup, který, když к němu opravdu došlo po porážce Hitlera, nebyl ani žádoucí. Tragickou se pro osudy zemi východní Evropy stala skutečnost, že se prezident Roosevelt v Jaltě vehementně nepostavil proti nárokům Sovětů na zájmové sfér/ v těchto zemích. Závěry jaltské konference byly v západním světě a i v USA hodnoceny nejprve positivně. Až když se postupně ukazovalo, že tyto úmluvy buď přimo nebo nepřímo umožnily komunistickou hegemonii ve východní Evropě a Číně, ozvaly se kritické hlasy к Rooseveltově povolnosti vůči Sovětům. Prezident Roosevelt zemřel před koncem války 12.4.1945 a jeho dědictví převzal jeho viceprezident Harry S.Truman (1884-1972), 33. prezident USA, který setrval v úřadě do 20.1.1957. V jeho funkčním období došlo v Praze v únoru 1948 ke komunistickému puči, kterým se dostala ČSR pod jho rudé diktatury a teroru. Můžeme jen litovat, že prezident Truman nepohro- zil tehdy Sovětskému svazu atomovou bombou (podobně jako to učinil s úspěchem za dva roky 8 [pageend8]později při blokádě Berlína), v případě, že se Sovětský svaz bude vměšovat do vnitřních záležitostí ČSR, což bylo v přímém rozporu s ujednáními v Jaltě. Čtvrtým prezidentem USA, kterému budou příslušet v dějinách zásluhy za podstatné zlepšeni ve věci občanských práv v Československu a v ostatních zemích za železnou oponou, je 40. prezident USA Ronald Wilson Reagan, republikán, zvolený do nejvýššího úřdu USA v ominosním roce 1980. Proč v ominosním roce, o tom bude řeč níže. R. W. Reagan to byl, který vrátil americkému lidu sebevědomí po neúspěšné válce ve Vietnamu. A on to také byl, který svou důslednou politikou vůči Sovětskému svazu a vyzbrojením Ameriky moderními zbraněmi, donutil (říši zla>, aby změnila svou represivní politiku a zahájila liberalisační proces. Dnes je ještě brzy hodnotit zásluhy R. W. Reagana v celé šíři. To budou moci učinit, a možná už brzy, historikové zítřka. Jak bylo uvedeno, R. W. Reagan byl zvolen v ominosním roce 1980. Méně známá už je skutečnost, že všichni prezidenti Spojených států amerických od r. 1940, zvoleni v roce s nulou na konci letopočtu, nedožili své funkční období, neopustili Bílý dům živí. Co to je za kletbu, která se dosud s neúprosnou zákonitostí snášela na hlavy prezidentů USA, zvolených v mysteriosních letech s nulou na konci? Abychom vystopovali původ této kletby, musíme se vj-átit 221 roků do minulosti. Tehdy se v březnu 1768 narodila v Piqua u Springfieldu (Ohio) indiánskému náčelníku kmene Shawnee dvojčata :Tecumseh a Tenskwatawa. Roku 1800 se stal Tecumseh na severovýchodě USA vůdcem tam- nějších Indiánů, zatímco Tenskwatawa putoval mezi indiánskými kmeny jako jejich náboženský věštec. 1810 vedl guvernér William H. Harrison boj proti Indiánům a zatlačoval je z jejich sídlišť. Tecumseh ale nesložil ruce do klina a sháněl se po spojencích na Jihu. Také jeho bratr Tenskwatawa sháněl bojovníky a shromáždil je na posvátném místě Indiánů, připravené k boji. 7. listopadu 1811 napadl Harrison u Tippecanoe překvapivě Indiány a způsobil jim těžkou porážku. Tecumseh, který byl předtím od Britů povýšen na brigádního generála, padl o dva roky později na Thames Riverv kanadské provincii Ontario v bitvě s Harrisonovým vojskem. Bratr Tecumseha, indiánský náboženský věštec Tenskwatawa, otřesen smrtí bratra blížence, sliboval pomstu bratrovu vrahu. Pozorováním nebeských těles zjistil, že Jupiter a Saturn se nacházejí navzájem v konjunkci. V tom okamžiku Tenskwatawa v sobě ucítil neobyčejnou sílu a moc a v jakési extázi vyslovil kletbu nad vrahem svého bratra, jakož i nad jeho nástupci, kteří při každé konjunkci Jupitera a Saturna, tedy vždy po dvaceti letech, nastoupí na prezidentský úřad. 1840, tedy tři roky po smrti Tecumseha, se konaly v listopadu prezidentské volby, ze kterých vyšel vítězně Henry Harrison. V březnu následujícího roku vykonal prezidentský slib a jeden měsíc po tomto slibu umírá. 1860vyhrál volby Abraham Lincoln (1809-1865), který také v roce 1864 vyšel z voleb vítězně. Jen pět dnů po skončení občanské války v roce 1865 byl zastřelen fanatickým hercem. 1880 byl zvolen 20. prezidentem USA James Abram Garfield (1831-1881). Také on se stal 19. 9.1881 oběti atentátu. 1900 byl podruhé zvolen za hlavu USA William McKinley (1843-1901), jako 25. prezident se stal 14.9.1901 oběti jednoho anarchisty. 1920 se stal 29. prezidentem USA Warren G. Har- ding (1865-1923). 2. srpna 1923 zemřel během své přednáškové cesty po západních státech USA za myteriosních okolností. 1940 byl počtvrté zvolen v tomto (nulovém roce> Franklin D. Roosevelt (1882-1945), 32. prezident USA. Také on neopustil Bílý dům živý a zemřel 12.4.1945 těsně před koncem 2. světové války, v níž se zasloužil o vítězství Spojenců měrou vrchovatou. 1960 se dostává do prezidentského úřadu, jako nejmladší prezident USA vůbec, 43letý John F. Kennedy a budiž zde řečeno, že mu byla kletba (nulového roku> známa a že se jí zabýval. V jeho pozůstalosti byla nalezena následující úvaha: ... Je historickou kuriositou, že od roku 1840 prezidenti USA musí zaplatit tribut (nulovému faktoru). Přes všechny tyto fatálni důsledky, budou se lidé nadále o toto prezidentství ucházet. Jenom budoucnost nám může dát potřebnou odpověď. Já budu ve svých snahách pokračovat, abych mohl zaujmout místo v Bílém domě. Jinak by se musel jednoho dne na Bílý dům vyvěsit štít s nápisem: (Na prodej.) 22.11.1963 oznamuje hlasatel československé televize Richard Honzovič vážným hlasem, že byl na prezidenta USA Johna F. Kennedyho spáchán atentát. Zpráva, která otřásla každým svobodymilovným člověkem této planety. Jen planety Jupitera a Saturna tato bolest z jejich drah nevyšinulaa tak přichází, opět s jejich konjunkcí, rok 1980. Ronald W. Reagan (nar. 1911), zprvu demokrat, potom republikán, nastupuje jako 40. prezident USA svůj úřad v Oval Office Bílého domu. Je se svými 69 lety nejstarším prezidentem v historii USA. Stane se i on oběti záhadné kletby indiánského náboženského věštce Tenkswatawa? Dva měsíce po nástupu do svého úřadu se i o něho pokouši kletba indiánského věštce. 30. března 1981 mu totiž 25letý atentátník J. W. Hinckley prostřelil plíce. R. W. Reagan přežil nebezpečný atentát, podobně jako za necelé dva měsíce poz9 [pageend9]ději přežil atentát, přes těžké zraněni, papež Jan Pavel II. Ale jak jinak mohl skončittentoútok u sonny-boye a cowboye amerických westernů a křesťansky věřícího muže v civilu, než happy-endem. Tak jako R. W. Reagan zlomil kletbu mulového roku>, tak také zlomil agresivitu Ruska. Jsme mu za to vděčni a přejeme mu, jestliže skutečně bude hrát hlavni roli v biografickém filmu o něm samém, aby i zde přežil kletbu indiánského věštce Tenskwa- tawa. zůstane celá: budou i nadále armádě k dispozici. Mimochodem: Vydání na zbrojeni jsou stále zvyšována, např. v minulém rozpočtovém roce o 1,1 miliardy na 19,4 miliardy marek, přičemž další položky jsou zamaskovány pod jinými resorty a tituly. Pozemní armáda čitá 119 500, letectvo 37 600 a námořnictvo 14 300 mužů. <Bojová pěst dělnické třidy> má zaregistrováno 450 000 ozbrojenců. Vladislav Křepelka Nepotřebujete marky? Nicolae Ceasescu, jehož země trpí nepředstavitelnou zásobovací katastrofou, nabídl egyptskému prezidentu Mubarakovi úvěr ve výši 200 milionů DM v hotovosti. Bledé tváře mě opětobalamutili! Tvrdily, že ohnivou vodu lze cucat brkem! NEPRAKTA * * * Honeckerův bluff - 10 000 vojáků i nadále ve zbrani. Po Gorbačovově oznámeni, že sovětské branné sily budou jednostranně sníženy o půl milionu mužů a válečný materiál stažen ze západního předpolí, dal se slyšet i Honecker, že branné síly NDR budou sníženy o 10 000 mužů. Tanky že půjdou do šrotu a bojová letadla budou stažena z letek. To vše vyvolalo v Bonnu nadšený souhlas. Teď se ale provalují fakta, při kterých by bonnští politici měli stříhat ušima: Zatím co Gorbačovem ohlášené sníženi branných sil má být zřejmě ku prospěchu civilních sektorů hospodářství, smýšlí šéf SED trochu jinak. Pracovních sil neni v NDR zapotřebí. Zaváděním nových technologiíjetotiž odbouráváno stále více pracovních míst. Mělo-li by být 10 000 vojáků demobilizováno, těžko by se pro ně nacházela v hospodářství pracovní příležitost. Proto byla vydána dispozice, aby oněch 10 000 mužů bylo přeřazeno ke službě se zbraní, a to do lidové, železniční, dopravní a pohotovostní policie, jakožto k <verkšucákům>. Vlk se nažere a koza Nebezpečná politická tabu prolomena. Pozoruhodné věci se ději v Polsku: poprvé teď vyšla učebnice dějepisu pro gymnázia, která se zmiňuje o sovětských válečných zločinech na Polácích. Mluvi se tam mimo jiné o <čistkách>, které NKVD provádělo mezi obyvatelstvem východního Polska po záboru. Nejenom tzv. třidni nepřátelé jako statkáři, továrnici, vysocí vládni úřednici byli tenkrát deportováni, ale také důstojnici, tehdy již propuštěni ze zajeti, dále policisti a správní úřednici obci. Později odvleklo NKVD učitele, kněze, lesníky a také řemeslníky a sedláky. Celkově bylo deportováno mezi 900 000 až milionem Poláků do sovětského vnitrozemí, převážně na Sibiř a do Kazachstánu. Mimochodem: Mezi odvlečenými byl i statkář a rotmistr v záloze Michal Jaruzelski, otec dnešního šéfa státu. Z Ruska už se nevrátil. A polská televize ukázala poprvé hromadný hrob 4143 polských důstojníkův katynském lese, kteří tam přišli - podle komentáře - <tragicky> o život. Washington Post citoval předsedu branného výboru senátu Sama Nunna: <Myslim, že bychom měli být vždy ochotni podat Sovětům ruku. Ale po každém stisknutí ruky bychom si měli přepočítat prsty.) Když dva dělají totéž, není to totéž. Prezident Mitterrand požádal generálního tajemníka socialistů Lionela Jospina, aby připomněl soudruhům v Pas-de-Calais jejich někdejší kritiku <zákazu povo- lání> v NSR. Socialisté a komunisté v tomto departementu se totiž rozhodli odstranit ze školství všechny stoupence vůdce nacionalistů Jean- Marie Le Pena. Karel Kukal 10 [pageend10]- - - - ze světa Exodus prosovětských Afghánců • Exodus pokračuje na plné obrátky. Dosud proudili do Sovětského svazu a k jeho satelitům. Ale už se vynořili první uprchlici i v USA, kde nonšalantně žádají o asyl. Spojené státy o tom sice dosud míči, ale mezi žadateli má být několik sólokaprů, kteří jsou intensivně vyslýcháni a od nichž si Američané slibují nové poznatky z doby okupace. K. K. Odborník se diví, laik žasne • (Přepadeni Československa vojenskými jednotkami Varšavského paktu v srpnu 1968 způsobilo v určitých vrstvách československého obyvatelstva šok a rozčarováni. Invase v nich vyvolala pocit nohama pošlapané národní cti.> Z reportáže sovětského časopisu <Sovjetskaja Rossija> z února 1989. Foto: Helena Pospíšilová-Wilson Akce na podporu Ivana Jirouse Čs. disident Ivan Jirous strávil přibližně osm z uplynulých šestnácti let v československých věznicích za svou uměleckou činnost, která podle názoru československých oficiálních činitelů nemá s uměním nic společného. Ivan Jirous v říjnu minulého roku znovu zmizel kdesi uvnitř československého systému takzvaných nápravně výchovných zařízeni. Tentokrát za to, že si dovolil veřejně a písemně se vyjádřit k případu Pavla Wonky, který zemřel v československém vězení, kde si odpykával trest v souvislosti se svou snahou kandidovat podle platných československých zákonů na funkci poslance Národního shromáždění. Ivan Jirous je i nadále vězněn zločineckým režimem čs. stalinistů. Burcujte veřejnost svobodných národů za jeho propuštění! I jeho život je ohrožen. Independent Czechoslovak Cultural Center, New York City K prohlášení RSČ k současnému vývoji v ČSR uveřejněnému v 6. čísle Národní Politiky z června 1989 Je zajisté k pláči, když Chile reklamuje lidská práva v Albánii, když Jihoafrická republika reklamuje lidská práva v Angole, když Albánie reklamuje lidská práva v Chile, když Kuba reklamuje lidská práva v Jihoafrické republice, když Cina reklamuje lidská práva v Kambodži, když Rada svobodného Československa reklamuje lidská práva v Československu, neboť ve věci demokracie mají všichni máslo na hlavě! Oznámení Veškerou korespondenci, určenou pro kanadskou organisaci Sdružení, zasílejte laskavě na níže uvedené adresy: Karel Kalenda, 192 Glendore Ave, WILLOWDALE, Ont. M2N 2W5, Canada, anebo Miroslav Malecek, Pegasus Trail, SCARBOROUGH, Ont. M1G 3N4, Canada. 11 [pageend11]Nezapomínáme ~ • PRŮŠA VÁCLAV, zastřelen při tzv. <Leopoldovské zbúrce> v září 1955 bachařem (Partyzánem). Pocházel z Pustého Lhotska u Humpolce. • RÁDL ALOIS, nar. 1906, úředník ministerstva, umlácen v Leopoldově 21.12.1957. • SABELA KAREL, major, spoluiniciátor připravované akce (Pochodu žatecké a milo- vické posádky» na Prahu, popraven 1949 na Pankráci. • SOCHOREC ROSTISLAV, poslanec ZNV za Lidovou stranu, umučen ve vyšetřovací vazbě. • TALSKÝ (křestní jméno neznámé), plukovník gen. štábu Slovenského národního povstání, vězněn nejprve v SSSR, pak převezen do llavy, kde zemřel v r. 1954. • VANIČEK JOSEF, zastřelen na útěku v Leopoldově 28. září 1958 strážmistrem Ivanem Štipákem. • VARGAJ., tajemník kardinála Mindszentyho, ubit v korekci na llavě v červnu 1951. • VODIČKA JAROSLAV, nar. 1927, vzal si život při mučení 17.2.1957 v Leopoldově. • WAHL VELESLAV (Slávek), JUC., osobně dekorován prezidenten Benešem Válečným křížem jako nejmladší člen Národní rady, nositel medaile Za zásluhy I. tř., popraven za činnost ve skupině maj. Jar. Nechanského. • ZAHOREC TOMÁŠ, dělník z Oravy, zavalen v dole na Jáchymově v r. 1956. • ZÁLESKÝ (křestní jméno neznámé), poštmistr z Teplic-Lázně, odsouzen k 13 letům trestu, v r. 1955 si vzal na Bytízu život po psychickém nátlaku. • ZÁMEČNÍK KAREL, nar. 8.7.1923, montér z Val. Klobúk, popraven mezi říjnem 1950 a říjnem 1951, urna s popelem objevena v r. 1968 v hromadném hrobě brněnského krematoria. Zemřeli v exilu: • SLOVÁČEK ANTONÍN, předseda České světové unie, spoluzakladatel Orelské jednoty v exilu, zemřel náhle 14. července 1989 v Hilladale (Michigan) v USA. • SRNEC MICHAL, zemřel v březnu 1989 ve Winterthuru (Švýcarsko). • MRÁZ ZDENĚK, zemřel náhle 17. dubna 1989 ve Švýcarsku na srdreční infarkt ve věku 60 let. Zemřeli v Československu: • ŠIMEK VÁCLAV (Slávek), mukl z let 1961-68, vedoucí skautské odbojové skupiny z Neratovic, zemřel náhle 2. května 1989 ve věku 59 let. • ZEMEK ANTONÍN (Jakub), býv. převor dominikánského kláštera ve Znojmě, zemřel v červenci 1989. Čest jejich památce! 12 [pageend12]Nezapomínáme = t Za převorem Jakubem Zemkem Došla mi zpráva od jedné muklyně z vlasti, že v Brně zemřel v prvních červencových dnech Jakub Zemek. On se vlastně jmenoval Antonín, Jakub bylo jeho řádové jméno. Býval převorem dominikánského kláštera ve Znojmě. V jeho zdech se schoval mnohý kopečkář, ale tak dlouho se chodí se džbánem pro vodu... Jakuba jsem poznal na Mírově. Vězeni snášel dobře. Byl asketa a říkával: <Já ani tak moc hlad nemám, my jsme v klášteře měli jen jednou denně jedno vydatné jídlo.) Nějaký čas tam byl na kněžské isolaci. Bachaři je chodívali otravovat, jako například primitiv <Džbánek>: (Upálili jste nám Husa, dejte si deset dřepů!) Když za sebou zavřel dveře, Jakub si zameditoval: (Upalováni je zlá věc, ale kdyby byli včas upálili Marxe, kolik milionů životů by se ušetřilo.) Jednou se tam vypravil sám náčelník a začal mu předhazovat: (Člověče, vy jste přechovával zločince a nepřátele lidu!) A Jakub opáčil: (Pane náčelníku, já jsem pomohl každému, kdo pomoc potřeboval. Kdyby Vy jste byl na útěku, já bych Vás také schoval.) To na náčelníka silně zapůsobilo a od té doby Jakuba nebuzeroval, spíše naopak, preferoval ho různými drobnými výhodami. Otovice ho nenáviděl jeho zástupce Rohel. A mne stejnou měrou. Aby se nás zbavil, nařídil lékaři- muklovi, anděličkáři a narkomanovi, aby nám oběma udělal z déčka áčko. Najednou jsme byli zdrávi jako buci a sbohem Mirov! Místo určeni: trestní lágr Nikolaj. Byl tovlastně paradox, protože já jako útěkář jsem měl původně doživotně zakázaný lágr. Jenže ironii osudu, než jsme se na Nikolaj doplazili přes různé transportní cely na gárňáku v Olomouci, Pankráci a ústřeďáku, byl jeho status trestního tábora zrušen. Už tam neřádil vepř Švamberg a Palečka, toho vrahouna muklů v šachtě byste nepoznali. Do lágru skoro nechodil a počínal si spíše zadumaně či otráveně. Hned první noc nás poslali s Jakubem na rasy (na rošty), strašná otročina, obzvláště pro toho, kdo přišel z pevné. Protože už jsem měl z dřívějška své zkušenosti v uranech, vyhýbal jsem se dílu jak čert kříži a ukecali jsme cáchaře, táboráka a pracovní nasazení natolik, že jsme s Jakubem nastoupili jako samostatný pár kolejkářů. Robota to nebyla špatná, byloto v režii, ne v normě,takže těch svých šest knedlíků jsme k obědu dostávali. Dlouho se Jakub ale na lágru neohřál. Byl jediný kněz na 800 muklů a sloužíval na 2. baráku bohoslužby. Vino se vyrábělo z rozinek. Rozestavěly se hlídky, které včas hlásily (nálet). Jednou jeden nováček nedával moc pozora kde nictu nic, najednou v předsíni baráku před nim bachař, shodou okolnosti také nováček. Atén mukl se postavil do pozoru a zarval (nálééét)! Bachař se polekal, ale myslel si, že je to forma hlášeni a tak se také postavil do pozoru. Přestože jsme tehdy byli na Nikolaji sami státní, přece se našel nějaký bomzák, který ty bohoslužby v katakombách shodil a tak Jakub musel sbalit rance a vrátit se do pevné. Za Dubčeka se směl vrátit do duchovni správy, kde byl velmi vyhledávaným knězem. Občas jsme se pozdravovali přes onu muklyni. A už ho není. Je mi z toho smutno, byl to statečný a spravedlivý muž. Ale on jistě přišel rovnýma nohama do nebe. Karel Kukal t Za Zdeňkem Mrázem Letošního jara - 17. dubna - zemřel náhle ve Švýcarsku jeden z našich řad - Zdeněk Mráz. Nad hrobem se s nim rozloučili za politické vězně L. Křepelka a F. Bím. Z jejich projevu vyjímáme: (Je to jen několik málo týdnů, kdy jsme se setkali na pohřbu našeho člena Míši Srnce ve Winter- thuru; Zdeněk Mráz byl v plné sile a srdečnosti. Nikdoz nástehdy netušil, že je to setkáni poslední. 0 pár týdnů později nám připadl bolestný úkol, rozloučit se i s nim.) Zdeněk Mráz maturoval v r. 1947 a týž rok na podzim započal studovat práva na Karlově universitě v Praze. Studia nemohl dokončit. Byl zatčen po komunistickém puči za činnost ve skupině (Šeřik> a odsouzen na 15 let za domnělou velezradu. Plných 11 let svého mladého, nadějného života ztrávil v komunistických koncentračních táborech na Jáchymovsku. Vzepřel se i tam proti nelidským podmínkám a krutostech, páchaných na vězních a bránil je hladovkou. Za tento čin byl odsouzen k dalším 12 létům žaláře v Leopoldově. V r. 1960, kdy režim začal propouštět politické vězně u vědomi, že jim dostatečně zlomil zdrávi, byl nyní již 31 letý Zdeněk propuštěn na pomyslnou svobodu. V r. 1968 stál v čele s J. Brodským, prof. Nygrinem a Dr. J. Šmídem u kolébky K 231 s cílem rehabilitovat přes 300 000 nevinně odsouzených spoluobčanů. Sovětské tanky a s nimi členové varšavské bandy znemožnily realisaci programu tehdejšího K 231. (My, bývalí čs. političtí vězni, ať jsme kdekoli na světě, na Tebe nezapomeneme. Byl jsi a zůstáváš příkladem pro všechny příští generace!) V. Křepelka/F. Bim 13 [pageend13]s is s í Výročí 1939 O (Stříbrné zemi> 1989 (Dokončeni) První Rusínská centrální národní rada, která byla předchůdcem Sněmu Karpatské Ukrajiny, ve svém manifestu, vydaném u příležitosti této slavnostní chvíle, vyhlásila: (Po dlouhých stoletích nesvobody se stal náš národ opravdovým vlastníkem Stříbrné země, naši vlasti - Podkarpatská. Od této chvíle nad naší zemi bude vládnout náš národ bez cizího dozoru.) Nepřihlížeje na různé diverzní provokace se strany Poláků a Madárů, pustilo se ukrajinské obyvatelstvo Stříbrné země do vytvářeni vlastní státnosti. Bohužel českou vládou jmenovaný úřad nesplnil očekáváni obyvatelstva. Jeho předseda poslanec Brodij se začal potají spolčovat s Maďary a plánoval předáni Karpatské Ukrajiny Uhersku. Když se o tom dozvěděla čs. vláda, 27. října (Brodij byl právě v Praze), ministr spravedlnosti dr. Feierabend nechal Brodije zatknout a obvinil ho ze zrady státu. V době prohlídky privátního bytu Brodije v Praze našla policie půl milionu v uherské měně a dopis uherského regenta Horthyho, který slíbil Brodijovi šlechtický titul, provede-li Brodij úspěšně akci připojení Karpatské Ukrajiny k Maďarsku. Zto- ho titulu vláda Podkarpatská podala demisi s vytvořil se nový úřad na čele s Msg. Augustinem Vološynem a ministry Revajem a dr. Bačynským. Nová vláda se těšila důvěře a podpoře obyvatelstva. Vídeňská arbitráž však 2. listopadu surově zardousila rodiči se státnost na Podkarpatskú. Dohodou Německa a fašistické Itálie, která zvláště silně podporovala Uhersko v záležitosti Karpatské Ukrajiny, muselo Podkarpatsko odstoupit Madärsku Užhorod, Mukačevo a Beregovo s úrodnou půdou údolí nad Tisou, celkem okolo 1 500 čtver. kilometrů s 173 000 obyvatelstva. Politické děni začalo nabírat prudké tempo. Kar- patká nacionálni obrana byla přeorganisována v Karpatskou Sič s hlavním velitelem Dmytrem Klymušem. 15. března se konalo v Chustu, který se stal stolicí Karpatské Ukrajiny, slavnostní zasedáni Sněmu, na kterém byla prohlášena (samostatnost Karpatské Ukrajiny). Prvním presidentem se stal Msg. Vološyn, který jmenoval vládu ve složení: premier a ministr zahraničí Revaj, armáda - Stepán Klocurak, finance, průmysl a obchod - dr. J. Braščajko, vnitro - dr. J. Perevuznik, soc. péče a zdravotnictví - dr. M. Dolynaj, kultura a školství - A. Štefan. Ale nad Karpatském se stahovala politická mračna. Maďarsko se za každou cenu snažilo vyjednat od Hitlera souhlas uchvátit Karpatskou Ukrajinu. Současně polská vláda spustila silnou diplomatickou kampaň proti Karpatské Ukrajině. V té činnosti vynikl hlavně ministrzahr. Josej Bek, takže samotné německé ministerstvo zahraničí potvrzovalo v té době, že polský úřad konal vše možné, aby zničil Karpatskou Ukrajinu a počítal i s možnosti společné invase s Uherskem na mladou karpatskou državu. V široké politické hře mezi Uherskem, Itálii, Německem a Polskem o Karpatskou Ukrajinu, dělal maďarský úřad všemožné výhodné nabídky nacistickému režimu Třetí řiše a Hitler konečně rozhodl vydat Karpatskou Ukrajinu Uhersku. 12. března si nechal zavolat uherského vyslance a uvědomil ho o chystané okupaci Československa německými vojsky. (Německá vláda podporuje záležitost nezávislosti Slovenska a dává volnou ruku Uhrům ve věci Karpatské Ukrajiny.) Již druhý den nato Horthy poslal Hitlerovi telegram, kde vyjádřil srdečný dík a ujištění, že nikdy nezapomene na takový důkaz přátelství. Téhož dne předal německý konsul dr. Hoffmann presidentu Karpatské Ukrajiny Hitlerův telegram, aby odevzdal vládu Uhrům. President Vološyn odpověděl, že chce žiti v míru se sousedy, ale vystoupí se zbraní v ruce proti každému, kdo by narušil svobodu občanů a státní hranice. Postup uherských vojsk na Karpatskou Ukrajinu začal už v noci, ve čtyřech směrech po železničních tratích. Proti vyškolené, dobře vyzbrojené uherské armádě, která použila v bojích i tanky a letadla, vystoupili v bojích slabě vyzbrojení karpatští občané a slabě vycvičeni Sičovci a udrželi se proti brutální přesile přes dva týdny. V krvavých a úporných bojích s Madary zahynulo několik tisíc, převážně mladých a národně uvědomělých občanů Stříbrné země. Mezi jinými vrchní velitel vojska Karpatské Ukrajiny plukovník M. Kolodzinský a jeho zástupce Z. Kossak. Mladá Karpatská Ukrajina byla přemožena, ale nekapitulovala ani politicky, ani vojensky a neustoupila od boje za svobodu proti přesile Uherska a Polska. Podle vzpomínkového referátu historika dr. Fistunga zpracoval N Y C K 14 [pageend14]Poesie Božena Jindrů: Rozhovor se starou <kulačkou> (Pepičkou Nečadovou) Dceruško moje, snad tě smím poprosit o trochu soucitu! Jak srna jsem se narodila na poli v letním úsvitu a na stáří nemohu zvyknout žaláři. Ještě dnes chrpami sny se mi modrají a vítr cítím, jak hladí potají mou šiji, k zemi skloněnou. Co myslíš, jestlipak lidé venku ještě si na nás vzpomenou? A teď mi podej ruku, dítě, a dovol, ať ji vedu po stopách starých ran. Ať můžeš vydat svědectví, jestli já se už nedočkám cítíš tu jizvu na čele a tady na pravé dlani? Takový mladý chlapec mě vyslýchal, a neznal slitováni, snad ani nevěřil v Boži soud. Netušil, jaké zlo může ho ovládnout, duše jak zahrada opuštěná strážnými anděly zpustla mu docela v útoku falešných proroků. Často se za něj modlím, za chudáka. Pověz mi, také tě to láká, prostě se rozběhnout k východu a třeba proti strážim? No ovšem, že to neudělám, aspoň se o to snažím. Když ale člověk mezi lidmi někdy se cítí tak sám. Jsi hodná, žes mě poslouchala, skloň hlavu, ať ti požehnám ... Otištěno bez vědomí autorky. Žije v Československu. (Pozn. red.) Pardubice 1959 15 [pageend15]Polemiky - diskuse Zatím, co... Zatímco v zemích za železnou oponou, v zemích tvrdé a dlouhodobé komunistické diktatury, v Rusku, Polsku, Maďarsku, ale i v Čině a dokonce i v Československu, jsme svědky mohutných demonstraci za svobodu a demokracii, zatímco samozvané komunistické vlády ve většině těchto zemi jsou po desetiletích rudého teroru donuceny dělat donedávna nepředstavitelné ústupky v oblasti lidských práv a jednat s demokratickou oposici o novém, svobodném státním uspořádáni, československý exil ve svobodném světě, napadený jakýmsi virem duchovního marasmu, nebo kletbou z dob nedávno minulých, se chová nepříčetně. Zatímco v zemích stepního barbarství za železnou oponou se ději převratné změny konstruktivní, ději se např. ve Švýcarsku v československém exilu převratné změny destruktivní. Zatímco u příležitosti jubilejního sedmdesátého výročí založení Československé republiky promluvil na slavnostním shromáždění ve švýcarském Altstátten Zdeněk Šedivý, ředitel rozhlasové stanice Svobodná Evropa, významný český žurnalista, přesvědčený a nekompromisní demokrat a bývalý ředitel Hlasu Ameriky, který je všem příslušníkům bývalé komunistické prominence a jejich nohsledům soli v očích, byl pro letošní rok jednasedmdesátého výročí založeni republiky v důsledku odvoleni všech bývalých československých politických vězňů v exilu z předsednictva Svazu čs. spolků ve Švýcarsku zvolen za slavnostního řečníka někdo jiný, totiž representant klasické politické destrukce, pan Povolný, předseda Rady svobodného Československa, persona non grata. Tvrdá jsou to slova, kdož je může poslouchati? - Nuže, slyšte, slyšte! Zatímco každá nikoli <vrcholná> čs. organisace v exilu je schopna se vykázat demokratickými stanovami, protože už pouhý pojem <exil> sám o sobě vyjadřuje dobrovolnou záměnu nesvobodného, nikoli demokratického domova za exil ve svobodě, zatímco exilové organisace politického zaměřeni z téhož důvodu odmítají do svých řad přijímat komunisty všech odstínů s jejich oddanými prisluhovači, protože právě oni jsou strůjci bolestné ztráty domova a původci vice než čtyřicetiletého zotročeni vlastního národa, zmíněná Rada, vydávající se za něco Československy vrcholného, snad jediná v exilu není svobodně volena, jeji stanovy nemají s demokracií nic společného a v důsledku toho nerepresentuje ani Čechy, natož Slováky. Smutně proslulá nomenklatura po bolševickém vzoru je pak jediným principem její činnosti, takže její členové a funkcionáři nejsou voleni, ale jmenováni z milosti samozvané vrchnosti. Navíc jeji směrnice pro přijímáni nových členů připouštějí členství bývalých komunistů, protože podle věhlasných výroků jejího předsedy Povolného <proti komunistům řadovým, nebo z donuceni, nemůže být přece námitek) a <v Československu dnes už stejně neexistuje rozdíl mezi komunisty a neko- munisty). Zatímco se ostatní exilové organisace na rozdíl od západních veřejných sdělovacích prostředků zdržují jekéhokoli styku s bývalou komunistickou prominenci v exilu, p. Povolný se veřejně přiznal ke spolupráci s těmito bývalými stalinisty, jejichž věhlas na Západě pramení především z jejich zásluh o nastoleni a upevněni komunistické diktatury v Československu, která je poznamenána zločiny tolik připomínajicimi diktaturu nacistickou. Zatímco se někteří slušní čelní představitelé bývalé poválečné a jaksepatří zkrachované Národní fronty, kteří jsou spoluzodpovědni za naši národní tragédii, zdržují jakékoli politické činnosti v exilu pro důvodnou ztrátu důvěry, jiní zase, jimž je politický ethos cizí a kteří si svou činnost ani v exilu bez spolupráce s <rodnou stranou) patrně nedovedou už vůbec představit, právě ti nalezli opět své prominentní postaveni v Radě, která jim v této oblasti skýtá neomezené možnosti. Otrlí krajané, kteří ať ze zvědavosti, či cynického sarkasmu, nebo dokonce na základě svého smyslu pro humor a švejkovské škodolibosti si na letošní slavnostní shromážděni pana Povolného přijdou poslechnout, vědí už předem, co uslyší. Pan Povolný bude jako vždy a všude mluvit s posice demokratického fundamentalisty do omrzení o demokracii, lidských právech, právu sebeurčeni národů, případně o sjednocené Evropě a o zásluhách svého pozoruhodného spolku. A zatímco takto bude hovořit, posluchači se rozvzpomenou na komunistická přísežná slavnostní prohlášeni o demokracii a svobodě národa před únorem 1948. I tenkrát se našli lidé, kteří tomu věřili. _ ., Evžen Hoffmann 16 [pageend16]Politická abeceda —: Socialismus - mor dvacátého století Myšlenkové laboratoře identifikovaly původce zhoubné společenské choroby naší doby, totalitního socialismu. Je jím bakterie, která čeká na přesné vědecké pojmenováni. Popis: Mikroskopicky bylo zjištěno, že bakterie způsobující choroby socialismu se vyznačuji v preparátě různými barvami. Doposud byly specifikovány čtyři rozdílné kmeny: Typus A - růžový Typus C - zelený Typus B - krvavě rudý (B - bolševický) Typus D - hnědý (D - Deutschland/německý) Typus A - růžový: Méně nebezpečný, rozšířený především v západní hemisfére. Při dlouhotrvající masivní nákaze může dojít k polymorfnimu vývoji. Typ A se postupně mění v Typ B. Typus B - krvavě rudý (B - bolševický): Je pro společnost jedním z nejnebezpečnějších. Rozšířen je především ve východní hemisfére a v posledních desetiletích pronikl i do oblasti Karibského moře, do nebezpečné blízkosti USA. Nalézá též vhodné vegetační podmínky v mnohých oblastech Afriky. Typus C - zelený: Jeví se na povrchu zeleně, uvnitř je krvavě rudý. V posledním desetiletí bylo pozorováno, že nemocní nakaženi tímto typem, trpí sydromem foudvoyantni prohnanosti. Mnozí nemocni též oslepnou. Nejdříve na levé oko a posléze v abuli slábne jejich celková schopnost vidění, až dochází k úplné slepotě. Typus D - hnědý (zvaný též německý/NSDAP): Za druhé světové války byl rozšířen v Třetí říši. Hitlerův fanatismus pomohl spojencům koordinovaným úsilím tento též velmi nebezpečný typ natolik zdecimovat, že přežívají jenom malé laboratorní kmeny. Lze soudit, že nebezpečí většího rozšířeni nehrozí, vzhledem k imunitě získané epidemií, která zachvátila německy mluvící obyvatelstvo Evropy. Na společenskou chorobu zvanou SOCIALISMUS, v různých odrůdách a variacích, neexistuje doposud žádný účinný lék. Žádné známé antibiotikum aneb chemotherapeutikum nemohou společnost ochránit před nákazou a zhoubnými následky onemocnění. Pracovnici v laboratořích usuzuji, že jenom hluboce věřící křesťané mají dostatek duchovních antigenů a chorobě odolávají. Malověrní křesťané bývají narušeni toxickými vlivy chorobného socialismu, i když vehementně jakoukoli zmínku o svém onemocnění odmítají. Infikované části společnosti bývají po mnohaletém stadiu inkubace tak oslabeny, že při sebemenších poruchách, které zaznamená politický barometr, podléhají smrtelným křečím, které není možno utišit symptomatickou therapii. Teprve poslední roky ukazuji, že velmi nebezpečný typus C (krvavě rudý - bolševický) stále více a rychleji degeneruje. Postižené národy se začínají významně ozdravovat. Jak vyplývá z epidemiologických studii, onemocnělá společenství se pomalu zotavují z těžké nákazy a jsou resistentni proti infekci. Poslední vývoj socialismu je jiný, než se vědci ještě nedávno domnívali. Ve společnosti se v průběhu choroby vytvořily antilátky. Uzdravená společenství se během rekonvalescence zbaví také chorobné halucinace, že <Bůh je mrtev>. Již nenarušené psychické funkce dovolí poznat skutečnost, že věřících spoluobčanů je neustále více a že odvaha i snaha ubránit se stále roste. V socialismu je vždy veliká propast mezi prohlášeními a skutečnosti. Tvrzení jsou velmi často podložena jenom demagogickými frázemi. O zločinech se nejraději mlčí, nebo se interpretuji jako <dodržováni ústavy a zákona>. Podle posledních zpráv z laboratoři myšleni bylo zjištěno, že někteří nemocni, napadeni typem B jsou nevyléčitelní. Jde především o dlouhodobé pacienty z řad sluhů a vykonavatelů moci vládnoucí strany (i bývalých!). Jde o známý fenomén <anergie>, pacientům nelze pomoci. Hypertoxicitatypu B způsobuje toxikaemii, jež postihuje také centrální nervový systém, což vede k trvalým psychickým změnám postižených. Nejhůře se daří jednostranně (partajně) školeným jedincům. V pokročilém stadiu onemocněni trpí socialistickou fatamorgánou. Maji též zhoubně vyvinutý syndrom nekritičnosti a touhy po moci. (Pokud možno neomezené!) U těchto lidi se v inkubačním stádiu choroby začínají projevovat příznaky závisti, které brzy přecházejí do stavu nenávisti a v konečné fázi se manifestuji hrubým násilím ve vztahu k zdravě myslícím občanům. Nemocni, napadení totalitním socialismem, deklarují tyto chrobné změny jako třidni boj a diktaturu proletariátu. Ve skutečnosti však vládnoucí socialisté společnost proletarisuji a tomuto novému typu proletariátu diktuji. Současně vyhlašují likvidaci (třídních nepřáteb a vyhlazení náboženské <pomýlenosti>, rozuměj věřících. Imperativy komunismu se snaží uskutečnit chorobné 17 [pageend17]hordy zločinců. Sdružují se v mnoha různých orgánech vládnoucí partaje. Dávají si zvučná jména a označení. Říkají si: národní, mírové, novinářské, diplomatické, sociálni, vědecké a podobně. Policie zodpovídá jen komunistické straně. Protože neexistuji svobodně zvoleni zástupci obyvatelstva, rozhoduje o každém zásahu strana komunistů. Tato hlídá též dodržováni gumových zákonů. Ne <násilím>, ale na principu stratégie strachu. <Léčeni> zdravě myslících občanů na psychiatrii, obušky, plyn a vodní děla, jsou medikamenty v léčbě nespokojeného národa. V projektech strany, zvaných <demokratisace socialismu), jsou vždy naplánovány změny v <léčbě> nespokojenosti, pro případ otřesu moci komunistické strany. Obušky nahradí kulomety, vodní děla pancéře s válečnými děly a justice se též stará o (přiměřené a nestranné) posouzení nespáchaných (zločinů). Přiměřenými tresty jsou potom šibenice či popravčí četa. Tento medikament (forte> byl před nedávném naordinován Číňanům. Medikaci provádí armáda s policií. Po několikaletém tak zvaném (uvolňování a demokratisaci) socialistického režimu byl výsledek léčby po prvních 24 hodinách zdrcující. Tisíce mrtvých a zraněných. A nyní opět rozdíl v prohlášení strany a skutečnosti. V úředních oznámeních o nepokojích se popírá ztráta jediného života při brutálním zásahu armády a policie, navzdory dokumentovaným televizním záběrům a výpovědím očitých svědků z řad přítomných cizinců při průběhu teroristické akce armádních jednotek. Nyní následuje léčba rudým terorem policie a justice, o které bez ostychu přináší čínská televize dokumentární záběry sama. Aby nebylo omylu, rudý teror naordinoval sám veliký Lenin již krátce po vypuknuti revoluce. Zakymáci-li se trůn moci komunistické strany, bylo tohoto déku> doposud vždy užito. Musíme vyčkat, zda i jinde nebude známá léčba znovu naordinována. Zajímavý vývoj choroby socialismu v Polsku, Maďarsku a samotném centru světového komunismu v Moskvě, musíme velmi bedlivě sledovat. Laboratoře myšleni proces vývoje onemocněni pečlivě monitoruji. Po dlouhých desetiletích zaznamenávají zmíněné tři země v posledních měsících neuvěřitelné pokroky ozdravování. Přes dlouhodobé působeni totalitního socialismu jsou znatelné především pokroky v oblasti svobody projevu. V oblasti hospodářské bude zotavování zřejmě velmi pomalé, pro rozsáhlé devastace v řízeni a nedůvěře obyvatel. Pokud vše běží po starém systému korupce, náprava se asi nedostaví. Nemocní, napadení socialismem typu D se kdysi hlásili (doposud hlásí?) k rasové nadřazenosti. V minulosti prováděli též zrůdnou rasovou likvidaci (méněcenných). Nemocní nakažení typem B údajně rasovou diskriminaci odmítají. Zato však infiltruji zdravé části společnosti virulentními kmeny, které přenášejí nakaženi přesídlenci. Snaží se všechny odolné jedince dlouhodobým drcením ze společnosti eliminovat, nebo při nejmenšim oslabit k nevýznamnosti. Přátelé, buďme před morem našeho století na pozoru. Snažme se vždy zavčas diagnostikovat první příznaky chroroby. Víme sice, že část nemocných po společenských šocích a veletocích na politické hrazdě socialismu nabývá imunity vůči všem odrůdám socialismu, ale to nestačí. Vždyť všichni musíme nést různé následky chorobných stavů až do konce života. Odolní jedinci, kteří jsou myšlenkově fundovaní, nechť pokračují v bádáni o této chorobě století. Zájem by jistě vzbudily životní zkušenosti z průběhu a následcích onemocnění kmeny typu A a C. Dosažené výsledky zkoumáni o minulosti a přítomnosti nechť se snaží publikovat. Snažme se ovlivnit budoucnost rozšířením vědomosti o minulosti. Kdo nezná minulost, nechápe často přítomnost a jen ztěží vidi správnou perspektivu budoucnosti. Zanechme odkaz dorůstajícím generacím nashromážděním varovných faktů o zhoubné chorobě totalitního systému, který byl pojmenován SOCIALISMUS. F.Tománek (Švýcarsko) Sdělení našim odběratelům: V našem čtvrtletníku můžete také inserovat. Zavádíme rubriku "Malý oznamovatel", kde lze uveřejňovat koupi, prodej, seznámení, výměnu, vyhledávání Vašich přátel, o nichž víte, že jsou v zahraničí, ale neznáte jejich adresu. Pro podnikatele všech oborů reservujeme příslušnou insertní plochu celostránkovou, půl- a čtvrtstránkovou, příp. osminovou. Objednávky inserce zasílejte na adresu: Světové sdružení býv. čs. pol. vězňů v exilu, Postfach 4111, CH-8022 Zürich, "MUKL", administrace 18 [pageend18]z domova <Charta 77> - <Obroda> - (Několik vět> a (Demokracie pro všechny» Pomalu, ale jistě, se probouzejí Češi a Slováci z léthargie posledních dvaceti let. Dnešní generace čtyřicátníků, kteří prožili 21. srpen 1968 v době dospíváni a zůstali doma, se stále vehementněji dožaduje nezadatelných práv každého občana: právo na svobodný život ve svobodné zemi. V roce 1 977 vznikla <Charta>, jejíž první signatáře převážně tvořili bývalí komunisté, kteří v letech 1 968/69/70 přišli o svá tučná <koryta> a dožadovali se u bývalých chlebodárců práva <do toho mluvit). Jenže nikdy Charta nepožadovala odvoláni <vedoucí úlohy strany). Nyní k nim přistoupila další skupina <Obroda>, kterou rovněž tvoří bývalí komunisté. Od června 1 989 zakládají pobočky v různých městech republiky a dožaduji se vylepšeného komunismu, (přestrojenému) podobně, jako v Gorbiho Sovětech. Jejich (socialistický pluralismus) však musí zůstat (na půdě socialistických principů), čili pod vedením bolševiků. Další prohlášení, vzniklé rovněž v červnu 1 989 - (Několik vět) - původně podepsané čtyřmi disidenty: St. Devátým, Václavem Havlem, J. Křížanem, Sašou Vondrou a krátce poté již 16 000 občany, ve kterém se dožaduje na vládě propuštěni politických vězňů, zrušení všech omezení, týkajících se svobody shromažďováni, zastaveni kriminalisace a pronásledování rozličných nezávislých aktivit, zrušení předběžné, i následné skryté censury sdělovacích prostředků, respektováni náboženské svobody, kontroly veřejnosti na všech projektech, které se dotýkají životního prostředí a konečně veřejné diskuse o padesátých letech a vpádu pěti států Varšavské smlouvy do Československa. Jenže ani v tomto prohlášení není zmínky o tom, že by se měla bolševická partaj vzdát své (vedoucí úlohy>. Zatím však jediná iniciativa (Hnutí za občanskou svobodu), existující od října loňského roku, se dožaduje v článku 2 svého manifestu (Demokracii pro všechny), odstranění ústavně reglementované (vedoucí úlohy KSČ>. Tedy vpravdě první vlaštovka, svědčící o pokusu vzlétnout k výšinám svobody. Pro závažnost těchto programových požadavků otiskujeme manifest (Demokracii pro všechny) v plném zněni, aby si i naši exulanti učinili obrázek o tom, co se děje v jejich bývalé vlasti: Manifest <Hnutí za občanskou svobodu> Čas dozrál k práci vpravdě politické Vstupme do prostoru, k němuž lidé chovají všeobecnou nedůvěru vinou těch, kteří jej po desítiletí okupují svou diktaturou a svou nekompetentností. Tento prostor musí být rehabilitován. Politika se opět musí stát místem výrazu a uplatnění skutečných zájmů společnosti. Výsledná bilance sedmdesátileté existence československého státu není radostná. Žijeme v době hlubokého mravního úpadku celé společnosti, žijeme v nedemokratických poměrech, v poměrech omezené národní a státní suverenity; upadáme hospodářsky a technologicky; tvůrčí potenciál společnosti je trvale dušen centrální manipulaci; životní prostředí je u nás stále odpudivější; příslušníci nových a nových generací opouštějí znechuceni svou vlast; naše země, kdysi jedna z nejvyspělejších v Evropě, klesá dnes mezi nejzaostalejší. Současná moc si tuto krizi uvědomuje a určité dílčí reformy vyhlašuje a chystá. Není však schopna překročit svůj vlastní stín a zříci se svého totalitního způsobu vlády, který je nejvlastnější příčinou této krize. Proto je nejvyšší čas, aby do politiky vstoupila společnost sama, to znamená my všichni. Vycházejíce z tohoto požadavku doby, opřeni o mnohaletou snahu Charty 77 pravdivě popisovat poměry v naší zemi a povzbuzeni prací dalších nezávislých iniciativ v Československu i v jiných zemích sovětského bloku, rozhodli jsme se ustavit Hnutí za občanskou svobodu. Chápeme je jako volné sdruženi svobodně vznikajících a žádnému centru nepodřizených politických skupin a klubů v různých místech naší republiky, v nichž se budou soustřeďovat lidé, kterým není lhostejná budoucnost naší vlasti, kteří jsou připraveni k otevřené rozpravě o všech politických otázkách, kteří respektují princip plurality a kteří jsou odhodláni se přímo politicky angažovat, ať už pořádáním diskusních fór na pracovištích či v obcích, prosazováním různých všeobecných i místních požadavků, úsilím o nezávislou kandidaturu ve volbách do zastupitelských sborů, či jinak. Hnutí za občanskou svobodu by tedy mělo být Dolem svobodného projevu politické vůle občanů, a tím i prostředím krystalizace různých konkrétněji politicky a zájmově orientovaných snah. Jako východiska k úvahám, náměty k rozpracování či nejvšeobecnější společné principy předkládáme všem svým spoluobčanům, a tudíž i všem potenciálním účastníkům Hnutí za občanskou 19 [pageend19]svobodu, několik základních myšlenek a cílů, na nichž jsme se zatím shodli. 1. Naší tradicí je demokracie Po strastiplných událostech našich nedávných dějin si mnoho Čechů a Slováků klade otázku, zda bylo moudré bourat Rakousko a ustavit samostatný československý stát, který - jako malá země v centru Evropy - může těžko odolávat tlakům svých mocnějších sousedů. Tito lidé zapomínají, že Masaryk a jeho spolupracovníci - Češi a Slováci - chápali vznik naší republiky jako součást epochálni demokratické revoluce, směřující k Evropě jako postupně se sjednocujícímu společenství demokratických států. Jejich pojetí vycházelo z nároků moderního světa, v němž všechny společenské sily touží po rovnoprávném uplatnění a v němž budou hranice mezi národy a státy ztrácet nevyhnutelně význam. Nebyla to tedy koncepce nikterak provinciální či šovinistická. Jakkoli trpké jsou evropské dějiny posledních desítiletí. Masarykova dlouhodobá koncepce se přesto dnes potvrzuje jako smysluplná: dokládá to například proces stále hlubšího sjednocování v různosti, který už delší dobu probíhá v západní části našeho kontinentu. Velké ohroženi, ať už válečné nebo ekologické, kterému musí dnes Evropa a svět čelit, nelze však natrvalo odvrátit, bude-li se ideál demokratické jednoty naplňovat jen v jedné části Evropy. Proto si stále víc lidi na Západě i na Východě uvědomuje, že jedinou cestou pro nás všechny je usilovat o plnou demokracii v celé Evropě, tedy i v té jeji části, v niž žijeme my. Jsme přesvědčeni, že to je jediná možná cesta i pro Československo. Nevíme zatím, jakým způsobem se bude naše země k demokracii ubírat a jaké formy bude tato demokracie jednou mít. Pouhý návrat do minulosti je nemožný. Přesto se však domníváme, že ideály a hodnoty, z nichž se náš stát zrodil, a zkušenosti - dobré i nedobré -, které ve svém prvním dvacetiletí učinil, představuji velké a insirativni dědictví, o něž se lze opřít. Oč by nám tedy mělo především jit, je skutečná demokracie. Tedy demokracie pro všechny. Demokracie jako systém založený na duchovní, politické i hospodářské pluralitě a na vzájemné toleranci. Bez celkové mravní obrody společnosti a nového rozvoje jejích tvůrčích schopností, tedy jen z nějakého úředního rozhodnutí, se žádná demokracie nezrodí - ale bez budování demokratických struktur se zároveň nemůže nikdy mravní a tvořivá energie společnosti naplno rozvinout a uplatnit. Jedno tedy musí jit ruku v ruce s druhým: občanská statečnost jednotlivců stvorbou nových společenských poměrů a struktur. 2. Politický pluralismus Jako stoupenci svobody ducha se chceme zasazovat o to, aby žádný světový názor nebyl státem nadřazen názorům jiným a aby takové nadřazení nemělo tudíž ani oporu v ústavě či jiných zákonech; jediným omezením této rovnosti smýšlení, respektive jeho projevu, by mělo být, že neplatí pro ty, kdo ji sami prokazatelně neuznávají a omezují. Jako stoupenci demokracie jsme proti tomu, aby byla v ústavě zakotvena vedoucí úloha KSČ nebo jakékoli jiné politické strany či širšího sdružení organizací, jež by si přivlastňovalo právo vystupovat za všechny. Nechťvládne ten, kdo sivydobude důvěru občanů, ztratí-H ji, nechť předá vládu tomu, kdo důvěru získal. Z principiálních důvodů odmítáme povýšení jakékoli společenské skupiny nad skupiny jiné. Občané nesmí být rozděleni do vyšších a nižších kategorií, nomenklatura a kádrové stropy musí být zrušeny, žádný politický názor nesmí být předem kodifikován jako měřítko způsobilosti výkonu veřejné funkce. 3. Novou demokratickou ústavu Z těchto zásad by měla vycházet nová československá ústava, která by vskutku jednoznačně zaručovala občanům rovnost před zákonem a všechna základní občanská práva, včetně práva na svobodu smýšlení, projevu, shromažďování, sdružování a uplatňování politické vůle. Tato ústava nesmi zpochybňovat československou státní suverenitu. Všem občanům musí dále zaručit právo svobodně cestovat, opustit svou vlast a opět se do ní vrátit; fenomén exilu by tedy měl ztratit smysl. Pokud je v nějakých mimořádných případech nezbytné toto právo omezit, musí být takové případy už v ústavě jasně definovány a musí být výslovně zakázáno jakýmkoliv jiným zákonem, vyhláškou či svévolnou interpretací tohoto omezení zneužívat. Bez vlastního souhlasu nemůže být žádný občan zbaven státního občanství. Ústava by měla zavést instituci referenda o některých otázkách závažného celospolečenského významu; posílit pravomoce prezidenta republiky; zavést jeho všeobecnou volbu; zřídit správní soudnictví. Nezbytné je, aby byl zřízen ústavní soud jako nejvyšší orgán ochrany ústavnosti. Budoucí ústava by měla být sice ve svých základních principech naprosto jasná a jednoznačná, zároveň by ale měla být stručná a neměla by přemírou zbytečných podrobností (například v oblasti struktury státní správy) svazovat možnosti dalšího vývoje. Zvláštní zákon o volbách a politických organizacích, který by v duchu takto demokratické ústavy umožňoval svobodnou politickou činnost a konkretizoval způsoby, jimiž se mohou různé typy 20 [pageend20]občanské reprezentace ucházet o přízeň voličů a o účast na správě veřejných věcí, by měl být vydán současně s novou ústavou. Přirozeným výrazem členité kulturní společnosti a přirozeným zázemím jejího politického života je a vždycky byl život spolkový. Proto je třeba současně s novou ústavou vydat i nový spolčovací zákon, který by tuto oblast neumrtvoval, ale naopak jí dovolil ožit. Víme samozřejmě, že sebelepší ústava sama o sobě a automaticky skutečnou demokracii ještě nezaručí. Avšak samo prosazeni demokratické ústavy by znamenalo v našich poměrech nepochybně velký krok k ní. 4. Obnovit právní řád Právní kultura, právní vědomí i právmí jistoty v naší zemi upadají. Prvním krokem k jejich povznesení by mělo být postupné přebudování celého právního řádu. Musí být zjednodušen, zpřehledněn a zbaven všech totalitních prvků. K tomu je třeba především, aby byl celý právní řád uveden v bezpodmínečný a žádné úhybné manévry neumožňující soulad se zásadami Všeobecné deklarace lidských práv, kodifikovanými v paktech o lidských právech a v dalších mezinárodních normách, které náš stát už přijal formálně za své. Je třeba nově kodifikovat trestní právo, z něhož musí být vyloučeny všechny politicky zneužitelné a demokratické ústavě odporující prvky, právo občanské, hospodářské i správní, a to tak, aby mezi prvky individuálními a společenskými byl vyvážený vztah. Musí být obnovena naprostá nezávislost soudů, zaručena práva obhajoby a veřejná kontrola justiční praxe. Advokácie by měla být samosprávnou organizaci a obhájce by měl mít před soudem táž práva, jaká má prokurátor. Zřízením správního soudnictví by měla být funkce prokuratur omezena na zastupováni státní žaloby v trestním procesu. Je nutné vypracovat nový projekt vězeňství, který by odpovídal moderním poznatkům a zkušenostem, převedl vězeňství do civilní správy a humanizoval je. Uvězněný občan nesmí být pod rouškou převýchovy fyzicky ani duševně ponižován a pracovně vykořisťován. Vazba by měla být uvalována na vyšetřované, jen je-li to prokazatelně nevyhnutelné, a měl by v ní být respektován princip presumpce neviny. Úpravou zákona o SNB a příslušnou výchovou by měli být všichni příslušnici SNB vedeni k tomu, aby si počínali jako občané, jejichž úkolem je ostatní chránit, a nikoli jim panovat. Bezpečnost by měla podléhat kontrole zastupitelských sborů i veřejnosti. Státní bezpečnost, tento mohutný, obávaný, všudypřítomný a všemocný nástroj mocenské manipulace občanů, jehož faktické působeni mnohonásobně přesahuje i rámec všech jeho současných pravomoci, by měla být přeměněna v nezbytnou protišpionážní a protiteroristickou službu a v důsledku toho by měl být radikálně snížen počet jejích příslušníků. Reforma hospodářského systému bude vyžadovat důkladnou proměnu práva hospodářského. Neprůhlednou houštinu nejrůznějšich zákonů a jejich novel, vyhlášek a nařízeni je třeba nahradit co nejjednodušším, srozumitelným a pokud možno stabilním právním kodexem, který by dával podnikům i jednotlivcům jistoty o tom, jakými pravidly se různé druhy hospodářské činnosti řídí. Zjednodušit a humanizovat je třeba i právo sociální, bytové a především správní: občan musí být zbaven strachu z úředníků jako jakési soudobé vrchnosti a úřednici musí podléhat kontrole zastupitelských sborů i veřejnosti; je nesmyslné, aby například poslanci národních výborů byli jen přívěsky či ozdobami jejich aparátů. Nemá-li být národní výbor pouhým výsměchem svému jménu, nemůže se jeho aparát počínat autoritativněji než někdejší hejtmanství. 5. Zachránit životní prostředí Naší krajině a zdraví nás všech hrozí vážné nebezpečí. Vzduch je otráven exhalacemi, vodní toky průmyslovými splašky, půda a potraviny umělými hnojivý, naše lesy prohrávají v chemické válce, která je proti nim vedena, a jsou barbarsky ničeny jako snadný zdroj suroviny pro dřevařský průmysl zemi, které si své lesy šetři. Stále víc lidí je nuceno žít v pochmurných kasárenských sídlištích, jejichž výstavba se téměř beze zbytku opírá o dávno překonanou panelovou technologii; život v těchto sídlištích pustne a plodí nové sociálni problémy. Stavíme gigantické elektrárny, ničící rozsáhlá území a jejich ekosystémy a přitom náš zaostalý průmysl je v plýtvání energii na jednom z předních míst v Evropě. Uvítáme sice každou čistící stanici, která bude u nás vybudována, zároveň si však uvědomujeme, že čistící stanice samy o sobě situaci nevyřeší. Je třeba zásadně změnit myšleni i praxi v celé naší ekonomice a pochopit konečně, že z perspektivního hlediska jsou ekologicky závadné provozy i ekonomicky nejnevýhodnějši. Nelze už nadále vykořisťovat vlastní budoucnost a za okamžitý ekonomický efekt platit tím, že naši vnukové budou obklopeni pouští. Jsme přesvědčeni, že pluralistická ekonomika - schopná pružně reagovat na zkušenosti lidí i poznáni vědy - usnadni tuto revoluční změnu. Usnadni ji, ale nezaručí. Přispět musí i organizovaně a odvážně projevovaná vůle všech, kdosi uvědomujizkázonosnostdnešní praxe. Při zásazích do životního prostředí je třeba 21 [pageend21]přihlížet k míněni obyvatel příslušné oblasti a respektovat jejich názor. 6. Cesty k hospodářské prosperitě Naše zkušenost ukázala, že bez plurality politické není možná ani pluralita hospodářská a že bez plurality hospodářské ekonomika země zaostává a chřadne. Proto teprve taková proměna politického systému, jakou máme na mysli, může otevřít dveře k opravdu radikální hospodářské reformě, která by podniky vysvobodila z útlaku centrálni byrokracie. Podnikovou sféru lze tvořivě ovlivňovat finančními nástroji, cílevědomou podporou perspektivních odvětvi a především obnovou orincipů nabídky a poptávky, konkurencea peněž- ně-tržnich vztahů. Domníváme se, že přirozenou součásti této radikální hospodářské reformy by mělo být hledáni nových forem společenského vlastnictví podniků, včetně forem samosprávných. Jsme pro rozsáhlou podporu družstevnictví, jsme pro pluralitu různých typů vlastnictví a rozhodování a pro takové podmínky, které by umožňovaly různým hospodářským sektorům a podnikům hledat ty formy, jež by nejlépe uplatňovaly lidskou podnika- vost, a tím i nejlépe vedly k jejich prosperitě. Nevyhnutelná je plná obnova soukromého podnikání ve sféře živností, řemesel, malých a středních podniků, částí zemědělství a v kultuře. Kde sami zemědělci dají přednost rodinné farmě či dlouhodobému pronájmu půdy družstvem, tam by jim to mělo být umožněno, protože tam bude i naděje, že jejich vlastní prospěch se promění ve svých důsledcích v prospěch celospolečenský. Bez iniciativní účasti soukromníků, malých družstev a malých samostatných podniků nelze zajistit uspokojující služby obyvatelstvu, pestrost spotřebního zboží, rozvoj vynálezectvi. Tutu sféru bude třeba velkoryse podporovat poskytováním dlouhodobých úvěrů, jakož i daňovými úlevami a materiálni pomocí v začátcích. Zároveň by tu mohly vznikat nové pracovní příležitosti pro ty, kdo je budou ztrácet v důsledku nezbytné redukce přebujelé administrativy i rušení nerentabilních provozů. Toto podnikání musí mít právní základnu, která zaručí, že jeho účastníci nebudou připraveni o plody své práce. Pokud jde o velký průmysl, bude třeba ho přebudovat tak, aby v něm hledisko rentability nebylo podřízeno hlediskům politickým, jako je umělá zaměstnanost, nebo preference plynoucí z nepřirozených mezinárodně ekonomických vztahů. Československá ekonomika by se měla přirozeně včlenit do ekonomiky světové, založené na všeobecně výhodné mezinárodní dělbě práce. 7. Svobodný duchovní život Žádný problém této země nebude vyřešen, nebu- de-li o něm možno na veřejnosti svobodně mluvit a psát. Duchovní život, kultura a sdělovací prostředky jsou čímsi jako mozkem či nervovou tkáni společnosti, totiž nástrojem jejího sebeuvědomění; ohniskem jejího poznáni a sebepoznání; místem, kde odkrývá i utváří svou mravní konzistenci a identitu. Prvním předpokladem všech změn k lepšímu je tedy svoboda kultury v nej- širšim slova smyslu. Přednostně by proto měly být zrušeny nejen všechny zjevné i skryté formy cenzury, ale i všechny druhy centrální manipulace této sféry. Musí být umožněno svobodné vznikání a působeni nezávislých sdělovacích prostředků, nakladatelství a agentur, divadel a jiných kulturních zařízení, a to jak na bázi státní, tak na bázi družstevní a soukromé. Žádné centrální úřady, či státem manipulovanétvůrčí svazy nemohou omezovat duchovni projev, či rozhodovat o jeho kvalitě; posoudit jej musí veřejnost. Úřady mohou pouze vytvářet kultuře materiální a organizační podmínky; svazy mohou pouze zastupovat zaměstnanecké, pracovni či sociální zájmy svých členů; žádný z nich nemůže mit a priori monopolní postaveni a bránit tim vzniku jiného. Důkladně je třeba proměnit i celé školství, jehož současný úpadek je alarmující. Škola není zdaleka jen místem, kde se připravují mladí lidé na povoláni, která národní hospodářství potřebuje, a už vůbec nemůže být prostředkem jakékoli ideologické indoktrinace nebo modelováni poddajných a samostatného myšleni neschopných obyvatel. Mělo by poskytovat skutečně všestranné vzdělání, vychovávat svobodného ducha, dávat lidem rozhled a pomáhat jim k mravní orientaci ve světě. Proto by i do školství měl proniknout princip názorové i institucionální plurality. Měla by být zaručena nedotknutelnost akademické půdy, měla by být odstraněna politická hledsika při výběru učitelů, žáků a posluchačů či při udělováni vědeckých hodností; všude by mělo rozhodovat jen nadání, odborná způsobilost a lidské hodnoty. I ve vědě by mělo být umožněno vznikání různých samostatných pracovišť, výzkumných ústavů, vývojových dílen, ať už dotovaných státem nebo jednotlivými podniky, družstvy, organizacemi či nadacemi. Naprosto svobodný pohyb lidí i myšlenek byl ve vědeckém a univerzitním světě dávno samozřejmostí; nebude-li opět umožněn, doplatíme na to především my sami. 8. Svoboda víry Duchovni pluralita znamená nejen rovnost a vzájemný respekt lidi různě smýšlejících, ale i jejich vzájemně respektované právo své smýšlení projevovat v příslušných institucích a na veřejnosti. Plně proto podporujeme požadavek odluky církví od státu a požadavek, aby věřici měli u nás tytéž svobody, které mají ve všech civilizovaných 22 [pageend22]zemích. I svoboda působeni mužských a ženských řeholních společenství podle jejich staletých tradic musí být zaručena. Náboženská svoboda není jen zájem dílčích komunit, ale zájem nás všech. Dokud nemůže křesťan žít opravdu jako křesťan, dotud nemůže ani nikdo jiný, včetně atheisty, žít plně jako ten, kým secíti být. Státní dozor nad církvemi je amorálni, protože vnáší do společnosti nerovnost: část občanů podléhá pro svou viru ještě jinému a přímo v zákoně zakotvenému omezení, než všichni ostatní. Považujeme z historického hlediska za nesmírně důležité, že se v nedávné době právě katolíci v takovém rozsahu postavili za práva věřících i za práva občanská. 9. Nezávislé odbory Pracující musí mít právo zakládat odbory zdola, organizovat se v nich způsobem, který sami uznají za vhodný, a vyjevovat jejich prostřednictvím své skutečné zaměstnanecké a sociální zájmy. Zkušenosti jasně ukazují, jak důležité je právo na pluralitu i v odborovém životě. Monopolní, státem řízené odbory, byť by se pokoušely pracovat sebelépe, nemohou ze samé své podstaty být ničím jiným, než jen jedním z dalších nástrojů totalitní moci. Jestliže stát nemá být jediným zaměstnavatelem všech pracujících, ani jediným povoleným představitelem jejich zájmů, pak už vůbec nemůže být obojím najednou. Odbory musí být nezávislé na státu i na zaměstnavateli, maji-li plnit svou pravou funkci, má-li zdravě fungovat ekonomika a nemají-li se dál prohlubovat latentní sociální problémy. 10. Proti militarizaci společnosti Za velmi aktuální z mnoha různých důvodů, od morálních a sociálních až po mezinárodně politické a hospodářské, považujeme podstatné zkráceni vojenské služby, zavedení náhradní služby pro občany, kterým jejich svědomí nedovoluje nosit zbraň, snížení a zveřejněni vojenského rozpočtu, humanizaci vojenské služby, zrušeni všech polovojenských organizací či zákonem nepovolených ozbrojených složek a demilitarizaci výchovy dětí i občanského života celkově. Dosavadní situace v této oblasti je reliktem stalinismu. Zároveň žádáme, aby bylo zahájeno jednání o odchodu sovětských jednotek z Československa. Argument, že zde musí být kvůli strategické rovnováze, neuznáváme, neboť to byly právě tyto jednotky, které strategickou rovnováhu svým příchodem porušily a které dnes přispívají k asymetrii ve sféře konvenčních sil v Evropě, kterou sama Varšavská smlouva přiznává. 11. Národní svébytnost Československo vzniklo jako první společný a zároveň vlastní stát dvou příbuzných národů, Čechů a Slováků, a zároveň jako stát s velkými národnostními menšinami. Před dvaceti léty se stalo právem konfederací. Domníváme se však, že tato federace ztratí smysl, zůstane-li natrvalo jen pouhou administrativní formou centralistické a nedemokratické moci. Federalizovanou totalitu musí nahradit nezmanipulovatelný výraz vůle našich národů ke společnému státnímu životu a umožňovat jim zároveň vskutku svébytný rozvoj, vyrůstající z jejich autentických tužeb. Úsilí o demokratickou pluralitu by mělo být provázeno zesíleným porozuměním pro přirozenou odlišnost společenských struktur, jak se bude projevovat v obou národních republikách i v životě menšin. Demokratický vztah většiny k národnostním menšinám žijícím v Československu, tj. k Maďarům, Polákům, Němcům a Rusinům, by se měl vyznačovat daleko hlubším respektem k tomu, jaká práva tyto menšiny samy žádají, a ke způsobům, jakými je samy naplňují. Občanům romské a židovské národnosti je třeba přiznat etnickou individualitu a práva z toho vyplývající. Náš novodobý stát má nemálotrpkých zkušenosti s nedostatkem úcty k národnostním rozdílům, ať už tento nedostatek projevoval on sám nebo státy, které ho obklopovaly. Už proto by měl mít pro národnostní otázky větší smysl, než jaký dnes má vinou systému, který v něm panuje. 12. Československo - součást Evropy Cestu Československa k demokracii chápeme jako integrální součást širšího procesu, který v různé intenzitě a v různých podobách probíhá dnes ve většině zemi sovětského bloku. Občané se začínají hlásit ke svým svobodám a vlády si začínají uvědomovat, že se totalitní systém dostává do slepé uličky. Tento proces ovšem nespojujeme se snahou násilně rozbít svazky, které mezi našimi zeměmi historicky vznikly, ale s přáním proměnit je ve svazky rovněž demokratické, založené na rovnoprávnosti a plném respektu k vůli a zájmům všech zúčasněných. Nesměřujeme tedy k destabilizaci, nejistotě a svárům, ale naopak k překonání pozůstatků stalinské imperiálni politiky. Zároveň nám jde o rozchod s dědictvím studené války, s tradiční politikou rovnováhy zájmů dvou velmocí v Evropě a s pochybným přesvědčením, že jediné, co lze dělat pro mír, je upevňovat status quo. Trvalý a pravý mír může být založen pouze na vzájemné důvěře svéprávných národů a demokratických států. Tato důvěra se ovšem nezrodí v kabinetech diplomatických vyjednavatelú. Tam se může proměnit do konkrétních výsledků, zrodí-li se a rozvine nejprve v evropské společnosti jako celku. A to se může stát jen tehdy, až se začnou lidé konkrétně, prakticky a každodenně přesvědčovat o tom, že roste respekt k právům občanů i národů - a to především v té půli Evropy, kde ho dosud bylo 23 [pageend23]nejméně. Jen za tohoto předpokladu se stane reálnou demokratická integrace Evropy. Naše úsilí o demokracii není tedy, jak patrno, namířeno proti žádnému státu či národu, ale chce být naopak součásti dlouhého zápasu o opravdové porozuměni, nepředstíranou důvěru s stále autentičtější spolupráci všech. Tedy zápasu, který by měl vyústit v to, co T. G. Masaryk kdysi nazval (člověčenstvem jako přátelským všecelkem>. Nejsme utopisté, ani netrpělivci a víme dobře, že přes noc se Československo demokratickým a prosperujícím státem nestane. Před námi všemi je ještě mnoho nelehké práce. Její začátek však nelze už déle odkládat, nelze už na nic čekat. Příliš mnoho nebezpečných mračen se stahuje nad soudobou civilizaci a příliš hluboká je krize, v niž se ocitá naše vlast, než abychom si mohli dovolit takový přepych. Vyzýváme všechny své spoluobčany, aby se způsoby, které uznají sami za nejvhodnější, vydali po cestě, kterou navrhujeme. Mohou tak učinit nejen podpisem tohoto manifestu, ale jakoukoli konkrétní prací pro vítězství demokracie v naší zemi. V Praze, Brně a Bratislavě 1 5. října 1 988. Následuje prvních 1 23 podpisů vesměs známých čs. disidentů. K nim od loňského října přibývají další a další. Přejme si, aby nezůstalo jen při podpisech! — Humor Žižkovi rodiče Soudruh Fojtík na cestě <do práce» <On vypadá jako blbec i mluví a píše jako blbec. Ale tím se nedejte oklamat! On je to opravdu blbec.» Vtipy Pavla Kantorka (Kanada) 24 [pageend24]Politická abeceda Čínské poučení S výjimkou Maďarska a Polska se nikde jinde neprojevovala hospodářská reforma komunistického režimu tak positivně jako v Číně. Zahraniční investoři byli vítáni a dostávali optimálni podmínky, kolchozy byly zrušeny a čínští sedláci dostali půdu opět do soukromého vlastnictví. Soukromá iniciativa získávala stále větší a větší prostor, moc strany, resp. její ústředně plánovací vliv se zmenšoval a soustřeďoval pouze na určitá klíčová odvětví. Celý systém se uvolňoval. Viděno západníma očima, nestálo dalšímu demokratizačnímu procesu nic v cestě a byla to jen otázka času, kdy se celý systém dostane na novou, lidskou základnu. Čínští komunisté údajně poznali, že staré vedeni, zakládající se na ztrnulém plánováni a politicky na samovládě jedné politické strany, je neudržitelné a vede stát do zhouby a bidy. Toto hodnocení situace ze Západu bylo - jak ukázaly události - vadné nejen proto, že se drželo hodnocení čínského vývoje z hlediska našeho kulturního a politického života a nezaregistrovalo úplně jiné filosofické vlivy, ale hlavně naše přáni bylo otcem myšlenky. Stáři komunisté, obávající se právem o ztrátu moci, zasáhli tvrdě a s úspěchem. Národ bez organizovaného společného vedeni stál před totální porážkou, a to tím spíše, že byl zbaven jakýchkoli informací, a jen skupina zemědělského obyvatelstva v nejbližšim okolí měst věděla, oč se jedná a co studenti a obyvatelé měst vlastně sledují. Životni podmínky zemědělců se proti minulosti výrazně zlepšily, a to většině k jejich spokojenosti prozatím stačilo; tim spíše, že i starými metho- dami se dopracovali dík vlastní iniciativě a pilností k daleko lepším výsledkům, než staré kolchozy. Zbaveni vedeni a nesmyslných příkazů komunistických funkcionářů, stali se de facto samostatnými podnikateli a tím i svobodnými občany, byť i bez politické moci, která v jejich sektoru, kde šlo většinou o rodinné podniky, nehrála tak velkou roli. Vzhledem k tomu, že v Čině dosud velké procento obyvatelstva je činné v zemědělství, se národ úspěšně rozdvojil podle hesla <rozděl a panuj>. Co z toho plyne za poučeni pro jinou zemi, v niž panuje <glaznosť> a <perestrojka>? Jakákoliv hospodářská reforma, pokud není spojena zároveň s reformou politicko-demokra- tickou, nemá šanci na úspěch, protože ústřední plánování, které je podstatnou složkou moci vedoucí jedné strany a svobodný trh, jsou dva neslučitelné prvky, jako oheň a voda. Jakákoliv hospodářská či finanční pomoc musí být vázána i na politickou reformu, ať je to potrefeným státem označováno za <vměšováni se do vnitřních záležitosti) státu či nikoliv, což piati pro všechny diktatury světa. Pokud politicky trvá vláda jedné strany a nikoliv na svobodně volené pluralitě politického života, je jakékoliv reformní hnuti kdykoliv odvolatelné a může se změnit v teror horši než dřivé. Zahraniční politika, vedená podle hesla <má-li soused zlého psa, dej mu nažrat, aby tě nepokousal), je chybná, protože nezaručuje, že jeho pán takto dobře živeného psa na mne nepoštve. Odzbrojovací proces musí být pozvolný a hlavně kontrolovatelný, neboť procento hrubého sociálního důchodu, věnované těmto účelům, je podstatně menši na Západě než na Východě; tedy pro Východ obtížnější. Zničeni přespočetných zbraní musí být podmíněno zákazem prodeje nadbytečných zbrani jiným státům (viz sovětský obchod s Iránem). Stanislav Koutek Demaskovaný socialismus Na nekonečně se opakující nejrůznější převlečení, přetvářky a škrabošky socialismu by občané nejen postižených zemí, ale i občané svobodného světa měli být dostatečně citliví, tedy : <bděli a ostražití) - podle leninské poučky, která zvláště pro národy svobodného světa, trvale ohrožené komunistickou expansi, nalézá své opodstatnění. Čína v podvědomí západní veřejnosti i čs. emigrace platila od okamžiku návštěvy amerického presidenta R. Nixona, vzhledem k trvalé oposici vůči sovětské agresivní politice a s přihlédnutím k některým liberálnějším hospodářským reformám, za říši reformního komunismu. Tím se stala pro svobodný svět vítaným odbytištěm nejen spotřebního zboží a zbrojního materiálu, ale též kapitálových investic. Letos v červnu však uhodila hodina pravdy a lidská maska socialismu byla revoltujici studentskou mládeži a miliony prostých občanů, dožadujících se alespoň minima lidských práv a občanských svobod, stržena. Objevila se zrůdná tvář socialismu bez lidské masky, krvelačný rudý despotismus, který znásilňuje, vraždí, lže a loupí. Krev tisíců zavražděných čínských svobodymilovných patriotů je silným mementem k zamyšleni pro celý svobodný svět, pro národy za železnou oponou. Je výkřikem do svědomí všech dosud lhostejných, zvláště pak těch nevyléčitelných stoupenců tzv. reformního komunismu a socialismu s lidskou tváří. 25 [pageend25]Do nekonečna se opakující hrůzy samovlád, nomenklatur a stranické byrokracie jakéhokoli zabarveni nejen v zemích třetího světa, ale dokonce ve střední Evropěna prahu už třetího tisíci let i nás po tolika smutných zkušenostech s otřepanou symbiosou cukru a biče, nabádá k neochotě ve věci lidských a občanských práv činit kompromisy, smiřovat se za cenu menšího zla, zato ale na další desetiletí, s iracionální nadvládou mizivé menšiny stranických bařtipánů, kteří jsou ochotni po cukrové episodě, přerůstající jim přes hlavu, vykoupat národ v krvi. I my jsme (handlovali) se svobodou v rámci poválečné tzv. Národní fronty. Výsledek: zpustošená země na několik příštích generaci. Světové sdruženi býv. čs. politických vězňů v exilu co nejrozhodněji odsoudilo brutální likvidaci čínské demokratické oposice. Odsoudilo renesanci stalinismu, jehož nelidskost a brutálni cynismus členové Sdružení znají velmi dobře z vlastni zkušenosti a vyjádřilo čínskému národu svoji plnou solidaritu. Na druhé straně se zájmen, nicméně s určitou skepsi, sleduje převratné změny, které se v současné době odehrávají v důsledku totálního krachu ilusi o socialistickém ráji v Maďarsku, v Polsku i v samotném Rusku, a které nejsou ničím jiným, než obrovským triumfem svobodného světa. Ten především svoji mravní převahou, spočívající v respektu před individuálni lidskou důstojnosti a svým zbrojním úsilím učinil přítrž komunistické expansi. Svým stále se stupňujícím hospodářským předstihem nepřímo donutil samovládné stranické funkcionáře k politickým ústupkům ve prospěch demokratické oposice. Jsou čínské události předobrazem konce demo- kratisačního procesu v zemích za železnou oponou? - Kde je hranice ústupků komunistických vlád vůči demokratické oposici? - Kde je hranice shovívavosti Ruska v pohledu na rozpadávající se sovětské impérium s jeho Varšavským paktem? Přes všechny velice nadějně znějící zprávy z Maďarska, Polska, ale především z Ruska, lze opatrnou skepsi dostatečně zdůvodnit prostým konstatováním, že mocenský monopol je dosud v rukou komunistických stran a že nikoli každá z nich je ochotna veřejně přiznat své politické zločiny, což je předpokladem důsledné demokrati- sace. V současné době skýtá Rusko spolu s Maďarskem největší naději na svobodnou Evropu v dosud netušených dimensích. E.H. Pošta redakci Uveřejňujeme část dopisu našeho člena z Austrálie, který za 2. světové války bojoval na straně Spo- jencůaosobněseznal sgenerálem Pikou, Janouškem a Přikrylem. (Dopis je uschován v archivu Sdružení) <•.. Mám z domova zprávy, že jsme dnes jediné Sdruženi v exilu, kterému doma národ fandi. Ani zahraniční vojáci nejsou už doma moc oblíbeni, protože jich moc jezdi domů a vykupuji se. A to se lidem nelibí. Jenom odtud jich jezdi polovina domů, takže jsme dnes v exilu jediní, komu národ stráni, a také jediní, kteří se v padesátých letech postavili proti komunistům. A tak jsme se stali automaticky členy třetího odboje. Komunisté doma nemají z nikohotakovýstrach, jakož politických vězňů padesátých let. Jak jsem se doslechl od svých důvěrných přátel, kteři mě informuji o situaci, jak to u nich ve straně vypadá, mají strach, že vyjdou ještě napovrch vraždy z padesátých let, o nichž se dosud nic neví. Celkem se odhaduje půl milionu lidi zavřených, včetně pracovních táborů. Stovky jich bylo zastřeleno na hranicích a tam zahrabáno a velké množství jich bylo umučeno v jejich vyšetřovnách. A z toho mají soudruzi strach, že všechno vyjde najevo. Proto dodnes se snaži za každou cenu současný režim udržet. V zákulisí to drží Státní bezpečnost (STB). Je v pořádku, že stojíte na svých zásadách a zůstali jste věrni odkazu našich sester a bratrů, kteři zemřeli na šibenicích a byli umučeni bandou zločinců a vrahů, anebo zemřeli na následky dlouholetého vězněni. Jiné cesty neni - žádné kompromisy s bývalými komunisty! Ti všichni jsou vinni za to, co se s národem stalo.. .> 26 [pageend26]saus ze švýcarské současnosti Švýcarský státní svátek 1989 Čím je pro občany Českoslovenka 28. říjen, je pro švýcarské občany 1. srpen. Je to státní svátek-pamětní den založení politického útvaru, který svým občanům má být zárukou jejich nezadatelných lidských práv - a okolnímu světu pak vývěsním štítem humanitních ideí v soutěži o dokonalejší uspořádání a řízení společnosti. Bohužel, ne ve všech státech jsou veřejné věci spravovány vládami, které vedeny nezištnou snahou sloužit blahu lidstva, jsou si vědomy tohoto ušlechtilého úkolu státu. Aktuální a naléhavou otázkou analýsy problematického vývoje současné demokracie se u příležitosti letošního 1. srpna jako hlavní oficiální řečník zabýval člen švýcarského parlamentu (Nationalrat) Ernst Cin- cera. Dříve než přejdeme k obsahu jeho krajně aktuální řeči, je namístě říci několiv slov k politickému a lidskému profilu jmenovaného poslance: Pokud by snad jeho jméno čtenáře svádělo k domněnce o českém původu, pak by se jednalo o omyl. Ernst Cincera je rodilý Švýcar <s rodokmenem» a s naší vlastí má společné jenom to, že po roce 1948 byl s delegací švýcarské křesťanské mládeže na návštěvě v Praze, kde se už tehdy, jako mladík, odlišoval od mnohých spoluúčastníků výpravy tím, že se zdráhal uvěřit řečem o náboženské svobodě v ČSSR (tenkrát ještě Hd. dem. ČSR), které jim byly předkládány k věření ústy oficiálních režimistických <agitpropčíků>. Od té doby se traduje jeho nesmlouvavě positivní postoj k naší národní a státně-politické věci, pro níž se aktivně angažuje víc, než mnohý leckterý našinec, kterému se zde v exilu podařilo dosáhnout neméně vlivného postavení. - Jako věcný a konstruktivní kritik, ať už vnitro- čizahra- ničně-politických věcí, to nemá lehké ani napravo, ani nalevo -a to je právě to, co nám je na něm neobyčejně sympatické. - Povoláním je typograf-a politickým přesvědčením je typicky masarykovským hledačem sociální spravedlnosti. Ve švýcarské armádě má hodnost plukovníka a obrana vlasti proti nepřátelům zevnitř i zvenku je pro něj <suprema lex>. Jeho projev, v němž na příkladu Švýcarska poukazuje na určité krísové jevy v demokratické společnosti v nejširšim smyslu slova, je toho nejlepšim důkazem. Jaroslav Lambert Poslanec Ernst Cincera (FDP), člen Národní rady (parlamentu) Co u nás Projev k 1. srpnu 1989 v Curychu Před nedávném označil ženevský profesor J. Frey- mond u přiležitosti jednáni o mírové politice (Konfederaci) (něm. (Eidgenossenschaft) - na rozdíl od (Federace)- pozn. překl.)... (jako jediný úspěšný bezpečnostní svazek světa> a výslovně doporučil studovat s krajní precisností (Bundesbrief) (zakládající listinu Švýcarské konfederace z r. 1291 - pozn. překl.) jako (příklad kolektivního systému bezpečnosti). Zajímavá myšlenka, která nás nezbytně vede k tomu, abychom obsah této listiny srovnali s představou dnešní stupnice hodnot. Jak známo, přítomnost leží stále mezi minulostí a budoucnosti - a dnešek je vždycky výsledkem minulosti, z niž se můžeme - a máme - učit pro budoucnost. Jak je tomu v Curychu při všech oslavách založeni Švýc. konfederace zvykem, přednesl vám mladý spoluobčan text zakládací listiny zv. (Bundesbrief) z roku 1291, jehož obsah jistě ještě doznívá ve vašem sluchu. Dovolte mi proto, abych ve smyslu prohlášeni jmenovaného Zenevana učinil několik porovnání. Jimavé jsou jasnost a krátkost této listiny. Dnes potřebujeme ke každé malé smlouvě více - až mnoho - stránek a sbírka (Spolkového práva) přibývá každým rokem průměrně o 2500 stránek. V latinském originálním textu zakládací listiny je v 1 7 řádcích zachyceno celkem 1 3 zjištění a učiněno 8 dohod. Vyjádřeno moderně: nejprve se v něm zjistilo, že mezinárodni situace oněch 3 nezúčastněných smluvních partnerů vyžaduje společné jednání. Vnitropoliticky nešlo o žádný nový, převratný právní řád, nýbrž především o více spravedlnosti a ochrany dosaženého, jakož i stávajícího. K tomu měli být odmítáni všichni cizí soudci a vznesen nárok na obsáhlé právo sebeurčeni. Aby tento cil mohl být dosažen, zavázali se (spříseženci) k účinné vnitřní i zahraniční politice. V popředí stály jednoznačně politické cíle - a vojenská obrana byla pouze prostředkem k účelu. Na tom se až podnes ničeho nezměnilo. Myšlenka nezávislosti a vůle ke svobodě měly dát vzniknout sociálně spravedlivému a stabilnímu společenství. Stabilitu - jak můžeme s určitosti zjistit - jsme v průběhu staletí v mnohém ohledu dosáhli - a tato stabilita nás odlišuje od mnohých 27 [pageend27]jiných států. Ona nás často vháni do zvláštní role, kterou nelze vždycky snadno zvládnout. Především tehdy, když méně stabilní politické systémy se snaží cestou internacionalisace dospět k novým řádům a stabilitám. Naše tradiční zdrženlivost vůči takovým vývojům nám pak ráda přináší výčitku bojácnosti a nedostatku nápaditosti. Stabilitu ale nelze zaměňovat za nedostatek nápaditosti. Právě naopak: Stabilita je výborným předpokladem ktomu, abychom mohli s četnými nápady pokračovat ve stavbě naši politické budovy zv. Švýcarsko. Ovšem předpokladem k tomu je, abychom vyvíjeli vůli k pohyblivému, naši době odpovídajícímu přizpůsobeni našich politických instrumentů tak, aniž bychom se museli vzdát základních rysů naši státní idee. Jestliže však toto máme chápat v podstatě jako spolupráci a angažováni všeho občanstva, pak máme ovšem zato, že tato vůle je vážně ohrožena. Pro mizející zájem na státu mohou existovat mnohé důvody. Při veškerém porozumnění nehodí se však ani jeden z nich jako omluva. Ani lhostejnost nebo pesimistické <to nic nepomůže), ani zklamáni, špatná zkušenost nebo nedostatek času nezbavuje nikoho z nás spoluzodpovědnosti. Ani v nejbohtši blahobytné společnosti nelze demokracii a svobodu koupit jako kterékoliv zboži. Tim méně se s nimi smi zacházet jako s módním artiklem ve společnosti, kde se předměty po jediném použití odhodí na smetiště. Každá demokracie je zvláště ohrožena, jestliže se vyvine v (demokracii nárokyuplatňujicích a přihlížejících). V takové (demokracii) jsou - vyjádřeno symbolicky - uváděny divadelní kusy sepsané skupinou několika málo autorů. Syti diváci na vy- hražených křeslech ani řádně nepřihlížejí. Avšak sotva představeni skonči, kritizuji aktéry z plných hrdel a nemilosrdně. A s pocitem, že to zase jednou těm tam na jevišti (řádně vycinkali) samolibně odcházejí, aby čekali na příští divadelní kus. Ne, demokracii a svobodu nelze získat pouhým přihlížením bez dobrovolné spolupráce. Když stále častěji slýcháme, že v obcích není pro obsazeni veřejných fuknci dostatek lidi, mělo by nás to polekat. Já vím, že se v naši blahobytné společnosti žije pohodlněji a bez obtěžováni, když se člověk pro společenství neangažuje. Tato pohodlnost se ale může rychle zvrátit v nepohodli, když v zájmu materiálního blahobytu zanedbáme duchovní hodnoty naší společnosti, nebo když nepříznivý vývoj zavčas nepoznáme. Historikové nazývají každou dobu svým jménem, kterým se tato vyznačuje. Tak mluvíme - abychom uvedli nějaký příklad - o feudalismu, restauraci, osvícenství nebo o (grůnderstvb a minime tim ducha, formu života a v letopočtech vyjadřujeme časový prostor delší či kratší dějinné epochy. Často se ptám, jak jednou, později, bude nazývána naše doba. Někdy se obávám, že by na nás mohl ulpět pojem (nový absolutismus). A na některé problémy a nebezpečí tohoto (nového absolutismu) bych chtěl nyni poukázat. Jeho nejnebezpečnějšiformou jeegoismus. Politicky se to projevuje tak, že společnost se rozpadá v malé skupiny, které se omezuji jenom na boj za jejich jednotlivé zájmy. Takovéto skupiny si činí nárok být uznávány za nositele jediné důsledné politiky a omlouvají se tim hned také za to, že nepřihlížejí ke všem ostatním otázkám. Podleh- nou-li v demokratickém rozhodném procesu, reklamuji pro sebe právo s poukazem na ona demokratická (pravidla hry>, která zaručují menšinám ochranu. Přitom rádi zapomínají, že ochrana menšin má na prvním místě dovolovat a umožňovat jejich činnost, z čehož ale nemůže být odvozen nezbytný nárok na souhlas většiny. Bohužel, tato souvislost se nezdá být všem menšinám jasná a některé z toho odvozuji právo na násilí, po kterém politická kultura často doslovně leží na ulici v hromadách střepů. A ještě něco: ony skutečně velké úkoly a problémy nemohou být takto vyřešeny. Jeden další egoistický nárok, který hrozi podrývat náš vládni systém, jsou případy, kdy do exekutivy zvolení zástupci (magistráti - pozn. překl.) se nedrží kolegiálniho úřadu a většinových rozhodnuti. V našem státě je exekutiva výkonný úřad. Každý člen exekutivy musí dodržovat většinová rozhodnutí lidu, parlamentu a svého úřadu. Kdo tak nechce učinit, ten v exekutivě nemá co hledat a má se vrátit zpět do lavic legislativy, tam je místo pro tuto formu politické oposice a odporu. Snad ale vejde naše doba do dějin jako doba (kritiky a kritiků). Kritika je důležitý element při hledání správné cesty a kritické dotazováni patří ke každé vážné analýse tékteré věci anebo stavu. Ale také kritika musí zůstat prostředkem k účelu a nesmi se vyvinout v kritikovou mánii a sebeúčel. Kritici mají být tvrdi a nepohodlní a takoví zůstat. Jejich věrohodnost však předpokládá, aby se drželi principů úměrnosti. Jinými slovy: to špatné musí být měřeno jak kvalitativně, tak i kvantitativně podle dobrého jedné určité věci. U kritiky má jít skutečně o věc samu, a ne o osobni úspěch kritika, nebo o finanční výnosnost tučných titulků novin. V naší době, která jetěhotná na media, hrozi nebezpečí měřit události podle jejich působnosti v mediích - a ne podle jejich vlastni nebovšeobecné hodnoty. I toto je jedna z forem egoismu, který nejprve zkazi politiky a potom též i politiku. Ato by neměli chtít ani kritici, ani pracovnici v mediích. Chceme-li se učit z historie, musíme ji nejenom znát, ale i pečlivě analysovat. K tomu ale neslouží ani rozdíly nerozlišující (hurávlastenectvi), ani pokus všechny idoly jedné doby strhnout s podstavců a jenom spáchané chyby vláčet na světlo veřejné kritiky. Dnes, v roce 1 989, je politická diskuse neobyčejně silně zvýrazňována událostmi z roku 1 939. Proti veřejné a oficiální snaze po 50ti letech společně s generaci, která tenkrát nesla zodpovědnost vzpomenout oněch časů, duje 28 [pageend28]ostrý vítr kritických současníků. Tato střetáváni stanovisek se vyznačují mnohými nedorozum- něnimi. Zodpovědní zato jsou oni kritici, jejichž citem není nalézt pro budoucnost poučení z věcné a historickéanalysytehdejšihoděni, nýbržvzájmu svých politických cílů vyvodit <důkazy> pro svá předpojatá klišé... 1 939 bylo naše město dějištěm velké slavnosti založeni Švýcarské konfederace. Slavnostní řeč pronesl tehdejší spolkový president P. Peter. Také on úvodem vrhnul pohled zpět a vzpomněl 1. srpna 1914, dne tehdejší generální mobilisace. Pozdravil všechny ty, kdo v oné době pomohli naši zemi zachovat míra poděkoval jim za jejich služby. Pak obrátil pozornost k aktuální situaci. Zdůraznil ve jménu jednomyslného rozhodnuti spolkové vlády vůli k jasné a nedvojsmyslné obraně naší neutrality. Paní Tellová, nezdá se vám, že tu emancipaci trochu přeháníte? NEPRAKTA Při hledání zmíněné řeči narazil jsem v Neue Zürcher Zeitung z 1.8.1 939 na příspěvek jedné čtenářky, která pod nadpisem <Omyl a rozvaha) napsala: <V těchto dnech jsem musela náhodně vyslechnout rozhovor několika mně známých švýcarských žen, jejichž činnost se omezuje jenom na to, aby jejich pohodli nebylo ničím rušeno. Vyjadřovaly se s nelibostí o líčeni naší vůle k obraně - a vojenské odděleni instalované v rámci Zemské výstavy označily za provokující a přehnaně militaristické. Je snad možné, že se ještě více lidi, mladých i starších, s tímto názorem ztotožňuje.) - Podotýkám ještě, že pisatelka byla jiného názoru. Nepřipadá vám, vzhledem k citovanému rozhovoru, tento text také povědomý? Nezaznivá to i v dnešních čtenářských dopisech podobně? Dnešní diskuse podle toho není nikterak nová. Přesto je však jedno jisté: My budeme až k hlasování v listopadu slyšet a diskutovat o smyslu a účelu naši armády. Otázka o jejím zachování nebo zrušení byla položena - my ji máme zodpovědět. Vedle změn v průběhu dějin existuji také konstantní faktory. Mezi těmito konstantami se také nachází skutečnost, že navzdory všem mírovým snahám se lidstvu nepodařilo násilí, jako prostředek k moci, nahradit nenásilnými právními normami. Pokud existuji státy a ideologie, které prohlašuji násilí směrem dovnitř i navenek za pořádající princip svého státního života a které neomezuji stav zbrojeni pouze na vlastni obranu, mohou kdykoliv a všude na světě vypuknout a být vedeny konflikty. Bohužel, proti násilí neexistuje jiný prostředek, než se proti němu vyzbrojit. Bezbran- nost může být také nedbalostí. To platí také pro každý neutrálni, všechna práva respektující stát. Proto je jak bezpečnostně-politickým, tak i morálním požadavkem zaručit solidárně svobodu - a tím svobodný prostor pohybu svobodných jedinců. Naproti tomuto realistickému posouzeni si troufají iniciátoři zrušeni armády postavit utopii, v naivní víře, že militaristická ohrožení jsou do budoucna vyloučena. Museli bychom být schopni předvídat budoucnost, abychom mohli na tuto utopistickou troufalost přistoupit. Jelikož my - snad naštěstí - můžeme budoucnost jen krátkodobě, a to ještě nedokonale, plánovat, ale nikoliv předvídat, bude snad přece jenom lépe, podrži- me-li se našich zkušenosti z minulosti. V každém připaděto znamená rozhodné ano k naši armádě a tím také k nepřetržité ozbrojené neutralitě. 1. srpna se rádi rozvzpomínáme na naše hodnoty. To však je jenom tehdy něco platné, jsme-li odhodláni k činům. Všichni bychom si měli předsevzít: vzchopit se k boji proti vlastní lhostejnosti našeho společenství. Měli bychom věnovat vice pozornosti principu dobrovolnosti, protože cena za svobodu se jmenuje dobrovolnost. Měli bychom individuálni i skupinový egoismus nahradit porozumněním pro různorodost v otevřené společnosti. Naše země, náš národ, naše společenství si zaslouží, aby se všichni cítili být zodpovědnými -as vědomím zodpovědnosti také jednali. Bylo by škoda, kdyby se nám dřivé muselo dařit špatně, aby se nám mohlo dařit lépe. Děkuji vám za vaši pozornost a přeji vám všem budoucnost v miru a ve svobodě. (přeložil J. Lambert) 29 [pageend29]spolkové informace ---------- O novodobých <Švejcích> Když k 1. září 1950 vznikly v ČSR (za Čepičky) první (Pomocné technické prapory>(PTP) jako výsledek politické a osobni msty na komunistům nebezpečných občanech, nikdo netušil, že o 15 až 25 let později se tyto útvary stanou literárni předlohou antimilitaristických děl různých autorů. Poprvé se toto thema objevilo u (Černých baronů), později dokonce zfilmovaných. V exilu z let 1968/69 vyšly ještě dva díjy k tomuto thematu. V duchu (Černých baronů) liči Josef Němeček, žijící ve Švýcarsku, ve své knize (S hlavou na čepici) poměry u ženijni jednotky v létech 1963/ 65. Slovní a situační komika, spojená s říznou satirou, pobaví každého znalce této materie. Kniha je obohacena vtipnými ilustracemi J. Kristoforiho. Knihu J. Němečka (S hlavou na čepici) lze objednat na adrese našeho Sdruženi. (Světové sdruženi býv. čs. politických vězňů v exilu, Postfach 4111 - CH-8022 Zürich, Switzerland.) Cena ŠFr. 14.- nebo ekvivalent jiné měny. Z každého prodaného výtisku jdou ŠFr. 2.- ve prospěch tiskového fondu (MUKLA). , v (re) Nazdar hoši a děvčata Posílám vám všem pozdrav a přeji mnoho úspěchů v započaté práci. Na~ adresu všem těm rozbíječům chci připomenout Čs. legie v Rusku, hlavně plukovníka Švece, který svojí smrtí stmelil legie, které jako vysoce disciplinované vojsko prohánělo bolševiky po Sibiři a spráskali je všude, kde na ně narazili. Byli schopni s pomocí bílých nejen zadržet, ale potřít bolševiky v zárodku. Pak ale přišel rozkaz, stáhnout se do Vladivostoku, kde nastoupili na lodě a byli dopraveni domů. Dnes s odstupem času si každý může porovnat, že když bol šev ismu hrozilo nebezpečí zničení, vždy se najde zde na Západě síla, která je nakrmí a dodá jim vše co potřebují, včetně zbraní, aby zase vydrželi. Doba je zlá a tak si často myslím, jestli to nebude jako po bitvě na Bílé hoře. Ale nevěšme hlavy, co pro nás 300roků znamená - dohromady nic. Už máme 40 roků za sebou, takže to skutečně jde dosti rychle. Teď ještě zanechat rozmíšek a dát se do práce, vždyť už nám zbývá jen 260 roků. Myslím si, že co nás potká, není tak důležité, důležité je jen to, jak se při tom zachováme. Proto, když už jsme jednou začali, nemůžeme skončit. Často si vzpomínám na mého dobrého přítele Štefana Erlacha, který vždy říkal: (Ale, že jsme těm bolševikům dali, až jsme z toho hrbatí.) Jsme hrbatí, ale musíme pokračovat až budeme studení. Jako ten šik Moravanů u letohrádku Hvězda. Proto si řekněme, za námi je zeď a sebrali nám žebříky, tedy jediná cesta je VPŘED. Antonín Popelka Výzva k výměně členských legitimací • Světové sdružení bývalých československých politických vězňů v exilu vyzývá všechny své členy, kteří mají zájem o nové členské legitimace, aby se přihlásili an adresu Sdruženi s přiloženou fotografii a původní legitimaci. Příslušný poplatek čini ŠFr. 5.-, nebo ekvivalent v cizí měně (+ poštovné). Fotografie musí být v rozměrech 4x 5,5 cm, lhostejno, zda barevná nebo černobílá. Z politického života muklů Nadpoloviční většinu mají bývali muklové v novém desetičlenném předsednictvu Čs. sociálni demokracie, které bylo zvoleno na jejím XXIII. sjezdu v Heidelberku ve dnech 9.-11. června. Politickými vězni komunistického režimu byli předseda strany dr. Karel Hrubý z Basileje, prvni místopředseda prof. Jaroslav Krejčí z Lancasteru, i tajemník Jiří Loewy z Wuppertalu.Zdalších členů předsednictva poznali komunistické kriminály dr. Ivan Pfaff z Heidelberku a Ludvik Kolín z Vidně; hospodář strany dr. Jaroslav Nedvěd z Curychu pamatuje nacistické koncentráky. Vcelku tedy šest z deseti vedoucích sociálních demokratů sdílejí muklovskou zkušenost. p. Ve vlastní věci Vážení čtenáři, jako loni, tak i letos se Vám dostává MUKL z letního období ve formě dvojčíslí. Není to letos způsobeno návalem práce, nýbrž důvody hospodářskými. Nejsme nikým podporováni. Dík porozumění sazárny a tiskárny v Curychu, můžeme toto dvojčíslí vydat za stejnou cenu, jako loni. A to je pro náš rozpočet směrodatné. Žádáme vás zdvořile, abyste přijali toto vysvětlení. Mecenáše nemáme žádné. Naproti tomu nebráníme nikomu, aby podpořil tiskový fond MUKLA. Bankovní spojení je uvedeno v tiráži na poslední straně. Děkujeme. Redakce a administrace MUKLA 30 [pageend30]ssmgg Politika na pokračováni I nadále platí: Táhněte domů. 1968-1989 Ivani!!! Světové sdružení býv. čs. politických vězňů v exilu Pozn.: Vystřihněte, okopírujte a posílejte sovětské a čs. politické prominenci. Děkujeme! 31 [pageend31]A. Z. Postretouren an: Weltvereinigung der ehemaligen tschechoslowakischen polit. Häftlinge im Exil (MUKL) Postfach 4111 CH-8022 ZÜRICH Nevyžádané rukopisy se nevracejí. Redakce neručí za obsah inserce. Podepsané články nemusí vždy vyjadřovat názor redakce. "MUKL" Čtvrtletník Světového sdružení býv. čs. polit, vězňů v exilu "MUKL" Presseorgan der Weltvereinigung der ehern, tschechoslowakischen politischen Häftlinge im Exil "MUKL" Quarterly-Revue - Editor: World Association of former Czechoslovak political prisoners in exile "MUKL" La revue trimestrielle - Editeur: Association mondiale des ançiens prisonniers politiques tchécoslovaques en exil Řídí redakční rada - odpovědný redaktor -an- Předplatné pro nečleny Sdružení (ročně): Vychází 4x do roka Švýcarsko: ostatní Evropa: Zámoří (letecky): ŠFr. 12,- včetně poštovného ŠFr. 114,- ŠFr. 24,- Zde odstřihněte Bankovní spojení: SKA CH-8021 Zürich - Kto-Nr.: 63.404-10 (Weltvereinigung der ehemaligen tschechoslowakischen politischen Häftlinge im Exil) Objednávám (MUKL) □ na jeden rok □ na půl roku Adresa objednávajícího: Příjmení:_______________________________________ Jméno:________________________________________ Ulice a č.:______________________________________ Místo: ________________________________________ (neopomenout směr. pošt, číslo) Stát: __________________________________________ Bitte frankieren An: Weltvereinigung der ehern, tschechoslow. polit. Häftlinge im. Exil Administration "MUKL" Postfach 4111 CH-8022 Zürich Switzerland [pageend32]