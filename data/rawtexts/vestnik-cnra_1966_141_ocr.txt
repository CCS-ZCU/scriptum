VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 141 Únor 1966 CO JE NOVÉHO A CO SE NEMĚNÍ. Moskevský dopisovatel New York Times zaslal v říjnu domů depeši, že se proslýchá ve spolehlivých kruzích, že byl zatčen vynikající sovětský literární kritik Andrej Sinjavský, podezříván z autorství protistátních článků uveřejněných ve svobodném světě pod pseudonymem Abram Terz. Za tři dny následovala další zpráva z Moskvy, že byl zatčen druhý spisovatel Juli Daniel, obviněný z téhož protistátního přečinu, že psal povídky pod jménem Nikolaj Aržak. Zprvu se zapíralo v pařížském nakladatelství a mnoho debatovalo v literárních kruzích. V Moskvě zatím spěl vývoj k neodvratnému konci. Andrej Sinjovský je znám svou vědeckou prací v Gorkého institutu světové literatury. Vystudoval na moskevské universitě (kolem r. 1953), jeho these byla na námět novely Maxima Gorkého. Jeho eseje byly zprvu nezávadné, dle komunistických předpisů. Přispíval kritickými články do Sovětské akademie věd a Dějin ruské literatury, které vyjdou ve třech svazcích. Jeho vynikajícím dílem byla “Poesie v prvých letech revoluce”, výsledek to deseti let pilné, výzkumné práce. Ačkoli dílo je zahájeno dlouhým citátem z Lenina a věnuje se převážně básníkům komunisty uznávanými, přece jenom Sinjavský měl tu odvahu ,že jmenoval básníky z ruské emigrace i jiné Sověty schválně opomíjené. Sinjavský přispíval často do sovětského liberálního časopisu “Nový mír” a odvážně, s hlubokým porozuměním oceňoval básníky, m. j. Borise Pastemaka. Tento slavný autor románu “Dr. Živago”, nositel Nobelovy ceny, byl za svého života ve velké nemilosti sovětských vládních kruhů; po jeho smrti byla dokonce jeho přítelkyně vězněna. Po několika letech nastal však obrat v komunistickém mínění co se týče jeho básnické tvorby a Sinjavskému bylo svěřeno sepsání úvodní kapitoly k sovětskému vydání Pasternakových básní (nikoli románu Dr. Živago). Proslýchá se, že vydáni s jeho úvodem bylo vzato z oběhu a že v novém vydání se již jméno Sinjavského neobjeví. Jeho stopy mají být vymazány ze sovětské literatury, neboť autor se prohřešil svým psaním pod tajným jménem Terz. Abram Terz poprvé uvedl se v literatuře ve svobodném světě r. 1959 kritickým esejem o socialistickém realismu. Následujícího roku vydalo nakladatelství Pantheon ve Spojených státech “Soud začíná”, r. 1963 několik "Fantastických povídek” a minulého roku krátkou novelu Liubimov (Makepiece Experiment). V červenci časopis New Leader uveřejnil jeho aforismy “Thought Unaware”, současně se zhodnocením jeho literární práce Andrew Fieldem “Abram Terz’s Ordeal by Mirror”. Juli Daniel, překladatel ze slovanských jazyků do ruštiny, též člen Gorkého institutu světové literatury, b'4 obviněn z napsání čtyř krátkých povídek pod jménem Nikolaj Aržak. Nikdo na západě (mimo přímo zúčastněných) neznal totožnost sovětského autora, ale jeho literární styl prozrazoval zkušeného spisovatele. Ve svých povídkách, více než Terz, projevuje své smýšlení o diktátorských methodách. V povídce “Moskva mluví”, uveřejněné v anglickém překladu v Reporter r. 1962, klade otázku: “Co by se stalo, kdyby jednoho dne vláda totalitního státu vyhlásila ‘Den veřejného vraždění?’ V ten den kterýkoli občan Sovětského svazu, od 16 let výše, má právo zavraždit kteréhokoli občana” (autor naráží zde jistě na čistky, éru odpravování nevinných lidí). Odpověď autora na tuto otázku je sama sebou obviněním komunistické výchovy a morálky, i když se na pohled zdá nedramatická. Říká: “lidé se stali imunní k vládním rozkazům, veřejně se to projevuje apatii, v soukromí pociťují jenom starost o záchranu vlastního života. Měli již ‘Den dělostřelectva’, ‘Den sovětského tisku’, den všehomožného, a teď tedy ‘Den veřejného vraždění’.” Autor Aržak mluví postavou Katseva, cynického, nesta- tečného, který však odmítá návrh své milenky ,aby zavraždil jejího manžela. “Viděl jsem již tolik vraždění za druhé světové války, že již nechci nikoho zabíjet.” Rozhodne se, že v ten den půjde do ulic a bude křičet “lidičky, nezabíjejte, milujte svého bližního.” Nemá však příležitost prokázat svou statečnost. Ulice Moskvy jsou vylidněné, vidi jednu mrtvolu na náměstí a podaří se mu ubránit se proti vražednému útoku. Druhá povídka “Ruce” má podobný námět: vládní ospravedlnění vraždění. Jeho hlavní postavou je prostý tovární dělník, oddaný komunista Malinin, který má nakázáno po- pravovat “nepřátele státu”. Vykonává rozkazy svědomitě, až dostane za úkol zabít “proti-revolučního kněze”. Malinin nevěří sice na různé bohy, anděly, ale ve vzpomínkách se mu vybavuje jeho matka, jak s ní chodíval jako malé dítě na pobožnost do kostela. Příčí se mu vraždit kněze a když se k tomu dvakráte donutí, je mu z toho fysicky špatně. Po třetí jeho oběť nepadne, nýbrž jde ke svému útočníku, spílajíc mu a vzývajíc boha. Malinin se z toho nervově zhroutí a je vypovězen z tajné Čeky. Nebyl to však žádný zázrak, jak si to Malinin vysvětloval, jeho kamarádi z legrace mu dali do pušky prázdné patrony. Třetí povídka je veselá “Muž z MINAPu”, v níž autor si dělá nehoráznou legraci z “Moskevského ústavu vědecké profanace MINAP”, v které sesměšňuje sovětské theatrální soudní procesy. Na rozdíl od této neuctivé povídky, jeho poslední "Vykoupení” je ponurá. Podnět k ní byl dán amnestií živým a mrtvým, ke které komunisté přistoupili v postalinské éře. Hlavní postavou povídky je sovětský intelektuál Volský, jehož poměrně bezstarostný život je narušen přízrakem z minulosti, návratem známého odsouzeného a nyní amnestií vráceného ze žaláře opět do života. Volský sice neměl co dělat s jeho odsouzením, ale nevinná oběť je přesvědčena o jeho vině a začne pronásledovat Volského. Během doby Volského přátelé se od něho odvrátí, pak i jeho žena Irina ho opustí, až zůstane úplně sám. Pronásledován, nešťasten, že nemůže dokázat svou nevinu, skončí v blázinci. (Pokračování na str. 2.) [pageend1]VESTNÍK FEBRUARY 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNÍK ÚNOR 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Aržak svými povídkami vyjádřuje odpor k hrubé moci totalitního státu. Zabývá se morálními problémy, právem člověka na osobní svobodu. Nikdy však — ani on, ani Terz — nestali se nepřáteli národa nebo revoluce, naopak vzpomínky na revoluci zůstávají pro ně jasným mezníkem národní historie. Zvláště Aržak však je pronásledován přesvědčením, že totalitní stát se zpronevěřil revoluci. Poznamenává ústy jedné své postavy “abych řekl pravdu, nezamlouvá se mi uveřejňování svých spisů v zahraničí”. Oba spisovatelé, dnes 491etí, odchovanci revoluce, věrni svému národu cítí však neodolatelnou touhu mluvit konečně pravdu, očistit revoluční myšlenky od skutečnosti, od komunistické nadvlády a teroru. Promluvili tedy ve svobodném světě a teď byli dopadeni tajnou policií. Byli souzeni v Moskvě současně za přečin proti státu, dle článku 70. kriminálního zákona o “protisovětské propagandě a agitaci ... za účelem seslabení sovětské autority”. Byli odsouzeni Andrej Sinjavský na 7 let a Juli Daniel na 5 let těžkého žaláře. Státní prokurátor žádal jejich vyhoštění na Sibiř po odpykání trestu ,ale tohoto dalšího potrestání byli obžalovaní ušetřeni. Jejich soud byl pozoruhodný zvláště tím, že oba trvali na své nevině, psali sice pod pseudonymem, ale nemínili uškodit své vlasti. Až dosud všichni obžalovaní, zpracováni v žaláři před soudem známou sovětskou policejní technikou, se kajícně přiznávali ke všem hříchům, i nespáchaným, a někdy dokonce žádali, aby byli potrestáni za svou zradu. V posledních letech žádali obyčejně o zmírnění trestu. Tentokráte spisovatelé Sinjavský a Daniel do konce trvali na své nevině. Za doby Stalina byl by s nimi konán velký proces a odsouzení by dostali doživotí nebo smrt. Je vidět, že se poměry v Sovětském svazu přece jenom lepší, když za povídky a eseje dostali viníci jenom 5 a 7 let žaláře — a pravděpodobně vyřazení nadosmrti z literární práce — pak-li ovšem nenastane další uvolnění. KRUTÉ POUČENÍ NAIVNÍM. Absolutní mocipáni jsou ovšem nevyzpytatelní, člověk nikdy neví, co se stane v zemi, kde o osudu lidí stále ještě rozhoduje ministerstvo vnitra se svým rozsáhlým policejním aparátem. Loni ještě sovětská vláda velmi usilovala o otevření sovětských konsulátů v několika městech Spojených států. Vše bylo již k tomu připraveno. Chicago Daily News napsaly dne 8. ledna, že zbývá jenom schválení smlouvy senátem USA a že záleží teď na presidentu Johnsonovi, jak dalece mu na smlouvě záleží, aby ji prosazoval. Státní department byl ovšem pro smlouvu a předseda senátního zahraničního výboru J. William Fulbright, největší stavitel “mostů” mezi západem a Sověty, čekal jenom na vhodnou dobu v senátě. FBI ředitel J. Edgar Hoover sice namítal, že jeho práce bude nesmírně ztížena bude-li možno obsadit konsuláty sovětskými agenty a dána jim možnost lehce pronikat do amerického veřejného života, ale administrace, posedlá “stavěním mostů”, trvala na svém odůvodnění, že otevřením amerických konsulátů v sovětských velkoměstech bude dána 2 • VĚSTNÍK možnost americkým zastupitelským úřadům lépe chránit práva amerických občanů meškajících v SSSR. ČSNRA PROTESTUJE. Československá národní rada americká vydala svoje prohlášení. Dokazovali jsme, že Sověty nedodržuji mezinárodní úmluvy; kdyby existující dohody mezi národy dodržovaly, práva amerických občanů by byla dostatečně chráněna velvyslanectvím v Moskvě. Otevřením konsulátů v Chicagu a v jiných amerických městech by se jim dávalo velké vítězství do rukou. Svoje námitky jsme pak rozeslali nejen na State Department do Washingtonu, ale i na adresy senátorů a kongresmenů, z nichž mnozí nás ujistili dopisem, že s námi souhlasí a svůj souhlas ke smlouvě nedají. Naštěstí protestů od amerických občanů bylo mnoho, takže administrace zaváhala a zase odložila schválení konsulátů na neurčito. V tom se stal tragický Mottův případ, opět o jeden doklad víc o zlovůli a hrubém násilí sovětských všemocných policejních orgánů. Newcomb Mott, 271etý, z Massachusetts, jehož rodina vlastní specialisované antikvárni knihkupectví, sám zástupce vydavatelství universitních knih, byl na prázdninách v Norsku. Tak jako každé léto jezdíval do jiné země, a zase sám. Byl hloubavý, citlivý, mnoho se napřemýšlel o smyslu života, spíš samotář. V nejsevernějším cípu Norska mu řekli tamnější občané, že chodívají volně přes sovětské hranice do nedalekého ruského městečka Borisoglebska. Newcomb Mott lehkovážně šel přes hranice bez propůstky. Ve svých amerických šatech byl jistě jako pěst na oko, také neměl v úmyslu se skrývat, hlásil se jako Američan, a byl také hned zatčen. V západních zemích Evropy dnes nikde se již nepožaduje visum, a tím se snad dá vysvětlit jeho přestupek. Rozhodně v každé civilisované zemi by za přechod přes hranice byl nanejvýš krátce vyšetřován a vyhoštěn ze země. Sovětské orgány nedodržely žádných z mezinárodních pravidel. Přijeli jeho rodiče z Ameriky, aby za syna orodovali. Americké velvyslanectví podniklo celkem 30 (slovy třicet) pokusů v zájmu obviněného amerického občana u sovětských úřadů. Ve Washingtoně senátor Ted Kennedy ze státu Massachusetts orodoval u sovětského velvyslance a byla mu slíbena intervence. Jediný dopis Mottův z vězení, který byl americkému velvyslanectví doručen, byl vlastně na popud věznitelů. Sovětská policie doporučila vězni, aby napsal, že by mohl být vyměněn za Igora Ivanova, sovětského špiona, odsouzeného r. 1964 ve Spojených státech na dvacet let. Americké úřady nemohly přistoupit na tuto výměnu (ač vyměnily letce Powerse za největšího ruského špiona Ábela). Kdyby byla americká vláda ochotna vyměnit nevinného amerického turistu za špiona, odsouzeného na dlouhá léta, vystavili bychom se pravděpodobnosti, že by Sověty zatkly namátkou kteréhokoli turistu jakmile by Spojené státy odsoudily právem nějakého sovětského špiona. Je to dávno známý způsob gangsterského vydírání. VÝSMĚCH AMERICE. Všechny americké pokusy osvobodit obžalovaného selhaly. Sovětské úřady prostě postupovaly jako by nebylo mezinárodního práva, jakoby nebylo jeho neviny. Newcomb Mott [pageend2]byl odsouzen na 18 měsíců. Zahynul krátce na to ve vězeňském vlaku, na cestě do pracovního tábora na dálném severu. Byl nalezen s podřezaným hrdlem. Zda byl zavražděn přímo nebo nepřímo sovětskou brutalitou je méně důležité. Ze všeho toho máme nové ponaučeni, že v Sovětech stále ještě vládne hrubá moc, že rozhoduje všemocné ministerstvo vnitra se svým pověstným policejním systémem a vše ostatní je jen přetvářkou k získání výhod od západu, jak se jim to kdy hodí. ODPOVĚĎ AMERIKY. Státní department odpověděl na to výstrahou americkým cestujícím. Každý, kdo si vyžádá pas na cestu do komunistických zemí, dostane vložku do pasu s varováním, aby zvláště v Sovětském svazu dbal tamních zákonů a nařízení, neboť nemůže se spoléhat na bezpodmínečnou ochranu amerických zastupitelských úřadů. Nevíme na jak dlouho bude působit tato sovětská lekce na vládní politiku “stavění mostů” výměnami, které nejsou skutečnou výměnou, nýbrž zneužíváním americké dobré vůle, často naivní. I pro nás v Československé národní radě americké plyne z toho poučení: nebýt protestů organisací jako je Rada a jednotlivců, kteří psali svým senátorům a kongresmenům proti otevření komunistických konsulátů bylo by došlo k americko-sovětské dohodě již loni. Aspoň toho jsme byli ušetřeni, aspoň načas a pak začne boj nanovo. bý v áv al o , al e u ž n en í. Jak je každému z nás známo, Československo — a dávno před tím, v minulém století, Čechy a Morava — byly známy svým cukrovarnickým, textilním, obuvnickým a sklářským průmyslem. Nejen, že se cukr vyvážel jako bílé zlato do mnohých zemi, ale čeští odborníci již před padesáti lety zakládali cukrovary na Kubě, v Jižní Americe, na Blízkém i Dálném východě. O proslaveném sklářském průmyslu není ani třeba psát, a to nebylo jenom broušené české sklo, ale i specielní sklo do laboratoří, sklo v průmyslu, prosté sklo všeho druhu a ve velkém množství. Československý textil se též vyznamenával velkou rozmanitosti, od laciných barevných, tištěných látek pro Indii, africké kmeny, americké Indiány, od humpolského sukna, strakonických fezů, až po krásné veloury, samety, a damašek do exklusivních amerických obchodů. Obuv se vyráběla nejen po-báťovsku ve velkém do celého světa, ale také vybrané jakosti. A tak bychom mohli pokračovat s tím co bývávalo a končit otázkou, jak je možné, že československý textil nestačí zásobovat ani obyčejným zbožím vlastní občany? Proč stojí damašek na 2 postele 780 kčs., sweater z hrubé vlny 480 kčs., atd. ? Co však čteme s naprostým nepochopením a úžasem je zpráva československého tisku, že Polsko, do nedávna zemědělský stát, jehož průmysl byl daleko za československým, bude vyvážet do Československa zařízení pro cukrovary (Rudé právo, 9. ledna 1966), dále zařízení pro textilní průmysl a zemědělské stroje, v kterých před válkou Československo vynikalo. Není tomu tak dávno co Československo splakalo nad jednosměrným obchodováním s Kubou. Českoslovenští občané doplatili miliony dolarů k záchraně kubánské revoluce. Čteme proto s údivem, že obchod s Kubou bude zvýšen oproti loňsku o 17 procent. Za stroje, tovární zařízení, auta, Castro pošle cukr . . . doutníky, rudy a rum. Československo musí kupovat prý cukr od Castra a zachraňovat ho před americkým bovcottem. Překvapeni pokračuje: zemědělská Jugoslávie bude stavět v Československu, v zemi proslaveného sklářského průmyslu, sklárnu a dokonce pošle svoje odborníky. Kam se poděl československý průmysl, jehož obchodní značka byla světoznámá ? A co vlastně vyrábí a vyváží dnes Československo? Dovídáme se opět z pražských novin, že doprava v Praze je zoufalá, tramvaje staré, zchátralé, odborníci jakoby vymřeli, “dvacet let nebyly v Praze prováděny generální opravy celého tramvajového systému” (Svět v obrazech, 11. prosince 1965) ; za to však čteme v jiné zprávě, že Československo dodá tisíc lokomotiv do Sovětského svazu. KAM JEŠTĚ? Severnímu Vietnamu: President Novotný si dělá velké zásluhy za rozsah československé pomoci severnímu Vietnamu proti americkým imperialistům. Nejdříve se doplácelo na kubánskou revoluci, teď na severní Vietnam. Rudé Číně: Před dvanácti lety mělo Československo nakázáno navazovat přátelství s Rudou Čínou. Výměnou za maso příslovečně mizerné jakosti (na které čs. občané reptali) a podobné nežádoucí výrobky, Československo posílalo Čině stroje a zařizovalo celé továrny. Pak došlo k ideologické roztržce mezi Sověty a Rudou Čínou a Československo na komando z Moskvy zase měnilo svou zahraniční politiku. Tak nebo onak, pokaždé na sovětskou mezinárodní politiku těžce doplácí československý občan. PRO A PROTI “MOSTŮM”. V dohledné době se bude jednat ve Washingtonu o obchodní smlouvu “nejvyšších výhod”, které Československo mělo až do komunistického převratu a kterou pak na zásah presidenta Trumana ztratilo. Tarify na čs. zboží by byly sníženy o 3 až 70 procent, takže čs. výrobky by mohly konkurovat ve Spojených státech na americkém trhu. Pro československou vládu by to byl velký úspěch. Kdyby to znamenalo úlevu čs. občanům, vítali bychom všichni tuto změnu v americké politice. Soudíme však nejen ze zkušenosti, ale ze všech náznaků a tiskových zpráv komunistických novin, že Sověty neopustily od svých světových plánů a že vymáhají k jejich uskutečnění stále větších obětí od Československa, větších dodávek do SSSR, severního Vietnamu, na Kubu, atd. Proti americké politice “stavění mostů mezi západem a východem” řekl senátor Everett Dirksen z Illinois, že nechápe, proč bychom měli poskytovat výhody státům, které podporují našeho nepřítele ve Vietnamu: proč budovat nepříteli ‘mosty’, aby mohl tím víc zásobovat Hanoj.” Dubnové číslo Proměn, čtvrtletníku SVU, přinese kromě rozhovorů, polemik a kritických poznámek nové básně od Aurelie Jeníkové, Věry Stárkové, Olgy Valeské a L. N. Zvěřiny. Václav Hlavatý přispěl esejem o skrytých souvislostech mezi moderní ma- tematikou a fysikou a politikou, Johannes Urzidil vypravuje Proměnám o svém životě s českými malíři v dvacátých letech v Praze, Pavel Želivan přemýšlí o Dantovi ve vztahu k naší historické budoucnosti, Vladimír Krajina a James St. Clair-Sobell píší o kulturních zásluhách rodiny Koernerů v Kanadě, Zdeněk Picha uvažuje o poměru hmoty a mvsli, Andrej Eliáš studuje obyvatelstvo a pracovní síly v Československu a Karel Bělský se ptá, zda jsme skutečně národem Masarykovým. V beletristické části Otakar Odložilik provádí čtenáře krajem a dílem Francois Mauriaca. Proměny možno předplaťt na adrese: Czechoslovak Society of Arts and Sciences in America, Room 914, 381 Park Avenue South, New York, N. Y. 10016, U S.A. Roční předplatné $5 00, pro členy SVU $4.00. Abonenti zjistí, že toto číslo a dvě další vyjdou opět s větším počtem stránek, zač Proměny děkují pochopení a krásnému gestu několika svých přátel. VĚSTNÍK • 3 [pageend3]DR. JOSEF HAŠEK: ČIŇ ČERTU DOBŘE A PEKLEM SE TI ODMĚNÍ. Škoda, že nemají tohle dobré přísloví v angličtině, bylo by to výborné “motto” pro dopisy, které, doufám, začnou Američané psát svým kongresníkům, aby je varovali před přílišnou důvěrou v komunistické “námluvy”. Jedním oborem, kde veřejná debata na toto théma by byla na místě, je otázka zahraničního obchodu mezi Spojenými státy a svobodnou Evropou na jedné a Ruskem a jeho koloniemi na druhé straně. O obchodu s komunisty teď píše každý diletant, ale není to ovšem problém nový. Už v roce 1950 jsem sám doporučoval Paul Hoff manno ví (dřívějšímu vedoucímu Marshal- lova plánu), aby Amerika vytvořila s ostatními nekomunistickými průmyslovými zeměmi zvláštní komisi pro kontrolu obchodu s komunisty. V rámci NATO a evropského společenství se později jakési dohody podepsaly. Evropské státy však začly obchodovat s Východním Německem, Polskem, Ruskem, atd. už více než před desíti léty. Podstatné zvýšení tohoto obchodu nastalo po návštěvě Kruščeva u presidenta Eisenhowera r. 1959, která vyvrcholila vysoce koexistenčním “Spirit of Camp David”. Ačkoliv já ani mí klienti s komunisty neobchodují, nepatřím mezi ty, kteří považuji každý obchod s komunisty za smrtelný hřích. To jsou hlavně tací, kteří o světovém obchodě a hospodářství nic nevědí a vědět nechtějí. Problém obchodu s ruským impériem je tak složitý a obšírný, že se v rámci tohoto článku mohu pokusit jen o vysvětlení či vyvrácení některých zásadních omylů: 1) “Obchodem musíme zlepšit životní úroveň komunistů, aby se stali mírumilovní”. Není pravda, že nasycený komunista je větší přítel Ameriky, než komunista hladový. Poválečné Československo bylo méně hladové, než západní Evropa a přece se stalo komunistické. V Itálii je více komunistů mezi dobře živenými dělníky na severu, než mezi hladovými Kalabrany. Kuba je nejdrzejší, kdykoliv se tam hospodářské poměry přechodně, zlepší. Bohatá Venezuela má víc komunistů, než chudý Paraguay. 2) “Obchod je nejlepší cesta k míru”. To už se autor tohoto pořekadla nepamatuje, jak čilý byl obchod před válkou s Německem, Itálií a Japonskem? A je-li to pravda, proč tedy Amerika neobchoduje s Kubou? 3) “Obchod odbourá železnou oponu”. To si myslí nikdo méně významný než Dr. Zbigniew Brzezinski (Columbia) v článku z 25. dubna 1965 ve Washington Post. Nejzajímavější v tomto výkladu je, že pan profesor je toho názoru, že střední a východní Evropa je opět zbalkanisovaná a že by se jí snad teď, když Stalin už je bradou vzhůru, mohl s úspěchem nabídnout nový Mar- shallův plán. To sice potvrzuje, co jsem napsal asi před půldruhým rokem do Českého Slova, totiž že se ruské kolonie stávají pomalu méně vyvinutými zeměmi, avšak žádnou výhodu pro Ameriku v tom nevidím. Taková pomoc by prospěla víc vládám než národům a jen by utužila komunistickou diktaturu. 4) “Obchod s východem zlepší platební bilanci”. To je dnes ohromně moderní heslo. Spojené státy skutečně potřebují zvýšit vývoz nebo snížit zahraniční vydání. Jenže ono to má háček. Ruské satelity totiž od Spojených států za dolary kupovat nebudou. Máme zprávy, že by Čechoslováci rádi uzavřeli “vzájemnou obchodní smlouvu”, která by jim dala všechny celní výhody a pomohla k tomu, aby od nás mohli nakupovat na dluh. Všechny obchody v rámci takové smlouvy se obyčejně vyrovnají, takže žádný dolarový přebytek ve prospěch USA by nezůstal. Je také na uváženou, proč máme my Československu prodávati hospodářsky mnohem hodnotnější výrobky, než co by oni mohli prodat nám. Čili, jinými slovy: a) všechno, co by od nás laskavě odkoupili — to vše můžeme prodat jinam za dolary; b) všechno, co by oni měli na prodej — to vše můžeme koupit z Japonska či od evropských spojenců. 5) “Evropané nám převezmou východní trhy”. To je bohužel trochu pravda, ale žádná novinka. Obchod s východem byl vždy v rukou západních Evropanů, kteří problémům svých sousedů lépe rozumí, než průměrný obchodník americký. Je proto pro Američany obchod s východní Evropou neúměrně obtížnější než s jinými zeměmi. Za cenu stejné námahy bychom jistě mohli zvýšit obchod s latinskou Amerikou o mnohem více než s komunistickými byrokraty ruských kolonii. Snad to trochu osvětlí fakt, že přes to, že se obchod s komunisty celkem podporuje, byla hodnota vývozních povolení za 6 měsíců minulého roku do celého ruského imperia pouhých 65 milionů dolarů. Srovnejme to s přibližně 1,400 miliony dolarů zboží, jež Amerika loni vyvezla za šest měsíců do latinské Ameriky. 6) “Obchod s komunisty přinese mnohé vzájemné výhody”. Tento generalisovaný nesmysl se dá lehko vysvětlit na mnohých příkladech. To, co se nám zdá dnes vzájemnou výhodou, jako umírněnost Ruska v některých otázkách, to by Rusko asi dělalo stejně, poněvadž důvody pro to jsou mnohem hlubší: rivalita s Čínou, snaha o udržení dojmu, že se s Ruskem možno o všem dohodnout a p. Na druhé straně je však čím dále tím jasnější, že průmyslové přebytky ruského imperia začínají vytlačovat americké výrobky ze světového trhu. Tak je na příklad dnes už velmi těžko prodat stavební stroje do Indie, protože téměř všechny takové stroje dodává Rusko v rámci SSSR hospodářské pomoci. Proto dodávky amerických moderních obráběcích strojů do Ruska nejen znamenají exportní zisk, nýbrž mohou také způsobit exportní ztráty, jestliže takové dodávky uspíší vzrůst ruského exportního potenciálu. Konečně nám to československá komunistická strana sama vysvětlila ve svých prosincových “Tezích”, kde se na str. 19té velebí “mezinárodní komunistické hnutí”, které umožňuje “komunistickým stranám usilovat nejrozmanitějšími formami o další rozvoj světového revolučního procesu”. Na straně 20té se pak konstatuje, že v duchu těchto zásad bude vláda ČSSR “rozvíjet styky s kapitalistickými zeměmi”. 7) “Kulturní výměna přinesla “tání” a obchod komunisty ještě více zreformuje”. I když připustím, že kulturní výměna v posledních letech přinesla trochu víc positivních výsledků, než naprosto negativní stalinistická němota a hluchota, přece jen se to nedá srovnat s obchodem. Kulturní výměna má sbližovat národy, je to methoda široké audience. O obchodu se v komunistických stáech lid nic nedozví, zejména nic, co by Spojeným státům prospívalo Naproti tomu v demokracii se obchod s východem nedá nadiktovat a proto se musí propagovat. A v tom je další zapomínaná nevýhoda, čím víc se tak píše, tím víc si lid myslí, že komunisté jsou mírumilovní a že boj ve Vietnamu je pro kočku. Ovšem žurnalisté, kteří ve shonu za novinkami na vlastenectví zapomínají, ti budou psát o Praze čím dál tím lip, protože se jim libí cestovat do tak krásné země zadarmo a nechtějí urážet ty “hodné komunisty”, kteří je v Praze tak přátelsky přijímají. Zahraničně obchodní komunistická jednání jsou vedena výhradně školenými státními zaměstnanci. Demokracie prý však musí dopřát to obchodování každému soukromníku. Je to nebezpečné? Ovšem, že ano. Představme si, že takový konfekcionář z New Yorku prodá první kolekci v Praze. Myslíte, že bude v New Yorku říkat pravdu o komunismu, o těch domech, které nebyly 20 let opravovány a o tom (Pokračování na str. 9.) 4 • VĚSTNÍK [pageend4]LADISLAV RADIMSKÝ: MIKULÁŠ FERJENČÍK: NEUPŘÍMNOST TECH, KTERÉ MILUJEME, BOLÍ NEJVÍC! Letošní “poselství o stavu Unie”, pronesené jako každoročně americkým presidentem v kongresu Spojených států, bylo opětně hrdou manifestací úspěšného národa, která přímo hýřila zdravými a ušlechtilými myšlenkami a návrhy. Bohužel jen potvrdila zklamání, které americká politika v poslední době připravuje těm, jimž leží na srdci osud Střední Evropy a kteří proto nemilují Ameriku méně. Dlouhé poselství obsahuje tuto krásnou větu: “Pátá a nej- důležitější zásada naší zahraniční politiky je pomoc národní neodvislosti — práva každého národa na samosprávu a na formování svých vlastních vládních orgánů”. Po této větě následuje prohlášení o nutnosti skončení kolonialismu s tím, že Amerika se staví nepřátelsky ke každé vládě minority a jedné rasy nad druhou. Slyšte však, co poselství říká bezprostředně dále: “Tuto zásadu uplatňujeme stavěním mostů k Východní Evropě. A já požádám kongres o právo odstranit zvláštní tarifní omezení, jež překážejí zvětšení obchodu mezi Východem a Západem”. A to je vše a zdá se nám to moc a zdá se nám to málo! Zdá se nám, že v těchto několika větách je zamotáno celé klubko tragických omylů. Předně Amerika Československo, Polsko, Maďarsko atd. hází do pojmu “Východní Evropy” jakoby neznala pojem Evropy Střední, čím ukazuje svou prohru před sovětskou propagandou a pomíjí výsledky staletého historického bádání velkých lidí, rýsujících kulturní hranice mezi evropským Západem a Východem podle dvou větví křesťanské víry. Za druhé nerozeznává mezi národy a lidem Střední Evropy a vládami jim vnucenými, neboť nové a liberální obchodní smlouvy nebude uzavírat s národy, nýbrž s jejich totalitárnimi vládami. Téze, že co prospívá vládám, to také prospívá lidu, je téze, platící tam, kde je demokracie neboli pravá lidovláda. Jinde je to téze, kterou nutno odmítnout co nejpřikřeji. Třetí omyl tkví v iluzi, že zvýšené hospodářské styky nějakou demokracii vyvolají. Před vypuknutím druhé světové války — jen se podívejme do statistik! — celý svět krmil Hitlera stále větší výměnou zboží. Není mi známo, že se tím nacismus změnil v humanitní demokracii. Je-li toto zvýšeni obchodních styků moderním všelékem proti komunismu, proč se neuplatňuje také proti Kubě? Proč se k ní nestaví mosty zvýšeného obchodního styku a úvěru, proč se nezahrne obilím, rýží a průmyslovými surovinami i výrobky, které dosud se pokládaly za podporování zbrojení ? Či se mysli, že zemědělská Kuba bude podporovat americké nepřátele ve Vietnamu mohutněji, než tak činí státy ve Střední Evropě s vysoce vyvinutým válečným průmyslem? Bude Amerika stavět mosty k lidu, který je okrádán ve Střední Evropě, pomáháním nepřátelům Ameriky nebo ke kolonialistům, kteří nad tím lidem vládnou? Ne, nejsem tak naivní, abych si myslel, že tohle všechno Amerika neví! Nejsem tak naivní, abych neuměl napsat jiný článek tuto politiku vysvětlující, článek, v němž by se hodně mluvilo o Číně. Píši tento článek proto, abych si postěžoval na to, že zas a znovu — bůhví po kolikáté! — je Střední Evropa házena jako oběť na oltář vysoké politiky a naše stesky, dobře míněné i pro budoucnost svobodného světa, se obcházejí kulatým slovem. Neupřímnost těch, které milujeme, bolí nejvíc. (ČECHOSLOVÁK, Londýn.) Obnovte své předplatné Věstníku — $2.00 ročně — KULTURNÀ VÝMENA S CSR. Výmena je dať niečo za niečo, čo má aspoň približnú hodnotu. My s Československom máme tiež výmenu a sice máme kulturu na výmenu. Československo nám dodáva časopisy, knihy, posiela sem umelecké súbory, vedeckých pracovníkov, atď., a to skoro všetko za naše americké dolary. Umelecké súbory ako na pr. v poslednej dobe SLUK sú platené americkým podnikateľom, ktorý sa delí o zisk s komunistickou vládou Československa. — Vedecký pracovníci prichodia sem na štipendia udělované americkými universitami a inými vedeckými ustanovizňami. Čo my im za toto všetko do Československa posielame resp. môžeme po- sielat je skoro nič. Keď raz za čas sa vypraví nejaký ten zpěvák alebo iný umelec aj ten musí byť financovaný Amerikou, lebo s československými korunami by si nepomohol a nikam sa nedostal. Keby išlo pri tejto kultúrnej výmene len o tu finančnú stránku to by nám nijako nevadilo lebo aj my sa s potešením a radosťou dívame na umelecké výkony našich tanečníkov, lebo muzikantov. Komunisti by však neboli komunistami keby z toho nechceli mať výhradný a výlučný osoh oni samy a keby to neslúžilo hlavne ich cieľom a záujmom. Za dolare sú ochotní riskovať aj to, že z osob sem vyslaných ostane niekdo radšej v kapitalistickej Amerike než by sa vrátil do komunistického rája. Časopisy sem posielané majú za cieľ zasievať sema komunizmu medzi nami. Čo však robiť, keď už ta výmena tu je, aby sme aj my z nej niečo mali, a keď naše časopisy, okrem zcela lebo zpola komunistických vláda Československa nepripustí a keď umelecké súbory americké valne o to nestoja vystupovať v Československu. Za takýchto okolností nám nepozostáva nič iného ako aspoň snažiť sa otvárať oči tým, ktorí sem z Československa prichodia. Nemyslím dávať jim lekcie o demokracii a slobode, ako skôr ukázať im náš spôsob života, ako a čo robíme, ako bývame, ako pracujeme. Toto je mož- ’né hlavne tak keď si ich pozveme ako jednotlivcov do nášho domova, ukážeme im naše nákupne strediska, darujeme im alebo necháme im prečítat knihy, ktoré sú doma zakázané ako na pr. Hovory s Masarykom, Dejiny moderného Československa a pod. Hlučné bankety a spoločné oficialné večere nevyhovujú tomuto cieľu a neslúžia veci. Skôr naopak. — Komunistická propaganda doma ich zneužíva pre svoje cieľe a podáva a popisuje ich ako hold krajanskej Ameriky dnešnému československému režimu. Môžu to tvrdiť tým skôr že takmer na všetkých týchto a podobných banketoch je tiež zástupca československého vyslanectva, o ktorom vyslanectve bezpečne vieme, že je hlavným špionážným střediskem komunistickej vlády Československa v Amerike. Vedia to však aj naše americké úrady a preto pozor keďže nechceme na seba uvaliť nebezpečie oprávneného podozrenia zo stykov s komunistickými oficialnimi osobami a sympatizovanie s komunistickými vládami. Len si pripomeňme osud Nemcov a Japoncov za poslednej vojny v Amerike. Okrem toho sa mi vidí, že sme aj tak trochu vo vojne s komunistami a to už vo vojne opravdovej. Čo natom že je to Viet Kong, lebo Severnv Vietnam Aký je rozdiel’ medzi komunistom vietnamským, čínským, ruským alebo československým? Všetci sa snažia svorne, ako nám podrezať hrdla a ako nás zničiť. Ruské a československé zbrane vraždia našich vojakov vo Vietnamu a ruské raketové zbrane aj s obsluhou sostrelejú naše lietadla. A my ich tu budeme oslavovať. Aký je potom náš pomer k tejto Amerike? Aký je náš pomer k americkému ľudu a vôbec aký je náš pomer k utlačovanému a gniavenému národu doma? (Dr. Mikuláš Ferjenčík v rozhlase Oblast, výboru ČSNRA v úterý od 7 do 8 hod. večer, 1240 kc. stanice WEDC.) VÈSTNÎK • 5 [pageend5]Z POSLEDNÍCH UDÁLOSTÍ V ČESKOSLOVENSKU. Počátek roku 1966 byl ve znamení vysílání delegací a vládních návštěv mezi Sovětským svazem, Československem, Polskem a jinými komunistickými zeměmi. Z Kuby se vrátila čs. delegace ministerstva spravedlnosti, vedena ministrem Aloisem Neumanem, který prohlásil, že “návštěva Kuby otevřela nové možnosti spolupráce mezi ČSR a Kubou v oblasti práva.” Účelem smlouvy má být poskytování vzájemné právní pomoci ( ! ? ). Dále se vrátila delegace Čs. odborů ze Severního Vietnamu, vedená tajemníkem ÚRO Václavem Peškem. Všude byli přátelsky vítáni, a je samozřejmé, že celé Revoluční odborové hnutí se plně staví za prohlášení presidenta Novotného, že se bude vietnamskému (komunistickému) lidu ze všech sil pomáhat. Totéž se očekává na XIII. sjezdu KSČ od pěti milionů odborářů, kteří mají přijít se stejnou iniciativou. Na XII. plenární schůzi Ústřední rady odborů bylo řečeno, že ovládnout principy nové soustavy není ani zdaleka věcí pouze hospodářských pracovníků. Její přednosti, možnosti, nové podněty musí ovládat všichni odboroví funkcionáři. Zásada odměny podle zásluhy, podle množství a jakosti práce, jak zdůraznila diskuse, dolehne s mnohem větší vážnosti na každého pracovníka. Podle výsledku práce podniku, závodu nebo dílny budou malé nebo velké premie. Odbory prý se však nebudou plést hospodářským pracovníkům do jejich pravomoci, kde jde o vyloženě odborné technické otázky. Zemědělský výbor Národního shromážděni se zabýval problémy v zemědělství. Je třeba dát zemědělským závodům samostatnost nejen při rozhodování o výrobě, ale i v ostatních záležitostech, kde byla dosud svazována iniciativa družstev zásahy shora. Dalším nutným problémem je potřeba urychleného využití všech moderních způsobů výstavby k bytové výstavbě vesnic. Zatím je spleť předpisů taková, že to možné není. V debatě o zemědělských brigádách se došlo k závěru, že hodina brigádnické práce bude stát 20 kčs. Je otázka, zda to zemědělské závody budou moci platit. Socialistická zákonitost. Není náhodné, že veřejnost se důrazně domáhá toho, abychom důsledně čelili stále trvajícím projevům porušování socialistické zákonitosti, jako je zanedbávání a neplnění občanských povinností a poškozování práv občanů. . . . Podle oficiálních zpráv dostaly r. 1964 ústřední úřady a orgány, krajské a okresní výbory i orgány Ústřední komise lidové kontroly dohromady 192 tisíc stížností pracujících, z nichž bylo 50% plně oprávněných. Při rozboru dalších stížností by se ukázalo, že ani těch nemuselo být tolik, kdyby byli funkcionáři a odpovědni pracovníci občanům taktně, řádně a trpělivě vysvětlili jejich problémy. V tomto počtu nejsou zahrnuty stížnosti, které docházejí kanceláři presidenta republiky a redakcím, a není prý jich málo. Odbory mají významná práva v otázkách pracovně právních — při propouštění, dlouhodobém přeřazování atd. Přesto se musí pracující obracet se svými stížnostmi k soudům. Zatím co v roce 1963 bylo 15,543 pracovně právních žalob, v roce 1964 jich bylo 22,081, a v prvním pololetí 1965 již 14,092. Toto zvýšení by měl být vážný signál pro odborové funkcionáře, aby zaujímali v pracovně právních sporech důslednější, kvalifikovanější stanovisko, neboť na příklad ze 14,092 stížností bylo soudem jako neoprávněné zamítnuto pouze 3,231. Je proto v zájmu společnosti lidi zbytečně neroztrpčovat a zkreslovat tak naše socialistické zásady, práva a povinnosti občanů. Na druhé straně nelze nevidět, že někteří jednotlivci zase soustavně poškozují zájmy společnosti. Jedná se o rozkrádání společenského majetku. Například pracovní obětavostí lidí dostalo čs. hospodářství v r. 1964 navíc hodnoty za 1.5 miliardy kčs. Ale co z toho, když hodnota zmetků vyrobených zase jinými lidmi dosáhla téže výše! SJEZD SVAZU ČS. DIVADELNÍCH A FILMOVÝCH HERCŮ. Konal se koncem minulého roku pod dozorem tajemníka Ústředního výboru komunistické strany Jiřího Hendrycha, který umělcům připomněl, že to co na sjezdu bylo řečeno, bude též předneseno na XIII. sjezdu KSČ t. r. Mínil tím kritiku režimu z úst herců a umělců a stížnosti na podřadnou úlohu jakou herci v dnešním ČSR hrají. Stížnosti jsou hlavně na podřadné hmotné zabezpečení. Na příklad: Jan Kopecký, profesor KU: “. . . To o čem budu mluvit, všichni znáte, a je to trochu paradoxní situace, že vlastně se chci svým projevem obrátit proti těm, kteří v tomto sále nejsou, které bohužel ani nevidíme v našich divadlech, ale kteří při tom rozhodují o naší práci i o našich osudech. . . . Divadlo je nástroj psychologického a sociologického průzkumu o aktuálním stavu společnosti, smýšlení lidí. V divadle, současníci jak na jevišti tak v hledišti vytvářejí historické chvíle. Je to nejpřesnější barometr, měřící přistroj, který politikovi a nám všem ukazuje ve smíchu, dojetí, pláči, pozornosti nebo netečnosti lidí, co si lidé naší země myslí, co považují za dobré a špatné, co za krásné a co za ošklivé. Tady se vytvářejí v živém procesu mravní, estetické normy, tady v reakci lidí vidíme jako na dlani stav společnosti a míru, v jaké tuto naši společnost už ovládají nebo neovládají socialistické normy, vztahy a kodexy. . . Na divadlo stát doplácet nemůže, doplácet by mohl jen na svou neprozíravost, že neumí divadla používat k tomu, k čemu se hodí.” Ota Ornest: “Mohl bych třeba mluvit o havarijním stavu pražských divadel, z nichž většina hraje pod zemí, pod úrovní kanalizace, kde třeba — v Komorním divadle jsou jen dvě šatny, pánská a dámská pro celý soubor. V Divadle komedie nebo ABC řada starších umělců musela přestat hrát pro svůj zdravotní stav. Přesto jsou herci od komunistických funkcionářů kritizováni, že za celý večer pronesou deset vět a jinak se celý večer potom na jevišti flákají a berou za to normální gáži.” Jaroslav Pivko, dramaturg loutkového divadla v Žilině: “Neděláme si iluze o spasitelnosti našeho vlivu, ale neradím ho ani zneuznávat. Vždyť jiné formy mimoškolní výchovy, zejména výchovy k umění i výchovy uměním, výchovy pravidelné, systematické dnes mezi dětmi takřka není.” PODZEMNÍ DRÁHA V PRAZE. V pátek 7. ledna 1966 v Opletalově ulici v Praze, v blízkosti dětského hřiště, bylo slavnostně započato s výkopem pro stavbu podzemní dráhy. Zahájené práce jsou teprve přípravou pro tunel první části trati C, která povede do dnešního Negrelliho viaduktu v Karlině do stanice Florenc. Odtud pod dnešním nádražím Praha-střed ke stanici Hybernská k Hlavnímu nádraží, dále pod ulici Washing- tonovou do stanice Museum a dále pod Legerovou ulici, z níž vyjde na spodní patro mostu přes Nuselské údolí. Celková délka trati je 2,766 m. První úsek této trati má být dohotoven 1970, a r. 1980 má s napojením dalších tunelů podzemní dráhy mít 14tikilometrovou síť pod povrchem Prahy. Doufáme, že stavba této podzemní dráhy neohrozí obydlí pražských občanů, tak jak se stalo v Praze 4. na Pankráci č. 58, kde se zřítil třípatrový dům. V troskách zahynuly 4 osoby, dalších 5 bylo zraněno, z toho 3 těžce. A. ŠALOMOUN. 6 • VĚSTNÍK [pageend6]DÁRKOVÉ BALÍČKY DO ČS(S)R. Na četné písemné a telefonní dotazy, jak je možné, že není dovoleno posílat obnošené šatstvo dobré jakosti potřebným příbuzným v Československu, znovu opakujeme nařízení čs. vlády o poplatcích za dárkové balíčky: Mladá fronta, dne 12. ledna 1966 sděluje: “Pokud jde o dárkové balíčky, které dostávají čs. občané z ciziny, podléhají zásadně všechny zásilky clu. Celní poplatky se vyměřují podle Paušálního sazebníku. V některých případech je clo stanoveno z množství zboží: na příklad za 1 kg kávy, čaje nebo žvýkačky se platí 100.- Kčs, za kilo čokolády 60.- Kčs, za litr lihovin 60.- Kčs, za dlouho hrající desku 10.- Kčs, za jednu cigaretu 20 hal. U dalších druhů zboží — zejména u hotového textilu a u téměř všeho průmyslového zboží se vypočítává určitým procentem z maloobchodních cen v ČSSR; je to mezi 30-ti a 60-ti procenty ceny. Bez cla je možno přijímat knihy, časopisy a další tiskoviny — musejí však být baleny odděleně od dalších dárků. Z léků se clo neplatí, je však nutný souhlas Okresního ústavu národního zdraví. Dárky může čs. občan dostat jen v takovém množství, které je přiměřené spotřebě příjemce a členů jeho rodiny, žijící s ním ve společné domácnosti. Jestliže je některého zboží nadměrné množství, vrací celnice celou zásilku odesílateli. Stejně je tomu i tehdy, obsahuje-li balíček předměty, jejichž dovoz je do ČSSR zakázán. Na příklad čistý líh, hermeticky uzavřené konzervy a obnošené šatstvo. Veškerou dopravu zásilek obstarává pošta, která na celnici balíčky připravuje k projednání, pak je opět zabalí a doručí adresátovi. Jestliže je zásilka zjevně poškozena (má roztržený obal, nebo chybějí úřední přelepky), má adresát právo žádat její oficiální převzetí na poště. K tomu ovšem musí závadu objevit včas, ještě při doručování. Reklamuje pak na doručovací poště. Celnici mohou být adresovány jen reklamace, či dotazy, týkající se vlastního celního projednávání, např. výše cla, nepovolení vývozu či dovozu a pod.” Nechápete, proč nesmíte poslat staré sestře zimní kabát, který by nekoupila ani za tisíc kčs , kdyby je měla, bratrovi oblek, který má na dědině cenu přes 1,200 kčs. atd. Nechápete, proč látky trochu lepší jakosti, různé zásoby do domácnosti atd. nejsou ani k dostání v obchodech pro domácí obyvatelstvo, jenom v Tuzexu pro ty občany, kteří mají na západě příbuzné, obzvláště strýčka v Americe. V tom případě komunisté netrvají na “rovnosti”. Prvním životním zájmem komunistů je udržet se v moci. Potřeby občanů jsou na místě posledním, zvláště nejsou-li “spolehlivými” občany. Přirozeně, Mladá Fronta ze dne 12. ledna neodôvodňuje příčinu vládního nařízení, které by se dalo shrnout slovy: Vy američtí imperialisté, potřebujeme za každou cenu, na úkor svých občanů, vaše dolary, abychom mohli pokračovat ve své neomezené poslušnosti k Moskvě, ve zbrojení Vietnamu, Kuby atd. Proto dokud budou Američané vydržovat Tuzex, komunisté sotva povolí dárkové balíčky; když mohou získávat dolary do vlastní pokladny na komunistický rozvoj, nebudou se přece zbavovat této ohromné možnosti jenom proto, aby občané se mohli zadarmo a dobře oblékat. Vůbec jim nevadí na př., že v normálním balíčku z Ameriky šatstvo by mělo cenu až 5,000 kčs. a že je to obnos, který průměrný kraian nemůže, i kdyby chtěl, posílat příbuzným, zvláště když pomoc do Československa se prodloužila z prvních poválečných let na dalších 18 let komunistické nadvlády. Tož tedy se uvaluje tak nehorázné clo, aby nikoho v Americe ani nenapadlo posílat dárkový balíček. Uvaluje se za obnošené šaty až 500 kčs., 100 kčs. za kilo kávy (i když káva se v ČSSR nepěstuje), tedv přes $3.50 za libru: 60 kčs. za kilo čokolády, přibližně $2 00 cla za libru atd. Je to dobře promyšlený, ďábelský plán, jak přimět Američany k placení dolarů, proti zájmům vlastní země. ZAPADLÍ VLASTENCI. Stane se, že v slunném podzimku, kdy už se všichni vrátili s cest a pokojně se chystají na Thanksgiving Day, vy teprv jedete na prázdniny. Je to jen sedm volných dnů a co tedy s nimi. Spočítáte si a vyjde vám, že byste možná stačili navštívit staré strýce a tety tam někde dole na jihu, které jste v životě neviděli, a poněvadž je to jen 2,500 mil, že byste u nich ještě celý den mohli pobýt. A než se nadějete, už jste na cestě. Patřite-li k těm, jimž se v krajanské češtině říká “nově přišlí”, čekají vás cestou všelijaká překvapení. Především se budete obdivovat americkým silnicím, které i v těch nejvzdálenějších zapadákovech jsou senzační. Prostě — inženýrská práce nejvyšši kvality, kterou nikde na světě nespatříte. Ale překvapí vás i stará ctihodná Amerika v lázních Hot Springs, kde na sopečném podloží vyrostlo slavné společenské středisko a kde moderní architektura ještě tak docela nezvítězila nad starým patricijským vkusem a blahobytem. Dojmou též pečlivě opatrované zbytky starých pionýrských táborů, pevnůstek a cest, všelijaká indiánská sídliště a opuštěná jezera, poprvé spatříte nekonečné bavlněné plantáže, rýžová pole a na lesních cestách vás překvapí vystavený výběr přenádherných liščích kožešin. Nu — tohle všechno u nás doma nebylo. A kolem toho frčí zde Amerika 1965, poslední modely vozů, bílí i černí, letadla i železnice, hotely i luxusní motely. Co vám budu povídat! Vy přece znáte Ameriku nazpamět. Ale neznáte mé strýčky a tetičky. A to je chyba. Mí strýcové a tety jsou totiž pionýři. Také jsem to nevěděl. Říkal jsem si — “do kterých čertů to zalezli” — když jsem je hledal v okolí Sheridanu a představoval si je tak trochu jako lesní lidi. A v tom jsem jim tedy zatraceně ubližoval. Přišli sem, když já ještě nebyl na světě. Jsou z Železných hor od Čáslavě, z toho krásného kraje pod Lichnicí a mířili ovšem nejdřív do českého Chicaga, kam se pak ještě několikrát vrátili. Ale znovu a znovu vedlo je to sem, na americký jih, kopat, vrtat a hledat petrolej. Je prý zde a je ho tu dost. Ale dostat se k němu! Nechci však předbíhat. Na kraji té lesní silničky, kterou jsme málem přehlédli, vidíme najednou ceduli a na ní slovo nám Čížkům nadevše drahé — Praha — Prague. A hned u toho jméno, které patří do naší rodiny. Jsme tedy na místě. Kolem však jen vzrostlý borový les a ticho. Prý ještě dvě mile. Dobrá! Čekal jsem teď, že snad strýcové, vracejíce se právě z lovu, buď na koních či opěšalí se starožitnými ručnicemi, zastoupí nám cestu: “Ha, co to hledáte, bídní vetřelci” — “Váš úsměv se nám nelíbí” •—- “Odstup, cizince, nejsi hoden státi v trusu mého koně”, atd. — nu, prostě něco takového, co jsme čítali v Praze v tak zvaných kovbojkách. Les nám však tuto romantickou scénu odepřel. Nezbylo tedy, než pátrat po sídlišti. Budou to asi sruby obehnané vysokou dřevěnou hradbou proti Indiánům — představoval jsem si — snad i napůl ponořené do země. Vůz se tiše š;ne lesem, ale po srubech ani stopy. Však přece — najednou před námi bílý domek. Asi výjimka, myslím si. Ale už stojíme přede dveřmi a vstříc nám vychází milá česká maminka s hladce přičísnutými vlasy a hned za ní druhá, elegantní a usměvavá: “Však vás už čekáme. Kde jste se tak zdrželi — už to sušíme hodinu v troubě.” A hned za nimi oba strýcové. Ten menší statný a podsaditý a ten mladší, typ velkoměstského businessmana. Všichni veselí a srdeční. “Jako doma, jako Československá národní rada americká již několik let poukazuje na tento výnosný komunistický obchod, který slouží komunistickým zájmům. Vláda Spojených států se zabývala touto otázkou a rozhodla se odkázat to svědomí amerických občanů samotných, zda chtějí pomáhat svým příbuzným i za tuto cenu. VĚSTNÍK • 7 [pageend7]doma, přátelé,” volají nám kamarádsky vstříc, nu a tak jsme se také hned jako doma začali chovat a také se tak i měli. Svíčková byla dokonalá (samozřejmě s knedlíkem) a moučník přímo vznešený. Ten starší můj strýc včas nalil pivo — svůj výrobek. Jsem obecně považován za chlapa, který něco vydrží a tak jsem se odhodlal a zavdal si. Ale věřte, lidi, ono to bylo dobré; ba dokonce výborné. Jedna pak nestačila. A kamarád, takto vinař a znalec z Moravského Slovácka, už nořil nos do sklenky s červeným vínem. “Dobré,” povídá, “také vaše?” — “Samozřejmě,” holedbá se strýc. “Když Praha, tak také Vinohrady. Máme vlastní vinici.” — Nu nazdar, myslím si, tohle je mi opravdu fe- šácká pionýrská Amerika! A safra, uvědomuji si dále, vždyť vy tady máte elektriku. “Nu, přirozeně a také plyn a telefon.” Zase něco, co by u nás doma nebylo. Pro deset či dvanáct domků kdesi v lese, osm mil od města — všechen komfort. A stavení bílá jako z cukru, u každého palouk či zahrada, růže ještě kvetou, jinak všude statný les a uvnitř — všechno pohodlí jak někde v Chicagu. — “A sami Češi?” vyzvídám dále. — “Většinou. Jeden Indián. Tady ten domek naproti,” ukazuje strýc oknem. “Ovšem Indián už jen tak z jedné čtvrtiny. Říkáme mu pan Medák. A také asi tak z jedné čtvrtiny mluví česky. Je vlastně z nás nejmladší a nejveselejší. On i jeho žena. Což, smutno tady není. Chodíme z hodů na hody. A děti, ty za námi přijíždějí. Z Chicaga je to dobrý den jízdy. Chicago, to je vůbec jaksi stále naše hlavní město. Bylo a zůstalo. Ale návštěv máme dost a pořád také co dělat. Což, Praha už dávno mohla být veliká, kdyby se tenkrát nebyla stala chyba při druhém vrtání. S petrolejem jsme, pravda, zůstali na suchu; ale dnes už je oleje na světě tolik, že si firmy netroufají investovat. Ovšem, konec s námi ještě zdaleka není. Geology se to tady jen hemží. Rozhodně je tu bauxit a řada jiných věcí. Ale na to tak příliš nespoléháme. Ani to vlastně už nepotřebujeme. Jen naše Praha. Ta ano. Ta potřebuje příliv nových lidí. My z toho udělali rekreační sídliště a to nestačí. Pěkně tu je — zima skoro žádná — no, uvidíme . . .” Strýc se dívá spokojeně oknem do slunečního dne, zapaluje lulku a nalévá novou sklenici. Pěna, že by půlák udržela. “Šmakuje, co?” Řečí nebylo konce. To už jsme seděli zase v pohodlném domě druhého strýce kolem jejich pohostinného stolu. V pozadí televise a nad námi veliký obraz letících divokých kachen. Strýc je totiž malíř i sochař, spíše řezbář. Hlava jeho “Indiánky” se na nás dívá s knihovny. A prostřený stůl zve k novému hodokvasu. Paní domu se předstihují. Ta zdejší je vlastně čistokrevná Američanka. Mluví však česky jak já či vy. Člověk by nevěřil, že prodělala celé to pionýrské dobrodružství se svým mužem. Teď všecko běží jak po drátkách, takže on může dále spokojeně vyprávět: “Tenkrát, když jsme začínali, skládali jsme do toho samozřejmě všechny naděje. A nechtěli se dát. Dvakrát jsme se odtud vraceli s posledním dolarem do Chicaga, ale vždycky jen na chvíli. Původně v té naší dnešní Praze nebylo nic, jenom lesy. Když jsme kopali první studni, přišli jsme na vodu, která byla nasycena magnesiem. Hned však jsme také našli vodu minerální a pak ještě stejně dobré prameny další. Žili jsme tu pod stany a při ohni. A kolik všelijakých lidí tady prošlo! Dobrých i zlých. Celou knihu bych o tom mohl napsat a čím jsem starší, tím víc se divím, kolik síly v sobě člověk tehdy měl a kolik tvrdošíjnosti. Dneska nám tu dohromady patří několik stovek akrů. Ale užitek máme vlastně jen z těch lesů a ze zvěře, jelenů, divokých kachen a krocanů. Co je dole, pod námi na téhle naší velké lesní plánině, stále ještě přesně nevíme. Jistě petrolej. Geologové však vědí více a záleží jen na těch, kteří je sem poslali, co z toho vykouzlí. Prostě, tahle země — ta naše Amerika — ani zdaleka není ještě objevena. Nu a my byli jedni z těch, kteří ji objevovali.” “A co stará vlast, strýčku,” napadá mi poznamenat. — . “Hochu, to je jiná kapitola. Trochu teskná. To víš, že jsme tam chtěli.” — “Ale nikdy už domů nejeli,” pokyvuje hlavou ta starší z obou tet. “Asi si umiš představit, jak jsme po tom toužili. Snad to nakonec bylo správné. Pravda, ráda bych ještě viděla ten náš kraj; vždyť jsem tam vyrostla. Ale nechtěla bych se zklamat. Vždyť je to už šedesát let — a to, co se tam děje dneska, tomu bych asi už na chuť nepřišla. Čtu si raději ty své staré knížky, bratry Mrštíky, Raise, Jiráska a jiné a v nich to své krásné mládí znovu nalézám. Potom taky — máme zde své děti a k těm bychom se vždycky vraceli. Všechny mluví dobře česky. Mají nás rády a telefonují každou chvíli. Nu, byl to tvrdý život, ale nechtěla bych na něm nic měnit. A vedle děti jsou tu i staří přátelé. Jen kdyby se tu chtěli víc usazovat. To však dělají naše ženské. Ty musí mít před stavením betonový chodník a za rohem super market. Pak jsou spokojeny. Mužští jsou jiní. S těmi by to přece jenom šlo .Ale jinak, jak říkám, není zdravějšího místa než právě tohle. Podívejte se na nás. Tuhle bratr je sice ještě mladík — copak to je pětasedmdesát — ale my dva — oba přes osmdesát. A táta stále ještě řídí káru.” —• “Špatně slyším,” brání se on. — “Protože nechceš nosit naslouchátko,” vytýká mu ona. Nikdy nevyřízený manželský rozpor přerušuji noví hosté. Další zapadlí vlastenci: právník, takto starý mládenec, a pak učitel se svou paní. Zase mladší tváře než byste čekali i neobvyklé zájmy. Pan učitel sbírá na příklad obrazy. “Co je tohle,” vytahuje z papíru plátno a nadšeně ukazuje. “Nu, přirozeně Úprka,” dosvědčujeme oba. “Kde se to tu vzalo ?” — “A co tohle.” — "Řekl bych Frolka.” — “Správně — koupil jsem to ve Vídni. Pěkné, co?” Nevycházíme z překvapení. Tedy žádní pistolníci, ale český kumšt nás vítá v téhle vzdálené osadě českých pionýrů. A česká řeč, stejně čistá jako tam, na druhé straně oceánu a srdce dobrá a naše, jak je máme ve vzpomínkách. Ano, arkansaská Praha nikoli není nejmenší mezi sídlišti českými. A s tímto pocitem druhý den ráno odjíždíme. Starý strýc se svou nerozlučnou lulkou stojí uprostřed palouku a povídá: “Víš, chlapče, je tady na tom všem hodně potu a dřiny. Ale když jsem tady kdysi poprvé stanul (bylo právě takové jiskmné ráno jako dneska) a nadechl se toho voňavého vzduchu, řekl jsem si: Ano, tohle je co potřebuji. To je ono! A dneska je mi osmdesát pryč a stále to platí. Tak tedy šťastnou cestu, hoši!” “Dobrá, ale co pan Medák, váš Indián,” ptám se. — “Pravda, na toho nedošlo, ale vyřídím pozdravení.” Vraceli jsme se na highway. Bílé zdi pražských domů mizely za hustou clonou borovic. Na cestě před námi stanul nádherný desaterák. Zastavili jsme. Díval se na nás chvíli a pak klidně vkročil do lesa. Bylo ticho a slunce hřálo. — “Na shledanou, Praho!” voláme oba. Ale odpovídá jen ozvěna. A pak už jen zase silnice a mosty, stožáry antén, plantáže, města, motely a snackbary, auta a trucky. Bylo to hezké — a přijedeme zas! —laf— České divadlo v Chicagu. Dramatický odbor Jednoty ČSA uvede dne 13. března, v neděli odpoledne, v Sokole Havlíček-Tyrš zpěvohru “Pod- skaláček” aneb “Ditě Vltavy”. Režisérem zpěvohry je redaktor Jaroslav F. Chmelíček, který každoročně s obětavou divadelní družinou předvede krajanské obci české divadlo, které kdysi tvořilo tak důležitou stránku našeho veřejného společenského života, ale nyní by zaniklo nebýt houževnaté píle a obětavosti jednotlivců. Tato veselá zpěvohra zajisté přivábí mnoho starokrajanů, ač i mladší generace by našla zde pobavení. Vstupenky na divadlo lze koupit od členů Dramatického odboru ČSA a v hlavní úřadovně, 2136 So. 61st Court, Cicero, Ill. 60650. Cena pouze $1.00, i s vládní daní. Začátek přesně ve 2 hod. 8 • VĚSTNÍK [pageend8]V NOVÝ ŽIVOT NOVÉ SOKOLOVNY. Sokol Detroit počíná se stavbou své nové budovy, která má být otevřena ještě letos. Clevelandské jednoty Sokol Tyrš a Sokol Nová Vlast plánují vybudování nové tělocvičny a sokolského střediska, které by vyhovovaly potřebám moderní doby. K uskutečnění tohoto plánu by mělo dojít v roce 1971. ★ 80 LET TEXASKÉ “SVOBODY”. Český texaský týdeník, “Svoboda”, který patří mezi tři nejstarší české časopisy, vycházející v zahraničí, oslavil 24. prosince m. r. 80 let svého trvání. — Také slovenský tisk ve Spojených státech vzpomíná svého 80. výročí. Před osmdesáti roky vyšel v Pittsburghu prvý slovenský časopis v USA. Byl to “Bulletin” Janka Slovenského, hektografovaný informátor prvních slovenských vystěhovalců. ★ PRACOVNÍ KONFERENCE SVU se konala 19. února v New Yorku. Byl projednáván program III. sjezdu SVU. ★ KRAJANSKÁ DIVADLA: Klub Bedřich Smetana, 13. února v Sokolovně Berwyn, “Veselí tři mušketýři”. ■— Sbor Včelka, Cleveland, 6. března, premiéru hry L. Hromádky “Papírový policajt”. — Dram, odbor ČSA, Chicago, 13. března, “Podskaláček”. — Divadelní družina z New Yorku, 13. března ve Washingtonu, D. C., Snížkovu hru “Má žena je Xantipa”. — Sbor Vojan, Cleveland, 27. března, “Kontrolor Zajíček”. ★ VÝROČNÍ AKADEMIE žáků českých svobodomyslných škol v Chicagu v sokolovně Havlíček-Tyrš, 6. března. ★ MEMORIÁLNÍ FOND BOHUMILA MARKA byl utvořen bývalými studenty školy AI. Jirásek v Berwynu, za účelem vydání básní zesnulého učitele Boh. Marka. ★ NADACE PRO STUDIUM ČEŠTINY V CLEVELANDU. Počátkem tohoto roku byla v Clevelandu založena nadace pro studium českého jazyka a české kultury na Western Reserve University. Předsedou nadace byl zvolen Frederick Wolf. Odděleni slovanských a východoevropských jazyků na Western Reserve University má dosud kursy ruštiny, maďarštiny, srbochorvatštiny a v únoru byly zahájeny kursy polštiny. Uvést také češtinu na největší universitu v Clevelandu je jistě přáním všech našich tamních krajanů. Čeština a česká literatura by se začaly přednášet v září 1966. Nadace hledá v současné době vhodnou a kvalifikovanou osobu k vyučování češtiny na W. R. University. ★ JAN ZACH, čs. sochař a profesor na universitě státu Oregon, uspořádal v Portlandu, Ore., výstavu svých sochařských a malířských prací. Výstava se setkala s velkým úspěchem. ★ KARDINÁL DR. JOSEF BERAN, pražský arcibiskup, na své cestě po Americe zavítá do Chicaga v posledním týdnu měsíce dubna. Krajanská veřejnost jej bude moci uvidět, uslyšet a pozdravit při následujících podnicích: V neděli 24. dubna 1966, v 6:30 večer v hotelu Conrad Hilton na banketu Distriktního svazu čes. katolíků. V pondělí 25. dubna v 7:30 večer na českých Pašijových hrách, auditorium školy Morton West v Berwynu. V úterý večer 26. dubna při setkání s krajanskou veřejností. ★ KLUB DOMOV, který sehraje Pašijové hry pro J. E. kardinála Josefa Berana, připravuje vydání pamětního programu a obrací se na naše krajany se žádostí, aby se stali sponsory této významné události. Výtěžek z Pašijových her bude odevzdán jako dar kardinálu Beranovi. Příspěvky ($25, $10, $5 a $2) zašlete laskavě šekem znějícím “Club Domov” na adresu tajemníka: Václav Hesoun, 2522 So. Trumbull Ave., Chicago, Ill. 60623. Nejpozději do 9. dubna. Náš kulturní přínos. Společnost pro vědy a umění SVU udává ve svém Zpravodaji velice zajímavá fakta o býv. československých občanech, kteří se výborně uplatňují ve světě. Podáváme zde dvě ukázky: MILOŠ MIDLOCH, někdejší redaktor Českého Slova a po roce 1945 zástupce šéfredaktora Čs. Rozhlasu, žije nyní v Monterey (Calif.). Stal se tu redaktorem jednoho z největších amerických nakladatelství a píše anglicky učebnice pro americké školy, a to podle nové metody, jejímž autorem je profesor Skinner z Harvardské university a kterou zdokonalil profesor Crowder z Kalifornské university. Je to svým způsobem metoda revoluční — a má nesmírné úspěchy. (Peace Corps objednali těchto učebnic za sedm tisíc dolarů!) Miloš Midloch vydal tiskem již šest takových učebnic a dvě další jsou v tisku, aby vyšly v březnu 1966. Krom toho Miloš Midloch rediguje učebnice, které píší jiní autoři. Všechny Midlochovy učebnice jsou také zfilmovány pro vyučovací stroje, kterých se čím dál tím častěji na amerických školách užívá. LUDVÍK ROHLÍČEK, bývalý soudce a tajemník ministra spravedlnosti, je profesorem českého jazyka na Defense Language Institute v Presidio of Monterey, (Calif.). V uplynulém roce napsal pro studenty českého jazyka tři objemné a velmi instruktivní práce. První je “Historický kalendář”, který podává ve zkratce české dějiny. Druhá jeho kniha líčí vznik a historii Československa mezi roky 1918-1938 a konečně třetí podává čtenáři objektivní obraz politiky Komunistické strany Československa od roku 1948 až do minulého roku. Kromě toho dr. Rohlíček napsal a namluvil na zvukový pás doprovod k několika instruktivním filmům o Československu. ČIŇ ČERTU DOBŘE— (Pokr. ze str. 4.) zotročení denního života? Ovšem, že ne, poněvadž on chce především prodat své výrobky, on ani neví, jak krásná byla Praha před tím a hlavně se bojí kritisovat, poněvadž by jinak třebas nedostal visum. Naproti tomu komunističtí vyjednávači jsou indoktrinovaní propagandisté, kteří zde v USA jen šíří pochybnosti o našem systému a vychvalují jejich “vymoženosti”. Nedávným příkladem je delší článek v samotném New Yorker (12. února), kde filmový režisér Jan Kadar je veleben nějakým inteligentem, kterému si stěžuje, že New York je “fantastický a hrozný” a jehož přesvědčuje, že československý systém má oproti Americe výhody pro každého, kdo chce vytvořit něco uměleckého. Rád bych viděl tu “reciprocitu” v Rudém Právu. Ten článek také ukazuje, že samotný obchod by ani nebyl tak zavrženíhodný, kdyby nebylo naivních a neinformovaných novinářů, kterým chybí základní vzdělání, aby pochopili, o co tu vlastně jde. Otázka obchodu s ruským impériem je ovšem mnohem složitější, než by se z hořejšího výkladu zdálo. Jestliže president Johnson se nezmínil ve své lednové řeči o satelitech a propagoval na dvou místech obchod s východem, pak snad máme právo čisti mezi řádky jisté další podmínky diplomatické řeči, které nebyly vysloveny. Historie nás učí, že boj na dvou frontách je málokdy úspěšný. Snad tedy president Johnson nechtěl “provokovat” Rusko zatím co Amerika bojuje a jedná o mír na frontě čínské. Význam těch nevyslovených podmínek se jistě projeví v tom či onom směru. Mezitím je však důležité, aby si národ i vláda byly vědomy všech nástrah světového komunismu a je proto i naší povinností komunistické triky a švindle odhalovat, vyhodnocovat, interpretovat a publikovat a před nimi varovat. Washington, 16. února 1966. VĚSTNÍK • 9 [pageend9]75. narozeniny prof. K. B. Jiráka. Dne 18. září 1965 na valném shromáždění Československé společnosti pro vědy a umění, SVU, udělila čestné členství prof. Karlu Boleslavu Jirákovi, jednomu z největších hudebních skladatelů žijících ve svobodném světě. Ve Zprávách Společnosti pro vědy a umění dočítáme se tato zajímavá fakta z plodného života prof. Karla B. Jiráka: “Prof. K. B. Jirák se narodil 28. ledna 1891 v Praze. Po hudebních studiích v Praze a ve Vídni se stal r. 1915 kapelníkem opery v Hamburku. Po vytvoření samostatné československé republiky stal se prof. Jirák šéfem opery Zemského divadla v Brně a později v Moravské Ostravě. V letech 1920 až 1930 byl profesorem hudební skladby na státní konservatoři v Praze a v letech 1935 až 1945 ředitelem hudebních programů všech stanic českého rozhlasu. R. 1947 přijel prof. Jirák do Chicaga na pozvání Rooseveltovy koleje (dnes Rooseveltovy university), kde působil 17 let jako profesor hudební teorie a skladby a zároveň byl přednostou teoretického oddělení. Od loňského roku je prof. Jirák dirigentem universitního symfonického orchestru. Skladatelská činnost prof. Jiráka je dobře známa: složil 5 symfonií, 2 ouvertury, Rhapsodii pro housle a orchestr, Serenádu pro smyčce, pro dechové nástroje, Dechový kvintet, operu “Žena a Bůh”, sonáty pro různé nástroje, na 100 písní a četné skladby klavírní a sborové. Za své skladby byl třikrát poctěn Státní cenou Československé republiky, cenou Smetanovou a několika cenami České akademie věd a umění. R. 1950 byla jeho Pátá symfonie napsaná v Americe, poctěna II. cenou v mezinárodní soutěži pro hudební festival v Edinburghu, kde též byla poprvé provedena v létě 1951; americkou premiéru měla v prosinci 1951 v Chicagu, kde ji zahrál chicagský orchestr pod taktovkou Rafaela Kubelíka. Jirákovy skladby vyšly v Praze, ve Vídni, v Lipsku, v Paříži, v Londýně a v New Yorku. Za svého 181etého pobytu ve Spojených státech napsal prof. Jirák 30 nových skladeb, takže jeho díla dosáhla opusového čísla 88. Vedle činnosti pedagogické a skladatelské prof. Jirák působil po 20 let jako hudební kritik předních deníků a odborných časopisů, napsal několik životopisů slavných hudeb- níků a učebnici “Nauka o hudebních formách”, jež vyšla v pěti dílech. Bohatá je rovněž jeho činnost dirigentská: byl sbormistrem zpěváckého spolku Hlahol v Praze, dirigentem České filharmonie a pohostinsky dirigoval v Anglii, Belgii, Francii, Holandsku, Finsku, Jugoslávii, Německu, Rakousku, Rumunsku a v Rusku. Jeho dirigentské výkony jsou zachyceny na četných gramofonových deskách. Prof. Jirák se uplatňuje ve Spojených státech také jako autorita vědecká. Před lety byl angažován nakladatelstvím Clarence L. Barnhart v New Yorku jako kritik hudebních hesel pro nový slovník pro koleje a university. Jako organizátor se projevil tím, že brzy po svém příjezdu do Spojených států založil v Chicagu odbočku Mezinárodní společnosti pro soudobou hudbu, jejímž byl po 2 roky předsedou a dosud je členem jejího výboru. Jako pedagog vychoval prof. Jirák četné žáky, kteří zaujímají vynikající místa v české i americké kultuře. Z jeho žáků v Československu vynikli především Jaroslav Ježek, Iša Krejčí, Miloslav Kabeláč a Klement Slavický; z jeho amerických žáků dosahují velkých úspěchů již nyní: Lynden de Young, James Mack, Betty Lou Jackson a skladatel českého původu Jeroným Zajíček.” creative 3212-14 So. Grove Ave. Berwyn. Illinois 60403 Z PŘEDSEDNICTVA ČSNRA. Na pravidelné schůzi dne 14. února 1966 předsednictvo vzalo s politováním na vědomi resignaci sjezdem volené tajemnice Rady, ses. Emilie Welclové Růžičkové, bytem v Miami, Fla. Zříká se této čestné funkce, poněvadž většinou času bude s manželem bydlet na Floridě a v létě v Michiganu, takže do Chicaga bude dojíždět zřídka a proto jí není možno zastávat tento úřad, který svědomitě a nadšeně plnila od r. 1956. Ses .Emilie Welclová, až do svého provdání v září 1964 zastávala též úřad gen. tajemnice úřadovny. Věnovala se tedy plných 8 let intensivní práci pro Radu, nastavovala dny dlouhými večery na schůzích a obyčejně i weekendy. Zvláště se věnovala organisační práci i finanční stránce organi- sace, pričiňovala se o úspěch Československého dne v Plzeňském parku, plesu, Holiday Folk bazáru, a v prvých letech pomáhala uprchlíkům v hledání přístřeší a zaměstnání. Uvedla a osobně vedla populární zájezdy ČSNRA, které vždy jsou spojovány s návštěvou odbočky Rady, krajanských slavností jako 28. říjen, 7. březen, Československý den na výstavě v Texasu, v Nebrasce atd. Touto dobou právě dojela výprava Rady, vedena z Chicaga ses. Boženou Janou- šovou, na Floridu, kde v Masaryktownu je uvítala ses. Emilie Růžičková, která je bude za jejich pobytu na Floridě doprovázet. Za to vše jí předsednictvo jménem členstva Československé národní rady americké upřímně děkuje a přeje mnoho osobního štěstí. Na schůzi byl přivítán po návratu z nemocnice a domácí léčby pokladník a ředitel kanceláře br. Frank Kratochvil, který podal příznivou finanční zprávu za rok 1965 a za měsíc leden. Zpráva rozmnožena a rozeslána členům výkonného výboru; bude se jako vždy jednat o jednotlivých položkách na sjezdu. Dále předloženy zprávy předsedkyně a redaktorky Vlasty Vrázové, br. organisátora Chalupy, a zpráva organisačniho a tiskového výboru. Br. Dr. Schwarzenberg podal přehled světové situace po svém zájezdu do Washingtonu. Předsednictvo s radostí vyslechlo zprávu o návštěvě kardinála Berana v Americe. V Chicagu bude od 24.-26. dubna. V neděli se bude sloužit mše v kostele blah. Anežky, večer Distriktní svaz českých katolíků pořádá banket v hotelu Hilton; v pondělí, dne 25. dubna je pan kardinál v Lisle; večer předvede mu dramatické sdružení “Domov” pašije a to v Morton West v Berwynu; v úterý se mu dostane čestného doktorátu na Loyola universitě a téhož dne večer se doufá, že se uskuteční krajanský večer, aby všichni krajané mohli poznat blíže velkého syna českého národa. SJEZD ČSNRA. Po uvážení všech možností předsednictvo se rozhodlo pro weekend 14. a 15. května ke svolání sjezdu do Chicaga, do místnosti budovy ČSA v Ciceru. Až do voleb tajemníkem pro tem je br. James V. Krákora. Oznámení sjezdu s připomínkami byly rozeslány všem členům výkonného výboru a tajemníkům všech oblastí a odboček. Předsednictvo prosí, aby oznámení bylo čteno na schůzi a aby tajemníci laskavě vyhověli žádosti, připravili zprávy předem, zaslali návrhy ke změnám stanov 6 týdnů předem a ostatní návrhy před sjezdem, aby mohly být rozmnoženy a předány patřičným výborům. Děkujeme předem. Čs. krasobruslaři v Ice Capades. JANA MRÁZKOVÁ, mistryně Československa v kraso- bruslení v letech 1960 až 1965, dnes exulantka v Kanadě, podepsala tříletou smlouvu s americkou profesionální revue ICE CAPADES a vystoupí s ní v Detroit (od 1 do 13. března), v St. Louis (od 15. do 20. března), v Chicagu (od 22. března do 3. dubna). V této revue účinkují také býv. mistři světa v jízdě dvojic, sourozenci Jelínkovi a jiná býv. mistryně Československa v krasobruslení Ája Vrzáňová-Zanová. 10 • VĚSTNÍK [pageend10]Z OBLASTÍ A ODBOČEK. ODBOČKA WASHINGTON, D. C. MAJALES 23. dubna 1966. — Až se vás někdo zeptá, tak definice je tato: krásné jméno jarní slavnosti — společenské, taneční — zkrátka milé a krásné, pořádané kdysi, před r. 1848 čs. studenty. Pražští studenti se snaží Majales a jich tradici obnovit — k malé radosti nynějšího režimu. Proto nikoli, ale pro to krásné jméno a neméně krásnou tradici bylo zvoleno pro čs. representační ples ve Washingtonu. Loňský Majales, pořádaný v “Presidentském sále” hotelu Statler-Hilton, prokázal jak vděčné je to motto. Origi- nelní rozměrné dekorace stěn a lustrů i něžná výzdoba stolních lamp budily milý a sympatický dojem a pomohly vytvořit znamenitou náladu. Výborná hudba proslulého orchestru Devron, skvělá vína a ostatní nápoje i půlnoční supper jedinečné kvality — to vše učinilo náš Majales vynikající společenskou událostí. Všichni návštěvníci byli nadšeni a nebylo divu, že litovali těch a oněch přátel, kteří se nedostavili. Věru, měli čeho litovat. Majales 1966 bude 23. dubna, za týden po velkonocích, a byl pro něj zajištěn rozměrný sál v INTERNATIONAL INN. Mnozí nevědí, kde tento jeden z nejmodernějších washingtonských společenských středisk je. Ještě je čas si to ověřit. 14. ul. a M, tam co je Thomas Circle. Přípravný výbor s předsedkyní s. Em. Roycovou už vykonal hodně práce, aby učinil z našeho representačního plesu opravdu významnou událost. Jako loni jest i letos Majales pořádán společně odbočkou Čs. národní rady a Sokolem a podle hlášení přípravného výboru je o Majales živý zájem, takže je naděje v dobrý úspěch. Příští zpravodajství opatří podrobné informace jak si předem lze zajistit místa i celé stoly (10 míst) pro kruh přátel. Již nyní však plánujte účast svou a svých nejmilejších přátel — v době třešňových květů rádi přijedou nejen z New Yorku, ale i z větších ještě dálek a jistě rádi navštíví schůzku washingtonských krajanů na Majálesu. P. S.—Plesový výbor bude vděčný za adresy vašich přátel, jimž má být poslána pozvánka. Tel. s. E. Roycové: OL 4-1506. Stoupající životní úroveň žel zvyšuje též ceny životních potřeb, čímž se mnohé pojištění stává nedostačujícím. Co před 30 lety představovalo značnou sumu, dnes nestačí k uhrazení těch nejnutnějších výloh, spojených s nenadálým odchodem živitele rodiny. ČSA, nejstarší bratrská a sesterská podpůrná jednota v Americe, nepřestává upozorňovat své členstvo na důležitost udržování životního pojištění na výši doby. Kdekoli vaše životní ochrana není dost vysoká, aby plně zabezpečila vaše drahé a vás samotné, zvyšte jí tak, aby plně sloužila svému účelu. Zástupce jednoty ČSA vám ochotně a nezávazně poradí v těchto otázkách tak, jak to vyžaduje váš prospěch. Několik minut, věnovaných takovému užitečnému rozhovoru, bude znamenat klidnou budoucnost vaší rodiny. Jednota ČSA má o své členy zájem. Přirozeně. Vždyť za tím účelem byla před sto a dvanácti lety založena. Č.S.A. 2138 So. 61 st Court Cicero, Illinois 60650 ODBOČKA MASARYK, DETROIT, MICH. Dne 11. února 1966 se konala naše pravidelná měsíční schůze v Dearbom Youth Center. Bylo přítomno 13 členů a omluveni byli ses. Eisnerová, Quastella a Dr. Bezděk. Předseda br. Sklenář oznamuje, že schůze oblastního výboru se konala dne 30. ledna 1966 v Owossu a že se jí zúčastnili za odbočku Detroit Dr. Bezděk, Magda Heřmanová a předseda odbočky Dr. Sklenář. Bylo navrženo, aby se v každé schůzi zařadily zprávy z International Institute. Ses. Zemene oznámila, že dámy zapůjčily výrobky z Československa na výstavku v International Institute, která potrvá asi 3 měsíce. Mezi výrobky bylo známé broušené sklo, porcelán a výšivky z Československa. Jsme jisti, že tyto výrobky budou důstojně representovat Čechoslováky a námi milovné Československo. Výstavka je otevřena od 10 hodin ráno do 10 hodin večer každý den a všichni Čechoslováci spolu s americkými přáteli by měli tuto výstavku navštívit. Bylo rovněž oznámeno, že ples International Institutu se bude konati dne 4. června 1966. Loňského roku se tento ples velice vydařil a letos má býti ještě lepší. Poté následovala zpráva pokladníka, po níž se v debatě usneslo, aby naše odbočka věnovala $100.00 na stavbu nové Sokolovny, kde doufáme, že budeme konati své schůze. Bylo usneseno zasiati Sokolu $50.00 v hotovosti nyní a uvázati se darovati dalších $50.00 později. Návrh byl všemi jednomyslně schválen a br. Sklenář odevzdá peníze Sokolu . Jako další bod programu bylo plánování oslavy narozenin presidenta Masaryka. Vzhledem k přání mnoha členů bylo nám možno zamluvit místnost na sobotu, dne 12. března 1966. Doufáme, že ti členové, kteří se nemohou schůzí zúčastnit, protože se konají vždy v pátek, zúčastni se této důstojné oslavy. Slibujeme vám pěkný program, na kterém bude použito moderních vymožeností a kdy nebudete unavováni dlouhými proslovy. President Masaryk si plně zaslouží, aby jeho dílo bylo dle zásluhy zhodnoceno a oceněno a my věříme, že na naší oslavě se mu toho dostane v plné .míře. Tímto usnesením byla schůze ukončena a podávala se dobrá káva a zákusky a naslouchali jsme naší české hudbě na gramofonových deskách. Přátelské pobavení a veselá zábava zabrala zbytek večera a slíbili jsme si, že se zase sejdeme na oslavě presidenta Masaryka dne 12. března 1966. Jaroslav Rozum, tajemník. ODBOČKA ČIMICE SV. LUDVÍK (ST. LOUIS, MO.). Rozhodnutí uspořádat českou Mikulášskou zábavu, učiněné minulého roku zdejším školním výborem (American- Czech Educational Board), přineslo nejen značný úspěch a mnoho radosti žákům mladým i starým (jakož i jejich příbuzným a známým), nýbrž i ukázku vzorné spolupráce téměř všech krajanských spolků v St. Louisu. Nejen členové ČSNRA, nýbrž i Sokola, loží ČSA a Jednoty Českých Dam a Pánů se svorně zúčastnili připrav dekorací i jídla, obsluhy v kuchyni, ve výčepu, v šatně i v zábavních Stáncích — a posléze i čištění sálu v American-Czech Educational Center. První část programu obstarala hudba Čimice Metro Band. Potom po zazpívání čs. hymny všemi žáky české školy následoval dětský pořad českých písní, básní, scén a her. Mnozí rodičové v zaplněném sále měli slzy v očích, když viděli své děti, které namnoze ještě před čtvrt rokem neuměly ani slovo česky, mluvit a zpívat na jevišti v jazyce svých předků. Na vyvrcholení programu se za zpěvu českých koled objevil sv. Mikuláš s andělem, čertem a velkým pytlem, z něhož podělil děti cukrovinkami a drobnými hračkami. Večer zakončil opět Čimice Metro Band převážně českou džezovou i lidovou taneční hudbou. VĚSTNÍK • 11 [pageend11]Je nutno zvláště zdůraznit nejen vzornou všeobecnou spolupráci všech výše zmíněných spolků na organisaci Mikulášské zábavy, nýbrž zejména i skutečnost, že snad poprvé v historii českého St. Louisu se krajané svobodomyslní i katoličtí shodli na tom, že v České národní síni (zvané dnes American-Czech Educational Center) může být uspořádán program s náboženským námětem. Kéž by společný zájem o českou výchovu našich děti překonal všude a navždy všechny dřívější i snad dosud trvající rozpory v krajanské veřejnosti. Po vánočních prázdninách bylo 8. ledna znovuzahájeno české vyučování. Sestra M. A. Šulzová rozdala další číslo cyklostilovaného časopisu Česká Škola, které vydává pod hlavičkou Americko-českého vzdělávacího výboru. Do lednové schůze odbočky byl pozván jako host příslušník americké armády Ch. T. Spradlin, který, ač čistokrevný Anglosas, promluvil bezvadnou polštinou o tom, jak získal ve vojenské jazykové škole v Monterey zájem o slovanské národy, jejich dějiny a jazyky. Ukázal rovněž, jakými metodami se ve zmíněném ústavu vyučuje. Všeslovanský charakter naší práce dokresluje i skutečnost, že nám do české školy byly přivedeny i děti ukrajinské a polské, jejichž rodiče si přáli, aby se naučily aspoň nějakému slovanskému jazyku. Radko K. Jánský. ODBOČKA SAN FRANCISCO, CALIF. Po skončení úspešnej náborovej akcii na získanie nových členov, usporiadame našu prvú členskú schôdzu koncom mesiaca februára v mistnej sokolovni. Prvá polovica schôdze bude venovaná pamiatke br. Juliša, druhá polovica aktuál- ným otázkam a modernej slovenskej hudbe. V rámci programu do budúcnosti chystáme zájazd na Stanford universitu, kde si pozřeme stavbu atomického reaktora, za odborného výkladu člena našej odbočky, ktorý je vedúcim celej stavby a chystáme spoločnú schôdzu s našimi členmi v Carmen a okolie. Hlásenie o činnosti na budúci mesiac zašleme včas. V. Balejka, tajomník. OBLASTNÍ VÝBOR STÁTU MICHIGAN. Novoroční schůze se konala v neděli odp. dne 30. ledna v Owosso, v ZČBJ budově za nevalné přítomnosti zástupců. Přijeli však 3 zástupci z Detroit, dále zastoupeny byly spolky středního Michiganu. Někteří zástupci zaslali omluvy. Schůze byla zahájena po schůzi odbočky Masarykova sdružení v Owosso předsedou br. A. Čechem. Přečtena jména přihlášených zástupců, některé spolky dosud nezaslaly přihlášení na rok 1966. Předložena byla korespondence od poslední schůze v listopadu. Br. Karel Glaser, člen předsednictva ČSNRA, zaslal srdečné poděkování za naše přání k jeho osmdesátce. Více dopisů a zpráv bylo od Národní rady, zprávy činnosti organisa ní, administrativní a národní. Jednáno o sesílení naší práce; příští schůze, která se bude konat v Detroit, bude jednat o tom, jak zvýšit zájem o schůze, jakož i o agitaci. Zpráva úředníků byla omezena, ježto následkem panujícího tuhého zimního počasí vzdálenější zástupci spěchali domů. Zpráva tajemníka omezena na nejnutnější body; podána podrobná účetní zpráva příjmů a vydání od roku 1964. V pokladně, po zaplacení poštovného a účtů zbývá $80. Usneseno zaslat do Chicaga ústředí ČSNRA členské příspěvky za spolky po $3 00, celkem se má zaslat $50.00. Volbv úředníků na rok 1966 přinesly následující: přejedou znovuzvolen osvědčený br. Anton Čech; 1. místopředsedou br. Jan Sklenář; 2. místopředsedkyní ses. Věra Martínková, tajemníkem znovuzvolen A. Benesh; účetním-po- kladním též A. Benesh, ježto až dosud veškeré finanční věci docházely na jeho adresu. K blížícímu se sjezdu ČSNRA na jaře zvolen bvl předseda br. Čech co zástupce oblasti; odbočky pak zvolí své zástupce na svých schůzích. Po kratší diskusi o některých bodech činnosti br. Čech končí schůzi po 4 hod. Následovalo pak pohoštění sestrami Masarykova sdružení Owosso a besedování do doby odchodu domů. Schůze byla velice krátká proti dřívějším; litujeme, že následkem počasí nebyla více navštívena. Věříme, že příští jarní bude větší. A. Benesh, taj. ODB. MASARYK V LOS ANGELES, CALIF. Bruce J. Korbář, tiskový referent a tajemník odbočky zaslal připomínku členstvu, že v neděli dne 6. února ve 3 hod. se koná další členská schůze v sokolovně, 500 N. Western Ave. Po schůzi na programu zajímavá přednáška známého krajanského lékaře Dr. J. G. Munka o moderním lékařství. Vaše pravidelné návštěvy našich schůzí jsou důkazem Vašeho zájmu o dobrou věc. Jenom ve velkém počtu můžeme úspěšně čelit komunistickému zloduchu, který si přeje, aby i zde za mořem zaniklo jméno Tomáše G. Masaryka. Vaše přítomnost ve schůzích, Váš zájem o naší odbočku je pro nás ujištěním, že náš hlas zmohutní a pronikne až domů. Vždyť naším cílem je, aby porobený národ doma věděl, že jsme nezapomněli. ODBOČKA JAMES HOVORKA, ST. PETERSBURG, FLA. Zábavy jsou stále hlučně veselé a úspěšné. Konaly se volby na výroční schůzi na rok 1966, hlásím některé změny: Předsedou byl zvolen br. Alex Konečný, místopředsedou br. Josef Machala a tajemníkem zůstává br. Louis Janáček, ale br. K. Sedletz, zaneprázdněn obchodem, nemůže nadále věnovat čas důležité funkci a proto bude se ještě volit pokladník na jeho místo. Br. Chas. Jahoda byl zvolen za delegáta na sjezd do Chicaga. Předsedou zábavního výboru je br. Albert Kalabza. Těšíme se na chicagskou výpravu za vedení ses. Janou- šové a Emilie W. Růžičkové, dne 27. února. Přejeme jim šťastnou cestu. Upozorňujeme na důležitou krajanskou událost, na kterou se těšíme celý rok, koncert české a slovenské hudby, k oslavě narozenin presidenta Masaryka. Letos se koncert pořádá v pondělí dne 7. března, ve 2 hod. odp. v Williams parku. Dirigovat budou Jos. Lefter ze St. Petersburgu a br. John Horák ze Sarasoty. - S pozdravem, Irene Sedletzová. PRVNÍ ODBOČKA NA LONG ISLAND, N. Y. Každou měsíční schůzi obohatíme zajímavým programem. Členové přivezou z prázdnin obrázky a poví nám o svých cestách. V poslední době jsou to politické rozhovory: Boj svobodného světa s komunismem má pořád ještě přednostní zájem. V únorové schůzi nám br. předseda Bušek přednášel na téma: Spojené národy o neútočení a to náhodou v den, kdy zástupce Spojených států v UN Goldberg podal návrh na řešení ukončení války ve Vietnamu. Sověty navrhovaná i odhlasovaná revoluce o neútočení, doplněná zásahem jihoamerických států také na podvratnou činnost, je zase komunistický podvod, jako všechna jejich halasná propaganda, která obviňuje Spojené státy, že neprávem útočí a zasahují do cizích věcí, kdežto komunisté svými nepočetnými menšinami dělají “osvobozující” revoluce — a to ovšem je přípustné a žádoucí. V neděli dne 30. ledna sehráli (už podruhé) naši divadelníci společně s newyorskými roztomilou veselohru “Má žena je Xantipa”. Autor Jan Snížek míval v Praze své vlastní divadlo. Hra je velmi vtipná a zajímavá a naši ochotníci ji provedli a vypravili opravdu zdařde. O hru je velký zájem. Již tento měsíc opakují představení v Kanadě a příští mssíc jsou pozváni do Washingtonu, D. C. Tato nová veselohra je jiná, než na jaké jsme zvykl? a zdá se. že bude se těšit všeobecné oblibě. Přejeme jim zasloužený úspěch. Frank Havlík. 12 • VĚSTNÍK [pageend12]Dary na činnost: Philip Schaaf, Bedford, Ohio .........................................$100.00 Albert Kalabza, St. Petersburg, Fla............................. 100.00 Oblastní výbor ČSNRA státu Michigan ..................... 50.00 Nejmenovaný, New York................................................ 50.00 A. J. Anthony, Atlanta, Ga............................................ 30.00 Frances Kaan, Tampa, Fla............................................ 28.00 Theresa Sokol-Novák, Riverside, Ill............................. 25.00 Jan Karolčík, M.D., Uniontown, Pa.............................. 25.00 Anthony Julis, San Carlos, Calif.................................... 25.00 Charlotte G. Masaryk Society, New York ................. 25.00 Joseph Klasna, Chicago, Ill............................................ 20.00 Anthony Kreslik, La Canada, Calif.............................. 20.00 Annette Macoun, Miami, Fla.......................................... 15.00 Frank Binder, Chicago, Ill.............................................. 15.00 Antonie Kubátová, Hinsdale, Ill.................................... 10.00 Karel Fink, Los Angeles, Cali6...................................... 10.00 Anna K. Tumovec, Geddes, So. Dakota..................... 10.00 Lodge No. 262, WBFA, Cedar Rapids, Iowa............. 10.00 Lodge No. 11, WBFA, Hopkins, Minn.......................... 10.00 Antonin Filipi, New York ............................................ 10.00 Adolph Whitney, Chino, Calif........................................ 10.00 Anthony Kúzel, Chicago, Ill............................................ 10.00 Frank Šimon, New York .............................................. 10.00 Bohemian Woman’s Civic Club, Chicago, Ill............... 10.00 Fred Vodák, Chicago, Ill................................................. 10.00 Stephen Papánek, Chicago, Ill........................................ 10.00 Slovak Gymnastic Union Sokol .................................... 8.00 Thomas Špatný, Yorkville, Ill........................................... 7.00 Karel Erba, Chicago, Ill..................................................... 6.00 Louise Strobl, Chicago, Ill................................................. 6.00 Dr. Leopold Pospíšil, Eugene, Oregon ....................... 5.00 American Czech Soc. Club, Miami, Fla........................ 5.00 Adolph Pátek, Chicago, Ill............................................. 5.00 Frank Zahálka, Berwyn, Ill............................................ 5.00 In Memoriam K uctěni památky br. Anthony Juliše věnují: Vlasta Vrázová a Augusta Pšenková, Berwyn, Ill. . .$20.00 Charles Kovařík, Menlo Park, Calif............................ 5.00 K uctění památky p. Charlese Havelky věnuje Ludmila Kosová, Cicero, Dl............................................ 15.00 K uctění památky bratra Stanley Cmunta věnuje Anthony Smunt, Chicago, Ill.................................... 15.00 K uctění památky p. Fred Mazance věnují Kathy Havel, Marie Dvořák, Anna Petřík, Mae Klíma, Anna Vodička a Marie Houdek ............................. 10.50 K uctění památky p. James Kalivoda věnují: Hermina Rabštejnek, Oklahoma City, Okla..............10.00 Emma Marik, Oklahoma City, Okla............................ 6.00 K uctění památky strýce J. V. Welcla věnuje Martha Peppel, New York...................................................... 10.00 K uctění památky pí. Mileny Herbenové věnuje Frank Kuba, Chicago, Ill....................................................... 10.00 K uctění památky p. Josepha Veselého věnuje Božena Spencer, Illion, N. Y................................................... 10.00 K uctění památky sl. Anny Marie Eisenmei věnuje Karolina Behenský, Chicago, Ill.............................. 10.00 K uctění památky paní Marie Emr věnuje Vlasta Emr, Palisade, N. J............................................................... 5.00 K uctění památky rodičů věnují Josie a Frank Macák, Berwyn, Ill................................................................... 5.00 K uctění památky rodičů, bratra a sestry věnuje Jana Kolar, Chicago, Ill....................................................... 5.00 K uctění památky manželky Lidušky věnuje manžel Louis Májovský, No. Miami, Fla............................. 10.00 K uctění památky manžela Louis Bunta věnuje Marie Buntová, Miami, Fla................................................... 5.00 Pavel Šrámek odešel. Obdrželi jsme tu v Michiganu zdrcující zprávu: známý, dlouholetý náš přítel, sokolský, vlastenecký člověk, bratr Pavel Šrámek z Meadowlands, Minnesota, zahynul v neblahém, jím nezaviněném neštěstí v dopravní srážce dvou nákladních aut, blíže Walker, Minnesota, v pátek 26. ledna. Jeho auto bylo zasaženo jedním z nákladních aut a br. Šrámek na místě usmrcen prudkým nárazem nákladního auta na zasněžené silnici. Byl 72 roků stár a po dlouhá léta národním činitelem v městečku Meadowlands. Bratr Šrámek byl starostou Meadowlands po 25 roků, sloužil v radě okolí po 35 roků. Byl znovuzvolen starostou, bez oposice, ve volbách na podzim. Narozen v Československu, přichází do této země v roce 1911, bydlí několik roků v Texasu a Missouri a usazuje se trvale v kraji Meadowlands v roce 1920. Stává se zastupitelem dráhy Mesabi Range a je účinný v usazení četných československých rodin v kraji kol Meadowlands. Založil si pak obchod železářský, prodával i automobily, farmářské stroje a bral účast na všech organisacích, které pomáhaly zvyšovat obecní blaho a prosperitu. V dřívějších letech byl pákou sokolské organi- sace, náčelníkem, cvičitelem, činovníkem a měl nemalé zásluhy o postaveni krásného společného střediska pro náš čsl. lid. Bylo nám potěšením ho vidět na návštěvě tam v roce 1955. Starosta župy Severovýchodní, bratr Jan Tichý, maje tam příbuzné, často tam zajížděl a bral podíl na dobré sokolské činnosti s br. Šrámkem. Br. Šrámek byl pak hlavně velikou oporou bratrské or- ganisace Západní Česko-Bratrské Jednoty, byl činný v místním řádu, dále pak v Oblastním, Okrskovém i státním vedení této velké organisace. Byl přítomen i v Detroit na sjezdu ZČBJ v Detroit v roce 1955, kde získal řadu přátel. Bratr Šrámek zanechává tu vdovu, Ruth Šrámek, dva syny, Roger Paul a John Allan, dceru, Ruth Ann Alexander, pět bratři v Československu a dvě vnoučata. Byl navštívit starou vlast v roce 1960. Po návratu, když viděl hluboké utrpení milovaného národa, pracoval zde v širokém okolí, aby Američané byli obeznámeni s nebezpečím komunistického pronikání zde a řečnil v širokém okolí. Byl krajně vlastenecký a miloval Ameriku hluboce. K uctění jeho veliké památky občané v širém okolí založili pamětní nadaci ku šíření jeho víry v této zemi. Dary mohou býti zaslány na: Mr. Rudolph Mattas, Box 81, Meadowlands, Minn. A. Benesh. MÁTE POSLEDNÍ VŮLI? Pamatujte na Čs. národní radu americkou, krajanskou organisaci, která věrně pracuje na národních úkolech již půl století. ZDRAVÍ V ZIMĚ OCHRAŇUJE ZDRAVI-TAMIN na 5 týdnů .................................... $3.98 ZDRAVI-TAMIN na 10 týdnů ................................... 6.98 BOL-VEN, tabletky, velká dávka ............................. 2.90 MORAVSKÉ MAZÁNÍ na 1 pint............................... 3.00 MORAVSKÉ MAZÁNÍ na 1 kvart ......................... 5.50 DANUBE—Herb Laxative tabletky na měsíc........ 1.30 DANUBE—Herb Laxative tabletky na 3 měsíce ... 2.98 Vše pod zárukou obratem pošty! Přiložte cash, money order, šek nebo na COD. EUROPEAN DRUGS Břetislav Jelínek, čsl. lékárník P. O. Box 927 Laguna Beach, California VĚSTNÍK • 13 [pageend13]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ....................................... $2.50 $2.75 HOVORY S MASARYKEM od Karla Čapka ............................................... 2.00 2.25 CZECHOSLOVAK PRIZE PASTRY RECIPES ........................................................ 90 1.00 PROGRESSIVE CZECH, učebnice prof. B. Mikuly, páté vydání, vyšla nákladem Cs. národní rady Cena ..............................................................$4.50 Poštou .......................................................... 5.00 ČSN R A 4125 W. 26th Street Chicago, III. 60623 SECOND CLASS POSTAGE PAID at Chicago, Illinois v ě s t n ík 4125 West 26th Street Chicago, Illinois 60623 RETURN REQUESTED [pageend14]