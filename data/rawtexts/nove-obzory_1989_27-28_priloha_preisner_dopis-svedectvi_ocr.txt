Separátní příloha k dvojčíslu 27-28 : OTEVŘENÍ DOPIS REDAKCI "SVĚDECTVÍ ", Vážený pane redaktore, dovolte mi, abych připojil k Vaší zajímavé stati "Zpráva o, stavu střední Evropy" několik poznámek. V poměrně dlouhé a úctyhodné historii "Svědectví" se periodicky vynořovaly situační rozbory, jakési strategicko taktické maršruty. Mysteriózní pani Historie, jak víte, se velmi často ubírala jinou cestou. A tak vznikaly obvykle ex post nově přizpůsobené maršruty. Tím chci jen' celé záležitosti vtisknout pečeť relativity a skepse. To se vztahuje ovšem i na mé vlastní úvahy, i když taková pojistka nikoho předem nezprošťuje odpovědnosti. Skoro ve všem s Vámi souhlasím. Ano, Poláci a Madaři nás Čechy na míle předběhli. Vyplývá to také z jejich dějinné tradice. Je však třeba připomenout, že oběma těmto národům byl komunistický systém po druhé světové válce vnucen vnější mocí. (V Madarsku ztroskotal, jak známo, s přispěním českých légií pokus o jeho zavedení po První světové válce.) V Československu se komunistický systém postupně domanévroval k moci v .tříletí 1945-48, a to s více méně nadšeným, souhlasem většiny českých vzdělanců, a s více méně nadšeným či trpným souhlasem "pracujících". Socialistickým vyvlastňovánim pohraničí i majetků ve "vnitrozemí" si KSČ kromě toho "koupila" a "zavázala" milióny voličů. Politická opozice, pokud jí lze vůbec přiznat tento název, nebyla s to - jsouc sama v zajetí utopie socialismu a mýtu o věčném přátelství etc. - v onom tříletí občanům a vlastním voličům odhalit pravé záměry komunistů. K ironii dějin patří, že tento druh (reformním) socialismem dezorientované "opozice" najdeš v česku v jistých obměnách i dnes. Tím vším chci říci: komunisté v Československu dostali, jak se tak pěkně říká, mocenský mandát, jakousi legitimitu, a nerozhoduje, že to byl mandát k zvůli. Tohoto mandátu se jistým právem dovolávají dnes naši reformní komunisté doma i v exilu,{ a s nimi solidárně i Dubček) i když namísto vražedné zvůle hovoří o reformovatelných "omylech", jako by měli moc křísit mrtvé. V tomto mandátu tkví zasadní rozdíl mezi Československem na jedné a Polskem a Madarskem na druhé straně; a patrně také příčina současného českého ztrnutí. - 1 - [pageend1]V Polsku existuje dnes, jak víme, organizovaná opozice, která v nedávných skoro-volbách komunistický systém jasně odmítla. , Horlivě diskutovaný rozpor tkví v tom, že účastí na skoro-volbách opozice sice nelegitimovala komunistický systém, ale vstoupila s ním do vztahu šerosvitné ^kolaborace. Jistě, mocný stín Moskvy nedovoluje nekompromisní organizovanou, neřkuli legální opozici. Ale existuje tu i jiná příčina: vnitřní rozdělení polské opozice' na reformně socialistickou a demokraticko kapitalistickou. Do čtyř let musí Poláci vyřešit především tento vnitřní rozpor. Nepřímo vyvstává i v tom, že Solidarita "o sobě" není s to řešit (natož vyřešit) polské hospodářské problémy, ze všeho nejmíň chimérou "třetí cesty", která by opět skončila v bezvýchodnosti. Pakliže zvítězí reformní socialisté, zvítězí s nimi i komunisté. Polsko potřebuje dnes schopné politické vůdce v duchu demokratického kapitalismu zrovna tak jako třeba Madarsko. Poláci a Madaři si to v krátkém období(nekrvaného) politického boje za svobodu začali uvědomovat - na rozdíl od Cechů, kteří tuto fázi ještě nepoznali. V Madarsku, podle mého názoru, reformují především komunisté. Skrytým hybatelem partajního reformismu, jako ostatně i v Polsku a zajisté i v Rusku, je strach nomenklatur před zaslouženými tresty, ba smrtí. Hrozba trestu a zániku je děsí, a nikoli "smrt" a "zánik" marxismu, který si ostatně vesele žije na západě. Před dvěma sty lety konstatoval už slavný Dr Johnson, že hrozící oprátka neobyčejně bystří rozum. Z těchto závažných příčin jsou komunisté ochotni zreformovat cokoli, a pokud možno z relativního bezpečí svých mocenských pozic, o jejichž zachování jim jde v prvé řadě, a to až do hořkého konce nejen pro ně, ale pokud možno i pro jejich protivníky. Mocenské rezervy sovětského impéria i nadále umožňují tento "reformismus" propojovat se stále živou globální mocenskou strategií, v neposlední řadě také dík soustavnému okcidentálnímu kolaborantsvi. A jako po smrti Stalinově, i dnes ještě naši malí čeští reformisté v exilu ukázují, že potrefení komunisté dovedou tvrdošíjně a soustředěně šplhat zpět do mocenských pozic, z nichž je svého času svrhli vlastní soudruzi. Vedle toho platí zásada, že komunisté nikdy - 2 - [pageend2]nehodlají na důkaz reformismu vejít do ulic s rukama vzhůru. Do ulic vstupují vždycky a zásadně bud po zajištěné a dobře střežené cestě na tribuny nebo v tankových formacích.- Organizovaná politická opozice, která by komunistický reformismus odhalila jako fenomén hluboce jarvtipolitický a zásadně odcizený demokratické svobodě a nahradila jej úsilím o zasadní politicko ekonomickou změnu, ta se mi i v Madarsku (jako v Polsku) jeví dosud slabá a nejistá. Boj o politickou svobodu je v Polsku i v Madarsku, jak víme, stižen těžkou a vleklou ekonomickou krizi. V ní se projevuje střet mezi dědictvím pustošivé pseudoekonomie socialismu a prvních pokusů o restituci zpola zapomenuté, nebo všelijak znetvořené a pokroucené praxe svobodného trhu, který komunistický systém (pochopitelně) povoluje vždy jen pod tlakem a je připraven kdykoli s dialektickou lstí odvolat. Na odvráceném územi této krize žhnou však uhlíky latentniho a stále hrozícího ozbrojeného konfliktu, jenž se může rozrůst v středoevropský požár. Vraťme se však na vlastní český píseček. Ještě v roce 1989 se tedy čeští reformní komunisté z ciziny i doma úporně dovolávají mandátu, který komunistům dal lid český v Onoru 1948, a s nímž se většina lidu ztotožňovala skoro až do let šedesátých. S naprostou samozřejmostí se považují za oprávněné, dějinami stvrzené dědice těchto (sebeničivých) českých pokrokových - tradic, za dědice a správce socialismu v pusté zemi české. Tohle právo přímé posloupnosti jim vskutku nelze upírat. Vy dobře víte, pane redaktore, že jsem tenhle reformismus odmítl už v letech šedesátých na stránkách Svědectví. A také Vy ve své "Zprávě" plným právem znovu zdůrazňujete, že totalitární systém nelze reformovat. Lze jej bud bezvýhrady přijmout, nebo zásadně odmítnout, a to ve všech jeho proteovských proměnách. Přijmout kteroukoli jeho proteovskou proměnu znamená přijmout jeho totalitární podstatu. Důvody k tomu jsem obšírně analyzoval ve své "Kritice totalitarismu". Není však nikdy dost to opakovat, zejména v Čechách. Problém československý tkví nyní, podle mého soudu, v tom, - 3 - [pageend3]zbavit jednou provždy KSČ jejího mandátu. To lze jedině, domnívám se, jednoznačným odmítnutím všech forem komunismu a socialismu českým a slovenským lidem. Dá-li se v ČSSR něčeho takového vůbec, dosáhnout, nevím. Vím jen, že očekávat to jako spontánní projev "lidových mas" by bylo naivní. Mysteriózní reformu socialismu vyznává i nadále většina disidentů. Ti "nejreakčnější" z nich sní o "třetí cestě", o idealizovaném "zaopatřovacím státě" nejraději podle švédského vzoru, aniž si patrně uvědomují, že se upisují' paralelnímu systému totálního odlidšťování. Zaopatřovací stát přispěl k tomu, že Švédsko (dík americkým subvencím a nehoráznému daňovému vyděračství) netrpí zrovna nedostatkem spotřebního zboží, ale vyniká katastrofálním nedostatkem rodin a křesťanů, stalo se zemí dokonale pojištěných a dokonale odcizených parazitárních individuí, která striktně a bez rozdílu platí státu desátek za péči o duši. Sny o Svédsku mi svědčí o tom, že pozdní komunismus vychoval masy lidu, zejména mládež, nikoli už pro sebe, ale pro rozpadovou sedlinu okcidentální civilizace; vychoval v tom smyslu, že je zbavil jakékoli imunity vůči frivolní, ba skoro blasfemické a tím sebeničivé okcidentální zvůli. Švédsko skýtá vzorek této_ okcidentální sedliny v mnohovrstevně strukturované podobě. Mládež v komunistických systémech ovšem neví, že namísto tajné policie a Gulagu ji na západě čeká civilizace, která se bez jakéhokoli pronásledování, zcela dobrovolně odvrátila od křesťanství i v samém středu svých církví, že ji čeká osvobození do civilizace, -v níž popření Boha se prosadilo hlouběji a účinněji než v systému bolševického totalitarismu. Brutální a vražedné "vše je dovoleno" komunistům v doménách totalitarismu dostalo ve svobodném okcidentu podobu smrtelně nakažlivého, infernálně znetvořujícího "vše je dovoleno" komukoliv. Bez duchovní imunity, již skýtá jedině křesťanství, okcidentální civilizace tuto blouznivě tápající, náměsíčnou mládež komunismu "zkonzumuje" jak malinu. Stačí se ostatně podívat na některé české emigranty - do jakých nížin obojakého kolaborantstvi klesli: zaplatili bolševickému systému za milostivé udělení pardonu, z bezpečné distance občas zatleskají disidentům, soustavně podporuji kolaborantské choutky mocenských kruhů hostitelských zemí, a hrstku poctivých politických emigrantů zrazují, jak jen mohou. Aniž to asi tuší, předjímají už - 4 - [pageend4]velkou západovýchodní fúzi obou forem onoho "vše je dovoleno". Sny o Svédsku (které připomínají poetické sny české avantgardy o sovětském ráji) dávají našim reformovaným komunistům v čele s Dubčekem velikou šanci k "uchopeni moci". Nikoli náhodou nemálo jich emigrovalo do Švédská. S Dubčekem jsme se ocitli u otázky silné "politické osobnosti". O Dubčekově "heroické osobnosti" nejlíp informuje předsmrtný rozhovor soudruha Smrkovského. Kromě toho víme také, že Dubček se chtěl zalíbit Moskvě a udržet u moci zavedením koncentračního tábora pro nevelkou sice, českým gulagem poznamenanou, leč pro něho nebezpečnou skupinu skutečných politických oposičniků z osmašedesátého roku. Dubček byl od dětství vychován v stalinském Sovětském svazu, z něhož- se vrátil domů s vymytým mozkem. To ho do jisté míry omlouvá, ale jako politickou osobnost naprosto vylučuje. Dubčekův případ ovšem není unikátní. Takových "osobností", jimž bolševismus - aniž to tuší - za Čtyřicet let vymyl mozek, se uplaňuje v Čechách dost právě v řadách nehynoucích socialistických reformistů. K tomu nutno přičíst tragickou dějinnou skutečnost, že dnes skoro už nežije v Československu člověk, který by měl názorné zkušenosti s demokracii západního typu z doby své dospělosti, a měl ještě energii a byl schopen je účinně vyslovovat. Za posledního bych pokládal zesnulého Václava černého. Mně samotnému bylo sotva čtrnáct, když se Masarykova republika rozpadla. Zkušenosti s totalitarismem nacionálsocialistickým i bolševickým jsou ovšem nesmírně cenné a představují jakousi politicky zúrodnitelnou bázi, která však do jisté míry zůstává nevyužita z nedostatku základních znalostí složitých struktur a praxe nesocialistických demokratických zřízení. Vím z vlastního prožitku, jak jsem politicky tápal v prvních letech života v USA, ale jak mi okamžitě byla zcela jasná slepota amerických intelektuálů všemožných branží ve věcech komunismu. Po dvaceti letech Života na západě a systematického studia demokratických soukolí mohu říct, že rozumím smyslu, podstatě a strukturám demokratického kapitalismu, a že toto rozumění jsem také s to plodně a účinně propojit s předcházejícími dvaceti lety přímých zkušeností s totalitarismem nacionálsocialistickým a bolševickým. Prognózy - 5 - [pageend5]vyplývající z toho propojení nejsou arci zrovna radostné a poznamenávají exulanta marným kasandrovstvím. Leč jde o to, najit v Čechách politickou osobnost, která by byla schopna vyvést národ z mentálního zotročení bolševismem, zabránit hrozící anarchii politické i hospodářské, zvolit si schopné a bezúhonné spolupracovníky, předložit národu politický program, jenž by vyloučil jakýkoli socialistický reformismus a také jakoukoli restauraci struktur, které vedly k Únoru 1948. V neposlední řadě nutno požadovat od českého politického vůdce i jasné vědomí o konstruktivním přetváření vztahů českého národa k jeho středoevropským sousedům - včetně Slováků. Hledá se tedy politická osobnost, která by zásadním podílem přispěla k obnově svobodného českého státu. Ten přestal existovat vyhlášením tzv. Protektorátu; a tento protektorátní stav trvá dodnes. I když se nacionálsocialistům nepodařilo ještě vymazat z mysli Čechů povědomí tohoto státu, bolševici toho do značné míry dosáhli, neboť na to měli a stále mají nepoměrně víc času a dokonalejší, jakkoli "mrtvou" ideologii. Proto mluvím o mentálním zotročení. Historie a bible (počínaje Starým zákonem) ukazuje, že otroky skoro nelze osvobodit, rozumí se mentálně, leda zásahem božím, část tajemné svobody Kristovy, o níž právě k otrokům mluví apoštol Pavel, tkví právě v této takřka jediné možnosti. Ideální by ovšem bylo, kdyby takovéto osvobodivé politické osobnosti byly navrženy a jmenovány svobodnými politickými stranami (antipolitický gang zvaný KSČ, který svou dialektikou vědomě neguje dobro poliš ve prospěch protiskuteČnostni utopie, nelze považovat za politickou stranu) popř. odbory a jinými svobodnými organizacemi občanů. Mluvím tedy o osobách, neboť teprve galerie navrhovaných osobnosti umožňuje náležité srovnáni osobních i profesionálních kvalit, charismatu, soudnosti programů etc. Takovýto proces, jenž by vyvrcholil svobodnými volbami, by byl v nejvyššim zájmu národa a jeho budoucího státu. Jenže v Čechách neexistují svobodné politické strany ani odbory ani jiné svobodné organizace občanů, v jejichž středu by se politické osobnosti tříbily, aby popřípadě stanuly v čele státu. - 6 - [pageend6]Jsme na míle vzdáleni od těchto základních předpokladů Poláci a Madaři jsou jim už o něco blíže - a tak nám nezbývá než příštipkařit, jak by řekl F.X. Salda. Navrhujete Václava Havla. Sr Vaší charakteristikou této osobnosti lze jen souhlasit. Srovnávat ho s Dubčekem považuji pochopitelně, jako i Vy, za nehoráznost. Bylo by však dobré srovnat ho s jinými českými vlastenci - dovolte mi ten trochu starobylý název, ale zni mi jaksi lip než "disident",, -i- když má přídech obrozenský a národovecký a V dnešním zduchovněle "panevropském" trendu působí "reakčně". Ostatně to, že navrhujete básníka a muže osobně nepochyně statečného, připomíná nejen tak trochu dobu obrozenského romantismu, ale také rok osmatřicátý, kdy se tolik diskutovalo - na stránkách "Kritického měsíčníku" například - o "osobnosti hrdinské". (Zápas proti bolševismu nemá ovšem v sobě nic z neblahého "bourání Rakouska", i když možná v dozrálém protektorátním Česku něco z naruby obráceného mobilizačního roku osmatřicátého.> O Havlově politických názorech se lze, tuším, v exilu zatím nejvíc dozvědět ze sbírky jeho úvah, jež vyšla pod názvem "O lidskou identitu" a z knížky "Dálkový výslech". V obou se Havel-disident projevuje řečí poměrně jasnou. Stá\y by za kritický politický rozbor. Poukázal.bych v té souvislosti také na "Dopis Václavu Havlovi" od Rogera Scrutona. Vyšel v sedmém čísle "Rozmluv" v roce 1987. V témže čísle kromě toho stojí za přečtení politicky významná odpověd na Scrutonův dopis od Václava Bendy. Vaše "Zpráva" podnítí, doufám, návrhy dalších osob, čímž Havlova politická pozice vyvstane mnohem jasněji. Abych k tomu přispěl, dovolil bych si upozornit na osobnost, která se za posledních let v Cechách výborně osvědčila nejen bojovností, ale také velmi jasným politickým myšlením. Myslím tu na zmíněného už Dr Václava Bendu, který nejen prokázal, že má znalosti filosofické a teologické, ale také, nemýlím-li se, že si jasně uvědomuje osvobodivou funkci nesocialistické ekonomie, neboli svobodného tržního hospodářství. Dr Václav Benda reprezentuje dnes už velmi vzácné vědomí hierarchicky vzestupného a zároveň nedílného sepětí ekonomie, politiky, filosofie a teologie. 0 jeho statečně nekompromisní opozici k vládnoucímu systému nemůže být - 7 - [pageend7]sporu. V neposlední řadě bych chtěl poukázat na rys bohužel a často ke škodě národa přehlížený: na Bendův vzorný rodinný život, který skýtá další tolik potřebné mravní záruky. A jak je tomu s českou tradicí vůdčích politických osobností v exilu? Masaryk, Beneš, Gottwald...? Nemá český poúnorový exil ve svém středu jedinou politickou osobnost, jež by stála za uvážení? Nebo se k tomu-nedostává dost odvahy? Nebo to nedovolují hluboké,” nepřeklenutelné protiklady v exilovém společenství? Proč se nezamýšlet i nad tím? Exil po Druhé světové válce nemá v Čechách zrovna dobrý zvuk. Zaprvé kvůli trapnému únorového bankrotu Národní fronty, zadruhé dík národu vtloukanému totalitárnímu pojetí "zrady". Přinejlepším se ve vlasti toleruje jako pomocná složka. A patrně zaslouženě, neboť exil, podle mého soudu, zdaleka neplní jeden ze základních kritických úkolů, totiž vyvádět české domácí politické myšlení z egyptského zajetí. Únorovému exilu,zejména ranému,kromě toho chybí existenciální zkušenost totalitárním systémem, exil skutečné . politické - opozice po osmašedesátém roce byl pak - s přispěním exilové "národní fronty" - politicky umlčen či” zadušen reformími komunisty, kteří na západě znamenitě využili starých styků se západoevropskými comunisty a eurokomunisty, a nových styků s kol-aborantskými kruhy iuroamerického levého liberalismu. Ze skutečné politické opozice jsmašedesátníků se jakž takž prosadila nakonec jen skupina kolem ’Rozmluv" a pár politicky konzervativních osamělců. Chartistický :xil let sedmdesátých zůstal zatížen reformně socialistickými :himérami chartistů domácích, takže se podstatně neliší od eformistických komunistů, (jakkoli se dovolává Jana Patočky) ale ta rozdíl od jejich nezlomného profesionálního aktivismu propadl vejkovskému anarchismu a leckdy i mravnímu marasmu. Osud hartistického exilu zčásti předjímá už ono nebezpečí mentálního zkonzumování" rozpadovou sedlinou okcidentálni civilizace, jež rozí zejména mladým, socialismem - byť i proti své vůli dchovaným lidem, vrženým do maelstromu okcidentálniho "vše ovoleno". Naše hledání politické osobnosti má tedy zatím hodnotu pouhé olitické hry; němčina má pro to výraz "Sandkastenspiele", - 8 - [pageend8]takticko strategická cvičení. Jména navrhovaných osobnosti zní jako zaklínadla metaná do úděsných temnot naší pozdní doby. Na západě se experti zmohou leda na analýzu včerejšího dění, které předevčírem nemohli dedukovat natož předvídat, a činí tak v přítomném okamžiku, jehož význam jim zcela uniká. Stačí sledovat rozbory obrazu velkého reformátora Gorbačova. Jisto je, že jeho "velikost" tkví nikoli jen v mistrném manipulování dvěma iluzionistickými pákami glasnosti a perestrojky, tj. v umění“ prezentovat světu totalitární systém jako opozici sebe sama, tedy jako negaci negace, nýbrž v podivuhodné schopnosti mentálně reformovat především masy na západě, včetně exulantů z jeho vlastního mocenského území. Jedné věci bychom se snad měli vyvarovat: aby na nás naši vnukové nehleděli tak, jako my hledíme na nešťastně svedené a obětované předchozí generace, jež vítaly nový věk sovětské revoluce a nástup Hitlera se stejným nadšením, jako my - další nepoučitelná generace? - vítáme ted červánky éry Gorbačovovy. Ano, Gorbačov zreformoval nejen mysl přátel, obdivovatelů, nohsledů, ale i nepřátel k tomu, aby se ztotožnili s představou nové univerzální moci, v níž nebude už rozdílu mezi západem a východem, svobodou a otroctvím, mírem a válkou, křesťanstvím a ateismem, spravedlností a bezprávím, ušlechtilým a nízkým, krásným a ohyzdným, adorací a blasfemií, láskou a perverzitou, životem a smrti, bytím a nicotou. Z tohoto "ideálního" světa univerzální moci nebude už kam utéci do exilu, nebude východiska. Gorbačov v rovině čiré moci znamenitým dialektickým tahem přiznal útlak a bídu sovětského systému, čímž si zároveň zajistil nejen jeho přežití, ale i jeho odvěký revoluční imperialismus. Přiznal "skoro kolaps" SSSR a současně přešel do ofenzívy, jež mu v dohledné době může podmanit zbytek Evropy. Ta se ostatně, skoro v duchu starého mýtu o "únosu Evropy" netají svou nestoudnou touhou po svůdném únosci. "Politická” tvář Gorbačovovy dialektické strategie představuje skoro dokonalou masku lidství, je z rodu oné "lidské tváře" o niž hovoří i naši čeští reformátoři socialismu. (V pozdních šedesátých letech jsem mystériu masky věnoval studii ve své kryptopolitické knize o Nestroyovi.) - 9 - [pageend9]I nadále platí Spengler&v výrok: optimismus je zbabělost. Dneska se to vztahuje 'na ty, kdo jsou přesvědčeni o smrti marxismu. Ještě nedávno byl s nadšením obnoven Heineho a / Nietzscheův výrok o "smrti boha". V samém středu křesťanských církví na západě se cudně zamlčuje, i když "teologicky" stále zjevněji a dokonce i "liturgicky" vyznává, nevývratná "smrt Ježíše". Docela slušný výběr na trhu smrti... Pane redaktore, vy dobře víte, -že marxismus je zdráv a živ a vzkvétá na všech' západoevropských univerzitách, i na Sorboně, kde ještě nedávno vychovali Pol Pota. A žije na univerzitách a kolejích, ano i na středních školách v USA, a v jižní Americe, a v Asii a v Austrálii, a na Novém Zélandě a bůhvíkde, i když snad zakrněl na univerzitě Karla Marxe v Budapešti. A jak si žije na západních katolických univerzitách, a mezi arcibiskupy a biskupy a kněžstvem a řeholnictvem, nemluvě o teolozích, kteří ho přetvořili v panichidu na dávno mrtvého partyzána a revolucionáře Ježíše! V liberalismem maskované podobě ho najdeš ve všech západních sdělovacích prostředcích, v mamutích nakladatelstvích, v západním filmu a také mezi manažéry mezinárodních koncernů. 0 tyhle páté kolony okcidentálních kádrů se opírá mocenská dialektika Gorbačova, "vůdce světa", "symbolu naší naděje", jak ho 17. května 1989 nazvaly "New York Times" a "Washington .Post". Na jeho straně stojí dvěstěletá víra o neodvratném revolučním směřování lidstva k "novému člověku", jenž bude sám sobě bohem. V New Yorku oslavili leví liberálové výročí jakobínských excesů a teroru "reformovaným" kankánem a šansony. Vědomí profundního rozdílu mezi revolucí americkou a francouzskou v nich už dávno vyhaslo, dík duchu revoluce 1917, jenž jimi stále hýbe. Tomu je s to čelit už jen hrstka těch, co zůstávají věrni Bohu Abraháma, Jakuba a Izáka, a kteří si proto zachovali také realistický smysl pro vskutku politické, tj. přesně rozlišující myšlení. Aby nedošlo k nedorozumění: nemyslím jen na poslední věřící židy, ale také na poslední věřící křesťany. Gorbačovův lstivě konciliantni, vše stírající a překlenujíci východo-západní liberalismus vzpomínáte si ještě na Benešův "most"? - snadno získává na svou stranu i ty sekulární humanisty, kteří byli ještě odrazováni vůdci typu Stalina, Hitlera, Mao. Dialektické protiklady západu a východu, kapitalismu a socialismu, demokracie a komunismu jako by - 1 0 - [pageend10]pouze připravovaly terén pro velkého harmonizátora a váesmiřovaée , pro "vůdce světa" a jeho reformi^tický mocenský univerzalismus. Ještě pár dodatečných slov o tzv. smrti marxismu. Snažil jsem se řešit tohle téma před léty v časopise "Rozmluvy". Chtěl bych jen upozornit na dva autory, politologa Z. Brzezinskiho a, politického filosofa J. Kolakowskiho, kteří se "životem a smrtí" marxismu obšírně zabývali. Brzezinski s vytříbeným smyslem pro aktuálnost potvrdil obecný módní názor, že marxismus a komunismus jsou "mrtvi" v nedávno vyšlé knize "The Grand Failure: The Birth and Death of Communism in the Twentieth Century." Brzezinski“ mluví v prvé řadě za generace levicově liberálních profesionálních optimistů, kteří sní o kontinuitním a nezbytném vývoji k světovládě spravedlnosti a humanity. Už v éře prezidenta Kennedyho a Chruščova hlásal souhru západních demokracií se sovětským impériem na budováni technetronické éry, v níž budou propojeny klady marxismu s klady sekulárního humanismu. I stalinskou "brutalitu" dovedl tenkrát optimisticky přehodnotit v železné koště, jež vyčistilo nástupový terén od zbytků přežilých reakčních jevů a ideologií v čele s křesťanstvím. Pro optimistu Brzezinskiho Stalin a RGB urovnali cestu Gorbačovovi, mentálně připravili lidstvo na "technetronický věk" dovršené osvícenské západovýchodni syntézy. Komunismus a marxismus jsou tedy mrtvi, ať žije západem obrozený reformoyaný. komunismus a marxismus! Kolakowski naprotitomu mluví o rozkladu marxismu a komunismu. Rozklad znamená však proces, který produkuje smrtící jedy, týká se mršiny, jejíž pouhý dotek zabíjí, proces pomalý a dlouhý, který může nakazit lidstvo duchovním malomocenstvím. Rozklad totalitárního sovětského impéria se tak nakonec stává nejmocnější "zázračnou" zbraní komunismu.- Obranná opatření? Svobodné národy, které se svobodně připravily o křesťanskou víru, vysílají misionáře, aby hlásali rovnost všech náboženství; demokracie, které si vydržuji vraha sebe samých, usilují o demokratizaci světa. Rozklad komunismu, toť absolutní protiklad reformace a konverze komunismu. Rozklad demokracie, toť předpoklad jejího vplývání do břeček komunismu. Otázka už nezní: kdo má větší šance, rozkládající se marxismus a komunismus nebo rozkládající se demokratický okcident, nýbrž jaký amalgám vznikne vzájemným prostoupením obou forem rozkladu? Odpověd bych rád znázornil malou příhodou: Postávali jsme jedné neděle po mši svaté před - 1 1 - [pageend11]kostelem svátého Antonína na Letné s Bedřichem Fučíkem, který se tenkrát zrovna vrátil- z kriminálu. I řekl mi pojednou tento ostřílený a vpravdě hrdinský mukl, ztěžka a pomalu, jak si navykl za nekonečných měsíců samomluv na samotce: "Pane doktore, horší než komunismus je levý liberalismus." Až po létech života na západě jsem pochopil, že tím mínil právě onu nejmíň dvěstěletou mnohohlavou "mystickou" hydru jakobínského liberalismu a inter-nacionálsocialismu obestřenou duhovým závojem sebezbožnělého humanismu. Smrt marxismu "stručných nástinů", v nichž si za mlada listovali naši pozdější reformní marxisté, umožňuje téhle hydře leda větší volnost pohybu... K sovětské hospodářské krizi bych poznamenal, že se projevuje, a to katastrofálně, už od roku 1917. Její skutečný parametr je dán ukrajinským hladomorem let třicátých, kdy někteří naši básníci horovali o poetické realitě sovětů. Jenže - komunismus se neživí chlebem, nýbrž dušemi lidi. Komunismus je příšerná, ničivá abstrakce, která potřebuje chléb jen na to, aby oživila a udržela výrobu stále dokonalejších nástrojů totálního znicotnění jsoucna; v zásadním rozporu s produkcí životodárných produktů, je bytostně vázána na otroky, jimž občas uvolní pouta, aby rychleji pracovali na dalším díle zkázy. 2ádná forma socialismu, ani celá sada vyměnitelných "ekonomických" masek komunismu, nemůže "ztělesnit" jeho abstraktnost, proměnit jej v produktivní systém. Dějiny to prokazuji už přes půl století.- Jako nelze bolševismus srovnávat s vládou slabošského cara Mikuláše II., tak nelze také Gorbačova srovnávat se Stolypinem, a situaci současného SSSR s rokem 1905; nebo pro změnu zas gorbačovovský "pseudoparlament" s carskou dumou, která ostatně přispěla nejen k pádu carismu, ale také k nástupu bolševismu. Jako v životě člověka, tak také v dějinách se nic neopakuje; pouze se zasazuje símě a zrají plody rozvážných i nesmyslných, dobrých i zlých skutků. 3 pozdravem Rio Preisner - 1 2 - [pageend12]