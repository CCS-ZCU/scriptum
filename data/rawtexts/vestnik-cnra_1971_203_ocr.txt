VĚSTNÍK ČESKOSLOVENSKÉ NÁRODNÍ RADY AMERICKÉ Číslo 203 Říjen 1971 RESOLUCE ČESKOSLOVENSKÉ NÁRODNÍ RADY AMERICKÉ přijatá o Československém dnu, uspořádaném Oblastním výborem ČSNRA v Chicagu dne 3. října Sešli jsme se dnes opět na XV. Československém dnu, abychom se vzájemně utvrdili ve své víře v Ameriku, ve své naději v brzké osvobození Československa i v bratrské lásce, která sdružuje nás všechny zde shromážděné i nepřítomné. 'Chceme dnes znovu jasně říci, kdo jsme, co chceme a co uděláme. Jsme především američtí občané českého, sloven- sikého a podkarpatsko-rusínského původu. Víme, co nám všem Amerika dala, zač Americe vděčíme a čím jsme Americe zavázáni. Proto chceme i do budoucna zachovat vzácný dar, za kterým jsme sem všichni přišli. Zachováme americkou svobodu. Jako věrní američtí občané nepřipustíme, aby z návodu mezinárodního komunismu bylo zde zevnitř rozvráceno to, co je nám nejdražší: dar svobody, který může stávat jedině ve spravedlivém řádu. Z vděčnosti k Americe chceme také rozšířit duchovní bohatství této požehnané země. To učiníme přínosem svého vlastního národního odkazu, kterému nedáme zaniknout ve zdejším tavícím kotli všeobecné anonymity. Zachováme jej ryzí pro sebe a pro své potomky. Nedopustíme, aby zde zmlkl náš jazyk. Nedovolíme, aby zanikla naše kultura a naše tradice ryzího humanismu. Jako uvědomělí američtí občané a současně synové země, která dnes podlehla moskevskému imperialismu a kolonialismu budeme napomáhat při obraně Ameriky proti vnějšímu nebezpečí sovětského komunismu, jehož podstatu známe lépe, než většina našich spoluobčanů. Touto službou jsme Americe i sobě samým povinni. Jistě v ní nezklameme. Tyto povinnosti plynou z vděčnosti a sebezájmu. Jsme si však plně vědomi ještě dalších povinností, které nám ukládá hlas krve. Týkají se Československa. Zakrátko budeme vzpomínati dne, kdy na základě práva historického i práva sebeurčení vznikla mírumilovná, pokroková republika Československá. Nemůžeme, nechceme a nesmíme zapomenout na své bratry a sestry, žijící dnes v zemi našich předků. Jejich osud je nevýslovně krutý. Československo bylo připraveno o svoji svobodu a neod- vislost nejprve komunistickým pučem roku 1948 a pak ještě jednou zákeřnou invasí a okupací roku 1968. Přesto mají Češi, Slováci a Podkarpatští Rusíni, stejnou měrou jako každý jiný národ, nezadatelné právo na osobní svobodu, na národní sebeurčení a na státní neodvislost. Upíráni těchto práv není pouze tragickým osudem všech Čechů, Slováků a Podkarpatských Rusínů, ale je to též zločinem, spáchaným proti celé lidské rodině. Je to všelidský problém mravní. Proto má celý vzdělaný svět, dbalý mravního řádu a mezinárodního práva svátou povinnost prosazovat a prosadit nerušené uplatňováni těchto práv na celém světě a to také, a především, v Československu. To znamená hlavně, že všechny sovětské ozbrojené útvary musí opustit Československo, že musí dojít ku skutečně svobodným volbám (ne k takovým, jaké tam nyní chystají) a že tzv. Brežněvova nauka nesmí být nikdy více uplatňována. Toto budeme prosazovat v pevné naději, že celý svobodný svět a všichni lidé dobré vůle po obou stranách Železné opony dopomohou československému lidu při znovuzískání těchto nezadatelných práv. Při tomto úsilí naší Československé národní rady americké budeme stále dbalí toho, abychom jako mluvčí dnes jediné svobodné větve národa tlumočili přesně ta přání všech věrných Čechů a Slováků, která oni sami dnes ve své vlasti svobodně vyslovit nemohou a nesmějí. Známe jejich tužby a přání. Víme, že chtějí žít svobodně, jak toho lidská důstojnost žádá. Víme, že chtějí žít v míru a vzájemné úctě se všemi národy světa, pokud vlády těchto národů budou ochotny toto přátelství oplácet přátelstvím. Víme, že Slováci, stejně jako Češi, chtějí žít svéprávně ve společném, neodvislém státě a že nechtějí, aby tento společný domov byl dále tříštěn na menší ještě celky. Nepřipustíme, aby zde mezi námi někdo zlovolně zkresloval tato přání všeho lidu v Československu; onoho lidu, který dne 28. října bude v tichosti a smutku vzpomínat odkazu osvoboditelů a budovatelů státu. Nechť vědí doma, že stejně budeme vzpomínat i my. Nechť vědí všichni, kteří dnes bezradně žijí mezi Šumavou a Tatrami, že jejich utrpení je stálou bolestí naší. Nechť vědí, že jejich přání a tužby jsou pro nás, žijící na výsluní svobody, povelem k činu. Nechť vědí, že dne 28. října, stejně jako každým dnem celého roku, budeme spolu s nimi věřit, že vláda věci vlastních se navrátí do rukou lidu. Vždyť spolu s nimi věříme, že pravda vítězí! Předloženo k schválení na Československém dnu — dne 3. října 1971 v Chicagu. Telegram ČSNRA pres. Nixonovi Československá národní rada americká zaslala následující telegram dne 18. října presidentu Nixonovi: The President the White House Washington, D.C. The Czechoslovak National Council upon the announcement of your proposed visit to Moscow extends sincere wishes of every possible success. In your continued quest to ease existing East — West tensions, a minimum amount of goodwill on the part of the Soviet government is the absolutely necessary precondition for any success of such an endeavor. The only credible evidence of Soviet goodwill might be found in the total withdrawal of all Soviet [pageend1]VĚSTNÍK OCTOBER 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK ŘÍJEN 1971 Orgán Československé národní rady americké Vychází měsíčně (s výjimkou dvojčísla v červenci -srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 troops from the entire territory of Czechoslovakia. The Czechoslovak National Council urges you, Mr. President, to place the withdrawal of Soviet troops from Czechoslovakia on the agenda of your discussions with the highest authorities of the Soviet Union. Czechoslovak National Council of America Prof. V. Bušek, President Dr. M. Ferjenčik, Act. Vice-Pres. Dr. Francis Schwarzenberg, Vice-Pres. Dr. V. Chalupa, Secretary Prohlášení guvernéra státu Illinois k 28. říjnu V tento den Čechoslováci v celém světě budou vzpomí- nati svátku Československé nezávislosti. Budou vzpomína- ti založení Československé republiky před 53 léty. Republika byla v r. 1939 obsazena Hitlerem. Od té doby tato země, jejíž hlavní město Praha byla za českých králů, zejména ve 14. století, kulturním centrem střední Evropy, byla předmětem válek a invasí a politických útisků, před kterými mnozí svobody-milovní lidé utekli do Ameriky. Zde ve Spojených státech, a zejména v Illinois, tito Češi a Slováci, se svou vrozenou energií, výkonností a srdečnou povahou, přispěli značně k hospodářskému a kulturnímu pokroku. Proto já, Richard B. Ogilvie, guvernér státu Illinois, prohlašuji 28. říjen 1971 za Československý den nezávislosti v Illinois a navrhuji, aby všichni občané státu Illinois využili tohoto dne k poznání kultury etnických skupin svého okolí. K tomuto prohlášení připojuji svůj podpis a razítko státu Illinois, ve Springfield, Illinois, dne 19. října 1971. Ověřeno: Richard B. Ogilvie, guvernér John W. Lewis, Secretary of State JOSEF FALTA: V ŘÍJNOVÉM SLUNCI Říká se, že si nemáme přítomnost ztěžovat otáčením k minulosti a přílišným historisováním kalit a zastírat výhled do budoucna, ale přece by bylo hrubě nesprávné, kdybychom minulost odbývali rčením “co tam, to tam, tím si hlavy nelam.” Také u národa minulost znamená mládi s obtížemi, chybami a omyly, ale i se zdrojem poučení. Je to měřítko našeho vzrůstu a našich úspěchů, tedy naší přítomnosti, kdy odhadujeme své síly pro další vývoj. I národ šťastný zdarem a bezpečím má se ohlédnout po minulých dobách a pokoleních z vděku za práci předků a za zkušenosti z ní. A národ, který ať vinou svou či cizí pozbyl svobody, samostatnosti a bezpečí, má v minulosti hledat posilu, povzbuzení a naději. Bez toho by zněly hluše i trpké varovné verše, jež Svatopluk Čech připsal na okraj nesplněných slibů císaře a jeho vídeňských vlád: “Věřme jen sobě, své práci a píli, věřme jen svátému nadšeni v nás ...” Tak se vracíme rok co rok k 28. říjnu 1918, k tomu dni radosti až čistě dětské, jaká jímá lidi jenom ve vzácných chvílích života. Že za komunistického režimu v Československu není den osvobození již státním svátkem, zůstal, abychom mluvili s Pavlou Maternovou (1920) : “... aspoň neztřísněn a čist jak s osiky ten zlatý list, když utrhne jej listopad a svěje v jeden ráz ...” ❖ * * Bylo to tehdy jako o velkém svátku chudých lidí. K hodům, které v těch převratových dnech byly novorozené republice vystrojeny, šetřil národ nejen čtyři hubená válečná léta, ale celá století. A třeba to právě byla doba nevlídného, mračného sychravého počasí, národ snesl batolátku vedle plodů pozdní sklizně i zářivé jarní a letní květy, vyzdobil to vymodlené a vybojované děťátko vším, co pokládal za nejkrásnější. A nade všechny ozdoby a dary ro- zepjal jednotu vůle, svornost a pracovní úsilí, společnou snahu o blaho společné věci, konečně své. Byla to opravdu slavnost chudých i s těmi tajnými obavami, aby se v prudkém návalu štěstí něco nezanedbalo, “nezakřiklo”, aby se nezapomnělo na přestálou bídu, utrpení a nesvobodu, aby pro slávu a nadšení chvíle národ neopomněl myslit na dny pracovní. Neboť chudí se vždyckv bojí, aby jim úrodu pozdní žně a štěstí někdo neurval. Stuhy a prapory zplihnou, kytice a věnce povadnou a uschnou, také hesla zevšední a ztratí zvuk, ba i sliby o jednotě a svornosti se mnohdy roztaví v žáru vášní neodůvodněných a neoprávněných, často malicherných a zlých. Není světla bez stínu, není pokroku bez tápání a chyb. Ale o každém 28. říjnu můžeme s dobrým svědomím opakovat pravdu, že přes všechny rozmíšky národ opatroval svou republiku jako oko v hlavě, že politický, hospodářský a kulturní rozvoj Masarykova Československa byl příkladný, opravdu demokratický, a že naše stará vlast i se svým lidem byla pevným pilířem v mírové stavbě nové Evropy. Nebýt zloby, závisti a záští sousedů, u nichž demokracie nedozrála nebo byla udušena dobyvačnými choutkami, a nebýt jejich pokryteckých a vypočítavých pomocníků, nebylo by došlo k Mnichovu, k rozervání Československé republiky a k druhé světové válce. VĚRNÁ OBRANA Dnešek se v mnohém podobá situaci na sklonku osudných třicátých let a je o to hůř, že ani sebe jasnější důkazy nebezpečí nedovedou stmelit demokratické spojence a obnovit jejich vzájemnou důvěru, a že většina rozhodujících lidí v politice i hospodářství propadá lehkověmosti a netečnosti. A když tak nyní slyšíme a čteme den co den, jaká je to nesvoboda sloužit v branné moci Spojených států a chránit — nemluvě o statcích ideálních — aspoň tu vysokou životní úroveň, rozpomínáme se na Masarykovy řeči k legionářům, kteří také mohli žít jako zajatci v pohodlí a poměrném blahobytu, a přece šli raději dokázat svůj smysl pro svobodu národa a pro čest. Čteme-li znovu a znovu žaloby, jak obrovské sumy vynakládají Spojené státy na obranu cizích dalekých zemí, které jsou přece vlastně první naší hradbou, čteme-li vytrvalé přesvědčování americké veřejnosti, že v právu je ten, kdo znásilňuje, zneužívá slabosti malých států, zotročuje je a vyssává, ten, kdo léta připravuje útok na státy velké, a tím i na nás, připomínáme si s hořkostí: Československá republika starala se o obranu — a nejen sebe samé! — jak zabezpečením hranic, tak výchovou oby2 • VĚSTNÍK [pageend2]vatelstva a proměnila vojenskou službu v “pokračovací školu” mladých občanů. Tuto obranu, jež byla důležitou součástí kolektivní bezpečnosti evropské, zaplatil si československý lid sám a zůstal v tom předsunutém postavení na stráži evropské demokracie do poslední chvíle. Bohužel zůstal tam sám, až čtyři mnichovští mudrci vydali ty posice Hitlerovi. VOJÁCI A PEVNOSTI Československé vojsko — jaká to byla vzorná armáda duchem, výzbrojí i výcvikem, jací odchovanci tradic boje za právo a pravdu! “Masarykovy děti — Benešovi vojáci” bylo na standartách manifestace mládeže v tom roce osmatřicá- tém. Jak skvělé, rychlé a přesné byly mobilisace v hodinách nebezpečí, a jak se vojáci a stráže bránili nucenému odchodu z pohraničních pevností! A zrovna na československé pohraniční opevnění nemělo by se zapomínat. Důmyslný systém těchto pevnůstek poznali dobře sovětští vojáci, když na sklonku války je na Ostravsku musili v tuhých bojích dobývat, protože Hitlerovo vojsko jich použilo k poslední zoufalé obraně. Pochvalné opevnění bylo dávno známo, ale teď je světu znovu připomněl Albert Speer, Hitlerův dvorní inženýr, architekt a stavitel, ministr válečného průmyslu a organizátor německé “technologické války” a otrocké práce. Speer byl v norimberském procesu s válečnými zločinci odsouzen na 20 let, v žaláři sepsal paměti a když si trest odpykal, vydal je knižně. Ta objemná kniha vyšla nedávno také anglicky v Macmillanovu nakladatelství s názvem INSIDE THE THIRD REICH. Nemajíce po ruce německý originál, citujeme z anglického překladu, co Speer uvádí v osmé kapitole prvního dílu pamětí: “Česká(!) pohraniční opevnění vzbudila všeobecný úžas. Odbornici byli překvapeni, když bombardovací zkoušky ukázaly, že naše zbraně by tato opevnění nezdolaly. Sám Hitler šel se podívat na úpravu bývalých hranic a vrátil se s mocnými dojmy. Řekl, že opevnění jsou úžasně masivní a že byla navržena a provedena s neobyčeným rozmyslem a schopnostmi. Dále pravil Hitler: Kdyby Češi (své pevnosti) rozhodně bránili, dobývání by bylo nesmírně obtížné a stálo by nás jistě velmi mnoho životů. A — teď jsme je dostali bez krve! Jedno je jisté: nikdy nedovolím Čechům zbudovat novou obrannou čáru. Hned na počátku jsme už ve skvělém postavení. Překročili jsme hory a už jsme v údolích Čech.” Nedovolit sousedům obranu, ba zničit každý sousední stát, který by byl schopen se bránit, to napsal a rozvinul Hitler již v Mein Kampf. Jeho posudek o československých opevněních a posudek jeho odborných znalců ukazují nyní ve Speerově knize světu, jaký “mír pro celý náš věk” zajistili mnichovští "mírotvorci” obětováním Československa. STRACH Z ŽIVÉ MINULOSTI Třeba byla republika okleštěná měsíc před svým dvacátým výročím, a oslavy byly úředně zakázány, třebaže týden po Masarykových narozeninách byla roztrhána a obsazena, v srdcích našeho lidu žila dále. A lidské srdce je už podle Kollára nejbezpečnějším útulkem pro vlast. Žije tedy Československo v té pravé původní podobě v duších lidu i po uchvácení komunistickém a za sovětské okupace Když profesor lékařské fakulty Karlovy university na odborném sjezdu v Ženevě připomene delegátům ze všech zemí, že v tomto městě vyhlásil T. G. Masaryk boj za svobodu československého národa a že tam v síních Společnosti národů hovořil a jednal Edvard Beneš a jiní vynikající představitelé Československa, je to důkaz, že v naší staré vlasti nevymreli stateční a poctiví lidé. To vyváží všechny medaile a padesátikoruny, které Husákův režim dal razit na oslavu výročí založení komunistické strany. Stále živá představa demokratického Československa a jeho nezapomenutých zakladatelů nejvíc děsí dnešní místo- držitelské panstvo, které poníženě plní moskevské příkazy, papouškuje výroky kdejakého sovětského aparátnika, a doma nepřestává vyhrožovat “starým,” že kazí děti a vnuky vzpomínáním na republiku s demokratickými svobodami. PŘEKONÁVAT ZMRZAČENÍ MLÁDEŽE Komunisté připravili československý národ o skutečnou samostatnost a vedle toho jejich největší hřích je v tom, že i když se jim nepodařilo získat mládež pro své stranické účely, její značnou část vychovali k cynickému nezájmu o veřejné věci a k nevědomosti zejména o nejnovějších dějinách národa. To je velká výstraha demokratickému světu, Spojené státy nevyjímaje. Značný počet této mládeže je dnes v cizím světě. Ne všichni odešli z politických nebo mravních pohnutek, ale všichni mají v emigraci možnost uplatnit své pracovní a odborné vědomosti a rozšířit je. Mnozí z nich dokazují, že odchodem do ciziny neodhodili přirozenou odpovědnost za další osudy národa (tím ovšem i svých příbuzných a přátel) a pomáhají v úsilí o návrat svobody a demokracie do Československa. Ale i ostatní by měli srovnat se svým svědomím, mohou-li k národním snahám a k utrpení lidu v staré vlasti zůstat neteční i zde, kde krajané v obou světových válkách zorganisovali mohutné odbojové akce politické a pomocné, a od komunistického puče v Československu pracují znovu. Všichni jsme povinni myslit na původní, na ten náš pravý domov, na jeho lid a snažit se prospět mu. Nemá pravdu to dávné rčení, že vlast je tam, kde se mi vede dobře. Věřme, že přijde doba, kdy národ v staré vlasti bude moci opakovat, co 22. dubna 1920 prohlašoval T. G. Masaryk v poselství k legionářům, z nichž “ruští a sibiřští” se vraceli poslední. Zdůrazňuje, že nastává nám všem úkol politické a sociální rekonstrukce, úkol tvoření nového státu, nového života, president Masaryk připomněl legionářům, že jejich dovednost a pracovitost potřebuje národ teď: “ukažte skutky, že nedovedete svůj národ jen bránit, nýbrž že s ním a proň dovedete také pracovat. Toť vlastně smysl vojska demokratického...” A to je také konečný smysl všeho usilování o zlomeni komunistických diktatur a obnoveni svobodných demokratických řádů. * * * Říjnové slunce je mdlejší, nežhne jako v době nádhery léta a slávy žní, ale svítí na těžkou úrodu a práci a je tedy jako zvláštní požehnání. A vzplaje-li silněji, pracující lidé obracejí k němu tváře k radostnému pohlazení. V říjnovém slunci, vlídném, laskavém a důvěrném je zakotvena naše svoboda, náš vděk těm, kdo o ní snili, za ni trpěli a bojovali, pro ni pracovali a ji budovali — naše všecko je v tom čarovném 28. říjnu. Vidíme tu zemi, jako ji při zrodu pozdravila Pauline Clough Young: Fair land, as one may pray with bended head, ■— “God make us worthy of our splendid dead.” Pozdrav k 28. říjnu Svaz čs. sportovců v zahraničí vzpomíná v tichém zamyšlení na 28. říjen 1918. Hlásí se hrdě k ideálům, které daly vznik Československé republice. Za vedení moudrého presidenta T. G. Masaryka prožil československý národ nejkrásnější údobí, na které nelze za' pomenout. Vedení Svazu vyzývá své členy všude ve svobodném světě, aby účinnou pomocí a hojnou účastí přispěli ku zdaru podniků, které k tomuto výročí budou kdekoliv pořádány. I když v současnosti prožívá čs. lid nové údobí temna, věříme, že se opět dočká znovuvzkříšení všeho, co 28. říjen představuje: “Svobody, humanitní demokracie a sociální spravedlnosti.” Čs. vlastencům doma i za hranicemi NAZDAR! Luděk Jánský, Zdeněk Pražák, generální sekretář Svazu předseda Svazu VĚSTNÍK • 3 [pageend3]ÚVAHY K 28. ŘÍJNU “Nový svět” v Clevelandu přinesl zajímavé úvahy dr. Felixe Mikuly k 28. říjnu. Ve svém úvodu praví: “Slavnost 28. října má spíše pohnout svědomím. Má vdechnout nový životní elán poznatkům starým a zatřást ospalým vlasteneckým cítěním. 28. říjen by měl zůstat velkým svátkem. Bylo tomu tak kdykoli přišli na jeho oslavu všichni krajané, rádi se viděli a spolu mluvili.” V prvé stati vzpomíná na minulost, na první 28. říjen r. 1918 a uvažuje o tom, jak nepřipraveni byli někteří politicky i citově. Věnuje se otázce “Slováků, za Maďarska po hmotné i duchovní stránce zanedbaných,” z nichž mnozí však tvrdí, že “První republika staré nedostatky nenapravila” a neuvažují o těžkostech prvních let, že na budováni republika neměla víc než 15—18 let. Rozebírá poměr sudetských Němců a Maďarů: “jejich poměr byl neúnosný, až nebezpečně negativní...” O poměru Slováků praví doslovně: “Bylo by velmi svízelné, choulostivé a zdlouhavé zastavit se teď nad otázkou: Jaký byl v prvních chvílích poměr všech Slováků (i prostého lidu) k novému státu? — Na československý stát byla jistě bezvadně připravena elitní skupina slovenské inteligence, která vždy udržovala styky s českým západem, případně tam i studovala. Tito vlastenci měli slovenský lid rádi a byli upřímně přesvědčeni, že pouze v československém státním útvaru je jeho záchrana. Rovněž byli přesvědčeni, že za daných okolností mají právo tlumočit požadavky všeho slovenského lidu. Slovenský lid jako celek na nový československý stát nějak skvěle připraven nebyl, ani citově ani politicky. Nebylo to vůbec možné. Školy byly maďarské, informační prostředky téměř žádné. Za války nebyl žádný styk s cizinou. Byla z toho absolutní neinformovanost. Oběti a hrůzy války ostatně odvracely pozornost od ideových problémů, i životně důležitých. — To všechno bych mohl doložit i osobními zážitky. Tolik o vnitřní náladě a atmosféře v prvních začátcích Republiky.” “Častěji se připomíná, že mladá Republika musela sáhnout k zbrani, aby vytlačila ze Slovenska rudé jednotky sousedního Maďarska. Méně se hovoří o jiné zajímavé dějinné skutečnosti. Ještě 21. října 1921 přistál bývalý monarcha Karel jako “uherský král” v Maďarsku. Přiletěl tajně ze Švýcarska, které mu v r. 1918 poskytlo pohostinství. — Kde se v něm vzal tři léta po válce tak odvážný počin? Jednak podlehl nátlaku manželky Zity (která se s novými poměry nesmířila doposud) — dal se však svést též ubezpečováním skupiny maďarských politiků, že po přistání ho nadšeně přivítá a bude za něho případně bojovat většina maďarského lidu; ba může spoléhat i na oddanost velké části obyvatel na bývalých uherských územích, nejvíce na Slovensku. — Admirál Horthy, tehdejší vládce Maďarska, si ovšem uvědomil, že vítězné velmoci by se s restaurací habsburské dynastie nesmířily a došlo by k novému prolévání krve. Vydal tedy Karla vítězným velmocím. Byl převezen i s rodinou na portugalský ostrov Madeiru, kde brzy zemřel na zápal plic. — O těchto významných událostech, které svědčí o nejistotě poválečných let, informoval nedávno dokumentární film rakouské televize. Pro nás plyne z toho všeho znovu tento závěr: Trvalo dost dlouho, než byla mladá Republika dostatečně pevná a sebejistá, aby mohla začít úspěšně hospodařit, budovat a prosperovat. Mohli bychom říci, že jí bylo dopřáno pouze 16—17 (ne 20!)let nerušeného vývoje. Za takových okolnosti a možnosti byla všeobecná bilance “první republiky” na tak krátkou dobu vlastně mimořádně dobrá. Hlavní zodpovědnost za fungování státního aparátu byla ovšem na Češích. K tomu dlužno dodat: Češi sami neměli několik set let samostatný stát, takže r. 1918 nadšení a chuť do díla sice byly, ale politické zkušenosti chyběly. A dále: Po čtyřech létech války neměli Češi dostatek inteligence; nebylo tedy možné obsadit všechna místa kvalifikovanými silami. 4 • VĚSTNÍK Jsem jist, že nynější vládci v Československu znevažuji “první republiku” a ze žárlivosti; mrzí je, že v krátké době, ač zatížena “dětskými nemocemi”, dokázala více než oni dokázali za dobu delší. Co si máme 28. října 1971 říci o československé přítomnosti ? Dnes už je Československo na světovém politickému fóru pojmem známým a uznávaným. O popularitu Československa v celém světě se nepřímo přičinili i Sověti svojí neblahou invazí. I sebemocnějši soused musel by se dnes bát sáhnout na samotnou existenci Československa. Nebezpečné napětí mezi Slováky a Čechy dnes téměř zmizelo s federálním uspořádáním státu a s přítomností Slováků ve vysokých a nej vyšších funkcích vládního aparátu. Diskuse zda jde o dva národy nebo o dvě větve téhož národa, prakticky umlkla. Tento problém byl přenechán hlavám ethnologů a filologů, kterým není možné věcné úvahy tohoto druhu zakázat. — Slováci pak máji dnes akutnější problém se silnou a sebevědomou maďarskou menšinou ve vlastní zemi. (Maďarů je asi 550,000.) Tu a tam se ozve i hlasité volání ukrajinské, resp. rusínské menšiny na východním Slovensku. Slováci se tedy sami musí bránit proti stížnostem národnostních menšin. Jistě bude v Československu o nějaké vnitřní napětí postaráno i v budoucnosti. Pro každý stát je nevýhodou, je-li státotvorných národů více. Na západě poskytuje markantní příklad především Belgie a částečně i “klidné” Švýcarsko. Na východě ovšem Jugoslávie. — Dále: Hlavní město republiky bude vždy ležet v české části státu. Hlavní město je však v každém státě světa městem “privilegovaným” a ostatním občanům “trnem v oku”. Žádný stát nestačí však dopřát ostatní zemi týž lesk a jiné “representačni výhody, kterých se dostává hlavnímu městu. Vřelá láska k společnému státu bude tedy vždy mít své potíže. Má-li však stát prosperovat, musí mít většina občanů k němu i vřelou lásku. Loyalita nestačí.” ČS. CLEVELAND vzpomene 53. výročí vyhlášení čs. nezávislosti v neděli 31. října v České národní síni na Broadway. Pořádají Spojené československé organizace. Promluví prof. dr. Vratislav Bušek, předseda ČSNRA. Kulturní program. Koncertní hudba Sokola Tyrš. Dary na činnost Mrs Marie Vohryzka, Cleveland, Ohio ..................... 35.00 Mrs. Blanche Vitous, Saratoga, Cal............................ 10.00 Mr. Frank Růžička, Brookfield, Ill............................. 10.00 Mr. Karel Řehka, Salem, Oregon ............................. 10.00 Mrs. Frances Ruliček, Lakeland, Fla. ..................... 5.00 Mrs. B. Valčík, Dallas, Texas .................................... 4.00 Mr. John Tesař, Chicago, Ill........................................ 3.00 In memoriam K uctění památky své matky Mary Roucka věnuje Miss Rosemarie Roucka z Chicaga na pomoc uprchlíkům ...............................................................................$100.00 K uctění památky Josefa Dopity z Timber Lake, S. Dakota, věnuje Louis Dopita, Portland, Oregon 40.00 K uctění památky zemřelého manžela George E. Tůmy věnuje Marie K. Tůmová, N. Miami, Fla..... 17.00 K uctění památky zasloužilé sestry Františky Kovaříkové věnuje Anton Benesh, Ithaca, Mich......... 5.00 K významu Čs. dne uspořádaného 3. října 1971 věnovali: Frank Veverka, M.D., Oak Brook, Ill........................ 25.00 Jerry A. Srp ............................................................... 25.00 Mr. & Mrs. Emanuel Semerád, Chicago, Ill............. 10.00 [pageend4]Dr. V. E. ANDIC: DR. JÁN PAPÁNEK Československý diplomat svetového mena Kniha “Who is who in the World” (vo vydání 1971— 1972), uvádza životopisné dáta jediného československého diplomata — Dr. Jána Papánka. Dr. Papánek se dožíva sedemdesiatpäť rokov svojho požehnaného života 24. októbra 1971. Tento deň je pamätihodný aj ako výročie Spojených národov a symbolizmus je tu priamo zázračný, pretože meno Dr. Jána Papánka je spiaté_ so Spojenými národmi nielen preto, že bol vyslancom Československej republiky ku Spojeným národom, ale aj preto, že tak statočne a neohrožene reprezentoval výsostné zájmy Československa proti komunistickému záboru a takzv. puču_ v r. 1948, ale aj proti sovietskému vojenskému obsadeniu Československa, ktorým bolo deklasované na úroveň sovietskej kolónie. Nemáme v moderných dejinách, najmä od druhej svetovej vojny zaslúžilejšieho čs. štátnika a diplomata, ako je Dr. Ján Papánek. Aj jeho najväčší protivníci t.j. augustoví komunistickí diplomati pri Spojených národoch v podstate opakovali argumenty Dr. Papánka z r. 1948, keď protestovali v r. 1968 v Bezpečnostnej rade Spojených národov proti vojenskému obsadeniu Československa. Na druhej strane je práve tak príznačné, že aj jeho protivníci na straně slovenských separatistických kruhov mu musia dať u- znanie za jeho neohrožený protikomunistický postoj, keď hlasy iných už umlkli a neboli v stave vyjadriť svoje protesty — a v tomto ohľade je rekord Dr. Papánka jedinečný — ako aj za jeho zásluhy na tom, že sa pričiňoval, aby po druhej vojne Slovensko nebolo na strane obžalovaných nepriateľských národov s ostatnými národmi, ktoré bojovali proti Spojencom, ale ako Československo medzi víťazmi. Slovensko bolo, je a iste zostane nedělitelnou súčasťou jednotnej Československej republiky takže Slováci boli na straně súdcov, namiesto na strane obžalovaných. Československé smýšlanie je hlboko založené na tradíciách Jozefa Miloslava Hurbana, pôvodom z Brezovej (pod Bradlom), odkiaľ pochádza tak vyslanec Štefan Osuský, ako aj Dr. Papánek a ktorý tiež navazoval na tradície spolupráce s Čechmi a J. M. Hurban im ďakoval keď Češi pomáhali Slovákom v Slovenskom národnom povstaní v rokoch 48-ich minulého storočia a tak manifestovali českoslov. príbuznosť. Nie je bez významu aj skutočnosť, že Milan Rastislav Štefánik, s ktorým Papánek úzko spolupracoval ako jeho pobočník a pravá ruka v Taliansku (kde dr. Papánek redigoval časopis čs. légiii “V Boj”) od mladi obdivoval J. M. Hurbana a učil sa od neho, nie len to, Dr. Papánek spolupracoval s plukovníkom Vladimírom Sveto- zárom Hurbanom, ktorý bol len o trinásť rokov starší a ktorý bol v krajanskej Amerike a Kanade rovnako známý a oblúbený, ako je Dr. Ján Papánek. Bol to Hurban, ktorý získal pre slovenskú vec Ľudovíta Štúra, tak presláveného slovenského borcu, ktorý sústreďoval okolo seba slovenskú inteligenciu. Podobne Dr. Papánek udržoval styky s vedúcimi katolickými činiteľmi, ako naznačuje príhodné priateľstvo Reverenda Jozefa Murgaša so Slovákmi československého zamerania. Rovnako je pre nás príznačné, že Dr. Papánek se v Chicagu v středisku krajanského života, oženil s Betkou Papánkovou, ktorá s nim verne spolupracovala celý život a dokonca sa zaslúžila na poli humanity: organizovala československé odbočky. Amerického Červeného Kríža; dostala vyznamenanie od New York War Fund, pracovala za pomocné a humanitné hnutia na rozhlase; bola čestným členom Rady Europských žien v exile; v roku 1960 cestovala v Nigérii, vyznamenaná bola spoločnosťou B’nai B’rith Antidefamation League. Ako vzorní manželia Papán- ci sú skutečným vzorom pre nás ostatných — sú opravdu našou inšpiráciou aj v tomto ohľade. Dr. Papánek nikdy neváhal pracovať za spravodlivú vec čs. demokracie. Mal neobyčajné privilegované příležitosti, keďže bol tak úzko spiatý s osloboditeľskou trojicou Ma- saryk-Beneš-Štefánik v prvej vojne a zástupca prezidenta Beneša v druhej vojne. Najväčší obdiv krajanské verejnosti, ba aj svetovej verejnosti, si získal v roku 1948, keď sa tak rozhodne postavil proti komunistickému násilnému uchopeniu moci v Československu a postaral sa o to, aby spravedlivá vec Československa v Spojených národoch neuhas- la. Vlastne i publicisticky pracoval za Spojené národy — robil rozhlas cestou kanadského rozhlasu CBC do Československa a písal články, prednášal na unizerzitách a na rôznych občianských forumoch. Z humanitného hľadiska treba oceniť a najvýsostnejšie zásluhy pripísať vyslancovi Papánkovi za pomoc uprchlíkem z Československa. Hovoril o tom sám v auguste tohoto roku v článku prinesenom krajanskými časopisy (“Časy se menia — ľudia tiež”, Nový svět 25. augusta 1971), keď napísal: Na jar roku 1948 sme založili American Fund for Czechoslovak Refugees, aby pomáhal uprchlíkom. Na jeseň 1948 som v Paříži na Valnom shromáždění Spojených národov hájil záujmy demokratického Československa proti Sovietmi dirigovanému komunistickému puču. Českoslov. uprchlíkov sme vtedy navštívili v táboroch v Nemecku i v Rakúsku a všade v západnej Európe, kam sa dostali... Získali sme plnú podporu uprchlíckej organizácie u Spojených národov, z rôznych vlád a najmä u americkej vlády... Pomohli sme tak desiatkam tisícov čs. uprchlíkov, medzi ktorými boli tisíce Slovákov ... Vyslanec Papánek se vyznačuje lojálnosťou, ktorá charakterizovala aj život a činnosť Milana Rastislava Štefánika. Jeho otec Štefan bol garbiarom a usadil sa v Chicagu, kde tohoto času pôsobí Papánkov brat Štefan. Otec Betky Papánkovej bol tiež garbiarom v Chicagu; teraz už sa kože vyrábajú vo veľkom. Matka Alžběta (Betka) rodená Palúnská vychovávala deti k láske ku vzdelaniu. Ján začal chodiť do maďarskej školy a potom prešiel na českú reálku do Jevíčka na Morave. Za vojny sa jeho rozhodnutie študovať ešte zvýšilo: pretože vedel francúzsky, dostal sa do Paríža, takže mohol študovať v Paríži a v Haagu. Dostal doktorát práv na Sorboně v Paříži v r. 1923 — jeho téza bola “Politické dejiny vzniku Československej republiky”. V Paříži študoval vlastne ešte pred jeho menovaním do zahraničnej služby (od jesene 1919), keďže úradníkom ministerstva zahraničných vecí sa stal až v roku 1922. Práve pre toto svoje povolanie mohol dokončit svoje právnické štúdia v Prahe až v roku 1928. V rokoh 1925—26 posobil na vyslanectve v Budapešti a v rokoch 1927 až 1931 vo Washingtoně. Potom v rokoch 1932 až 1936 bol parlamentným tajomníkom Dr. Eduarda Beneša, čs. konzulom v Pittsburghu (1935—1939), za vojny osobným zástupcom prez. Beneša (1939—1941), splnomocneným ministrom a riaditeľom Českoslov. informačnej služby v New Yorku (1943— 1945), delegátom pri zakladaní Spojených národov v San Franciscu, delegátom a vyslancom ČSR u Spojených národov (1946—1948), predsedom Hospodárskej a Sociálnej Rady (v r. 1967), členom Rady slobodného Československa (od r. 1949), členom direktorského sboru CARE (od r. 1951) a členom výboru Českoslov. spoločnosti pre vedy a umenia. Je autorom stovky článkov a publikácií, ako na pr.: Czechoslovakia: World of Tommorrow (1945) a Czechoslovak Question in the United Nations (1958). Ako riaditeľ Amerického Fondu na pomoc čs. uprchlíkom a člen Československej národnej rady v Amerike má trvalé blízke spojenie s krajanmi v Spojených štátoch a v Kanade a cez úradovne vo Viedni a v Mníchove (v prospech uprchlíkov) aj v Europe. Prednášal v Graduate School na New York University v r. 1949-1951 (Politický zemepis a Spojené národy) a prenášal na stovke iných amerických kolejí a univerzít. Dokončení na str. 8 VĚSTNÍK • 5 [pageend5]Z UDÁLOSTI V ČESKOSLOVENSKU SMRKOVSKÝ NEMLČÍ Josef Smrkovský zasvětil svůj život komunismu. V roce 1945 byl jedním z vedoucích Pražského povstání a byl dokonce ochoten přijmout pomoc Američanů k záchraně Prahy před Němci a nečekat 5 dnů, než přijede Sovětská armáda až od Berlína, aby měla propagační zisk z osvobození Prahy. To mu též nebylo nikdy odpuštěno a v létech “padesátých” byl uvržen do žaláře s dalšími, prý dokonce na přání Josefa V. Stalina. V době Pražského jara 1968 byl Smrkovský ovšem zase populární, neboť neměl rád ty, kteří měli rádi Stalina, a stal se proto znovu jedním z důležitých koleček, která poháněla komunistickou stranu. Když Sovětský svaz v srpnu 1968 zákeřně zasáhl a došlo k okupaci Československa, Smrkovský spolu s ostatními upadl znovu v nemilost. Ovšem pro dobré jméno Sovětského svazu nepohodlní už nejsou popravováni, ale jsou likvidováni hospodářsky a společensky. Smrkovský se však nebojí, neodvolává švé stanovisko jako mnozí ostatní, — právě naopak. Tři léta po okupaci mluví k zahraničním novinářům, a to komunistickým, o svém osudu a o osudu své země. Rozhovor s nim byl uveřejněn v italském komunistickém časopise Vie Nuove Viorni a z něho čerpaly informace velké západoevropské deníky jako Le Monde a Times. Šéfredaktor italského obrázkového týdeníku Vie Nuove Giorni — p. D. Lajola — je dnes členem ústředního výboru komunistické strany Itálie a dobrý přítel generálního tajemníka Luigi Longa. Jde tedy o dobré komunisty, kteří by neotiskli pouhou propagandu; a snad prý je to i oplátka za to, že čs. komunistická strana na svém XIV. sjezdu v Praze v květnu tohoto roku zabránila delegaci italské komunistické strany přednést zdravici, která vyjadřovala nesouhlas s okupací Československa Sovětským svazem a jeho satelitními státy. Smrkovský novinářům na otázku, jak se mu osobně daří, odpověděl: “Ke spokojenosti je důvodů málo, k radosti žádné. Již dva roky jsem objektem denních útoků v tisku, na televizi, rozhlase a na schůzích. Útočí se na moji politiku a čest. Nemám možnost obrany proti těmto lžím a na- ctiutrhání. Zdravotní stav se lepši, ale léčeni potrvá ještě dlouho. Moje společenské styky jsou omezeny, neboť každý, kdo se se mnou stýká, se vystavuje nepřízni režimu.” Na otázku o osudu spolupracovníků Smrkovský odpovídá: “Byli všichni komunisté. Nikdo z nich dnes nevykonává povolání, k němuž má odborné vzdělání. Všichni pracují jako pomocní dělníci, většinou na zemních pracích, a to mimo Prahu. A to jsou rádi, že vůbec zaměstnání mají. Profesoři dělají topiče, skladníky, velvyslanci pracují jako vrátní, závozníci, šoféři, atd. To je osud všech, kteří neschválili obsazení Československa vojsky Varšavské smlouvy, a ti všichni budou bez chleba; až vyhladoví, až nebuaou mít dát co do úst své rodině, pak se skloní, pak uznají dnešní “oficiální názor” na okupaci. Hmotná bída a společenské omezení je ještě zvyšováno nesnesitelným nátlakem na svědomí těchto lidí, aby připustili, že černé není černé — a obráceně. Ti, kteří s ohledem na své děti a rodiny musili znásilnit své svědomí, prožívají stud a mravní krizi — a nenávidí ty, kteří je k tomu přinutili.” Na otázku, co je na tom pravdy, že vojska Varšavské smlouvy byla pozvána do Československa řadou stranických a státních představitelů, Smrkovský odpověděl: “Právě uplynulo již třetí výročí chvíle, kdy předsednictvu ústředního výboru čs. komunistické strany bylo oznámeno o půl dvanácté v noci, že zmíněná vojska překročila hranice ČSSR a do šesté hodiny ranní zemi obsadí. Dodnes nikdo neřekl, ani neuverejnil v novinách, kdo, kteří lidé ono “pozváni” učinili. V době okupace jsem byl předsedou Národního shromáždění, a předsednictvo si ihned po 21. srpnu 1968 vyžádalo od všech členů parlamentu, od všech poslanců a ministrů písemné prohlášení, zda někdo z nich vojska pozval. Všech 296 poslanců podepsalo prohlášení, že nikdo z nich nikoho, žádná vojska nepozval. Celá argumentace o “pozvání” je naivní povídání. Hlavní a rozhodující příčinou vojenské intervence byl fakt, že v září 1968 se měl konat sjezd strany, který by byl schválil tehdejší politiku strany a vyřadil nositele politiky dřívější. Tomu chtěl Sovětský svaz zabránit za každých okolností, tedy i vojensky, když to jinak nešlo. Suverenita: “Jak se někdy říká — muž z ulice má normální mozek, a ví, že česká a slovenská země patří již 1500 let Čechům a Slovákům, a že v této zemi své věci, věci této země a jejího lidu mají spravovat a řídit Češi a Slováci. Žádné vedení strany, ani strana celá, ani vláda se nemůže vzdát svrchovanosti národa na správu své země ve prospěch někoho jiného, neboť všem nám dohromady svrchovanost naší země byla jen svěřena generací předcházející a my jsme pouze jejími dočasnými správci”. Smrkovský se dále zabýval politickými procesy, které prý “nebudou”, ale tisíce lidí je už v žalářích a někteří občané odsouzeni. Žádá svobodný svět, aby nepřipustil izolaci Československa, neboť jen tak lze zabránit opakování padesátých let atd. Po uveřejnění článku v italských listech byl Smrkovský po 24 hodin vyslýchán policií v Bartolomějské ulici, a nyní bylo z nepotvrzených pramenů sděleno, že byl zatčen. Pražská úřední místa tuto zprávu nepotvrdila, ale ani nepopřela. RUDÝ TISK O SVĚTOVÉM KONGRESU SLOVÁKŮ Čs. komunistický tisk, noviny Pravda z 9. září t. r., se velmi blízce a podrobně zabývají letošním červnovým Světovým kongresem Slováků v Kanadě, v Torontu. Účastnici sjezdu jsou v článku poctěni tituly fašistů a klerikálů, kteří si dovolili mluvit za 2 až 3 milióny Slováků v zahraničí, ba i dokonce za celý slovenský národ. Torontský sraz prý byl schůzkou politických bankrotářů poúnorové a posrpnové emigrace, jehož vedení uchvátily “luďácké živly”. Předsedou kongresu se stal bohatý majitel uranových dolů v Kanadě, Slovák Štefan Roman. Panu Romanovi a jeho dalším spolupracovníkům prý se podařilo ve Washingtonu D.C. docílit osvobození od federálních daní pro Slovenský kongres. Kanadská vláda v Ottawě prý dokonce musela udělat opatření, aby pan Roman neprodal své uranové doly do USA a nepřestéhoval se do Ameriky. Roman prý chtěl z tohoto důvodu kanadskou vládu žalovat o náhradu škody v částce 104 milionů, ale nepochodil. Dle něho je prý třeba zapomenout na osobní ambice a neobírat se jenom tím, co se stalo v minulosti, — a nemarnit síly ve sporech. Jakýsi Otto Volek prý prohlásil, že ve Slovenském Kongresu by neměly figurovat osoby, které se v minulosti kompromitovaly kolaborantstvím s komunisty a českým okupačním režimem. Naproti tomu však prý nemohou být diskvalifikováni politici, kteří byli strůjci Slovenské republiky a zůstali jí věrni až dodnes. Nový generální tajemník Světového Kongresu Slováků, evangelický farář Toth, který je posrpnovým uprchlíkem, byl velkomyslnější a přimlouval se, aby byli respektováni jak Tisovci, Sidorovci, Tukovci, Dur- čanští, katolíci, evangelíci, židi — či Čechoslováci, kteří se přece jen cítí Slováky. Dr. Josef Paučo, místopředseda Slovenského Kongresu a bývalý šéfredaktor Slováka (orgánu Hlinkový slovenské lidové strany), prohlásil: “Nemáme se co ospravedlňovat, my nemáme co odvolávat. ..”. Kromě J. Pauča je v předsednictvu Slovenského Kongresu dr. Ferdinand Durčanský, bývalý ministr zahraničí Slovenského státu, odsouzený po II. světové válce v nepřítomnosti k trestu smrti, a dr. Josef Kirschbaum, bývalý generální tajemník Hlinkový slovenské strany ludové. Jedním z místopředsedů je též účastník Slánského procesu dr. Eugen Loebl. V Kongresu jsou tedy zastoupeny všechny politické směry, od krajní pravice až po krajní levici. Přes všechno ujišťováni, že vše je odpuštěno a zapomenuto, ne- 6 • VĚSTNÍK [pageend6]lze přehlédnout křivdu spáchanou na těch 2 až 3 miliónech Slováků po celém světě, kteří podpořili poslední odboj a za které tato skupina nyni chce mluvit. Názor, že proti společnému nepříteli je nutno se spojit i s čertem, se v praxi neosvědčil. Doplatilo na to půl Evropy, když se Západ spojil se Sovětským svazem, a doplatil na to Slobodný štát Slovenský, když se spojil s Hitlerem. I když to bylo směšné, vůdci onoho štátu nedokázali přesvědčit Hitlera, že je “fraškou”, aby Slovenský štát vypovídal válku USA. Někteří tito “vůdci” jsou dnes v předsednictvu Slovenského Kongresu a dávají tím komunistům do rukou levnou propagandu. Není dne, aby se čs. komunistický tisk nezabýval problémy exilové politiky a nejmenoval exulanty jménem a titulem funkce, kterou zastávají ve spolcích. Rudé právo z 11. září otiskuje studii Pavla Tigrida o spolupráci poválečných, poúnorových a posrpnových uprchlíků. V Tig- ridově studii jsou citáty projevu gen. tajemníka Čs. národní rady americké dr. V. Chalupy o problémech exilu. Další jmenovaní jsou Libor Brom s nesmiřitelnou alternativou odboje nebo ostudy, A. Klimek snažící se o praktické vyřešeni, a A. J. Liehm, který jako bývalý komunista prohlásil: “Měli jsme to neštěstí, že jsme to v únoru 1948 vyhráli”. ŠACHOVÉMU MISTRU L. PACHMANOVI ZAKÁZÁN CfRKEVNÍ SŇATEK Luděk Pachman, šachový mistr a matematik, marxista a muž Pražského jara, se po 25 letech manželství rozhodl uzavřít svůj sňatek též obřadem církevním. Rozeslal pozvánky pro hosty s nápisem “Blahoslavení, kteří vytrvali”, s tím, že obřad jeho církevnímu sňatku bude konán dne 6. září 1971 v chrámu Páně Sv. Havla na Starém městě. V den obřadu však byl kostel uzavřen a kněz svatebčanům oznámil, že mu není možno obřad vykonat. Důvody nebyly udány. Ačkoli před kostelem prý byly stovky lidí, Rudé právo říká, že jich bylo pouze 10 až 15. Přítomen byl také p. Galleti, kameraman západoněmecké televize, který celou událost natáčel. Svatebčané se tedy odebrali do malé restaurace, kde Pachman vypil jedno pivo. Přesto byl na zpáteční cestě domů zastaven policií, aby pomocí balónku bylo zjištěno, zda není v podnapilém stavu. Tato zkouška však policii nestačila a byl odvezen do vězeňské nemocnice, aby se tam podrobil krevní zkoušce. A to vše prý trvalo pouhých 200 minut — dle udání pražské policie v článku Rudého práva (z pera Václava Doležala, jehož články srší nenávistí a opovržením ke všemu, co bylo dubčekovské). CENY TUZEXU STOUPAJÍ Po mezinárodní úpravě cizích valut vůči dolaru stouply též ceny v Tuzexu za zboží do 100 dolarů o 5 % a ceny zboží v ceně přes 100 dolarů o 2 %. Pro informaci čtenářů dodáváme, že za rok 1969 bylo z USA odesláno přes Tuzex do komunistického Československa 3,759,837.14 dolarů a za rok 1970 3,700,202.22 dolarů. Bylo by zajímavé vědět, kolik cizích valut bylo do Československa odesláno z jiných zemí, jako z Austrálie, kde je 15.000 čs. exulantů, z Kanady, Anglie, Francie, Západního Německa, atd. Jde jistě o částky, jež jdou do desítek miliónů dolarů ročně. Páni komunisté by si měli být vědomi, že převážná část těchto cizích valut přichází od lidi, kteří z Československa uprchli. V poslední době se znovu opakují případy, kdy je bývalým čs. občanům odmítáno vstupní visum do Československa, i když tam v minulosti již několikrát byli. Je to per- sekuce a činění potíží, přestože na druhé straně jsou na uprchlících vymáhány podpory pro manželky a děti zanechané v Československu, jimž však čs. úřady odmítají vydat povolení k výjezdu do ciziny či k vystěhování z ČSSR dle mezinárodní úmluvy o slučování rodin. Noví vládci v Praze si prostě v ničem nechtějí zadat s bývalým režimem Antonína Novotného. NÁRODNOSTNÍ SLOŽENÍ ČESKOSLOVENSKA Dle sčítání lidu z 1. 12. 1970 bylo v Československu 14, 361.557 obyvatel. Z toho národnosti české — 9,335.012, slovenské — 4,198,575, maďarské — 574.462, německé — 88.169, polské — 71.808, ukrajinské a ruské (bez poradců a armády) — 57.445, z národností ostatních — 43.085. Alois Šalomoun O Josefu Mánesovi (1820—1871) Chicagská místní skupina SVU pořádá přednášku o Josefu Mánesovi, zakladateli českého novodobého malířství, v pátek, dne 26. listopadu, v 8 hod. večer, v budově Lincoln Federal and Savings Loan, 6655 West Cermák Rd., u Riverside Drive, v Berwynu. Doktorský kandidát na chicagské universitě Roger Dvořák promluví o slavném českém malíři a romantismu v českém umění minulého století. Závěrem p. Dvořák podá referát o své návštěvě letošní výstavy Mánese na pražském hradě. Vstup volný. Říjnové Proměny V novém čísle letošního ročníku "Proměn” — čtvrtletníku Společnosti pro vědy a umění (SVU) — jeho redaktor Jiří Škvor konfrontuje u příležitosti 150. výročí Dostojev- ského narozenin jeho dílo s Havlíčkovou a Masarykovou zásadou “revoluce v hlavách a v srdcích”. O Masarykově názoru na Dostojevského uvažuje Vratislav Bušek, Havlíčkův pobyt v Rusku komentují Ivan Pfaff a Barbara Ko- háková-Kimmlová a Rostislav Pletněv píše o příkladu a varování Dostojevského. Antonín Kratochvíl analyzuje situaci na čsl. kulturní frontě a Ivan Cikl hodnotí význam slovenských sdělovacích prostředků v údobí “čsl. jara 1968”. Beletristická část Proměn přináší verše F. Listopada, J. Doubka, Evy Reinwaldové a Jaromíra Kostky. Povídkou nebo esejem přispěli G. Goepfertová, Antonín Kratochvíl, Josef Kratochvíl a Jaromír Kostka. “V rozhovorech a polemikách” zaujmou příspěvky V. E. Andice, Pavla Javora (připomínající odkaz Petra Děna a básníka “věčně mladého”, Seiferta), Zdenky Fischmanové, Libora Broma. Ivana Pfaffa, J. Vejvody, Miloše Šebora, Otakara Růžičky, Ivana Svitáka, V. Vadima a j. Jako každé číslo Proměn i říjnové přináší četné recenze knižních novinek, kulturně- politické aktuality atd. Tímto číslem se končí letošní osmý ročník této významné české a slovenské revue vydávané ve svobodném světě Administrace Proměn (Room 1121, 381 Park Avenue South, New York, N. Y. 10016) přijímá již nyní přihlášky nových zájemců o devátý ročník. Cena $7.50, pro členy SVU $6.00 ročně, za více než 500 stran textu, který je trvalým svědectvím o duchovním životě Čechů a Slováků v zahraničí- Z činnosti ČSNRA Místopředseda ČSNRA dr. František Schwarzenberg, který je profesorem politických věd na Loyola University, přednášel účastníkům dvou amerických výprav, jež pro své členy uspořádal Chicago Council on Foreign Relations. Cílem výprav byl Sovětský svaz a další země komunistické východní Evropy. Ve své přednášce dr. Schwarzenberg analyzoval poměry v komunistických státech a obzvláště v Sovětském svazu — a upozornil posluchače na ty aspekty, které se turistům v komunistických státech neukazují či spíše úmyslně zatajují. ODBOČKA T. G. MASARYK, LOS ANGELES Oslavu 28. října koná zdejší Sokol v sobotu dne 23. října a v neděli dne 24. října, kdy sehraje divadelní hru Ignáta Hermanna: Tchán Kondelík a zeť Vejvara. _ V sobotu dne 30. října zástupci odbočky T. G. Masaryk ČSNRA budou přítomni ranné slavnosti vztyčení vlajky svobodného Československa. V neděli dne 31. října Katolická misie koná české bohoslužby. B. Smutník VĚSTNÍK • 7 [pageend7]ÚSPĚCH ČESKOSLOVENSKÉHO DNE Letošní Československý den oblastního výboru ČSNRA se vydařil znamenitě, dvorana sokolovny Havlíček-Tyrš byla v neděli 3. října plná do posledního místa a úspěch naší výroční slavnosti byl opravdu radostný. Program slavnosti tradičně zahájil Český pěvecký sbor Lyra za řízení prof. Franka Kubíny zapěním americká a československé hymny. Pak pěvecký sbor Lyra zapěl píseň Felixe Zrny Znáš onu zem, v pečlivém nastudování. Všem členům pěveckého sboru a jeho obětavému dirigentu prof. Kubínovi pořadatelstvo Československého dne touto cestou děkuje jak za vystoupení Lyry na této čs. slavnosti, tak za všechnu uměleckou činnost a podporu, kterou Lyra po léta přispívá ke zdaru slavností a podniků Čs. národní rady. Po tomto slavnostním zahájení přispěla k líbeznému rámu celého dne chvalně známá Čs. taneční skupina Owosso, Mich., se svými budovateli a opatrovníky manž. Antonínem a Štefou Čechovými. Chlapci a dívky této skupiny předvedli s obvyklou přesností tance na národní písně — dva sólisté také zazpívali — za nadšeného potlesku obecenstva, a br. Čech, jenž skupinu představil a krátce uvedl, odevzdal sestře Vlastě Vrázové za obětavou neúnavnou práci veliké perníkové srdce doma upečené, ozdobené a opatřené příslušným věnováním taneční skupiny Owosso. Dalším takovým milým překvapením byla dětská družina České školy Havlíček — vedená sestrou Boženou Veisovou — v rozkošných tancích, zpěvu a recitaci. U klavíru byla pí. Holíková a všichni jsme měli radost, že stále ještě najdeme v naší veřejnosti tolik ochoty a nadšení k provedení takového podniku. Všem v programu účinkujícím pořadatelstvo srdečně děkuje. Slavnost zahájil ve 2.30 hod. odpoledne předseda Oblastního výboru Čs. národní rady americké br. ing. Štefan Papánek, jenž představil anglického řečníka plukovníka Johna Slezáka. Ten pověděl několik zajímavých zkušeností z nedávné návštěvy svého rodného Československa. Upozornil zejména na všeobecnou nedůvěru, která je tam všude patrna, a zmínil se s lítostí o tom, že se mu nepodařilo shlédnout Štefánikovo museum v Brezové, ač o to velmi usiloval již proto, že dr. Štefánika osobně znal. Plukovník Slezák, jenž od dob Eisenhowerova president- ství náleží k hlavním odborným činitelům v otázkách vy- zbrojování a branných záloh, zdůraznil, jak je pyšný na svůj slovenský původ, který nikdy a nikde netajil. Nabádal, aby každý z nás byl hrd, že vyšel z československého národa. V závěru pak plk. Slezák uvedl ještě různé zajímavosti z účasti na poradách v Bílém domě a ze styku s rozhodujícími vládními místy. Řízení dalšího programu ujal se potom br. dr. Mikuláš Ferjenčík, načež předseda Čs. národní rady americké br. prof. dr. Vratislav Bušek v kratším proslovu připomněl zejména vojenský i politický význam slavné akce československých legionářů v Rusku za první světové války. Jedním z nejvíc rozhodujících účinků této akce dobrovolníků, bojujících v cizí zemi bylo, že sovětská vláda ujednavši mír s Německem a Rakouskem a stojíc nepřátelsky k našemu osvobozenskému zápasu, nemohla uvolnit statisíce rakouských a německých zajatců, kterých by byly jinak ústřední mocnosti použily k posílení odporu proti dohodovým armádám na západě. Předseda politického výboru ČSNRA br. dr. František Schwarzenberg přečetl potom résolue! vyjadřující zásady této každoroční manifestace za svobodu. Resoluce byla potleskem jednomyslně schválena, a tím byl skončen program Československého dne. Hudba br. Henryho Bláhy hrála pak k tanci a účastníci slavnosti setrvali ještě dlouho v družné zábavě. Přípravný výbor Čs. dne v čele s předsedkyní sestrou Miladou Ferjen- číkovou a s ostatními obětavými pomocníky vykonal velikou práci. Oblastní výbor jim vyslovuje dík, právě tak jako oběma vzácným řečníkům dne. 8 • VĚSTNÍK Odměnou všem pracovníkům byl živý zájem mnoha návštěvníků a jejich spokojenost. Také kuchyně se vyznamenala, o nápoje bylo postaráno a jako vždycky a všude byly obléhány stoly s nepřekonatelným pečivem členek Čs. ženské národní rady v exilu, které také mají nemalou zásluhu o zdar slavnosti. Také došlo k rozděleni hlavních darů, věnovaných pro Československý den. Tento úkon byl sledován s napětím a přijat s všeobecným uspokojením. Barevná televise, kterou věnoval Marina’s Beauty Salon, připadla Jamesi Vlkovi z Berwyn, soubor karlovarského porcelánu, 72 kusů, dar Machova departmentního obchodu, dostala pí. Agnes Králová, Cicero, pokrývku na postel a záclony od Georgiana Draperies — manželů Hrabáko- vých — obdržela Café Europe na Lawndale Ave., zlacená váza z opálového skla — věnoval importér F. Pancner — připadla Josefu Reznerovi z Chicaga, darem od Yorktown Camera Shop, fotoaparátem Instamatic, byl obšťastněn John Zmola z Berwynu a pí. Mari Cábová z Cicera darem od firmy Ondruš a syn — soupravou prostírání. A tak s pomocí hodných, pilných a ochotných lidí všechno dobře dopadlo. Byl to hezký Československý den, a těšme se zas na příští. Zpráva z předsednictva ČSNRA Schůze předsednictva se koná pravidelně první úterý v měsíci v úřadovně ČSNRA. Tentokráte zúčastnil se schůze předseda br. Bušek, který přijel z New Yorku do Chicaga, aby se zúčastnil nedělní oslavy dne 3. října. Schůzi byli přítomni: Bušek, Cierný, Čihák, Dellin, Ferjenčík, Chalupa, Krákora, Papánek, Rausch, Schwarzenberg, Vaněk a ses. Vrázová. Omluveni: br. Pejša a br. Micka. Schůzi předsedal br. Bušek. Br. tajemník Chalupa čte dopisy, o kterých hlasováno; m.j. bylo rozhodnuto, aby ČSNRA zastupovali br. Papánek, Schwarzenberg a Šalomoun na vzpomínkových bohoslužbách za nacisty umučeného náčelníka Orla dr. V. Jílka. Br. pokladník Vaněk předložil účty k schválení. Předložena zpráva finanční a zpráva ses. Langové za úřadovnu. Týkala se hlavně Čs. dne. Schváleno, aby všem spolupracovníkům bylo poděkováno, kteří se zasloužili o úspěch. Ses. Vrázová čte zprávu o své činnosti, American Bulletinu, Věstníku, a o některých událostech posledního měsíce. Zvláštní pozornost je věnována slovenským separatistům, zejména Paučovi Kirschbaumovi, hlavním činitelům na mezinár. slovenském sjezdu v Torontě. Na základě odhalení amerického novináře Jack Andersena v syndikovaném článku a protestu židovské organisace B’nai Brith Defamation League Paučo pozbyl svého úřadu v ethnickém výboru Republican National Committee. V debatě o tomto důležitém problému, na který stále narážíme i v americkém životě (Captive Nations, atd.) se jednalo o vydání anglické brožury na vysvětlenou, jak vznikl “slovenský štát”, jakou účast projevovali separatisté Paučo, Kirschbaum, Durčanský atd. Rada též potřebuje pro svou činnost stručnou anglickou brožuru o svém vzniku, činnosti minulé, přítomné, atd. Přijat jednohlasně text br. Čiháka beze změny a brožura předána br. Čihákovi a ses. Vrázové k uskutečněni. Jednalo se též o kooptaci mimochicagských členů Rady. V závěru podal br. Bušek k úvaze, aby Rada přijala jako akční program skutečnost, jakou měrou přispíváme k de- Dokončení ze str. 5 Obdivujeme lojalitu, pracovitosť a služby Dr. Jána Papánka, za ktoré obdržal v r. 1919 Československú Revolučnú Medajlu a v roku 1945 Československú Medajlu za zásluhy. Parlament budúceho slobodného Československa iste pripojí ďalšie vyznamenanie. — Dr. Papánek sa zaslúžil za Československú republiku, za demokraciu a humanitu! [pageend8]ficitu zahraničního obchodu Spoj států (Tuzex, zájezdy krajanů, vyplácení social security americkou vládou, atd.). Br. Schwarzenberg byl požádán, aby se ujal tohoto námětu. Předsednictvo určilo datum svého příštího sjezdu, který se má konat v Chicagu ve dnech 15. a 16. dubna 1972. Ačkoli pozvání washingtonské odbočky na majáles v květnu a současně ke sjezdu ve Wash., je lákavé a má své přednosti propagační, programové, atd. přece jenom rozhodující pro Radu je otázka finanční. Usouzeno, že si nemůžeme dovolit cestu do Washingtonu. Po živé volné debatě br. předseda ukončil schůzi v 11.15. Z OBLASTÍ A ODBOČEK ODBOČKA ČSNRA “DR. MILADA HORÁKOVÁ” konala schůzi 23. září 1971 v budově Mid America v Ci- ceru, Ill. Schůzi zahájila předsedkyně Božena Janoušová. Povstáním vzdána pocta americké vlajce. Několik nepřítomných členů bylo omluveno. V úvodní řeči vzpomněla ses. Janoušová dvou zemřelých členů — dlouholeté členky a pracovnice sestry Růženy Švecové, která zemřela 11. září, — a bratra Karla Pražana, který zde v Ciceru prožil pouze 2 a půl roku. Br. Pražan zemřel 22. září. V rodném městě Luhačovicích lázeňská kolonáda a celá řada významných budov zůstávají památkou na jeho odborné architektonické práce. Povstáním a tichou vzpomínkou vzdána pocta zemřelým. Po přečtení zápisu tajemnici Ludmilou Kosovou (který byl přijat jak čten), rozhovořila se předsedkyně o Čs. dnu. Vyzvala přítomné, aby se zapojili do práce — je třeba spolupráce všech k docílení dobrého výsledku. Jako hosta uvítala ses. Janoušová sestru Vlastu Vrázovou. Požádala ji, aby podala bližší informace, týkající se programu Čs. dne. Ses. Vrázová hlásí, že anglickým řečníkem bude plukovník John Slezák, významná osobnost amerického života, původem rodák ze Slovenska, a českým prof. Vratislav Bušek z New Yorku, předseda ČSNRA. Upozornila dále, že v sobotu 9. října město Chicago vzpomene stoletého výročí tragického požáru města. Požádala, aby se přítomni zúčastnili Fire Parade, průvodu, který město k výročí požáru uspořádá. Přečten dopis od místopředsedy J. Svačiny, který hlásí, že se schůze nemůže zúčastnit, jelikož se přestěhoval do Antioch, Ill, Podána zpráva pokladní. K uctění památky br. Pražana věnují $5.00 odbočce “Dr. M. Horákové” Mr. & Mrs. J. Průcha ze St. Petersburg, Florida a Ludmila Kosová $15.00. Spolkové jednání končilo pak akcí na knížky. Bylo 10 hodnotných výher od našich obchodníků a členek a 10 dalších drobných cen. Přitom podávána káva a pečivo. Děkujeme všem, kdo něčím přispěli. Poslední schůze v tomto roce bude před vánoceni 16. prosince. Žádáme znovu, aby dluhující členské poplatky byly zaplaceny a odeslány na adresu tajemnice Ludmily Kosové, 4816 W. 24 Street, Cicero, Ill. 60650. Vydavatelstvu Denního Hlasatele děkujeme za laskavé otištění této spolkové zprávy. Ludmila Kosová, tajemnice. ZPRÁVY Z MICHIGANU Zemřela nám sestra Kovaříková V nemocnici v Muskegon, Mich., zemřela 1. října po těžké nemoci sestra Františka Kovaříková. Po celá léta svého života byla vynikající národní pracovnicí — a svému též již zemřelému manželu Martinu Kovaříkovi věrnou spolupracovnicí. V posledních létech byla sestra Kovaříková nemocna, stižena značným slábnutím zraku a posléze oslepnutím. Sestra Kovaříková se narodila 7. května 1905 v Tasově na Moravě. Do Spojených států — do Detroit, Mich. — přijela jako mladá dívka ve dvacátých létech. S manželem vychovali dva syny. Od počátku svého pobytu v Detroit se manželé Kovaříkovi věnovali národní, spolkové a kulturní činnosti a ve státě Michigan zanechali svou vlasteneckou prací širokou, úrodnou brázdu. Činnost sestry Kovaříkové lze těžko vypočítávat. Oba manželé byli členy a vedoucími řádu Detroit ZČBJ, za druhé světové války byli velmi činni v osvobozovací akci, vynikajícími pracovníky v Českém národním sdružení jak v Detroit, tak i ve státě v Krajském výboru; po osudném únoru 1948 se stali zakládajícími členy a vedoucími Masarykova sdružení v Detroit, odbočky Čs. národní rady americké a Oblastního výboru ve státě Michigan. Sestra Kovaříková byla činná v mnoha dalších organizacích v Michiganu — členkou Sokolie, kde zastávala úřady a byla členkou výborů, starostkou Sokolie byla v letech 1960—1962. Činná byla též ve Federaci českých pokrokových spolků, po mnoho let byla zástupkyní v Patronátu České školy v Detroit a ve svém řádu ZČBJ účetní, tajemnicí a členkou výborů. Zúčastnila se též velkým podílem na činnosti etnických skupin v Detroit, v International Institutu, kde úspěšně zastupovala naši českou složku. Význačným způsobem a s úspěchem působila ses. Kovaříková — ai její manžel br. Kovařík — na prknech Thálie, na jevišti našeho bývalého Českého národního domu. Řadu her a operet, v nichž účinkovala — a programů národních, kulturních či dobročinných, zájezdů do jiných osad atd., jichž se zúčastnila, lze těžko uvést; bylo jich příliš mnoho. Sestra Kovaříková, před jejíž památkou se skláníme, byla pohřbena v Detroit 6. října. Její práce nám vždy bude zářným příkladem. A. Benesh Čs. rozhlas v Owosso, Mich. Řízen dobrým a schopným pracovníkem naší větve ve středním Michiganu, bratrem Antonem Čechem, je tento milý, národní kulturní a obchodní podnik komunikačním prostředkem pro naše lidi ve středním Michiganu. Má sta a sta posluchačů a zájemců místních a i z míst vzdálenějších. Vysíláni je každou sobotu dopoledne od půl dvanácté do dvanácti hodin na stanici WOAP na vlně 1090; je české i anglické. Pro naši větev zde a naše krajanské dění v Americe má za více jak 15 roků svého trvání velký význam. Českým hlasatelem je bratr Čech, občas zastoupen sestrou Čechovou nebo synem Oldřichem, anglickou hlasatelkou bývá pí. Mokosová nebo některá jiná z krajanských žen. Program začíná vždy vysíláním hudby národní a je v něm vždy oznamování několika našich krajanských obchodníků v Owosso a i z druhých osad, oznamování výhodných cest po Americe Indian Trail autobusy atd. Mezi oznamováni jsou vsunuty přenosy našich krásných lidových a národních písní — a vždy jsou vzpomenuty významné dny československé historie. Čs. rozhlas v Owosso je důležitým úsekem naší činnosti v Michigan a jsme jeho pracovníkům za jejich práci vděčni. A. Benesh Holiday Folk Fair Tradiční mezinárodní bazár se koná v sobotu a neděli dne 20. a 21. listopadu na Navy Pier. Vstup volný. Jako v letech minulých, ČŽNRA uspořádá výstavku umění v kulturním oddělení a Rada obstará jídelnu. Prosíme své členky o domácí pečivo do čs. stánku. Podrobnosti o zajímavém bazáru se dočtete v krajanském tisku. VĚSTNÍK • 9 [pageend9]STATEMENT OF OWNERSHIP, MANAGEMENT AND CIRCULATION 1. Date of filing: September 25, 1970. 2. Title of publication: Věstník. 3. Frequency of issue: Monthly, except bi-monthly July-August. 4. Location of known office of publication: 2137 S. Lombard Avenue. Cicero, Cook, Illinois 60650. 5. Location of the headquarters or general business offices of the publisher: Same. 6. Names and addresses of publisher, editor, and managing editor: Publisher—Czechoslovak National Council of America, 2137 S. Lombard Ave., Cicero, Illinois 60650; Editor—Miss Vlasta Vraz, 2101 S. Elmwood Ave., Berwyn, Illinois 60402. Managing Editor: Same. 7. Owner (If owned by a corporation, its name and addresses of stockholders owning or holding 1 percent or more of total amount of stock. If not owned by a corporation, the names and addresses of the individual owners must be given. If owned by a partnership or other unincorporated firm, its name and address, as well as that of each individual must be given.) None. 8. Known bondholders, mortgagees, and other security holders owning or holding 1 percent or more of total amount of bonds, mortgages or other securities. None. 9. For completion by nonprofit organizations authorized to mail at special rates (Section 132.122. Postal Manual). The purpose, function, and nonprofit status of this organization and the exempt status for Federal income tax purposes have NOT changed during preceding 12 months. 10. Extent and nature of circulation. A. Total No. copies printed (net press run) B. Paid circulation. 1. Sales through dealers and carriers, street vendors and counter sales. 2. Mail subscriptions C. Total paid circulation D. Free distribution (including samples) by mail, carrier or other means E. Total distribution (sum of C and D) F. Office use, left-over, unaccounted, spoiled after printing. G. Total (sum of E and F—should equal net pres run shown in A) I certify that the statements made by me above are correct and complete. VLASTA VRAZ Average No. Copies Each Issue During Preceding 12 Months Single Issue Nearest To Filing Date 2100 2100 none 1880 none 1880 1880 1880 200 2080 200 2080 20 20 2100 2100 (Signature of editor, publisher, business manager, or owner.) ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout). Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 "^»434 SECOND CLASS POSTAGE PAID at Chicago, Illinois ADDRESS CORRECTION REQUESTED HOLIDAY FOLK FAIR NOV. 20-21 NAVY PIER [pageend10]