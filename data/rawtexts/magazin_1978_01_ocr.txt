NOVÉHO DOMOVA MAGAZIN 1/78 MAGAZIN MAGAZÍN [pageend1]Möbel Rapperswil Ferrari — V případě úrazu či úmrtí nemusí pozůstalí nic platit! — Termín splatností splátek lze až o 2 měsíce posunout. — Možnost placení do 3 měsíců bez banky a bez úroků a ještě se slevou. — Při nákupu nového zboží nad Fr. 500.— úhradu cestovních výloh. Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 Jona-Rapperawll Tel. (055) 27 71 21 Pro architekty a stavbyvedoucí dodáváme a pokládáme kovralové koberce (Spannteppiche), filcově a plastické podlahově povlaky dle Vašeho přání, včetně dodávky a provedení soklíků z PVC. Naše kapacita stačí pro jakékoliv množství. To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Möbel Ferrari, 8645 Jona-Rapperswil, k rukám p. Hanuše nebo zavolejte pana Hanuše večer od 18. hodiny na tel. i. (01) 926 29 82. Nezávazné dotazy adresujte na firmu: — Kredit až do Fr. 15000.-. — Splátkový systém až do 30 měsíců — Bezplatná dodávková služba. Starý nábytek od Vás vezmeme prctiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: Nevíte, kam se starým nábytkem? — K nám, k MÖBEL FERRARII Ložnice od 790.- Fr. až 7000.- Fr. Sekretáře od 580.— Fr. až 8000.- Fr. čal. soupravy od 490.— Fr. až 7000.— Fr. (koženě) Möbel Ferrari otevřel největší moderní výstavní síň ve východním Švýcarsku. 10.000 čtv. metrů výstavní plochy Nejmodernější nábytek z celé Evropy. MÖBEL RAPPERSWIL ferrari [pageend2]Slyšel jsem hvězdičku Hvězda to ještě není, ale hvězdička rozhodně ano. Jmenuje se Renata Baierová, je z Brna, je československou mistryní v krasobruslení a na mistrovství Evropy se umístila jako jedenáctá. Nic senzačního — až na to, že patnáctiletá Renata předvedla jednu z nejlepších volných jízd — tak dobrou, že se posunula z dvaadvacátého na jedenácté místo v konečném pořadí. Tu jízdu jsem viděl — a pak, když Renata seděla vedle svého trenéra, otcovského a obtloustlého Karla Divína, v němž by člověk nepoznal bývalého mistra-sportovce, viděl jsem blíž i její obličej, ještě hodně dětskou tvářičku, a protože francouzští pořadatelé tam nenápadně umístili mikrofon, tak jsem tu hvězdičku i slyšel. Přikrývala si rukou ústa, po očku se dívala na tabuli, kde se mělo objevit hodnocení její jízdy, a když viděla známky až udivující pro neznámou mladou jezdkyni, vyprskla a řekla: "Pane Bože, to je sranda!" Rozhodně ne historický výrok, pronesený nikoliv spisovnou, ale bezvadnou hovorovou řečí zdravé, nezkažené české holky. Připomínal mi příběh, který se stal reportérovi zahraničního vysílání Československého rozhlasu kdysi na májové oslavě v Praze. Přiblížil se skupině dětí, které průvod pozorovaly z chodníku na Václavském náměstí a požádal jednoho kluka, aby mu o tom průvodu řekl několik slov pro vysílání do Francie. Chlapec se napřímil a začal: "Zdravím všechny děti Francie . . ." Co řekl dále, nebylo již zaznamenáno, protože zděšený reportér vypnul mikrofon. V soukromí pak prohlašoval: "Měl jsem chuť zfackovat ne toho kluka, ale učitele a funkcionáře, kteří mu takhle pokřivili jazyk." Nuže, učitelé (z velké části proti své vůli) a kádři dnes křiví jazyk dětí ještě intenzivněji než tehdy, a přesto Renatka neřekla, když viděla to dobré hodnocení: "Jsem ráda, že jsem úspěšně reprezentovala -1- Na obálce: Dan KULKA, "Ruská okupace Československa" (bronz) Ročník 7. Zürich, 18.února 1978 1 M´78 [pageend3]svou socialistickou vlast." Možná, že to ještě řekla, když se vrátila domů a mluvila s různými funkcionáři — to již patří k dnešní československé realitě. Ale první reakce toho sympatického děvčete mě potěšila ještě víc než její výkon, i když československým sportovcům stále ještě fandím, a to nejen když hrají hokej proti sovětské komandě. Fandím ovšem také Švýcarům a naštěstí se ta loyalita vůči oběma zemím — samozřejmě, že ne vůči dnešním československým mocnářům a jejich moskevským poručníkům — zřídkakdy dostane do konfliktu, protože vyjma skok na lyžích — a v tom je to dnes u nás doma špatné — neexistuje snad sport, v němž by obě země byly ve stejné výkonnostní třídě. Ale stejně je to část širšího problému. Nejde tu o loyalitu politickou — v tomto směru je věc jasná. Obtížnější je to s citovou stránkou. Nevím, jak kdo, ale já nikdy neztratím citovou vazbu k tomu, čemu američtí krajané, někdy i v druhé a třetí generaci, říkají "old country". A stejně, když opustím Švýcarsko, když pak při návratu na hranici uvidím červenou vlajku s bílým křížem, tak mám pocit, že jsem zas doma. Když mluvím se ženou o dřívějších létech, padne někdy výraz: "Když jsme byli ještě doma", ale citově jsme v desátém roce již doma zde, a myslím, že i kdyby se to doma — jak se říká — obrátilo, ti z nás, kteří by se tam vrátili, měli by potíže sžít se s československým prostředím, protože se změnili jednak sami, jednak ti, kteří prožili období Husákovy "normalizace" a "konzolidace" — a to každý docela odlišným způsobem. Ať chceme či nechceme, člověk prostě nemůže žít pomalu deset let v nějaké zemi, aby tam do jisté míry nezdomácněl. Nebo může? Znám lidi, kteří tu žijí stejně dlouho jako já, ale brání se tomu. Nemohou na Švýcarech a na jejich způsobu života či státním zřízení najít jediný dobrý chlup, považují se za lepší, za inteligentnější, vzpomínají na to, jak dobře se měli doma — a nemusím snad ani připomínat, že jde o tytéž lidi, kteří v rozhovoru se Švýcary s pravou rozkoší kálejí do vlastního hnízda, vypravují o tom, jak doma trpěli a švýcarsko vychvalují do nebes. Německy — ať již spisovně či schwyzer- diitsch — se pořádně nenaučili, zato však przní svou mateřštinu příměsí německých slov a tím, že německé výrazy a větné tvary přejímají do češtiny, k německým kmenům přidávají české koncovky a pod. Pochopitelně, jazykový zmatek je největší tam, kde se člověk dostane do styku s novým pracovním prostředím, jehož slovník z domova nezná — jako v Ziirichu např.s bankovnictvím. To je obdoba c.a k.armády, kde se český rekrut setkal s kvérem, s ýbršvunkem, s ešusem (to vše lze přečíst ve Švejkovi). Je těžké požadovat na někom, aby si zjišťoval, jak se správně česky říká Gutschrift, Belastung atd. Ale i tady jsou meze — není npř.třeba, aby se dva Češi bavili o tom, že něco "zabuchovali" — vždyť slovo "knihovat" je dosti známé. Mnohem závažnější ale je, když se ta smíšená hantýrka zavede do oblasti soukromých a rodinných projevů. V americké krajanské hantýrce se vyskytuje slavný výrok: "Věrnu si strýtkáru a jdu dauntaun" — což znamená: Sednu na tramvaj a pojedu do města. Ale to je jazyk druhé či třetí generace (i když v některých rodinách ta třetí už mluví ryzí američtinou — to závisí na stupni asimilace, a ten zase obvykle na tom, žije-li rodina ve větším krajanském společenství). První generace si starý jazyk zachovává většinou nenarušený, lépe řečeno zachovávala. Mám-li totiž soudit podle -2- [pageend4]dvou knížek z torontského českého vydavatelství, uprchlíci z roku 1968 bohužel ztrácejí český jazyk velmi rychle. Není tu pochopitelně na místě purismus. Nikdo snad nechodí v Zürichu po Nádražní třídě či po Parádním náměstí. Míváme doma Wohnwand, i když se dá zjistit, že se v posledních letech v Československu "pokojová stěna" stala oblíbeným (a pochopitelně "úzkoprofilovým") artiklem nábytkářského obchodu. Není také žádné neštěstí, když mladí lidé, kteří se tu poprvé seznamují s autem, používají pro jeho součástky německých výrazů — vždyť konec konců v Praze také nikdo neřekne "zplynovač" a ten "frgázr" je sice ošklivější než "karburátor", ale o nic méně český, zato však výstižnější. Ne, mám na mysli obyčejná, všední, někdy i citová slova, místo nichž se do jazykových projevů vkrádají slova německá, často opentlená českými koncovkami. Mnohdy to bývají děti, které tuto hantýrku vnášejí do rodin. Setkávají se s ní u svých kamarádů a spolužáků, a je to jen dobré, když se od malička naučí mluvit jazykem svého okolí a že se jim výrazy z tohoto jazyka vkrádají i do češtiny — zejména tam, kde jde o slova, která ve škole slyšely poprvé a která česky vůbec neznají. Ale pak je na rodičích, aby je opravili. Řekne-li syn, že musí být někde "am achti", je na matce či otci, aby odpověděli: "Česky se to řekne ’v osm’." Jenže v mnohých případech to nejen nedělají, nýbrž zvykají si na to a druhý den řeknou dítěti: "Dělej, musíš tam být am achti." Není to ostatně nic nového, český jazyk se střetl již dříve s němčinou a všichni víme, že jeden čas přežíval jen jako jazyk selského a městského chudého lidu. O zprzněné mluvě honorace si můžeme u českých klasiků přečíst mnoho ukázek. Ale i ten lid se neubránil pronikání jazyka vládnoucí dynastie. Psal jsem už o vojně, kde býval frgaterunk na exercírování kvérgrifů. V této oblasti bylo to pronikání nejdůkladnější; nejen proto, že většina pojmů vojenštiny vůbec neměla české pojmenování, ale také proto, že lid c.a k.vojnu jako celek odmítal. Tableta hantýrka vymizela se vznikem československé armády, přežila však řadu výrazů z jiných oblastí, kde kdysi němečtí majitelé a mistři zavedli svůj jazyk. Některé přežívají dodnes, jako "šupléra", pro níž čeština má jen knižní výraz "posuvné měřidlo", či "vingl" anebo svérázně přetvořený "bachamr" (čti c-h). Kde však lidová čeština růstala ryzí — i když většinou odlišná od spisovné, to je právě oblast soukromá, oblast rodinných a osobních a ještě k tomu citových vztahů. Bývaly — pravda — i v Čechách rodiny dvojjazyčné, povětšině židovské či takové, kdy jeden z rodičů byl českého, druhý německého původu. Ale tam platívalo nepsané pravidlo: Mluvíš-li česky, mluv česky; mluvíš-li německy, mluv německy, ale nepleť to dohromady. Zlaté pravidlo — kéž bychom si je vzali i my k srdci. Ale toto vše mi prošlo hlavou až později a nechtěl jsem vlastně na základě krátké věty, pronesené malou českou hvězdičkou, napsat kantor- ské pojednání o jazykové kultuře v emigraci. Při té větě mě napadlo něco docela jiného. Člověk v cizině časem ztrácí konkrétní vztah k lidem doma. Dříve to byli lidé, s nimiž jsme se každodenně stýkali, velkou většinu svých spoluobčanů jsme neznali a nepřemýšleli o nich, k jiným jsme měli pře-3- [pageend5]sně vymezené citové vztahy, ať již měly svůj původ v osobním styku či v jejich veřejném působení. Po devíti letech zbyla malá hrstka, s kterou si dopisujeme či někdy i telefonujeme, pak ta kategorie, která by se dala shrnout pod názvy "představitelé režimu" a "kolaboranti", pak hrstka těch, kteří se stále ještě staví na odpor (a k nimž kupodivu mnozí z nás pociťují velmi málo sympatií, protože povětšině jde o bývalé komunisty, z nichž se mnozí ještě za komunisty považují) — ale co ti ostatní? Co ti, kteří se snaží proplout a udržet si co nejvíc ze své soukromé sféry netknuto? Myslím, že tato kategorie, o níž tak málo víme, zahrnuje velikou většinu těch lidí doma, že k ní patří i většina těch, kteří pod nátlakem vstoupili do partaje či SSM, kteří poslušně zvedají ruce, když se hlasuje o rezolucích či aspoň neprotestují, když četli, že hlasovali pro něco, co se na schůzi prostě přečetlo jako hotová věc a k žádnému hlasování nedošlo? S jazykem jako takovým to nemá mnoho společného. Ruština je sice nadále povinným jazykem na škole, ale sami víme, kolik odporu toto vyučování budí a jak málo se naučí ty děti, které to nepotřebují, aby mohly postoupit na vyšší školu (a ani u těch to není valné). Porušťo- vání v jazykové oblasti nehrozí — aspoň ne pro nejbližší léta. Nebezpečnější by mohlo být promývání mozku po stránce politické, ve škole, jejímž hlavním úkolem je přepracování dětí na politické roboty. Ideologie, jejímž hrdinou je Pavka Korčagin, který udal vlastního otce. Od té doby, co jsem slyšel to: "Pane Bože, to je sranda!", jsem i v tomto směru mnohem klidnější. Zdá se to snad pošetilé, usuzovat z jedné, náhodně odposlouchané věty. Ale pomyslete: Ta Renatka byla v osmašedesátém ještě malé dítě. Prošla ve škole nejméně od třetí třídy celou tou mašinérií, není rozhodně z "politicky špatné" rodiny, jinak by se přes všechno nadání nedostala k možnosti intenzivního tréningu, který jí teprve umožnil stát se mistryní a reprezentantkou. Žila po dobu mistrovství Evropy v nejvyšším napětí, které během těch čtyř minut volné jízdy vyvrcholilo — a k tomu v tomto okamžiku ještě přistoupila tělesná únava. V takovém okamžiku mluví člověk, zejména mladý člověk, který neví, že ho poslouchá někdo jiný než trenér, "jak mu zobák narosť". Mluví od duše. A že ta duše našich mladých lidí zůstala nedotčena ideologickým mlýnem, kterým procházejí, z toho mám prostě radost, i když jde jen o tu jednu větičku. A snad to s tím naším jazykem v emigraci přece souvisí — mohli bychom si navzájem častěji udělat radost z nezkaženého českého jazykového projevu. Karel ADÁMEK ohlasy čtenářů K úvodníku Karla Adámka z minulého čísla (6/77) nám napsal dlouhý dopis náš čtenář L.P. z Fribourgu. Citujeme z něho jen hlavní části. Karel Adámek zároveň odpovídá: " . . .Píšete o’těch, kteří kolaborovali, těch, kteří pracovali v odbojovém hnutí, či o té většině, která se snažila tak nějak proklouznout bez vězení a koncentráku’ . . . a což ti, kteří byli uvězněni (počtem -4- [pageend6]jsme na druhém místě!) a nejbolestněji platili svou věrnost národu a vlasti a procházeli nejsurovějším 'formováním mentality’ . . . . ti nepatří do národa?" Patří, pane P . . . ., patří, a co víc, já patřím k nim — prožil jsem pět let v nacistických koncentrácích, takže jste se výborně trefil. Pochybuji ovšem, že jsme druhá složka počtem, ale nechtěl bych se o to hádat. Proč v tom mém výčtu schází právě složka, k níž náležím sám, to je asi tím, že již podruhé v životě myslím na domov z dálky, a i když se nedá emigrace srovnávat s koncentrákem co se týká životních podmínek, tak přece jen je to situace podobná v poměru k domovu, od něhož je člověk odloučen, o němž nemá pořádné zprávy, které neprošly cenzurou. Zahraničním zpravodajům se sice články necenzurují, ti však mají malé možnosti volného rozhovoru s lidmi a také těžko vidí pod povrch tak dobře, jak bychom to uměli sami. Pan P . . . . píše dále: "Kavárna 'á deux magots’ existuje. A je proslavená a pro nás národ- ně-polltický život pro všechny věky významná! Je to tak zvaná 'literární kavárna’ a je víc jak pravděpodobné, že právě v ní se Ornest sešel s Tigridem. Ovšem pitomeček Jiří Čermák předložku ’á’ (gramaticky tzv. datif de qualité) otrocky přeložil podle naší předložky ’u’ na ’chez’ . . ." Souhlasím, ale to neříká ještě vše. Předně Čermák by sotva správně přeložil ty 'magots’ — to slovo není příliš obvyklé. Ta pochybená verze musela vzniknout na základě písemné zprávy anebo podle protokolu Orne- stova výslechu — v každém případě ale ve spolupráci s bezpečnostními či zpravodajskými orgány. V tom patrně dnes je to, čemu Majakovskij říkal "sociální objednávka". Pan P . . . . pak píše velmi zajímavě o této kavárně na rohu boulevardu St-Germain a rue Bonaparte, kde se scházívali Tomáš G.Masaryk a Eduard Beneš se štefánikem a také s francouzskými politiky, hlavně s Clémen- ceau-em a Poincaré-em. Líčí také krajanské středisko o něco dál v rue Bonaparte v domě, kde za první světové války bydlel T G M. Dodnes je na tomto domě původní znak československé republiky a dnešní 'majitelé’ domu (vláda ČSSR) ho nesmějí změnit. Také neexistujícím 'Hericy' se pan P. . . . chce zabývat, až si zase zajede do Paříže, a přijít na stopu této čermákovské zkomoleniny. Přejeme mu při pátraní mnoho zdaru a doufáme, že nám opět napíše. K.A. -5- Galerie Rottaler - Eggenfelden (Německo) vystavuje po celý měsíc únor 1978 plastiky a obrazy české výtvarné umělkyně, žijící v Mnichově: RUT KOHN x x x x [pageend7]STARÁ VÁLKA CURYŠSKÁ ŠVÝCARSKÁ HISTORIE o zemi našeho nového domova Přes společné činy a smýšlení nebylo švýcarské spříseženectví zdaleka samý mír a přátelství. Rozdílnosti temperamentu a životních podmínek vedly stále k napjatým situacím mezi zeměmi. Již z povahy svazku vyplývalo, že každá země sledovala vlastní zahraniční politiku, která nemusela vždy být v souladu se zahraniční politikou jiné švýcarské země. Jen s největším vypětím sil bylo možné zabránit bratrovražedné válce, když například Bern ve sporu Wallisském podporoval vévodu sa- vojského, zatímco země Waldstatten se postavily na stranu sedláků. Ve třicátých letech 15. století se rozpoutal mezi Švýcary konflikt, který nemohl být rozhodnut bez otevřeného boje. Netýkal se totiž pouze lokálních zájmů spojených zemí, ale podstaty spříseženectví vůbec. Tento konflikt, který vešel do dějin pod jménem "stará curyšská válka”, má svůj původ ve sporu mezi Curychem a Schwyzem. Obě země měly zálusk na území hraběte toggenburského, který byl bez dědiců. Po jeho smrti vyslaly vlády zmíněných zemí do této úrodné roviny svá vojska. Jakýkoliv incident mohl vést k válce, švýcarské spříseženství stálo před těžkou zkouškou. Hlavní smysl svazku — vzájemná pomoc — se ve válkách proti Habsburkům plně osvědčil. Nyní se mělo stvrdit, že i princip mírového řešení a smírčího soudu ve vnitřních záležitostech dojde k uplatnění a prosadí se. Nezúčastněné země nezakolísaly ani na okamžik ve svém postoji. S veškerou energií se snažily dosáhnout dohody, daly však Curychu a Schwy- zu zřetelně najevo, že vší silou zakročí proti tomu, kdo se nepodřídí rozsudku. -6- [pageend8]Kdo převezme Toggenburg jako dědictví, mohlo být Švýcarům jedno. Důležité bylo, aby se prosadilo spolkové právo. Po právní stránce byli schwyzští ve výhodě. Hrabě totiž odkázal svá území jim. Curych se snažil Schwyz vydírat a odřízl mu přísun potravin. Schwyz se chopil zbraní a společně se všemi ostatními švýcarskými zeměmi Curych drtivě porazil. Curyšský starosta Stůssi se s tímto ponížením nesmířil. Cítil se být Švýcary zrazen a poohlédl se proto po jiné pomoci. Tu našel u Habsburka. Po delší době se opět Habsburk stal králem: Bedřich III. Byl to vnuk Leopolda III., který padl u Sempachu. Naskytla se mu vítaná příležitost nenáviděné spříseženectví, oslabené vnitřními spory, definitivně zničit. V roce 1442 uzavřel s Curychem spojenectví, kterým obě strany chtěly rozšířit svá území na úkor Švýcarů. Následující válka byla sice svým původem vnitřní konflikt spříseženectví, avšak účastí Rakouska a jemu nakloněné šlechty se z ní stal boj šlechtické a švýcarské formy života. Opět se střetla šlechta a kníže s občanem a sedlákem. Jihoněmecká šlechta se zúčastnila války, aby udělala jednou pro vždy přítrž "nezbednostem na druhé straně Rýna". Bedřich III. se dokonce obrátil o pomoc na Francii, aby i ona dala příklad všem knížatům a ukázala, jak je nutno naložit s knechty, kteří povstanou proti vznešeným. V roce 1443 zaplavili Švýcaři podruhé curyšskou krajinu a obklíčili město ze všech stran. Pomoc z Rakouska nemohli Curyšané hned tak očekávat. Boj byl veden na obou stranách s bezohledností a s pomstychtivostí vlastní jen válkám bratrovražedným. V Curychu bylo popraveno několik radních pánů pro své sympatie se Švýcary. Nejukrutnějším činem války ale byla poprava celé posádky malé curyšské pevnosti Greifensee, která se Švýcarům vzdala na milost i nemilost. Tato událost zůstala Švýcarům nesmazatelné v paměti a ještě v pozdějších dobách považovali válečné neúspěchy za Boží trest za "vraždění u Greifensee". I nyní je opustilo válečné štěstí. Jejich obléhací umění nemělo v Curychu pražádný úspěch. Krom toho se z Elsaska blížila silná francouzská armáda. Francie sice absolvovala právě stoletou válku s Anglií, díky příměří však přišla roztržka o Curych francouzskému králi vhod: mohl zaměstnat spoustu zahálejících žoldáků. Místo požadovaných pěti tisíc táhlo roku 1444 Elsaskem čtyřicet tisíc mužů, jejichž dauphin chtěl pro sebe získat švýcarská území i s Basilejí. Švýcaři jim v ústrety vyslali houf o síle 1300 mužů, aby vyzvěděli podrobnosti o nepřátelském vojsku. Téchto třináct stovek švýcarských mužů bylo osudem vyvoleno, aby se stalí nejgrandiosnějším příkladem švýcarského bojového ducha. Po vítězství nad předvojem nepřátelského francouzského vojska se přes výslovný zákaz vrhli dále proti několikanásobné přesile. Velitelé, kteří dali povel k ústupu, byli překřičeni a jeden basilejský posel, varující před nepřátelskou převahou, byl namístě proboden. Opiti úspěchem první bitky zapomněli na veškerou vojenskou opatrnost. Sotva Švýcaři 28.srpna překročili říčku Birs nedaleko Basileje, octli se sevřeni v kleštích mnohonásobné silnějšího nepřítele. Deset hodin se bránili, nejdříve ve volném poli, pak za zdmi lazaretu Sv.Jakuba. Nebránili již své životy, ale svou čest a pověst, že neustoupili před žádnou mocí světa. Teprve když Francouzi přitáhli svou artilerii, byli poraženi. Z celé jednotky -7- [pageend9]zbylo jen 200 mužů, ze kterých většina byla vzata do zajetí. Žádný se dobrovolně nevzdal, žádný neopustil svého přítele. Zpočátku Švýcaři nebrali tuto bitvu jako hrdinský čin, ale jako porážku, a opustili od dalšího obléhání Curychu. Brzy se však ukázalo, že tato porážka znamenala spíše vítězství. Hrdinný boj několikanásobně slabšího houfu švýcarských bojovníků udělal na dauphina takový dojem, že se vzdal dalšího střetnutí se Švýcary a uzavřel s nimi mír. Se smlouvou o míru a přátelství, uzavřenou v Enslsheimu 28.října 1444, se počíná přes století trvající úzké spojení mezi Švýcarskem a Francií. Všichni současníci byli ohromeni událostí symbolického významu. Samotný Enea Silvio Piccolomini, pozdější papež Pius II., pobývající právě na Basilejském koncilu, píše ve svých záznamech o úžasu, který v něm vzbudilo pohrdání životem a smrtí u švýcarských bojovníků. Piccolomoni jako první přirovnával Švýcary k antickým rekům. Po odchodu Francouzů nemělo Rakousko naději spřísežence přemoci. Ani německá knížata nestála již o to, připojit se k císaři a táhnout proti Švýcarům. Zatímco se válka zvrhla v plánovité plundrování, snažily se rozhodující kruhy říše o zprostředkování dohody. Mír byl nakonec uzavřen v roce 1450. Curych byl opět přijat do švýcarského spolku a zřekl se spojení s Rakouskem. Za to obdržel svá území nazpátek. Poražené město nebylo tedy poníženo. Moudrost švýcarského státnictví si vyžadovala od všech stran úplné zapomenutí a nový pořádek. Předválečné spolkové právo bylo opět obnoveno. Usmíření se rovnalo prakticky novému založení spříseženství. I vědomí vlastní síly velmi stouplo. Spojená moc Francie a Rakouska je ne- přemohla, i když je oslabovaly vnitřní spory. Zároveň však znamenala válka první vážné odcizení od říše. Ta zůstala totiž natrvalo v rukou Habsburků. Habsburk byl úhlavní nepřítel, který se nezastavil ani před povoláním cizích žoldáků proti vlastním poddaným. Krajanské slevy poskytujeme nejen na psací a šicí stroje, ale i na opravy a čištění Psací stroje s českou klávesnicí dodáme nové i okasiony. Zavolejte a přijděte, budete spokojeni. Antonín ZETEK Rosengartenstr. 3 8037 ZÜRICH tel. 01 - 44 66 44 P Gratis -8- -jaf- [pageend10]Exilový časopis NOVÝ DOMOV uveřejnil článek nejmenovaného autora, jemuž dal název Zásady u příležitosti devátého výročí invaze Je tomu sice již osm měsíců od doby, kdy jsme se dověděli o "Směrnicích" československé vlády, tedy doba dost dlouhá, abychom se o nich již nemuseli rozepisovat. Leč tuhle úvahu nemůžeme nepředložit našim čtenářům. Je v ní mnoho pravdy... Bohužel i takové, která nám - exulantům - na cti nepřidá. Avšak - jak jsme již v minulém roce uvedli - mezi námi ve Švýcarsku je velmi málo takových, kteří hrbí svůj hřbet před podmínkami "Směrnic". Pamatujete se na historii s vrahem faráře Toufara? V roce 1968 ho na krátký čas vzali do vazby - byl to tehdy, tuším, už kapitán bezpečnosti ale za pár dní ho zase pustili s odůvodněním, ze od vraždy uplynulo dvacet let, což je čas potřebný k promlčení. Promlčení je právnický termín a přiznám se, že jsem nikdy nechápal, jak lze promlčet - tj. prominout - zločin tak těžký, jako je vražda. Snad je to následek hodin katechismu, v nichž Pánbůh vystupoval jako soudce, který zásadu promlčení zřetelně neuznával. Dnes, devět let po sovětském přepadu naší vlasti, je již tento gigantický zločin pro západní diplomaty promlčen dávno. Státníci vlády, která je evidentně jednou z nejloutkovějších vlád současného světa, si osobují právo mluvit jménem národa a jejich západní kolegové, kteří se o takové právo musí v pravidelných intervalech u svých národů ucházet, předstírají, že mezi nimi a agenty z Prahy není rozdílu. Budiž! U západních státníků je to - bohužel - součástí složité politické hry. Něco jiného jsme my, exulanti, kteří jsme odešli, když tamti přišli. My na právnickou zásadu promlčení přistupovat nemůžeme. Nejsme součástí politické hry, jsme oběti politického zločinu. Víme, že "právně" lze dát do pořádku i sovětský přepad jednoduše tím, že se dodatečnou smlouvou definuje jako pomoc, která z okupačních vojsk právně udělá spřátelené pomocníky. Pro nás se tím však nic nezmění na faktu, že třicet kilometrů od Prahy - v Milovicích - sedí těžce vyzbrojená sovětská divize, připravená ne odrazit těžce představitelný útok západoněmeckých revanšístů, ale vyjet na Prahu, kdyby čs. vláda - těžko, představitelné - chtěla zopakovat rok šedesátý osmý. -9- [pageend11]Na stránkách uvedeného časopisu napsal před časem jeden exulant, že exil dvacet let bojoval proti komunismu, a nic se nezměnilo, takže to nemá cenu a je lépe dělat to, co čs.vláda chce, aby lidé v exilu dělali. Jenže nejde o boj. Jde o jisté zásady, které mají dodržovat i ti, kdož nejsou bojovníci. Mezi těmi zásadami jsou některé, bez jejichž dodržování sice člověk nepřestává být člověkem, ale člověk, který ty zásady dodržuje, by si ho sotva vybral za kamaráda. Naléhavost těchto zásad si mnozí exulanti uvědomili právě před nedávném, kdy - málem k devátému výročí invaze - vláda české gubernie vyhlásila amnestii. V rámci ní tato čs. vláda chce na exulantech, aby zažádali o prominutí zločinu, jehož se dopustili odchodem z vlasti a jejž ta vláda pak dodatečně nepovolila (většina posrpnových, jichž se amnestie především týká, odešla totiž na řádné pasy) a za odměnu jim slibuje vyvázání z čs. občanství s výhodami z toho plynoucími. Mají se exulanti zachovat, jak chce čs.vláda, nebo se mají zachovat podle zásad, pro něž před devíti lety svým odchodem ze země hlasovali? Jestliže někdo ze země skutečně odešel proto, že nesouhlasil s politickým systémem, jenž invaze nastolila, a šel hledat svobodu pro sebe a pro své děti, odpověď je jasná: samozřejmě že o amnestii nepožádá, ať už chce bojovat nebo jen prosté žít. Proč? Protože kdyby požádal, zachoval by se hluboce bezzásadově. Ta svoboda, pro jejíž nepřítomnost v zemi tu zem opustil, je v té zemi totiž nepřítomnější než kdy dřív, a lidé, jimž je stejně milá jako jemu, ale kteří se rozhodli nehledat ji za hranicemi, ale snažit se o ni doma, jsou dnes perzekvo- váni promyšleněji, rafinovaněji a bezectněji než kdy dřív. Někteří jsou dokonce ve vězení. Dolary, které by tam amnestovaný exulant dovezl, nebo které by čs. gubernií vyplatil na poplatcích (a nemylme se, nebudou to sumy zrovna směšné), byly by příspěvkem nikoli na podporu těchto statečných lidí, ale na platy bachařů, fízlů a jiných policajtů, kteří jsou v současném Československu nejpreferovanější vrstvou. Přitom ovšem nejde v první řadě o peníze. Šel-li exulant skutečně hledat svobodu, pak hrbit hřbet před čs. stalinčíky i v Kanadě -a nemylme se, nyplňování drzých pražských dotazníků není než hrbení hřbetu - je výsměchem svobodě - a mimo jiné i urážkou kanadského státu, jenž člověku především zaručuje právě to, že se před žádnou mocí hrbit nemusí . Pakliže ovšem někdo odešel JEN z důvodů ekonomických, ryze nepolitických a nefilosofických, a sovětský vpád a systém nedostatku svobody a etiky mu nevadil, ať si zažádá. Pak je všechno v pořádku. Je zřejmě ochoten respektovat čs.zákony, podle nichž příchod cizí armády do země je beztrestný a jeho odchod naopak trestný, podle nichž jsou zavíráni chartisté, jejichž činnost potom považuje - nebo aspoň musí prohlašovat - za zločinnou stejně tak, jako vlastní odchod ze země. Pak z tohoto odchodu má zřejmě špatné svědomí, nechť je mu tedy uleveno. Je to prostě loajální poddaný čs. ruské gubernie v exilu a co činí, je v souladu s postavením loajálního poddaného čs. ruské gubernie doma. Všechno je o.k. Já ale takového člověka nerespektuju a nechci se s ním stýkat. Je mi protivný. Jenomže kolik lidí odešlo čistě jen z důvodů ekonomických? I ony jsou -10- [pageend12]totiž odvoditelné z nedostatku svobody. Nic tedy není v pořádku. Opět však jenomže: jakkoli je to nahoře naznačené jednoduché a jednoznačné v teorii a v oblasti ryzí etiky, v životě a v jeho praxi je všechno složitější. Ve hře je ještě jeden etický aspekt, který cynicky — a rafinované - do té hry uvedla čs.vláda. Skoro všichni jsme totiž doma zanechali rodiče, sourozence a přátele, a mnozí trpíme nostalgií. City tohoto druhu mohou být strašlivou trýzní. A tak drazí doma slouží čs. vládě k páchání zločinu mnohem horšího, než je nepovolená turistika a na rozdíl od lokálního zločinu "opuštění republiky" uznávaného za zločin mezinárodně: k zločinu vyděračství. Neboť ty naše drahé doma používá čs.vláda přesně tak, jako únosci letadel používají rukojmí. A navíc: dle studií psychologů vzniká často mezi rukojmími a únosci perverzní vztah přátelství, jenž vyúsťuje ve vztah nepřátelství k těm, kdož se podmínkami únosců odmítají řídit. Napíšete-li trýzní zužované mamince (rukojmí), že za těchto podmínek je lépe setkání se vzdát, bude matka, dcera nebo syn, mít tendencí obvinit vás z nedostatku citu, tedy z nelidskosti, a pocítí k vám nechuť, ne-li nenávist. K vám. Ne k čs.vládě. V neracionálním lidském podvědomí vystupuje totiž tato vláda perverto- vaně jako dobrodinec - vy jako zločinec. Vy - ne vláda - sí zahráváte s city a tedy i se zdravím stařičkých lidí, toužících spatřit děti, které je sice opustily, ale nyní - dík té dobré vládě - mají šanci to napravit. A proč se podvědomí takto chová? Protože vy stavíte mezi rodiče a děti překážku morální, kdežto vláda pouze překážku právní. Právní překážku lze ztéci jedině za cenu ztečení překážky morální a malér je v tom, že za morální překážkou je příkop naplněný špatným svědomím. A opět jenže: toužit po člověku a po rodném kraji je vlastnost velice lidská. Rozumný člověk proto pochopí ty, kdož jí za cenu nahrbení hřbetu podlehnou. Věc má však ještě další aspekt. Tím je starobylé zpytování svědomí. Než se rozhodnete udělat ten předklon a vypsat ten šek "payable to the Czechoslovak Embassy in . . .", jděte do sebe a zcela upřímně si odpovězte: Chci skutečné spatřit stařičkou maminku, drahého přítele, vesnici, neboť touha po nich mě strašlivě trýzní - anebo spíš hodlám pozvat kamarády do Jalta-baru a zatáhnout to tam tvrdými dolár- ky, případně si vyzkoušet, jak valutově to tuzexky dělají tuzexovým cizincům? Táhne vás tam taková láska, že jste ochoten se i ponížit, nebo vás tam táhne touha zahrát si na většího, nebo menšího, nebo i docela nepatrného strejčka z Ameriky, tetičku-kapitalistku? Touha imponovat je vlastně stejně lidská jako touha po matce, po příteli, po rodném kraji. Na rozdíl od ní však člověka nešlechtí. Zredukováno na fundament je to jednoduché. Na jedné straně máte zásadu promlčení, na druhé straně zásady etické. Obě současně je dodržovat nemůžete. Lid. jehož se čs.vláda chronicky dovolává, říká tomu dilematu "sezení na dvou židlích". Přesně k takovému posazu vás, milí kolegové exulanti, čs. únosci vašich maminek, dědečků a kamarádů amnestií vyzývají. Tohle měl být článek k výročí invaze. Asi nevypadá, jak mají takové články vypadat, nebo spíš jako očekáváme, že vypadat budou. Je to však článek k výročí invaze, myslím, mnohem příhodnější, než pláč, nářek, oheň a síra. -11- (V Magazínu přetištěno se svolením autora.) [pageend13](LISTY, řím) z textů kolujících po praze Jak jsem šla navštívit Klementa Lukeše OTKA BEDNÁŘOVÁ * Byla jsem si vyzvednout hodinky z opravy a pak jsem na Malém rynečku u Rottů chtěla sehnat gumičku do papiňáku. A to už je jen kousek do Ce- letné ke Klementovi. Ten dům, co voní tak krásně chlebem od sklepa až na půdu. Těšila jsem se na hrnek teplého čaje a jak uvařím Klementovi dobré kafe, to on rád. Když ho vaří sám, přece jen se někdy netrefí. Dá vody třeba málo nebo přeleje. On totiž vodu poslouchá. Dá ucho až k hrnku a leje. Voda zní jinak na dně, jinak uprostřed a jinak, když hrnek je vrchovatý. Když tnu ho uvařím, líp si pochutná. A pak si povíme, co je nového a jestli Blanka měla radost a vůbec. Beru to po schodech točitě vzhůru kolem prázdné výtahové šachty, která čeká marně na kabinu už víc než 40 let. Naštěstí jich do druhého patra není tak moc. Ale ani ty jsem všechny nevyšlapala. Na posledním odpočívadle před Klementovými dveřmi seděl v rohu na židli muž v uniformě VB. Taštičku s dlouhým řemínkem měl před sebou zavěšenou na klandru a u ní přístroj, ze kterého se to skuhravě a chrčivě ozývalo. Vysílačka. - A jéje, povídám, - tak ono se k panu Lukešovi nemůže? - Může, jenže není doma. - A copak? Snad se mu něco nestalo?, polekala jsem se. - Ne, šel jen nakoupit, počkejte si na něj. - To já si za ním dojdu do krámu, povídám. Obrátila jsem se na schodech, prošla průchodem, mrkla do pekařství, ale vysokou statnou postavu, známou snědou tvář s tmavými brýlemi jsem našla až ve vedlejších potravinách. Zrovna platil. Měl radost z mého "ahoj!" a svým sytým basem mi vysvětloval, že již od pátku má ostrahu. No - konečné - to není v Praze nic nového! Pan doktor Kriegel a pan profesor Hájek jsou takhle střeženi už několik měsíců. Proč bych tedy méla odcházet? Muž v uniformě si mě zapíše a čaj a kafe si s Klementem dáme! Po chodníku, v průchodu i na schodech se Klement pohybuje tak jako vždy. Bez bílé hole, jistě a přesně. Kdo o něm neví, že je slepý od narození, myslel by, že nosí tmavé brýle čistě pro parádu. Klement si připravuje klíče a já občanskou legitimaci. Podávám ji beze slova muži na židličce. - Á, pán vás už poučil. - Proč by mě poučoval? To přece ví dneska celá Praha, že když někoho hlídáte, musí se návštěvy předem legitimovat. Klement odemyká dveře, vysílačka skuhrá a já čekám, až mě zapíše. -12- [pageend14]Otevírá můj občanský průkaz. - Tak to je paní Bednářová! Vás tedy pustit nemůžu, sděluje kategoricky. - Ale jděte! A pročpak?, ptám se zvědavé. - Vás mám na seznamu. Začíná se šacovat. Uniforma má kapes spousty. Vytahuje z nich všelijaké papírky, obrací je v rukou a zase je zasouvá zpět. Pořád nemůže najít ten pravý. - Na seznamu? To bych ho ráda viděla, myslím si a povídám to nahlas. - Třeba se mýlíte. - Ne, vím to určitě. Bednářová, to si pamatuju, povídá a šacuje se dál. - Určitě vás pustit nemůžu. - To je škoda! Klement stojí ve dveřích a čeká. Beru ho za ruku, hladím ji po hřbetě a loučím se: - Tak se holt nedá nic dělat, Klemente. Chtěla jsem si s tebou popovídat a vidíš, nesmím. Je mi to líto, že tě tak hlídají, abys věděl, mám oči plné slzí, moc je mi to líto, kamaráde! Muž v uniformě VB s mou legitimací odchází po schodech dolů. Já za ním. Taštička visí dál na klandru a z vysílačky to chrochtá. - Tak mi vraťte mou legitimaci a jděte si sednout zas na svou židli, říkám. - Ne, to nejde, musím s vámi. - Co to má znamenat?, ptám se. - Copak to je zakázáno, navštěvovat přátele? - Já za to nemůžu, já jsem si to nevymyslel, omlouvá se a už mou legitimaci předává mladému dlouhánovi ve sportovním u auta pískové barvy, které stojí před Luxusem. To jsem ale husa, vůbec jsem si prve nevšimla ani auťáku ani jeho tříčlenné posádky. Muž v uniformě se vypařil a dlouhán mi otevírá zadní pravé dveře vozu. - Sedněte si, vybízí mě. - A proč? Chci vědět proč. Chci vidět nějaký papír, na kterém je napsáno, že . . . - Byla jste navštívit pana Lukeše? - Byla. A je to snad zakázáno? Ukažte mi paragraf, podle kterého se to nesmí. - Nastupte si a nedělejte hlouposti! - Chci nejdřív vidět papír, podle kterého si mám sednout s vámi do auta. - Buďte přeci rozumná a sedněte si! - Právě proto, že jsem rozumná, chci vidět papír, příkaz, zdůvodnění, proč si mám sednout a jet s vámi. Napadá mi, že bych mohla začít ječet na celou ulici. Bude jedna a lidí je tu zrovna dost. Ale ten špatný nápad zase zamítám. Stejně by jim to bylo všem fuk. Ten dlouhán by byl ještě schopen prohlásit, že jsem něco ukradla. Ale nechci se dát. Proč taky, když jsem nic neprovedla. Jaké má právo takhle se mnou jednat!? - Sedněte si, říká znovu výhružně a naléhavě. - Ale proč? -13- [pageend15]- Všechno se pak dovíte. Posaďte se!, přikazuje. - Ale vysvětlete mi proč!? - Sedněte si! Nikam to nevede. Melu svou, on také. Pod neustálými příkazy a ostrým slovním nátlakem nakonec usedám. Plouhán přibouchne dveře a auto se okamžitě rozjíždí. Neznám ani číslo toho vozu. Dokonce si nejsem jista ani jeho značkou. Je to jako špatný sen. Projíždíme kolem Barťáku k Albatrosu, na červenou zůstáváme stát, a já se ptám; - Kam mě vlastně vezete? A pak - nevím ani, kdo jste. Sedím v autě a nevím s kým a proč! - Promiňte, zapomněl jsem se představit. Ale předal vás příslušník v uniformě, tak byste nemusela být tak nedůvěřivá, říká dlouhán a vytahuje tu jejich průkazku. S úsměvem: - Fotka ještě z mládí, fešák, že jo? Přecházím mlčky jeho pokus o žert. S člověkem, který mě pro nic a za nic, bez vysvětlení a proti mé vůli někam veze, nemám prostě schopnost žertovat. - Stačí?, ptá se. - Ne. Špatně vidím, povídám a vyndávám si brýle. Koukám, kde je po- depsán, kde má jméno. Podpis není. Jméno není. Má v tom celém slavném průkazu jen fotku a číslo. A to je tedy průkaz, který opravňuje vlastně k čemukoliv. - A vezeme vás do Bartolomějské, zadem. Tam se všechno vysvětlí. Za několik okamžiků vůz zastavuje před bílým kachlíkovým domem. Dostávám pokyn vystoupit a dlouhána následovat. Jdeme do prvního patra. Dlouhán bere za kliku dveří. Je zamčeno. I druhé dveře jsou zamčeny. Třetí se právě otevírají a v nich se nečekaně objevuje muž, kterého znám. No ovšem! Znám ho přece z Čáslavi, kde mě loni před volbami deset hodin nesmyslně zadržoval pro jakési podezření z krádeže obrazů. Teď tu stojíme proti sobě na dva kroky. Už je jednou nohou dokonce o krok blíž, jenže vtom mě poznává a rychle, jako ve filmu když běží pozpátku, vcouvává zpět, odkud chtěl vyjít. Dveře se za ním zase zavírají; dveře, na kterých je číslo 31. Tak se podívejme: chlapec se bojí. Zmizel jako pára, jako duch! Bodejť — nemá čisté svědomí. Je mi docela dobře, že právě tady v téhle budově má ze mne někdo strach. Až se sama divím, jak dobře mi to dělá. Fajn! Dlouhán odemyká dveře číslo 33. Malá místnost s oknem, se světlými kancelářským nábytkem, skříň, stůl se šesti židlemi a na štorc psací stůl s jednou židlí pro "Někoho". Přikáže mi posadit se a proti mně usedá mladíček, který se také nenamáhá s představováním a který má asi za úkol se ode mne už vůbec nehnout. Hlídač. Zůstávám s ním v místnosti sama. Cítím, jak na mne mlčky civí a proto civím mlčky na záclonu na okně. Přichází hřmotný muž tak kolem padesátky. Usedá za stůl na místo pro "Někoho", bez pozdravu, bez představování na mne spustí zhurta: Jméno . . . data narození . . . bydliště . . . A já odpovídám. - Byla jste navštívit pana Lukeše? - Ano, byla jsem navštívit pana Lukeše. Je to snad přečin? Nesmí se to? Ráda bych to viděla černé na bílém. -14- [pageend16]- Co jste chtěla panu Lukešovi? A kdopak tam všechno chodí? Kdo? Povídám, že chci už konečně vidět nějaký papír se zdůvodněním, proě jsem byla odvezena sem. - Však my víme, co tam děláte. To jste se s ním zase šla domlouvat, co?, křičí najednou. - Do toho vám nic není, co jsem tam šla dělat, křičím také. - A nekřičte na mne, nebo budu křičet taky, anebo už vůbec nepromluvím. Chci vidět, podle jakého paragrafu mě tady držíte, chci zdůvodnění, vysvětlení . . . Přestává křičet, ale stejně se nedovídám, proč jsem tady. Pak najednou v místnosti není a já si už vůbec neuvědomuji, co říkal naposled. Asi teď konečně přinese ten papír a bude se mnou psát protokol, myslím si. Hlídač na mě civí, cítím to, i když na něj nekoukám. Pořád koukám na tu záclonu v okně. Najednou se otevřou dveře a je tu velmi energický, rázný muž. Aha, asi vyšetřovatel. - Byla jste navštívit pana Lukeše? - Byla jsem navštívit pana Lukeše. Je to snad proti zákonu, je to trestné?, opakuji poněkolikáté. Rozhovor je podobný až snad na to, že mi najednou začne vyhrožovat: - Však my s vámi zatočíme! Jen si nemyslete! Však my vám ukážeme! My si vás tu necháme a bude to. Ono vás to přejde! Vy ještě uvidíte, co všechno my můžeme! - To já vím, povídám, - že vy můžete všechno. Bu bu bu. A co má být? To se mám třást strachy? Tak si mě tu necháte, no a co? A nevyhrožujte mi, nic jsem neprovedla, nemáte na to právo. Doteď neznám důvod, proč jsem tady a když mě tu necháte, porušíte zákon. - A co máte v té kabelce? - Své věci, a co je vám do toho? - Vyndejte to! - Na to nemáte právo, na to musíte mít taky papír, když chcete vidět moji kabelku. - No, to se bojíte, co? Nemáte čisté svědomí, co? - Já chci vidět konečně papír — zdůvodnění, proč jsem tady a proč chcete vědět, co mám v kabelce. - Dejte tu kabelku na stůl a vyndejte ty věci! - Proč? Nemáte na to právo. - Vyndejte to! - Nemáte na to příkaz. Až mi ho dáte, vyndám věci. - Vyndejte to!!!, přikazuje. Vzteky beru kabelku a obracím ji dnem vzhůru. Na stůl padají moje věci. Peněženka, manykůra, taštička s léky, papírové kapesníčky, kapesník, pouzdro s brýlemi, pouzdro s notýskem a telefonním seznamem — rukavice - legitimace na tramvaj - klíče. - To je všechno? - Všechno. - Koukni, jestli je to všechno, říká hlídačovi. Ten bere mou prázdnou kabelku a strká do ní své ruce. Prohrabuje ji ze všech stran, jako by měla mít tajné skrýše. V duchu zuřím. Co si to dovolují ! ! ! - Ještě máte něco u sebe? V kapsách? -15- [pageend17]- Nemám. Pak se zas vytratí a já koukám, že přes mé protesty vlastně docílil, co chtěl. Divím se sama sobě, že jsem se nechala vyprovokovat. Ale vždyť dělám, co můžu, utěšuju se vzápětí. Oni prostě porušují zákon ve všem všudy, to nezachráním . . . Už je tu třetí muž. Věk si netroufám odhadnout. Určitě víc než čtyřicet. - Stará známá, paní Bednářová, halasí hned od dveří. To mě dopaluje. - Tak jste byla navštívit pana Lukeše. Vy tam chodíváte, že jo! A často! - Jak se mi zachce! - No jen to určete blíž, kolikrát - dejme tomu - v týdnu? - Kdy se mi zachce a nebudu se s vámi o tom bavit, to je jen moje věc. - To zase chystáte nějakou chartičku, že jo, teď už je, myslím, číslo ošum. Dejte s tím už pokoj! Dejte s tím už pokoj! Kdopak si myslíte, že ten boj vyhraje? - To už je přece dohodnuté, povídám, - to už je dávno jasné: morální vítězství máme my. Vítězství moci a síly je na vaší straně. My ale máme čisté svědomí. - Tím chcete říct, že my nemáme čisté svědomí? - Já vám do vašeho svědomí šahat nebudu. Já vám jen říkám, že morální vítězství je rozhodně naše. Moc máte v rukou vy. - Dejte s tím už pokoj, s těma chartičkama! Snad si nemyslíte, že o vás všechno nevíme. My vás sledujeme, a dlouho! O vás máme všecko. Všecko! To byste se až divila, co všecko. - Tomu věřím. Věřím, že víte i to, co nevím ani já. Vždyť jste za to taky placený. - A když se vám tu nelíbí, tak si jděte, jděte si za těma svejma Hochmanama a Prečanama. Jděte si, vystěhujte se, třeba do Ameriky . . . Nebo vás, jako pana Vaculíka, někdo může posadit na křídlo letadla a vyvézt za hranice, dodal výhružně. - Tak to vy jste psal panu Vaculíkovi ten anonym, že ho vyvezete za hranice na křídle letadla? - Ne, já jsem to jen čet, odpověděl tentokrát on na mou otázku a hned se zarazil: - A otázky tu dávám já. Vy máte odpovídat. - Ba ne, říkám, - jsme na tom úplně stejně. Doteďka jsem neviděla žádné lejstro, podle kterého byste byl oprávněn se ptát vy mne. Ráda bych už konečně ten papír dostala. - Copak jste dělala na prvního máje? - Co je vám do toho? Jak to souvisí s panem Lukešem? - Byla jste v průvodu? - To dá rozum, že ne. - A kdepak jste spala v den pohřbu Patočky? - Doma. - Nepovídejte, doma jste nebyla. - Byla, abyste věděl, byla! A vy jste mi zvonili u dveří od rána od šesti hodin deseti minut do osmi hodin patnácti minut. Chtěli jste mi účast na pohřbu znemožnit, jenže já jsem vám neotevřela. Já každýmu -16- [pageend18]otvírat nemusím. Tak, abyste věděl! - To se podívejme, tak paní Bednářová říká, že spala doma a že neotevřela, opakuje si pro sebe a snad i pro hlídače, anebo jen tak do prázdna. - Ano, povídám, - a koukala jsem se z okna na to vaše auto. Můžete si zkontrolovat, že to byla bílá volha, s kterou jste pro mne přijeli. A když auto odjelo, tak jsem z bytu zdrhla. - Já jsem vás na pohřbu viděl. Jen by mě zajímalo, co to bylo za ty tři ženy, se kterými jste šla z pohřbu. Tou cestou dolů. To by mě moc zajímalo! - Nevím. A kdybych věděla, nepovím. Konečně, vy to jistě dobře víte sám. Všechno tak sledujete. Obrací se na hlídače: - Podívej se paní Bednářové do těch věcí z kabelky. A hlídač ochotně začíná prohrabovat moji peněženku, vytahuje různé papírky, mé doklady, čte si v nich, třídí je a vybírá. To je drzost! A já tu mám sedět a koukat na to. A mlčet. Ne, to nemůžu. - To zas budeme hledat kradené obrazy? - To jsem čet, ten váš fejeton. - To nebyl fejeton, to byla reportáž. - Tak reportáž. To jsem čet. Ještě jezdíte tam do té chaty? - Do toho vám nic není. A nejezdím. Nemám řidičák, nemám technické osvědčení od trabanta a nemám ani peníze. - Ale vy je máte. Vy si vypíšete. - Jo, dvěma prsty! A stejně vás znám, povídám. - Odkud, ptá se překvapeně. - Z pohřbu pana profesora. Stál jste za hřbitovní zdí se štábem u kamery. Řídil jste všechny filmovací práce na tom pohřbu. Dělal jste režiséra. A měl jste na hlavě klobouček z manšestru medové barvy. Že je to pravda!? Nereaguje. Ale cítím, že není rád. - A toho pána, pokračuji v útoku, - co sedí o dvoje dveře dál v čísle 31, znám taky. Toho znám z Čáslavi, když mě tam loni na deset hodin zadržel. A dneska jsme se tu čirou náhodou setkali. Pane, ten mizel . . . - A kterejpak to je? Toho jednoho jste jmenovala pomerančová košile. To byl ten? - Ne, tohle je Monako. Aspoň se chlubil, že byl v Monacu. - To jsem zvědav, co napíšete o mně, povídá a bere se stolu čtyři vytříděné papíry, které mu hlídač z mé kabelky zatím připravil. Dává se do čtení. Čte zprávu o létající demonstraci. O tom, jak dvacet lidí vypustilo 20.dubna v podchodu na Václavském náměstí dvacet pouťových balónků jako protest proti zatčení a neoprávněné vazbě Václava Havla, Jiřího Le- derera a Oty Ornesta. - Kdo to psal? - Nevím. - Kde jste to vzala? - Našla jsem to ve schránce. -17- [pageend19]- To je zajímavý, všichni všechno najdou ve schránce. To jste nesla panu Lukešovi? - Ne. To je přece starý, to on už dávno ví. - Vaší povinností bylo to hned odevzdat na bezpečnosti. - Ale prosím vás, a proč? A konečně, nebudu vám odpovídat, dokud mi nepředložíte nějaký papír, podle kterého mě tu zpovídáte. - A co kdybychom si udělali zkoušku vašeho psacího stroje? - Ten už znáte, už jste si zkoušku dělali loni v Čáslavi. - A copak je tohle, ukazuje na kousek papíru se dvěma nebo třemi řádky, vizitku a jednu pozvánku. - Nevím. - Vy víte, ale nechcete povídat. Ale ono vás to přejde, jen počkejte, jen počkejte, vy si to ještě rozmyslíte! Náhle vstává a odchází. Hlídač civí na mne a já zas na okno. Muž se halasně vrací: - Tak víte co, paní Bednářová? Vy půjdete do vazby. Vám je všechno jedno, tak půjdete do vazby. Mává mi před očima růžovými lejstry. - Za to, že jsem byla navštívit pana Lukeše? Je to vůbec možné? Na základě čeho? Žádám řádné doklady! - To se všechno dozvíte. Budete vyslýchána. My jsme jen informační skupina. Tak si to všechno sbalte. - Ale já chci nejdřív na záchod, povídám a ukládám si věci zpátky do kabelky. - Záchod tady není. Ten je až v cele. Žasnu. V té vysoké, mohutné, bíle kachlíkované budově prý nemají záchod. No to se povedlo! A protože potřebuju na záchod, tak půjdu rovnou do cely. Bez jakéhokoli zdůvodnění. Jen tak, že se někomu zachce. Ve 13,oo hodin mě u Klementa sebrali a teď už je 15,45. Trčím tu už skoro tři hodiny a pořád to nebere žádné obrátky. Až teď. A už je tady doprovod. Hlídač dostává posilu. Jsem vedena chodbami přes dvůr do budovy v Konviktské. Sestupujeme po schodech do jakéhosi temného suterénu. Jsem postavena na místo, které je na zemi bíle orámováno a označeno velikými bílými písmeny jako "MÍSTO ZADRŽENÉHO". Tam mi nařizují číst jakýsi řád: kdy se vstává, kdy se jde spát, kdy se uklízí, co se smí a co se nesmí a že místní personál je povoleno oslovovat pouze slovem pane. Nestačila jsem ani dočíst ty pokyny a už se na mne volá: - Bednářová, pojďte sem. Tady odložte kabelku a sepíšeme, co v ní máte. Počítejte peníze. Tak peněženka, sundejte hodinky, prstýnek, ma- nykůra, rukavice, svazek pěti klíčů, legitimace na tramvaj . . . tady to podepište, to je potvrzení, že jste odevzdala své osobní věci. Podepisuji ten růžový papír třikrát. - Bednářová, tady je potvrzení o zadržení vašeho občanského průkazu, podepište to tady, hučí vedle mne zas někdo jiný. - Bednářová, pojďte sem!, volá se na mně ze šatny na chodbě. Tady se svlékněte donaha a odložte sem všechny své věci. Svlékám se a jakási žena, která má žaludek na takové povolání, se mi hrabe ve vlasech, za ušima, poroučí dělat pět dřepů, zvedat paže a zvedat nohy, aby se podívala, jestli jsem na chodidlech nebo jinde ne- -18- [pageend20]pronesla "něco". To "něco" hledá i v ponožkách, podprsence, kalhotkách, džínách, svetru a blůze. Pak zvedá botky a odlepuje vložky a kouká i do kramfleků. Poroučí, abych se oblékla a vede mě na záchod do prázdné cely. Místnůstka je to tmavá, se třemi kavalci vedle sebe, stolečkem jako dlaň, židličkami jako nic, umyvadlem a klozetem. Smím se posadit na mísu a žena čeká ve dveřích . . . Není tu papír. Chci papír. Nemá. Chci, aby mi donesla z mé kabelky papírový kapesníček. Aspoň to. - Jste zdravá?, ptá se. - Ne. Jsem nemocná, mám invalidní důchod, nemocnou slinivku, hepa- tobiliární blok, dvakrát jsem prodělala infekční žloutenku a mám přísnou jaterní dietu. A jmenuji všecky své další choroby. Je mi až nanic z toho, co všechno jsem vlastně už prodělala. Zatímco se oblékám, žena volá: - Já ji nemůžu vzít. Je nemocná, má dietu. Musíte s ní na Pankrác k doktorovi. - Jé, ozývá se zklamaně a několikahlasně z druhého konce chodby. Přijíždí šestsettrojka. Kromě hlídače mě provází další muž neznámého jména a řidič. Motáme se Prahou v dopravní špičce a suneme se na Pankrác. Ne a ne se strefit do správného vchodu vězeňské nemocnice. Konečně. Jsem předvedena lékaři. Prohlíží mé oteklé nohy, prohmatává břicho, moje nemocná játra, chce znát mé léky a nakonec slyším, jak ve dveřích mým průvodcům oznamuje: - Bednářová zůstane tady. Vy dietu v Bartolomějské nemáte. Slyším z chodby jakési dohady. Dostávám nemocniční pruhované pyžama, pruhovaný župan a pantofle. Z mých věcí mi zůstávají jen brýle, kapesník a hřeben. Prosím ještě o své ponožky. Je mi zima. Ale to se nesmí. - Tak vidíte, jste tak nemocná a komplikujete si život, povídá mi lékař. - Pane doktore, já si ho nekomplikuju. šla jsem jen navštívit přítele. Tam jsem byla zadržena a do teďka mi nikdo neřekl, proč. Prosím vás, máte-li tady o tom nějakou zprávu, řekněte mi aspoň vy, co mě vlastně čeká. - Tady budete v nemocniční cele. Přijdou sem za vámi na výslechy vyšetřovatelé. Zítra půjdete ráno na odběry krve, rentgeny a další prohlídky. Pak se uvidí. Sestra mě vede dlouhou chodbou a hlásí: - K jídlu už nic nedostanete. Je po večeři. - Aspoň napít trochu čaje. On rána jsem nejedla, prosím. Dostávám ešus teplého šípkového čaje a příděl léků. Velitel odemyká celu č. 115 a já se tam seznamuji s paní Věrou. Odkládá rozečtenou knížku a pozoruje mě. Naše postele jsou přilepeny na sebe až ke zdi. V tom malém úzkém prostoru je ještě jedna postel volná. Jsou zde i nemocniční stolky, umyvadlo a klozet. Židle není zapotřebí. Stolek paní Ciparové je obložen pohlednicemi, které v tom jednotvárném prostředí svými barvami až tlučou do očí. - To je zakázané mít je na stolku, říká, - ale mně tu dovolí všechno. Že jsem si je pěkně urovnala, viďte? Nejvíc se mi líbí tahle. Podává mi do ruky obrázek lotosové růže na bleděmodrém pozadí. - To mi poslal Jožko. Všecky mi je poslal Jožko. -19- [pageend21]- Vy máte ale krásné vlasy, povídám jí. - To nic není, měla jsem je až do pasu, už je mám ustřižené a taky mi hodně vypadaly. Ale sáhněte si, že mi znovu rostou. A opravdu, cítím pod tou dlouhou tmavou kšticí vyrážet až na hlavě pichlavého ježka. - Podívejte, jak jsem vypadala, než jsem se sem dostala. Podává mi fotografii. Sedí na ní opřena na židli, se svými nádhernými vlasy, spokojená, usměvavá, krásná tvář, a nad ní se sklání pyšně muž, který jako by svůj poklad chtěl uchránit ode všeho zlého. - Máte asi hodného muže. - Je moc hodný. Jožko je moc hodný. Ale není to můj muž. Měli jsme se zrovna brát. Mám doma nové bílé krajkové svatební šaty. Jen kolem krku, víte, jsou zdobené bleděmodrými kytičkami. - To vám musí slušet. - Já mám ráda hezké věci. A Jožko, ten mi kupuje. Ten mi koupí co chci. A já to ani nechci a on mi každou chvíli něco přinese. On mě má moc rád. Helejte, co mi sem píše. Bere do ruky jednu pohlednici a čte: "Moja drahá hubenka" - to je jako pusinko, vysvětluje mi. Víte, Jožko je Slovák. "Moja drahá hubenka. Nemôžem na Teba zabudnuť, vrať sa nám skoro domov, veľmi ťa potre- bujem, ja aj deti. Mamička, přijdi, čákáme ťa." Nebo helejte. Vytahuje druhou pohlednici. "Milovaná moja Vierka! Stale na Teba spomínam, snívá sa mi o Tebe, čakám netrpezlivo, boskávam ťa, miláčik moj, mazlíček moj, moje všetko, hubenka moja." - Takové jsou všechny, to bych vám mohla číst. - To je dobře, že máte tak hodného ženicha, říkám. Choulím se pod tenkou deku do klubíčka, snažím se zahřát. Nohy jsou jako dva kusy ledu. Je mi na nic z toho, co všechno jsem dnes prožila, honí se mi to hlavou tam a zase zpátky a kolem žaludku mrazí, nepříjemný mrazivý pocit se rozlévá v celém těle i do hlavy, až bolí, úzko je mi, nevím, co bude dál, co vlastně na mne nachystají. Oni můžou skutečně všechno! Co když mají nějaký nový pokyn? A co je asi doma, mají o mně strach. Vzápětí rychle sumíruju dohromady několik vět, které musím dát do protokolu, až přijdou vyslýchat. Musím si je zapamatovat. Musím si zapamatovat, co všechno chci dát do protokolu. A když mi to nebudou chtít zapsat, nebudu vůbec při výslechu odpovídat, rozhoduji se. Ano, tak to udělám. Ale žaludek jen při myšlence na to se zvedá a bouří. Musím to přece vydržet. Napomínám svůj žaludek a vedu s ním chlácholivý rozhovor. Dávám si na něj zahřátou ruku a povídám mu o tom, že mě teď nemůže zradit, že mi musí pomáhat a já mu to pak někdy oplatím. Hlas mé sousedky má náhle jiné zabarvení. Zpozorním. Uvědomuji si, že jsem teď neposlouchala a stydím se za to. - . . . a za tři dny nato, co mě sebrali, jsem dostala epileptický záchvat . . . - Prosím vás, a kde jste říkala že to bylo? - No, dali mě do vazby do Litoměřic, víte? Tam se vozí od nás z Mostu. 4.února mě sebrali, pak mě odvezli do Litoměřic a tam byly výslechy. Já jsem nic neprovedla a tak jsem byla hrozně rozčilená, že jsem tam neprávem, a dostala jsem ten záchvat. Já na to trpím, ale naštěstí -20- [pageend22]se mi to stane jen málokdy. Já jsem vyučená servírka a mám kurs pro vedoucí až do 120.000. A když jsem dostala ten záchvat, tak děvčata, co se mnou byly na cele, volaly lékaře a ten řekl, že simuluju. Prostě mi to nevěřil. A velitelé dostali nařízeno zacházet se mnou jako se zdravou. Tak mě praštili pendrekem, že nechci vstát. Jenže já jsem ochrnula, podívejte se, na polovinu těla, na pravou stranu. Sune se z postele a předvádí mi svou ruku a nohu. Visí jí bezvládně podél těla a noha je podivně zkroucená, chodidlo zvrácené. - Děvenko milá, slzy se mi derou do očí. - Neplačte, teď už je to dobrý, děvčata v cele taky nade mnou plakaly. Tady už je to dobrý. Tady jsem už sedům týdnů a dělají co můžou, aby mě z toho dostali. Ale tam v Litoměřicích mě nechali tři týdny bez pomoci, pak mě přece jen dali na marodku, ale jen na devět dní. Nevěřili, mysleli, že simuluju. Ani to ochrnutí mi nevěřili, to jsem ani nechtěla žít. Musela jsem v cele od rána do večera sedět na židli, ale to jsou židle bez opěradla, a já z nich padala. Tak děvčata sedaly zády proti mně, abych se mohla opřít. Ale když to viděl velitel, tak jsme všechny dostaly. Co toho dostaly i za mně! A když přišel velitel, musela jsem vstát, víte, to se musí vstát, tady ne, tady je nemocnice, ale normálně v cele musíte vstát. A mně to nešlo. Já mohla stát jen na jedné noze a když jsem nebyla opřená o zeď, tak jsem padala. Tak mi zas dali pendrekem. A říkali "však vás to přejde, to vaše simulování". A k výslechu chtěli, abych chodila, ale já mohla jen skákat po jedné noze, vidíte tu nohu, přece. Tak jsem padala. Poskočila po levé noze, vleče tu pravou za sebou jako ploutvičku, taková mladá krásná holka. Nožičku pohublou, svaly atrofované. - A mám ji kratší, ty šlachy se zkrátily, hlavně na noze. Teď sem chodí za mnou rehabilitační sestra každý den a cvičí mi ruku i nohu. Teď už je to dobré, říkají, že tak za dva roky si budu snad i moct zatančit. Já strašně ráda tančím. Jožko má zas fotbal a já tanec. Tady se o mně starají, připadám si jako v opravdické nemocnici, jsou na mně hodní, já si na ně nemůžu v ničem stěžovat. Ale než jsem přišla sem, to jste měla vidět! Vlastně sem mě přinesli na nosítkách, tak jsem na tom byla špatně. Kdyby to Jožko věděl, určitě by si na toho velitele počkal a nandal by mu jich! Já nevím, co tomu Jožko řekne, co myslíte? . . . Ale on mě má rád, já věřím, že mě má rád, ten mě bude vozit třeba na vozejčku, jen když mě bude mít doma. Jožko je moc hodný, víte? To věděla celá věznice v Litoměřicích, jak se mnou zacházejí. A mám na to svědky. A budu je žalovat. Ten doktor, takovej hezoun, ten jen přišel, zeptal se - tak co dámy - a zas šel. Nechal mě bez léků, bez ošetření, a ještě mě tloukli a za nic. Podívejte se, tady mi to přišlo od soudu 26.dubna, že jsem vyloučena ze společného stíhání, to znamená, že jsem uznána bez viny. Dává mi číst ten papír. . . . jmenovaná je vyloučena ze společného projednávání . . . . Datum 26. dubna. - A za co vás vlastně stíhali? - Tady je spis, koukejte, přečtěte si to. Čtu příběh Věry a jakéhosi A, který ji sekerkou v ruce donutil, aby se zúčastnila vykrádání jakési restaurace, odcizil cigarety a peníze -21- [pageend23]v hodnotě 2.406 korun. Nepřehlédla jsem se - v hodnotě 2.406 korun! - A kdo je to ten A? - To je známá firma na Mostecku. To je chlap, váží 115 kilo a šel na mně sekerkou. Tak jsem se bála, vy byste se nebála? Já myslím, že by se každá bála. A to mě v Mostě esenbáci znají. Vždyť chodili k nám do restaurace. A přesto mě sebrali... A vidíte, teď mi poslali, že jsem vyloučena z toho soudního jednání. Chtěla jsem k tomu soudu jet, ale pan primář tady to nedovolil. Že bych nemohla ze zdravotních důvodů. Ale já bych jim tam ukázala tu svou ruku a nohu. Ať se podívají, co ze mne udělali! To já jim neodpustím! Těm v Litoměřicích. A představte si, i pro děti si přijeli, to jsem se až do věznice dověděla. Víte, já mám syna Olinka z prvního manželství. Jsou mu tři roky. Ale otec, ten je ve výkonu trestu a otcovství ani nepřiznal. A Jožko má taky syna, Jožku, čtyřletého. Žena mu utekla. A tak s Jožkou a dětma už víc jak rok žijeme pohromadě . . . A máme se rádi a děti se taky mají rádi a tak Jožko si vezme za vlastního Olinka a já zas Jožku a bude svatba. Už měla být. A budeme na Slovensku. Tam má Jožko rodiče a ty mě mají taky rádi. Já nemám matku, umřela mi, i otec. O mně se starala celý život babička s dědečkem. A nedostali na mně ani korunu sirotčího. Prý mají dost veliké příjmy, aby mě uživili. Chodili jsme na haldy vybírat uhlí. No a babička už taky nežije. A dědeček, ten, chudák, kdyby viděl, co mi udělali, ten by to nepřežil. Už měl dvakrát infarkt - určitě by to nepřežil, kdyby viděl, že jsem mrzák. A když mě sebrali, tak si přišli od sociální péče pro děti. Víte, Jožko je zedník a tak bral děti s sebou na stavbu a tam je hlídala uklízečka. Tak si pro ně přijeli. Ale Jožko měl v ruce hrnec vařící vody a řekl, že kdo překročí práh, na toho tu vodu vyleje. Tak si jeli pro SNB. Ale Jožko zatím vzal děti a utekl s nimi na nádraží a jel prvním vlakem. Sice na opačnou stranu, do Duchcova, ale tam sedl na rychlík a odvezl je ke svým rodičům na Slovensko. Jeho matka je porodní asistentka a stará se teď o ně. Hned si to dal potvrdit na národním výboru, takže se vrátil do Mostu s potvrzením, že o děti je postaráno . . . Co myslíte, uzdravím se? Říkají, že jo. - Ani nevíte, jak bych vám to přála. Myslete jen na to, abyste byla zdravá. A teď už spěte, potřebujete hodně spát. - Tak dobrou noc. To světlo tu bude svítit pořád, to tak je v cele, víte, - a nelekejte se, každou chvilku se koukne velitel špehýrkou, co děláme. Jestli spíme. Tak abyste to věděla. Tak dobrou noc, a říká se, že když se vám v cele zdá o lvech, tak že to všechno dobře dopadne, tak vám to přeju. Hlavou se mi honí: příběh Věry C., a co bude zítra, a jaký bude výslech. Jen aby nepřišli hned poránu, to je mi vždycky špatně a na zvracení a játra zlobí - i doma v pohodě. A ráno je slyšet nástup vězňů na dvoře, pochod, příkazy, odchod do práce. Mne čeká odběr krve a dopoledne ještě EKG a prohlídka u gynekologa a moje ranní nevolnosti do toho a vizita a snídaně a kontroly špehýrkou a jinak jen my dvě v pokoji. Znovu si skládám v duchu svou stížnost, kterou přednesu, až si mě zavolají, musí to už být přece každou chvíli a poslouchám vyprávění Věry C.: - Co myslíte, dovolí mi v kostele na svatbě, abych seděla a nemuse-22- [pageend24]la si kleknout? Já bych si kleknout nesvedla. - To víte, že to dovolí, prosím vás, určitě to dovolí. - My budeme mít svatbu tam u Jožky, to je malá vesnice a Jožko chce taky v kostele. Koupila jsem mu látku na bleděmodrý oblek a dal si to ušít. Já mám ráda světlé barvy. Moc mu to sluší, víte, on má světlé vlasy a snědou pleť. A Olinek a Jožínek mají z té látky nové bleděmodré kalhotky a k tomu bílou košilku a na ní jsem ušila bílé fiží. Ještě tam něco chybí, na tom fiží, nevím, co tam tak dát. Mašličku? - Já bych řekla, že perleťové knoflíčky, takové ty kulaté. - A víte že jo! Takové tři nebo čtyři pod sebe, a taky bleděmodré. Snad je dostanu. To by mohlo dobře vypadat. Přichází rehabilitační sestra. Cvičí s paní, pochvaluje, jak je trpělivá, jak se snaží a že to je dobře, že ji dává za vzor ostatním. - Věříte, že se z toho bolestí až počůrávám, svěřuje se mi. - Ale tak bych už chtěla domů. Oni mě tu drží, aby mě trochu dali dohromady. Já se spadla o 16 kilo za dva měsíce. To už si se mnou nakonec v Litoměřicích nevěděli rady, tak mě sem převezli. A chodí sem za mnou i lékaři z civilní nemocnice. Ze Střekovic a Krče. - Hele, kůň. Vidíte? Ukazuje na okno. Přes naše okno se houpá bílá šňůra. - To si posílají vězňové tabák, tomu se říká kůň. Obědváme. Jídlo je dietní a paní C. má zvláštní výkrmné porce. Polévku s domácími nudlemi, maso s bramborovou kaší a celou pikslu jahodového kompotu. Navrch ještě piškotovou roládu. Nosí jí ovoce a pořád něco. Je z toho celá zoufalá a velitel hlídá, jestli je ešus prázdný. - Chtějí mě tu vykrmit, spravila jsem se za týden o kilo, ale oni by chtěli, abych měla najednou zas o těch 16 kilo víc. A pro mne nikdo nepřichází. Kdykoliv zachrastí klíč v zámku cely, kdykoliv se otevře špehýrka, říkám si: teď! A přiznám se, že kolem žaludku to ošklivě zamrazí. Ale zase nic. Jednou vezou čaj, jindy nesou léky, pak zase sbírají nádobí. - Včera jsem se koupala a umyla mi vlasy jedna odsouzená. To bylo tak příjemné, předtím mě koupali jen tak, že mě posadili na klozet a vylili na mně asi tak třičtvrtě kbelíku vody. Ale teď to bylo pod sprchou a vlasy mi umyla šamponem. Jen musela dávat pozor na ty dekubity. Vidíte, jak jsem proleželá. Tady na té ochrnuté straně to ani necítím. Víte, že tu levou ruku mám tak šikovnou, že s ní můžu i psát? Podívejte se, napsala jsem do advokátní poradny svému obhájci dopis - sama - levou rukou. To je taky, ten obhájce, víte? Ani mi nedal zprávu, že už je po soudu. Ale psal si o 600 korun. Já ho nechci, takovýho obhájce, ten je mi na nic. Ten se o to vůbec nestará. - A co teď s vámi bude dál? - To právě nevím. Vlastně bych měla už jít do civilní nemocnice. Domů takhle nemůžu. Někde mě musí ještě léčit. Já jsem tak ráda, že tu jsem s vámi, že vás sem dali, já tu byla teď pět týdnů sama. Víte, já byla ráda, když na mně někdo promluvil. Sestra nebo doktor nebo velitel, to je jedno. Hlavně, že mi někdo aspoň řekl pár slov. A teď jste tu vy. Já vám důvěruju, opravdu vám důvěřuju. - Já vám taky, paní C. A moc vám držím palce, moc, ani nevíte jak, abyste byla brzy zase taková, jako na té fotografii, usměvavá, krásná, -23- [pageend25]spokojená. - Já se právě bojím, až budu v té civilní nemocnici, aby mé Jožko hned neuviděl tak ubohou. Víte, když mě sebrali, měla jsem u sebe peníze a oni si mysleli, že to jsou ty kradené a chtěli, abych to vyrovnala a že mě pustí domů. Ale to já nemůžu. Když jsem nic neukradla, tak to nebudu vyrovnávat, řekla jsem a pravdu musím dokázat, kdyby mě to mělo stát cokoliv. A najednou jsem chromá. Ale já to dokážu, třeba i chromá. A z těch peněz, co mám tady uložené, si nechám koupit župánek, aby, až Jožko přijede, aby mě viděl hezkou. On by to nepřežil, kdyby hned viděl tu moji nohu a ruku. I plíce mám zasažené, museli mi dávat kyslík, ale teď už se mi dýchá lepší. On by to nepřežil. Dyť je mi teprve dvacetdevět let. Ten by si, jak ho znám, klekl u mé postele a tam by plakal. Ale pak by se dopálil, vzal by mě do náruče a odnesl by mě až domů na Slovensko. A doktorům by ještě vynadal. A oni by ani za nic nemohli. Já musím přece vypadat, až se s ním zas setkám. Ale co já jim budu platná doma, řeknete, když jsem mrzák. Já bez pomoci nic nezmůžu. Co budu dělat? - Na to teď nemyslete, teď myslete jen na hezké věci, dobří lidé vás neopustí a o špatné není co stát. Uvidíte, že se to zas zlepší, a když budete něco potřebovat, nezapomeňte, napište mi, jestli mě tu nenechají, pomůžu vám, jak budu moci. - Jožko chtěl koupit škodovku, kdyby měl auto, tak by mě aspoň mohl vozit. - No vidíte, budete si jezdit po výletech, Olinek a Jožínek vzadu a vy vedle manžela vpředu. A ta svatba, to bude krása. Úplně ji vidím; vás v těch bílých šatech a rozpuštěné vlasy a vašeho muže v bleděmodrém obleku a ty děti k tomu. - Budu se muset naučit podepisovat levou rukou, abych se mohla po- depsat. - Třeba pak ta pravá taky už něco dokáže. A je zase večer a pak noc a ráno a poledne, a já už nejsem 48 hodin na svobodě. Podle zákona mám dostat do 48 hodin vyrozumění, má být se mnou proveden řádný výslech s protokolem, mám být buď předvedena anebo puštěna na svobodu. Nikdo nejde, žádný výslech se nekoná, žádný protokol se nepíše. Dávám si tedy dohromady body stížnosti. Paní C.mi půjčuje kousek papíru a vzácnost - tužku. Smolím si poznámky a pak požádám velitele, že si chci stěžovat. Ano, tak to udělám, Kolik je asi hodin? Paní C.to odhaduje tak na tři odpoledne. Vtom rachotí klíč cely. Dveře se otevírají a žena v uniformě s pendrekem u pasu volá: - Bednářová, sbalte věci, ukliďte po sobě ešusy a pojďte se mnou. No jen si ten rohlík vemte taky, vždyť ještě ani nevíte, kam jdete. To je vlastně pravda. Vždyť nevím, kam jdu. Rozhodně však odcházím z cely č. 115 vězeňské nemocnice na Pankráci. Loučím se s paní Ciparo- vou. - Ať vám to všechno dobře dopadne, ať se uzdravíte a jste šťastná, ať se vám všechno podaří. - Vám taky, mějte se dobře. -24- [pageend26]Dveře se za mnou zamykají. Procházíme dvorem. Potkáváme muže v tmavohnědých teplácích, skupiny vězňů, vracející se z práce. Hlava se mi točí, je mi nevolno, ozývá se znovu můj žaludek a mrazení kolem něho, hubuju si v duchu, jaká jsem bábovka. Průvodkyně mě vede spletí chodeb až někam, kde se převlékám do svého a pak někam, kde na mne čeká v obálce moje kabelka a všechny doklady a mé věci. - Tady to podepište, že jste to převzala, říká mi žena v tyrkysovém kostýmku z krimplénu, a podepište tady to propuštění. - Ale já ani nevím, proč jsem zde byla. Můžete mi ukázat, jakou dokumentaci tady o tom máte? Já jsem se doteďka nic nedověděla. Podává mi onen růžový blanket, který jsem tenkrát podepsala, kde byl uveden obsah mé kabelky a kde nyní stojí i toto: Protokol o zadržení - vzetí do vazby č.30737. Jmenovaná je důvodně podezřelá z rozmnožování a rozšiřování písemností, jejichž obsah je namířen proti socialistickému a státnímu zřízení ČSSR. Rovněž jako signatářka "Prohlášení CHARTA 77" podílí se na jejím rozmnožování. Důvody zajištění jmenované podle § 67 obst.b tr.ř.jsou naplněny. Současně byla ve smyslu § 82 odstavce 3 tr.ř. provedena osobní prohlídka. Podepsán mjr. Novotný a ndstr. Žák. Doba zadržení: 10-5-1977, 16,50 hod. Doba propuštění: 12-5-1977, 16,oo hod. Žena v tyrkysovém kostýmku mi dovoluje opsat tento doklad a já pak podepisuji potvrzení o vazbě i propuštění. S tím potvrzením, dále s vězeňským rohlíkem, vycházím z pankrácké věznice. Odcházím domů psát tuhle stížnost. Takhle to přece nechat nemohu. Našim čtenářům jistě neušlo pozornosti, že přebíráme dosti často — s laskavým svolením vydavatele — materiály z LIŠTO, vycházejících v Římě. Vybíráme však jen takové články, které se svým obsahem hodí do náplně našeho Magazínu. Při této příležitosti bychom rádi upozornili, že LISTY přinášejí zajímavé dokumenty o současném bojí nebojácných jednotlivců v republice proti komunistickému režimu a samozřejmě i mnoho jiných věcí, pro nás velmi zajímavých. Možno si je objednat na adrese: LISTY, Via Torre Argentina 21 1-00186 ROMA OTKA BEDNÁŘOVÁ je býv. redaktorka Čs. televize. Tento článek koluje po Praze. Uveřejnily jej LISTY, z kterých text přetiskujeme. x x x x x x -25- [pageend27]ve vlastní věci Vítáme všechny nové předplatitele našeho časopisu. Máme-li být upřímní, musíme přiznat, že jsme ani nepočítali s takovým přírůstkem. Nezlobíme se. Naopak! Počet výtisků není omezen, čím více bude odběratelů, tím větší finanční možnosti a tím vyšší kvalita časopisu. Děkujeme těm čtenářům, kteří poukázali víc než požadované předplatné, například s poznámkou na rubu složenky "Váš časopis se mi líbí. Posílám několik frantíků navíc". - Anebo (bez zvýšeného poukazu): "Zlepsili jste se - lepsete se dal!" U poznámky takového obsahu není ani možno pisateli vytknout nedoplněné hacky a carky. (Psal strojem.) S náborovým číslem v listopadu m. r. jsme rozesílali složenky na úhradu předplatného s poznámkou, že poukaz nemusíte posílat hned, že to stačí až začátkem nového roku. Těm, kteří si onu poznámku vzali k srdci, přikládáme k tomuto číslu pro jistotu novou složenku. (Pozn.: náborové číslo bylo rozesíláno jen na švýcarské adresy.) Mimošvýcarské odběratele žádáme o úhradu předplatného jedním z následujících způsobů: Odběratelé ze Spolkové republiky Německo mají možnost poukázat 20,-DM na: - Volksbank Hochrhein, 789 Waldshut. Bankleitzahl 684 922 00, zugunsten Konto Nr. 217538 "Magazín, Zeitschrift f.e.T." Z ostatních zemí buď - šekem ve výši SFr. 23,- převodem na: Swiss Credit Bank, Zurich, Account (Kto) 0860-637650-01 "Zeitschrift Magazín", ve výši SFr. 20,-, - nebo vložením bankovek (SFr. 20,- / DM 20,- / US$ 11,- apod.) do doporučeného dopisu, adresovaného na: Magazín, Postfach 650 CH-8025 Zürich. Za administraci Magazínu Viktor Suk DOBROTY DO DOMU DODÁ DAVID M. DAVID Bleicherweg 20 8002 Zürich Tel. 01-201 55 68 -26- DAVID [pageend28]Početná skupina známých, politicky i kulturně činných osobností československého exilu se obrací na veškerý československý exil se žádostí o podporu její akce, kterou chystá k desátému výročí okupace Československa sovětskými vojsky. Podpora akce spočívá v tom, že každý, kdo souhlasí s textem manifestu, nazvaným "PETICE ’78", jej má podepsat a odeslat na adresu; PETICE’78 P.O.Box 4339, Sunnyside Station Long Island City, NY 11104, USA Znění manifestu: Rok 1978 má pro oba naše národy mimořádný historický význam. Svým letopočtem připomíná tři mezníky v dějinách naší národní existence: Před 60 lety - v roce 1918 - se zrodil československý nezávislý stát, založený na demokratických principech a humanistických ideálech TGM. Před 30 lety - v roce 1948 - byl v zemi zničen parlamentní systém, porušen demokratický vývoj a postupně nastolen stalinismus, devastující národní vědomí, duch, jakož i přírodní a lidské zdroje po mnoho let. Před 10 lety - v roce 1968 - vpadly do naší vlasti armády sovětského bloku, které zastavily proces obnovy národní kultury, demokratizace a humanizace veřejného života, což vyústilo v masové porušování základních lidských práv a svobod. Proto dnes my, iniciátoři a podporovatelé tohoto manifestu PETICE ’78 žádáme odchod sovětských vojsk z Československa, obnovu nezávislosti, suverenity a práva na sebeurčení pro občany naší vlasti, jak jsou formulována v článcích I, II, III, IV a VII Helsinské dohody z roku 1975. -27- Vyzýváme vládu ČSSR, aby revidovala všechny právní normy, které jak- Požadujeme, aby pražský režim upustil od persekuce chartistů i ostatních občanů, žádajících respektování platných československých zákonů i mezinárodních smluv, na které vláda ČSSR přistoupila. Podporujeme Chartu 77 a její požadavky, vznesené na nynější režim ve věci občanských a politických práv, opírající se jak o Helsinskou dohodu samou, tak i o zákon č.120/75 Sb.ze dne 11.listopadu 1975. - - - - - - - [pageend29]koliv Helsinskou dohodu porušují nebo omezují. Obracíme se na Výbor lidských práv při Organizaci spojených národů, aby požadoval od vlády ČSSR pravidelná hlášení o tom, jaká opatření byla v oblasti úpravy právních předpisů provedena. Žádáme všechny signatáře Helsinské dohody, aby při všech příležitostech požadovali od vlády ČSSR dodržování všech závazků z podepsané Helsinské dohody a všech na ni navazujících dokumentů. V New Yorku, 1.ledna 1978. Tato petice bude předána ke dni 21.srpna 1978 Výboru pro lidská práva při Organizaci spojených národů a zaslána všem signatářům Helsinské dohody (včetně vlády ČSSR). Souhlasíte-li s jejím zněním, vystřihněte dolejší rámeček a zašlete jej na adresu, uvedenou v úvodu tohoto článku. Doslov iniciátorů manifestu: Dokument "PETICE ’78", vydaný na prahu roku, ve kterém naše národy vzpomenou založení republiky, mnichovských událostí, komunistického únorového puče a invaze armád sovětského bloku, je odpovědí na Chartu 77, uveřejněnou právě před rokem. Je také vyjádřením tužeb a cílů československého demokratického exilu. PETICE ’78 vznikla z pocitu povinnosti, který nám ukládá statut exulanta. Z pocitu sounáležitosti se vším, co se děje doma. Ze snahy neustále upozorňovat svobodný svět na znásilňování bezbranných. PETICE ’78 není akcí politických prominentů, osobností, organizací nebo spolků. Naopak - je výzvou ke všem drobným, neznámým, roztroušeným po všech kontinentech, jimž osud našich národů a státu není lhostejný. Připravovatelé PETICE ’78 bedlivě dbali toho, aby dokument vyjadřoval základní požadavky československého exilu bez ohledu na politické směry, víru, národnost, věk, vzdělání a pohlaví. Snažili se, aby PETICE ’78 byla formulována tak, aby každý exulant mohl bez zábran svým podpisem vyjádřit podporu tomuto hnutí, které by se mělo stát celistvou, spontánní akcí. Nechť není nikoho, kdo by zůstal nečinně stranou. Demonstrujme okupačnímu režimu doma naši jednotu a sílu, které se tolik bojí. Dejme na- -28- Souhlasím a podporuji PETICI ’78 Jméno a podpis Adresa Datum: Souhlasím s uveřejněním mého jména: ANO / NE [pageend30]šim spoluobčanům, kteří jsou nuceni žít v nenáviděném nadekretováném protektorátu, naději a víru, že nejsou sami, že jsme s nimi. Věnujme každý z nás těch několik minut, potřebných k podpisu a odeslání souhlasu. Souhlasu s tím, co každý chceme. Na protest proti tomu, co nechceme. Nechť náš protest, jenž bude předán v den desátého výročí okupace naší vlasti Výboru pro lidská práva při Organizaci spojených národů v New Yorku, je dokumentován desetitisíci podpisy celého československého demokratického exilu. TAKÉ JMÉNEM TVÝM! Jménem Tvých přátel, Američanů, Evropanů, Australanů - a všech těch, kteří podporují naše snahy pro obnovení svobodné, demokratické a humanitní Československé republiky. Nezůstaň nikdo stranou ! Manifest je podepsán šedesáti osmi iniciátory. ■ Vzorkovnu bohatého sortimentu zboží (bytové doplňky, psací a kancelářské potřeby a pod.) otevřel Jaroslav Voborník v Dieti- konu, Glanzenbergstrasse 12. Všechny krajany zve k nezávazné prohlídce a k nákupu. ■ Ivana a Robert oznamují všem svým známým, že v pozdních hodinách 11,února se rozrostla jejích rodina o třetího člena a v ranních hodinách 12.února o člena čtvrtého. Matka, dcera i syn se těší plnému zdraví, otec se vzpamatovává z malého šoku. První český hudební obchod -29- Tel 041 41 01 78 23 39 27 music art electronics PIANA (USA od Fr. 3.100) desetiletá záruka VARHANY Hi-Fi TV MAGNETOFONY MUZIKÁLIE VEŠKERÉ HUDEBNÍ NÁSTROJE pronájem - leasing - occasiony pro krajany až 20%ní sleva HLAVÁČ JIŘÍ 6003 LUZERN, BIRREGGSTRASSE 22a [pageend31]příspěvky našich čtenářů NAIVNÍ ZVUKOMALBA Stáří přichází přískokem. Už se mě to přímo týká. Mělo by mě přesně zajímat, co a jak. Přesto to přecházím a přenechávám času. Nepřemítám. Přadeno mé příze se odvine samo. Možná už pozítří. Pokoušíme se vydržet život a uzavřít jej bez nářku. Mnozí stateční přátelé nám však zemřelí neslavně před očima. Vláčím duše předků. Jsem přívažkem svých dětí. Charakter rodu přežívá. Stvořitel mě přijal při mém početí. Byla jsem dítě hříchu. Způsobila jsem manželství, které se nevydařilo. Otcův advokát nás seznámil s odborným výrazem "nepřekonatelný odpor". Matku uváděla tato dvě slova v zuřivost. Přízeň nepřízeň - můj život měl říz. Plakali nade mnou. Řehtali se mi. často mě řezali. Páteř mi nezkřivili. Boha mi nevzali. Snažím se žít křesťansky. Rozepři laiků i věřících jsem si rozřešila pro sebe. Vážím si církví římských i neřímských. Nerozumím obřadům. Jsem dítě přírody. První měsíce života jsem strávila v sítí ve spodní větvi třešně před okny stařenčiny světničky. Nevěřím. Je mi to málo. Vím, že jsem řízením Božím prášečkem spjatým s českou zemí a řečí. Toto bolavé pouto mě přetrvá. Moje tříletá švýcarská vnučka říká krásné, čisté "ř". M. Sch., Winterthur ILUSE (Verše, věnované autorem Magazínu.) Byla jak stín jenž zraje do forem Byla jak klas jejž vystřeluje černá zem Byla jak žár hrnčířských pecí tvůrčích Byla jak odloučení jež potrestá nás za hřích Byla jak zralý chléb voněla snem i hříchem Byla jak klas jenž touhu trestá tichem Byla jak květ jenž vůni dává z mála a přešla přec jak sen Jak jen se jmenovala -30- Michal Racek, Salt Lake City, USA [pageend32]Ne příliš radostnou vánoční nadílku dostal dramatik Václav Havel od pražských úřadů. Bylo mu oznámeno, že bude muset uprázdnit svůj pražský byt, protože prý má stejně domek na venkově v severních Čechách, kde může bydlet. Podobných "chalup" má dnes mnoho občanů v Československu. Chalupy se staly módou po chatách. Ovšem Havel měl - oproti jiným - mnoho společného s Chartou 77 a zřejmě proto nemůže mít byt a chalupu zároveň. Obzvláště také proto ne, že v ní poskytl ubytování rodině Pavla Kohouta, která musela opustit svůj původní pražský byt a do nově jí přiděleného se (pravděpodobně ještě) nenastěhovala. stručně o všeličems Na poštovních úřadech v Československu se objevují opět vývěsky, že na korespondenci do ciziny musí být uvedena adresa odesilatele. Jak dlouho to bude ještě trvat, než se dopisy do ciziny budou muset odevzdávat u přepážky a odesilatel se bude muset prokázat legitimací, že to je skutečně on, jehož zpáteční adresa je uvedena na zásilce? To už jednou totiž bylo. Papež Pavel VI. jmenoval kardinála Františka Tomáška arcibiskupem pražským. Současně ustanovil, že trnavská diecése se stává střediskem katolické církve na Slovensku. Některé územní části Slovenska byly totiž až do nynější doby spravovány diecésemi se sídlem v Maďarsku, Rumunsku a Polsku. Česká policie používá při výsleších poslední doby nových otázek: zda vyšetřovaný ví o chystaných teroristických akcích či o připravovaných únosích politických funkcionářů. Nikoliv neopodstatněně vznikají obavy, že státní bezpečnost zinscenuje nějakou teroristickou akci a poton z ní obviní toho, kdo jí je nepohodlný. Mezi nepohodlné patří i účastníci přednášek vysokoškolského učiva, konaných v soukromýci bytech pro ty, kteří se z politických důvodů nedostali na vysokou školu. Někteří vysokoškolští profesoři přednášejí tímto způsobem v Praze a v Brně jíž od podzimu 1977. Podle zprávy PDA zastřelil jeden voják čs. lidové armády v Praze na sylvestrovské zábavě dvě osoby, načež vzal osm lidí jako rukojmí a ukryl se s nimi v sousedním domě. Nakonec však byl policií zastřelen. Antonín Novotný se kdysi pozastavoval nad tím, že přestavba průmyslového paláce na sportovní halu stála 70 milionů korun. Dnes se na pankrácké pláni staví nový sjezdový palác přesto, že ve Stromovce byl nedávno rekonstruován starý. Původní náklad projektu jeden a půl miliardy korun byl zvýšen na dvě a půl miliardy a dnes se odhaduje, že výstavba paláce s přilehlým hotelem pro sjezdové hosty bude stát tři a půl miliardy. Všechny stěny mají být obloženy rezonančním dřevem, aby mohly sloužit i pro koncertní účely. Obložení pohltí šestiletou celostátní spotřebu tohoto dřeva. Vláda si marně láme hlavu, jak přitom vyjít s tímto vzácným materiálem. Dosud 70% roč- -31- [pageend33]ní spotřeby bylo vyhraženo pro výrobu hudebních nástrojů a zbytek měl být určen pro použití k obložení televizních studií na Kavčích horách. Současně se ve Střešovicích na Viničních horách staví nový stranický hotel Praha, jako kdyby starý hotel Steiner pro tyto účely nestačil. Náklady na výstavbu nového hotelu byly stanoveny na 750 milionů, ale určitě překročí jednu miliardu. Vasil Bilak dal totiž projektantům pokyn vybavit hotel luxusněji než Interconti- nental a doplnit jeho areál několika přepychovými vilami po vzoru moskevských "osobňaků". Vltavské nábřeží před budovou ÚV KSČ bude rekonstruováno tak, aby doprava byla vedena pod úrovní dnešní vozovky. "Husákovo ticho" nazývají stavaři ironicky tento projekt. Inu - je vidět, že Novotný byl malý český škudlil proti svým dnešním nástupcům, kteří stavějí ať to stojí co to stojí - s rozmařilostí uherských magnátů. (LISTY) Nečekaný dárek k vánocům 1977 dostali občané maďarského původu v Kanadě; 300.000 dolarů od federální kanadské vlády na zřízení stolice maďarských studií při universitě v Torontě. Na základě této skutečnosti se nyní očekává, že se o subvence přihlásí všechny další etnické skupiny v Kanadě. (Kan. listy) V katolickém kostele v Prachaticích se konala pobožnost na počest nového svátého, amerického biskupa Jana Nepomuka Neumanna, kterou sloužil americký kněz. SNB kontrolovalo ten den všechna vozidla, jedoucí do Prachatic. Školní děti byly povinně poslány na výlet mimo město. - (Kanadské listy) -32- Československá armáda okupuje Francii? Nedivte se tomu. Ostatně dotazy na podrobnosti jsou zakázány: tak to bylo sděleno udiveným radaristům, kteří byli povoláni v létě na vojenské cvičení a školení. Bylo jim přitom sděleno, že nebezpečí války je akutní a že v tom případě československá armáda v rámci postupujících armád varšavského paktu dorazí nejpozději za 4 dny na území Francie, jež bude okupovat. V takovém případě prý bude nutno považovat francouzské obyvatelstvo za "nepřátelské" a podle toho s ním jednat. Na dotaz přítomného člena jednoho OV KSČ, že to je přece proti oficiální linii strany, odpověděl přednášející důstojník, že dotazy jsou zakázané a že armáda ví, co dělá a říká. Při všech řečech o obraně míru jsou armády Varšavského paktu pod sovětským vedením připravovány na "preventivní válku", pří které socialistické země budou muset zaútočit jako první, mají-li zabránit "agresi Západu". Na manévrech tankistů bylo na dotaz, proč se stále cvičí přesuny tanků pod vodou, vysvětleno, že mezi naší hranicí a Atlantikem je mnoho řek, které budou muset armády Varšavského paktu při své ofenzívě překročit bez mostů. (LISTY) V seznamu šedesáti organisací, které byly v roce 1970 sledovány kanadskou policií jako podvratné, příp. ovládané komunistickými živly, byly také dvě krajanské skupiny: Slovak Benefit Society a Society of Carpatho-Russian Cana- dians. - (Kanadské listy) [pageend34]Již 19.srpna dostaly potravinářské prodejny dvoujazyčný seznam takového zboží, které nesmí být Polákům prodáváno. Jedná se o maso, ryby, drůbež, máslo, sádlo, jedlé tuky, mléčné konzervy, rýži, cukr, mandle, ořechy, fíky, rozinky, jižní ovoce, tabákové výrobky, kávu, čaj, koření, kakao. Daleko kratší je seznam toho, co je Polákům dovoleno nakupovat: suvenýry, pohlednice, cukrářské výrobky a pod. Podle příkazu ministerstva vnitřního obchodu nemá být vystavováno nedostatkové zboží jakož i zboží dovážené ze Západu v době, kdy přicházejí nakupovat Poláci. Zdůvodňuje se to tím, že jen tak lze zajistit zásobování domácího obyvatelstva na dosavadní úrovni. Katastrofální zásobovací situace v Polsku je všeobecně známá, i když noviny o ní nemluví. Z tohoto hlediska by bylo opatření maloobchodu v Československu pochopitelné. Ale současně je políčkem tak halasně vytrubovaného internacionalismu a propagandě o "rozkvětu" socialistického tábora. Ve východním Německu existují seznamy, co se nesmí prodávat československým a polským turistům a kdyby Sovětský svaz uvolnil turistiku do zemí Východní Evropy, musely by být obchody chráněny policií před návalem sovětských zájemců. A to je ten stále vychvalovaný rozdíl mezi "konsolidovaným" hospodářstvím socialistických zemí a "krizí" Západu" ; nikde v západní Evropě nevisí v obchodech seznam zboží, jehož prodej by byl zakázán pro návštěvníky jiných zemí EHS či odkudkoli. (LISTY) Lidová tvořivost z transparentu v Žatci: Plníme závěry XV. sjezdu i do přinesených nádob. -33- Od 20.srpna 1977 platí mezi Československem a Polskem mezistátní dohoda o volném cestovním ruchu. (Datum je zřejmě symbolické: před 9 lety polští vojáci v rámci agrese Varšavského paktu vstoupili do Československa také bez dokumentů.) Profesor filosofie Julius Tomin, signatář Charty 77,byl několikrát policií vyslýchán. Na protest proti výslechům zahájil hladovku a nakonec odmítl se dobrovolně dostavit k dalším výslechům. Policajti ho museli doslova odvéct. Tomin byl šikanován nejen za svůj podpis pod Chartou 77, ale také za své styky s Petrem Uhlem, taktéž signatářem Charty 77, ale ještě k tomu navíc trockistou, jak ho režim označil již roku 1971, když jej odsoudil ke třem rokům vězení. Alexander Solženicyn se odstěhoval z Curychu sice do Ameriky, ale město Curych na něm nyní vymáhá daně z příjmu, částka není malá; téměř 4 miliony Fr. Solženicyn totiž nepřiznal ke zdanění tu částku, kterou věnoval dobročinným účelům, protože prý se domníval, že dary na dobročinné účely zdaňovat nemusí. Skutečnost je však taková, že se jen část těchto příjmů nemusí zdaňovat. V roce 1977 požádalo ve Švýcarsku celkem 1085 osob o udělení politického asylu. Kladně jich bylo vyřízeno (do konce roku 1977) 765. Nejvíc žadatelů bylo tentokráte z Chile, na druhém místě jsou hned Čechoslováci. O udělení asylu se jich přihlásilo 153, tedy téměř dvojnásobek roku 1976. Dále v pořadí jsou Maďaři, Rumuni, Vietnamci, Poláci a další, celkem ze 42 států. [pageend35]V listopadovém náborovém čísle jsme psali o úspěších v oboru výroby léčebných olejů našeho krajana, biologa Fr.A.Němce z Curychu. Na základě velmi kladných výsledků při použití jeho léčiv proti lupence se nyní vážně uvažuje o zřízení ústavu pro léčbu této kožní choroby. Jako dodatek k naší listopadové informaci: zmíněné oleje vede a prodává též lékárna pana Josefa Rytíře (Weinfelden). Cyklus přednášek na témata, která zajímají uprchlíky (tedy většinu z nás), jako např. naše sociální zabezpečení ve Švýcarsku, získání občanství a pod., se bude konat v hotelu Limmathaus (Limmatstrasse 118, 8005 Zürich, tram č.4 nebo 13 - druhá stanice od hlavního nádraží směrem po toku Limmatu - parkoviště asi 200 m od hotelu u Limmatplatzu za čerpací stanicí MIGROL). Místnost, v které se bude přednáška konat, bude označena "ČSKP", což je zkratka pořadatele: Československý svaz křesťanských pracujících ve Švýcarsku. První přednáška se konala již 17.února (v ten den jsme dostali Magazín z tiskárny a proto o ní nemůžeme referovat), její téma znělo "Starobní pojištění a nároky uprchlíků v rámci 1.sloupu sociálního zabezpečení". Přednášejícím byl pan Bernhard Schmid, sekretář úřadovny AHV. Druhá přednáška tohoto cyklu bude v pátek 7.dubna 1978 v 19 hodin tamtéž. Téma: "Nové formy a podmínky nemocenského pojištění ve Švýcarsku". Přednášejícím má být pan Fritz Enunenegger, ředitel curyšské odbočky Christlichsoziale Kranken- und Unfallkasse der Schweiz, a dotazy z řad posluchačů bude zodpovídat pan Albert Broch, vedoucího oddělení pro kolektivní Kolem 200 signatářů CHARTY 77 si přišlo zatančit na maškarní ples železničářů do Národního domu v Praze na Vinohradech. Vstupenky měli předem zakoupené. Bdělá strana a vláda se ale nějakým způsobem dověděla o plánované schůzce chartistů, jejichž tváře měly být chráněny maskami karnevalu. Státní bezpečnost má ještě v dobré paměti, že to byli po sovětské okupaci právě železničáři, kteří nechtěli dlouhou dobu pochopit "normalizaci" a že by to tedy mohla být úrodná půda pro akce nežádoucí. Rychle se na bál musela nakomandovat protiváha ve formě tajných. Nejdříve char- tistům diskrétně sdělili, že jejich přítomnost je nežádoucí, vstupné že jim bude vráceno. Načež došlo k živé debatě a po chvilce se tajní přeorientovali k výměně názorů pomocí násilí. Pavel Kohout z toho vyvázl s lehkým otřesem mozku, Havel a Landovský byli zadrženi a odvedeni k výslechu. Slavnostní večer k uctění památky prvního presidenta Československé republiky, T.G.Masaryka, ke dni jeho 128.výročí narození (7.března 1850) se koná 4.března 1978 v Zůrichu, Fůssli- strasse 4 (Kramhofsaal) v 19 h. Pořadatelem je Československá beseda ’Svatopluk Čech’. Účinkující: Daniela Rajmonová a Dr.Josef Balcar (klavír), Melita Moravcová, členka divadla v Lu- zernu, a Gejza Zelenay, člen curyšské opery (zpěv), Milan Moravec (recitace), Jiří Kozelka st. a Jiří Kozelka ml. (viola a violoncello). Úvodní projev přednese Dr.Balcar. (Fusslistrasse je kolmá ulice k Bahnhofstrasse asi v polovině mezi nádražím a Parade- platzem.) pojištění téže pokladny. Přednášet se bude spisovnou němčinou. -34- [pageend36]povídka s trochou fantazie ŠLÉPĚJ To jsi ty, Jacku? Tady Bryan. Prosím tě, co je s tou zatracenou centrálou? Volám už aspoň čtvrt hodiny. Mám něco senzačního. Cože? Ne, neblbnu, já vím, že máš uzávěrku, ale tohle je něco opravdu mimořádného, jinak bych nevolal. Co máte na první stránce? Tak to vyhoď a nech mi tam aspoň dva malý sloupce. Cože? Já tu strašně špatně slyším. A nemůžu řvát, jsem v automatu vedle vrátnice nějakýho hotelu, jo, Metropol se to jmenuje, teď jsem si vzpomněl, a je tady strašná fůra lidí . . . Tak o co kráčí: V tom dragstóru na Sedmapadesátý, no v tom, co má nad vchodem ten obrovský vinný hrozen, jsem před chvílí načapal jednoho zajímavýho chlápka. Měl už nějakou sklenici v sobě a náladu, no, rovnou si lehnout do rakve. Tak vypadal. Bledej, šedivej, tváře do zelena, oči zapálený a sotva dejchal. A tahle mrtvola viděla, teda, aspoň to tvrdí, na vlastní oči a pěkně zblízka nějaký NLP. No, neidentifikovaný létající předměty. Ne, nekecám. Já vím, že to může být hec, ale taky to může být pravda, a přinejmenším to vypadá aspoň zajímavě. Ten chlapík totiž tvrdil, že s nima mluvil. S těma z toho létajícího talíře. Nebo doutníku. Páčil jsem to z něho skoro násilím a stálo mě to hezkejch pár dolarů. Že prý má přísný zákaz cokoli o tom povídat a že si není jistý životem. Podívej, Jacku, já vím zrovna jako ty, že to může bejt blázen, nebo že to v něm rozpumpoval nějakej šnaps. Jenže ani doktora ani psychiatra jsem jaksi neměl po ruce, takovýhle známosti já nevedu. Co říkáš? Tak dobrý, seš rozumnej člověk, já to štandopéde hodím do stenografie. Jo, Jacku, a taky by ses moh’ zmínit šéfovi. Kdybys něco potřeboval, víš, kde mě najít. Tak čau! -35- x x x [pageend37]Máte to drahoušku? Tak dál . . . druhý odstavec: Jerome Kingsley dál uvádí: Létající předmět, vydávající slabou opa- lizující záři, jejíž barva a intenzita se v krátkých časových intervalech viditelně proměňovala, zastavil přímo nad jeho hlavou. Kingsley cítil teplo a měl, jak sám říká, pocit, jako by mu po kůži lezly stovky mravenců. Byl napůl omráčen, ospalý a unavený a nepamatuje se přesně, jakým způsobem poslové z jiné planety — neboť o nikoho jiného nemohlo jít — ze svého stroje vystoupili. Byli dva, k nerozeznání podobní. Odlišovali se pouze světélkujícím okem na čele svého oděvu, který Kingsley popisuje jako úbor podobný potápěčskému nebo kosmickému skafandru. Jedno "oko" bylo červené, druhé žluté. Když Kingsley, aby jim zabránil přiblížit se, pozvedl ruku, měl dojem, jako by dostal elektrickou ránu, ačkoliv se oděvu nedotkl, jako by tělo neznámých bytostí bylo chráněno neviditelným krunýřem. Třebaže byla studená listopadová noc, Kingsleymu stékal pot po zádech a štípal ho v očích. Má za to, že je to důsledek slabého, ale vytrvalého záření létajícího předmětu, který po celou dobu visel nehnutě nad jejich hlavami. Kosmičtí poslové — nebo snad vyzvědači — se až na malý vzrůst tvarem těla podobali lidem. Zkoumavé Kingsleye pozorovali, nejevili však známky nepřátelství. Chvílemi měl Kingsley dojem, jako by ho ohmatávaly neviditelné ruce. V těchto chvílích slyšel slabé bzučení. Dvakrát či třikrát vyšlehlo od neznámých směrem ke Kingsleymu světlo, snad z nějakých přístrojů, umístěných na prsou. Vzdáleně by je prý bylo možno přirovnat k fotografickému blesku. Nejsenzačnějším zjištěním je skutečnost, že byl mezi člověkem ze Země a posly z kosmu navázán kontakt. Kingsley důrazně popírá, že by s ním kosmičtí cestovatelé mluvili. A přec vnímal jejich otázky, podle možnosti na ně odpovídal a sám se pokoušel ptát. Nikdy však na své otázky nedostal odpověď. Poprvé tu došlo k přímému kontaktu pozemšťana s bytostmi z vesmíru. Stalo se tak s největší pravděpodobností cestou telepatie. Znalci parapsychologie budou mít jistě ještě možnost k tomu úkazu se vyjádřit; je-li totiž možné dorozumění i přes pravděpodobnou odlišnost nejen jazyka, ale i logiky, způsobu myšlení a tak dále. Drahoušku, tohle ať dá Jack přehlédnout Tomovi Weisbergovi. Nějak bych se nechtěl bodnout. Ale jinak je to přesně. Ke konci rozmluvy tázající se vesmířan prý striktně nařídil Kingsleymu, aby o setkání pomlčel, a to ve svém zájmu, jinak prý si ponese následky. Poté se z jakéhosi přístroje na jeho hrudi rozprskla oranžová koule jemně rozprášené tekutiny a Kingsley jako omráčen ztratil vědomí. Když se probral, bylo na jeho hodinkách 23,43. Od chvíle, kdy v parku nad svou hlavou zahlédl neznámý světélkující předmět oválného tvaru, uplynulo osmnáct minut našeho času. A tak dále . . . Řekněte Jackovi, že —jestli ještě bude mít pár řádků místa — může tam v klidu dobásnit něco o mimořádné výjimečnosti takového setkání. A taky titulek ať dá parádní: Pozemšťan rozmlouvá s posly -36- [pageend38]z kosmu — nebo tak podobně. Tady se na mě už potřetí dobejvá nějakej řezník z Tennessee, rozčilením celej rudej. x x x Strašně mě to mrzí, šéfe, ale pokračování nebude. Kingsley zmizel. Ne, nezdejchnul se. V deset přišel do svýho bytu a o půl jedenáctý už byl pryč. Nikdo ho neviděl odcházet — a chodby v tom činžáku byly pořád plný, to mám zjištěný. Ne, říkám vám, že nemoh’ odejít. Je to přesně tak, jak jsem to nadiktoval. Na stole zůstala nedopitá sklenička s whisky, na věšáku kabát, klobouk a šál. Jediná stopa, která po něm zůstala, je šlépěj jeho střevíce na okenní římse. A jak jsem už říkal, ten kvartýr je v osmým patře a dolů do ulice jeho tělo nespadlo . . . -37- Dr. med. Jan Ulrych, Ordinační hodiny od 8 do 11 hod. a dle telefonické domluvy Telefon: 041 - 22 22 07 6004 LUZERN, Alpenstrasse 1 otevření soukromé praxe P.Goldberg oznamuje RHEUMATOLOBII a FYSIKÁLNÍ LÉČBU odborný lékař pro [pageend39]Na Malé Fatře se dožil bača devadesátky. Z Prahy přijela televize. -Tak dědo, řekněte nám něco ze svého života. Jistě jste prožil třeba něco otřesného. -Joj, to bolo - to bolo, keď prišiel ten jaguár! -Ale, dědečku, jaký jaguár? Tady na Malé Fatře? -No baže! To bolo strašné. Prišiel som o všetko! -Stařečku, nemýlíte se? To přece nemohl být jaguár! -Ej, čo hovořím. Ba že ne jaguár. Február to bol! (Bič) humor Na Sahaře zastaví auto před skupinou kočovných beduínů a řidič se ptá na cestu k nejbližší oáze. -To je jednoduché, řekl jeden z nich, -jeďte stále rovně. Dnes máme pondělí, tak ve středu zahněte doprava. Profesor, signatář Charty 77, byl přeložen do vrátnice jedné továrny. Neměl tam celkem co dělat, proto si přinesl knihy a četl. Dělníkům se nelíbil, domnívali se, že je tam nasazen jako policajt. Poslali jednoho ze svých řad na výzvědy. Ten však prohlásil, že je vyloučeno, aby to byl policajt. -Jak’s to tak bezpečně poznal? -No, že čte! (Bič) -Přišel jsem vám ohlásit, že moje manželka je už tři dny nezvěstná. -Tak vyplňte tenhle formulář a připojte popis jejího zevnějšku. -Ale jen pod jednou podmínkou! -Pod jakou? -Když ji najdete, nesmíte jí ten popis ukázat. Do vznešené restaurace vstoupí vznešený pán, posadí se, prostuduje jídelní lístek a objednává: -Nudlovou polévku, ale se slabými nudlemi a málo solenou. Potom řízek, docela libový, asi 220 gramů těžký. K tomu brambory, nikoli však příliš do měkká uvařené. Nato sýr camembert, ale ne příliš zralý, dále třešňový kompot, ovšem z odpeckovaných třešní, červené víno, ale ne příliš chladné, avšak chladnější, než by odpovídalo pokojové teplotě. Číšník přikývne a s nepohnutou tváří se ptá: -A párátka? Přejete si rokoková, biedermeierovská anebo moderní? -Co ti řekla manželka, když jsi přišel včera tak pozdě v noci domů? -Vlastně docela nic, když uvážím, že ty přední dva zuby jsem si tak jako tak chtěl dát vytrhnout. Do lahůdkářství přišel starší pán a žádal italskou mortadelu. -Nemáme. -Tak mi dejte portugalské sardinky. -Nemáme! -A co pravý uherský salám, ten máte? -Nemáme! Po jeho odchodu se obrátí jeden prodavač k druhému a říká: -Ten dědek má ale pamatováka, co? (Bič) V ČSSR se pije všeobecně. Pijí i hasiči, protože mívají mezi dvěma požáry dlouhou chvíli. Pak ovšem přijedou načuření k ohni a hašení podle toho také vypadá. Strana a vláda si dlouho nelámaly hlavu tím, jak by tomu zabránily. Nakonec vydaly tuto vyhlášku: Požárníkům je přísně zakázáno dvě hodiny před požárem konsumovat jakékoliv lihoviny. (Bič) Čechoameričan přijel do Prahy na návštěvu. Bratr ho přesvědčuje; -U nás už je teď všechno lepší. Dokonce máme i svobodu projevu. Čechoameričan: -Jeje, to my máme svobodu ještě i po projevu. (Bič) -38- [pageend40]1 2 3 4 5 6 7 8 9 10 11 12 13 14 15 16 K ř í ž o v k a o c e n y A B C D E F G H I J K L VODOROVNĚ: A. Filipínská sopka; představený kláštera; špatně. I B. Začátek tajenky. ■ C. Tvrz; skon; korálový ostrov; zrušení rozhodnutí. D. Zn.atmosféry; jehličn.strom v parcích; říční ryba; text.vlákno. E. Závěr; okrasný sad; dívčí jméno. í F. EBO; španělský tanec; jihoam. papoušek. Z G. Zn.miliampéru; český spisovatel (Jan); pracovní stůl truhláře; římská 6. « H. Krátký provaz; útes. * I. Lihovina; a sice; údaje; díl; pruh. > J. Africký savec podobný žirafě; malé dítě; domácí přežvýkavec. í K. Souhlas; konec tajenky; horská plesa. SL. Útok; malá osa. SVISLE: 1. Citoslovce štěkotu; předložka, i 2. Krtci (básnicky); končetina. ■ 3. Biblický první muž; latinsky nikdo; biblický pokrm. ■ 4. Předložka; hra; výměšek potních žláz. * 5. častá koncovka jmen českých i slovenských měst; ruská vesnice; věnovati; předložka. í 6. Cizí mužské jméno; zanedlouho; pražský herec. • 7. Českopolská řeka; předložka; shluk lidí. " 8. Napájet se; pražský herec; popravčí (mn.č.). i 9. Španělská vychovatelka; vroubkovaná tkanina; město u Plzně. * 10. Příbuzná; prvek chůze; arabské mužské jméno, i 11. Zvířecí doupě; jinak; nejvyšší karta. > 12. ZS; popěvek; chlapec; snížený tón e. Z 13. Šelma kočkovitá; služba; jednotka času. * 14. Vzácné černé dřevo; drobný štětinatý červ ve vodě; nástroj k páčení. £ 15. Mravouk; nápoj. í 16. Mužské jméno; symetrála. Znění tajenky pošlete do 15.března 1978. Tři ze správných luštitelů budou vylosováni a dostanou knihu. -39- [pageend41]KULTURNÍ INFORMACE jen ta skutečnost, kolik různých českých a slovenských novin a časopisů v našem exilu vychází. Některé již 25 i více let. Ty se staly symbolem a nedovedu si představit, že by bylo možné spojit třeba Tigridovo "Svědectví" s kterýmkoli jiným časopisem, nebo se pokoušet o spojení českého slova s římskými Listy. Mám na mysli různé menší časopisy a noviny, které začínají vycházet jednou ve Švédsku, podruhé v Německu, stojí za nimi nadšení a práce jedinců, nemají však k disposici větší základnu čtenářů ani dostatečné finanční prostředky. I když jsme si tuto skutečnost — moji spolupracovníci a já — vždy uvědomovali, přesto jsme začali před rokem vydávat také nový časopis "Kulturní informace". Tento časopis vznikl ze snahy spojovat ty čtenáře, kteří mají vyhraněný zájem o kulturu v exilu. Aby se o všech novinkách z oboru kultury dověděli, byli by museli odebírat nejen Svědectví a České slovo a Listy, ale i Magazín a Zpravodaj a Nový domov a Naše hlasy a Demokracii v exilu a Národní politiku a další a další exilové časo- často kritizujeme — a mnohdy právem — , že veškerá činnost exilu by se měla sjednocovat, nikoliv tříštit. Nemám na mysli nějakou předstíranou jednotu, tím méně jednotu "nakomandovanou". Většinou máme stejný cíl, různé jsou jen názory, jak se k němu co nejdříve a nejlépe přiblížit. Jsou to však zásady demokracie, kterou jistě všichni zastáváme, a diskuse o různých názorech může jen pomoci problémy vyřešit. Mnohdy však máme společný nejen cíl, ale i názory. A přesto svou činnost zbytečně tříštíme. Stačí PROČ -40- K K [pageend42]pisy. Četli jsme je všechny za vás a vybrali jsme to nejdůležitější a nejzajímavější, co se kde v tomto oboru událo, děje a bude dít. Navíc jsme sledovali knižní novinky z produkce všech exilových nakladatelství a přinášeli jsme ukázky a recenze. Vždy jsme představili některé z našich exilových spisovatelů či výtvarníků. Snad mohu po roce zkušeností říci, že se "Kulturní informace" osvědčily, že se staly všem přátelům literatury a umění pomůckou a rádcem. Ve své činnosti chceme samozřejmě pokračovat. Hledali jsme však možnost, jak v ní pokračovat bez zbytečného zvětšování již tak dost vysokého počtu exilových časopisů. Řešení se našlo, našlo se i pochopení pro společnou práci u vydavatelů Magazínu. V roce 1978 budou všichni předplatitelé Kulturních informací své noviny i nadále dostávat, vlastně v rozšířené formě, protože budou nedílnou částí Magazínu. Za jedno předplatné budete dostávat fakticky dvoje noviny. Krytí vzniklých ví- cenákladů přebíráme sami. Je vidět, že při dobré vůli se najde vždy řešení, které exilovou činnost neomezí, naopak zvětší síly a s vaší pomocí získá časopis nejen na kvantitě, ale i na kvalitě. Rádi bychom byli příkladem pro další, kteří rovněž mohou spojit své síly, svou ochotu, své nadšení. Tím nemáme na mysli pouze vydavatele časopisů . . . V naší galerii se konala na podzim soutěžní výstava o Cenu Václava Hollara, z které vyšel jako vítěz Jan Kristofori, na druhém místě jej následoval Jaro Hilbert z Paříže a třetí pořadí získal Michal Kyhos z Basileje. Velká přehlídka exilových umělců se bude nyní konat v Holandsku. Galerie Krause i pořadatelé výstavy v Holandsku mají seznam našich exilových umělců a rádi jej poskytnou dalším seriosním pořadatelům, kteří mají podobné plány. Galerie Krause nabízí spolupráci všem, jež chtějí v oboru kultury a umění podnikat. Spolupráce a vzájemná pomoc nám budou bezesporu prospěšnější než rozdrobenost, závist a zdůrazňování a netolerování snadno překlenutelných názorových rozdílů. Oskar Krause Jménem spolupracovníků -41- GALERIE KRAUSE Tumbelnstrasse 37 CH-833O Pfäffikon - ZH xxxxxxxxxxxxxxx xxxxxxxxxx xxx K K [pageend43]DAN KULKA Sochař, malíř a grafik, je absolventem pražské Umělecké akademie a většina jeho děl nese stopy pražské školy. Již v Československu byl uznávaným umělcem, ale okupace v roce 1968 ho donutila vyhledat si novou vlast. Po krátkém pobytu v Rakousku a Kanadě ji nalezl v Israeli. Porovnáváme-li sochařské a malířské umění Dana Kulky, pak docházíme k názoru, že v obou uměleckých směrech zanechává umělec podstatně stejný "rukopis". I v jednoduchých kresbách vyniká plošnost. A co hlavně — v Kulkově díle se obráží náš život, naše starosti, politická atmosféra. Přes veškerou abstrakci vedení linie se Kulka neodklání od reality, ale naopak svým pojetím ji ještě zvyšuje. V jeho dílech se velmi často objevují náměty z literatury či z divadelních scén. Znalec pozná divadelní hru Millerovu "Smrt obchodního cestujícího" nebo Durrenmattovu "Návštěvu staré dámy". V poslední době se Kulka převážně zabývá sochařstvím. Na jeho sochách jsou poznatelné dva směry: figurální a abstraktní. Prolínají se a společné manifestují rytmus, osobnost i visi a nejvýmluvněji působí Kulkovo dílo tam, kde expresionistické "řeči" ponechává volnost, materiál nedotváří, ale jen symbolizuje, charakterizuje. Figurální směr je vesměs literárně motivovaný, abstraktní pak zušlechtAije expresionistické umění s lyrickou nadsázkou, která se nakonec jeví jako monumentální forma, kterou si ve zvětšeném originálu - především z hlediska krajinářského - jako venkov či přírodu dovedeme živě představit. Umělec DAN KULKA sám o své tvorbě říká: "Aby člověk měl možnost vlastního vyjádření, volnost, musí si uvědomit, že pod velkými stromy nic neroste. Hodně jsem se naučil od svých vzorů, ale nikdy jsem se -42- NÁŠ PORTRÉT [pageend44]nesnažil je napodobovat, naopak snažím se nalézat vlastní vyjádření. Nebylo to jednoduché, ale myslím si, že každý, komu se to podaří, najde nejen svůj vlastní rukopis, ale dívá se i na vše nově, objevuje nové pohyby a je jen otázkou, jak toto vše umělecky vyjádří. Proto také u mně se hodně spojuje figurálnost s abstrakcí — je to zkrátka můj pohled, ale zdaleka to ještě neznamená, že jsem na mém možném vrcholu. Dá to ještě hodně námahy, přemýšlení, tvoření, než dosáhnu absolutního spojení těchto dvou směrů, obou komponentů." -mi- DAN KULKA se narodil 1938 ve Zlíně (dnešním Gottwaldové), v roce 1967 dokončil studium na Umělecké akademii v Praze pod vedením profesora Kavana, roku 1968 obdržel uznání na Národní výstavě a téhož roku opustil Československo. V roce 1969 obdržel politický asyl v kanadském Torontu a o rok později se stal řádným členem kanadské sochařské orga- nisace. V roce 1971 emigroval dále do Israele, kde má svůj ateliér v Jerusalemu, a byl rovněž přijat za člena israelského uměleckého svazu. Samostatně vystavoval v Praze, Brně, Torontu, Jerusalemu, v Haifě, v Německu, Americe a v Jerusalemu na veřejných prostranstvích jsou navždy vystaveny tři jeho bronzové a kamenné sochy, zakoupené vedením města. MIROSLAV LEVÝ Jsou lidé, kteří se narodí za pecí a po celý život ji neopustí. Jsou ale i takoví, které neustále pálí půda pod nohama. Mezi ně patří i Miroslav Levý, autor cestopisu "Od pramenů Nilu". Doma byl novinářem, v exilu jím zůstal. V Africe strávil téměř šest let a měl příležitost procestovat dvanáct zemí černého kontinentu. Jeho kniha "Na deváté rovnoběžce” vyšla ještě v Praze, "Od pramenů Nilu" vydalo nyní nakladatelství Démos v Curychu. V této knize líčí autor kraje a země, kam se i přes svou volnost pohybu sotva dostaneme bez vstupních víz - vzhledem k svérázné představě o svobodě většiny současných samozvaných pohlavárů "svobodných" afrických států. Cestopisná líčení, psaná velmi poutavým stylem, jsou doprovázena množstvím fotografií. Je zachován rámec klasického cestopisu, autor se nezabývá rozborem dnešní situace. Milovníci cestopisů si určitě při- jsou na své. Miroslav Levý se narodil roku 1933. Je autorem nesčíslných článků, reportáží, úvah, cestopisných črt a překladů. Ze žánru cestopisného uvádíme jeho překlad knihy Jeana Merriena "Osamělí mořeplavci". Nyní žije se svou rodinou ve Švýcarsku, ale kam ho osud ještě v budoucnosti zanese, nikdo neví. Ani on sám. Jisté je, že ty své boty z couravého telete neodložil a že jen těžko odolá případné lákavé nabídce odjet znova do vzdálených končin. -43- ■ ■ ■ -ma- [pageend45]Na podzim loňského roku, přesně řečeno 12.října 1977, zemřela ve věku 87 let jedna z nejsložitějších osobností českého malířství: Jan Zrzavý Byl to mystik s hlubokým zájmem o východní křesťanství a židovskou ortodoxii, s duchovními nitkami, které ho spojovaly s rannou gotikou a s italskou renezancí. I když se za první světové války projevila na čas v jeho díle sociální nota, byl Zrzavý celou svou bytostí a tvorbou pravým opakem socialistického realismu. Všechny jeho práce mají diskrétní aristokratický přízvuk, nevtíravý půvab tajemného obřadu. Základem všeho je však brilantně ovládaná před ním dostali tento titul mnozí daleko menší. Tituly ovšem pominou. Už dávno se Jan Zrzavý změnil skoro v legendu. Mít ve své sbírce třeba sebemenší jeho práci platilo vždy za výsadu. A na ty, kteří se s ním znali osobně, jako by dopadalo světlo jeho umělecké svatozáře. A přece byl Jan Zrzavý v podstatě prostý člověk v tom malém světě na dosah jeho rukou. (Nový domov, Kanada) . . . Když jsem byl mladý, byl pro mě moc důležitý námět a obsah obrazu, kdežto tec? je pro mě největší a hlavní obsah krása. Chci, aby to bylo krásné, to stačí. Co můžete chtít víc? štěstí. Ale i krása je štěstí . . . . . . Proč pastely? Olejem už nemaluji dlouho, myslím, že olej není dobrý materiál. Olejové obrazy praskají, začnou černat, žluknout a prašivit. A s plátnem o své práci malířská technika, připomínající Leonarda da Vinciho. Po převratu v únoru 1948 byl Zrzavý po dlouhá léta vyloučen z veřejného uměleckého života, ale poměrně brzy ho režim využíval pro export. Teprve v době pražského předjaří roku 1966 byl jmenován vládou národním umělcem, když už -44- (Dokončení na straně 51) [pageend46]z exilových nakladatelství A.M.Ripellino: MAGICKÁ PRAHA Ukázka z knihy, vycházející v nakladatelství INDEX Köln. NAŠE UKÁZKA Potulní vetešníci, "handrlata", chodili s pytlem přes rameno od domu k domu, aby skupovali hadry a staré železo. Byly to stálé postavy pražských ulic, stejně jako slovenští "dráteníci" a "opánkáři" s velkými kulatými klobouky. Byli staří, velmi staří, a takřka průhlední, jako ze slámy, opravdoví zbrojnoši Metuzalémovi, služebníci Befany (pohádkové stařeny, která naděluje dětem na Tři krále). Navlečeni do špinavých, dlouhých černých kabátů, které se podobaly kaftanům polských židů, sklánějící se pod vahou pytle, vcházeli do všech dvorů, kde krákorali táhlým, žalostně vyznívajícím voláním: "Hándrle - hándele vú". Doprovázel je houf uličníků a dobíral si je voláním: "Hándrle - hándele vú". A handrle se bez úspěchu rozmáchával pytlem, aby je rozehnal. Když se z okna nebo z pavlačí vyklonila zvědavá hlava, tu "handrle", tento dieu-clochard (bůh-člověk) jako by z rozmaru zanotoval lišácký popěvek: "Nyx cu handln, nyx cu čachrn?" Z prvního patra naň zakývala paní Hlochová: vyhrabala pro něho v kuchyňce manželovy staré svršky — sešmajdané boty, obnošené vesty, pomačkané cylindry se zkadeřenou srstí. "Hándrle" vše koupí, ale zoufale se hrdlí o cenu, třikrát je ho třeba žádat, a pak je stejně nutné ji snížit. Když se mu nabídnou boty, tak chce obleky, když se mu nabídnou šaty, chtěl by boty. A ačkoli ve stejné míře dychtí po šatstvu i botách, tvrdí, že tohle zboží ho nezajímá a že je bere pouze proto, aby "zbytečně nevyšlapával schody". Když je vše dohodnuto, ptá se: "Nic jiného nemáte, milostpaničko?" Paní Hlochová vytáhne z truhly úplnou flotilu tvrdých bílých límců, rukavice, tvrďáky a paraple. "Handrle" vezme vše, není zde maličkost, kterou by zavrhnul: břitvy, hřebeny, lampy, nůžky s ulomenými hroty, ostruhy, krajky, alba, zámky bez klíčů, kadeře ustříhané ze kštice, které marnotratně vyrostly zásluhou užívání vodičky Anna Csillag. Pouze jedna věc se mu nezamlouvá, a to vlasy paničky. Paní Hlochová mu vytáhne z veliké skříně nemoderní klobouk třpytící se naftalinem; "Hadrle" se zachvěje, sklopí oči, jako by zahlédl "má- sik", démona, a hněvivě zvolá: "Jo, já nejsem žádná pucérka, milostpaničko!" Ale pak si všimne, že na klobouku je černé pštrosí pérko. "No, to péro bych si vytrh, ale klobouk si můžou nechat, milostpaničko." Nerozhodnost se protahuje na hodiny. Několikrát si vyzáblý človíček -45- [pageend47]přehodí pytel přes záda, otevře dveře dokořán a předstírá, že odchází. Ale zakrátko protáhne jak loutka hlavu za závěsem, který přikrývá dveře, a říká: "Tak tedy zlatý osumdesát, pchaničko, pchámbu ví, víc dát nemůžu . . ." Vše to, co "handrlata" nakoupila za svých poutí po pražských dvorech, skončilo společně s nakradeným zbožím ve změti titěrností a střepů na "tandlmarku" v uličkách Páté čtvrti. Do hlubokých doupat magazínů, do krosen a na prodejní vozíky se naházely pohmožděné moždíře, po- kroucená struhadla, hole, kladívka, nože, pokažené nářadí, nevyzpytatelné součástky neznámých strojů, vábničky. Zablácené utržené podkovy, naběračky, pánve a jiné nádobí, pušky bez pažeb, dýky, úřednické kordy s rukojeťmi z perleti, hodiny bez číselníku, "Schwarzwaldky" bez zvonícího strojku, střenky nožů bez čepelí, vidličky bez zubů, kordy bez rukojeti, bezedné cedníky, ručnice bez kohoutků, váhy bez jazýčků . . . A dále: "kudlmudl" starých knih, v nichž byla radost se šťárat, roz- šmajdané boty, urničky dýmek, deštníky, pomačkané obleky, které páchly potem. Tak v ulicích ghetta, s titěrností kleptománie a s cáry paběrkovanými po celé Praze, se zvedala jakási Merzbau, babylonská věž odpadků. Jako by si zde daly dostaveníčko všechny střepy a odpadky, struska, roztříštěné nástroje tvoření. Jestliže "šackomoře" Rudolfa II. vévodilo stříbro, obratu Páté čtvrti trůnilo zrezivělé železo. Všem pražským hromadám věcí, lhostejno, zda jde o nádherné drahocennosti nebo o mrzké odpadky denního života, jako by předsedala magická síla — talisman kovů. Staré fotografie nám uchovaly obraz temných krámků vetešníků ghetta, které jsou nacpány až ke stropu zbožím. Krámy navršené před velkými dřevěnými a otevřenými dveřmi, nasypané na zem a na stoličkách. A před nimi se tito človíčkové v buřinkách a s padajícími kalhotami klaunů dávají fotografovat, slavnostní jako kavkazský "kintó". Nad nimi reklamní tabule vlastního obchodu, kolem nich hodiny, ptačí klece, mě- chačka a petrolejové lampy. Meyrink v Golemovi vzpomíná na tuctové nářadí, kterým byl přecpán jeden z těchto krámků: "Tady zprohýbaná plechová trumpeta bez klapek, zažloutlý obraz namalovaný na papíře s podivně seskupenými vojáky. Pak nějaký věnec zrezivělých ostruh, které visely na plesnivějícím koženém řemenu, a další haraburdí, takže nikdo nemůže překročit práh krámku, řada kulatých plátů od kamen." V Páté čtvrti se pletly pod nohy zmrzačené a rozviklané věci. Nejednou číselníky nalézaly ztracené ručičky, pušky spouště, čepele rukojeti . . . A jakýkoli "pišpintál", kterákoli maličkost stávala se divém trhu. Zvláště o nedělích byl tento mikrokosmos koupě a prodeje zaplněn davy. Prodavači a zákazníci obchodovali za pomoci výkřiků, křivých přísah, smlouvali, přeli se a pohybovali rukama jako hráči na flétnu. Ožívalo zde divadýlko, slovní půtky figurek, které by mohly inspirovat českého Bruegela. (Copyright by INDEX Köln.) -46- [pageend48]Z DOŠLÉ POŠTY K K ■ Československý poradní sbor v západní Evropě se rozhodl vydat aršíky pamětních - lépe řečeno připomínkových nebo varovných - známek k letošním historickým výročím Československa: pamětní aršíky k 60.výročí zrodu československé republiky, varovné aršíky mají pak připomenout světu, že Československo bylo před 30 lety zbaveno svobody a demokracie komunistickým pučem a před deseti lety přepadeno vojsky Sovětského svazu a čtyř států Varšavského paktu. Vypsané ideové soutěže se zúčastnili českoslovenští výtvarníci, žijící v exilu. Předsednictvo Čs. poradního sboru v západní Evropě zhodnotilo došlé návrhy a rozhodlo udělit l.cenu (300 DM) J.R.Kopeckému z londýna, 2.cenu Robertu Kristoforimu z Oslo a 3.cenu Vladimíru Špačkovi ze Sydney v Austrálii. Všechny tři ceny jsou spojeny s peněžitou odměnou. Vítěz soutěže, J.R.Kopecký, je mladý český malíř a grafik, žijící ve Velké Británii. Narodil se 1948 v rovníkové Africe - v Port Harcourtu v Nigérii. Už v dětství, které trávil v Československu, se živě zajímal o malířství. Roku 1963 emigroval s rodiči do Holandska, kde začal studovat malířství: nejdříve na Akademii výtvarných umění v Rotterdamu, později v Atelieru 63 v Haarlemu. Vystavoval v Haarlemu a po přesídlení do Velké Británie několikrát v Londýně a ve Spolkové republice Německo. Zúčastnil se Mezinárodní soutěže o návrh na vlajku Měsíce, v níž získal jednu z cen. V poslední době se též věnuje knižním ilustracím. Robert Kristofori je syn známého Jana Kristoforiho. V současné době studuje grafiku na Kunstgewerbe- schule v Curychu. (Našemu časopisu slíbil spolupráci. Pozn.red.) Aršíky pamětních známek přijdou do rozprodeje v jarních měsících a budou jistě naší krajanskou a exilovou veřejností příznivě přijaty. (Sbor-inf.) -47- ■ Dík za krásný kalendář. Skutečně perfektní po všech stránkách.(D.N., Luzern) [pageend49]■ Čeští a slovenští spisovatelé, signatáři CHARTY 77 a jejich přátelé nepíší doma jen "velké" práce, ale i fejetony a jiné drobnosti jen tak, jen pro sebe. Tyto příspěvky, pod nimiž jsou známá jména, jako: Havel, Vaculík, Kohout, Kliment, Gruša a další, vydává INDEX pod názvem: čára na zdi (15,50 DM). W.Brandt, B.Kreisky a O.Palme napsali knihu "Demokracie a socialismus" a dali ji k dispozici INDEXu k českému vydání. (11,60) Po úspěchu sborníku dokumentů Hlasy z domova 1975 vydává INDEX další svazek nejnovějších dokumentů čs.opozice včetně CHARTY 77 pod titulem Hlasy z domova 76/77. Knihu opatří vysvětlující předmluvou jeden z těch, kteří v Československu ještě před nedávném byli: historik Dr.Vilém Prečan. ■ Zástupci města Bellinzony se dohodli s ředitelstvím Biennale v Benátkách, že podstatná část výstavy, která představuje přehlídku umění z východní Evropy, bude převezena v únoru do Bellin- zony. Z velké reportáže ve švýcarské televizi se pořadatelé z Bellinzony dověděli o naší galerii a tak jsme byli požádáni o spoluúčast. Jsme ochotni na tuto výstavu dodat nejen práce českých a slovenských exilových umělců, ale i Oskara a Alexandra Rabina, Němuchina, Ruchina, Kropivnickou a další, které jsme vystavovali na listopadové "buldozerové" výstavě. -48- všehOchuť ■ Zatím se občas v novinách objevila zpráva, že byla odcizena díla Leonarda da Vinci, Rembranda, Picassa - tedy slavných umělců, kde byla jistota dobrého zpeněžení zcizených děl. Asi se Jan Kristo- fori dostává už mezi ty slavné, jejichž díla je možno dobře zpeněžit. Na výstavě ve Flimsu byly ukradeny tři jeho reliéfy; Zelený "Ikarus", žlutý "Akt” a tmavohnědý "Schonberg". Kantonální policie již zahájila pátrání. Kdyby vám tedy někdo nabízel za velké peníze žlutý "Akt", zavolejte nejdříve k nám, nedostanete-li u nás podobný reliéf levněji. ■ Bienalle v Benátkách odmítla několik z přihlášených ruských výtvarníků. (Důvody neznáme.) Ti se nyní spojili a společně vystavují od ledna v Paříži. Tato informace vám pomůže najít vysvětlení, dostanete-li z Paříže pozvánku na "Salon odmítnutých". ■ Jan Kristofori má 3.května vernisáž v texaském Houstonu a 27.května v Galerii Krause, kde bude vystavovat jako vítěz soutěžní výstavy o Cenu Václava Hollara. ■ V nakladatelství FRAMAR v Los Angeles vyšla básnická sbírka v Amsterodamu žijícího českého exilového básníka Milana Kučery Růžové slunce. Kniha vychází česky a anglicky (Kučerovy básně přeložila do angličtiny Jiřina Fuch- sová) a je doplněna dvanácti celostránkovými malířky a graficky Jany Demartini-Svobodové, která žije v Portlandu (Oregon). Cena knihy je 6,oo US dolarů (vč. poštovného a expedice) či ekvivalent v jiné měně a lze ji objednat u FRAMAR PUBLISHERS, P.O.Box 66453, LOS ANGELES, Cal.90066,USA. [pageend50]V pokoji s žlutými květinami pulsu osudu se dotýkám oči dívky mně pláčí do dlaní na závrať ticha umírám Před sebou bělost snu pro srdce domov hledám v zrníčcích písku minula Sám sobě poslední sbohem dávám a duše k mostům hudby vzlétá . . . In a room with yellow flowers I touch the pulse of fate Girl’s eyes weep into my palms From the vertigo of quietude I am dying Between the sand-grains og the past I search for a hearťs home the dazzling whiteness of a dream before my eyes Myself to myself I am giving the last farewell The soul is leaving for the bridges of music -49- [pageend51]■ V Kunstgewerbemuseu v Curychu (Ausstellungsstrasse) se koná výstava posluchačů. Půjdete-li se na ni podívat, najdete tam též práce Roberta Kristoforiho. ■ Dr.Victor M.FIC, profesor asijských studií na Brock University v kanadském městě St.Catharines, publikoval svou další knihu "Revolutionary War of Independence and the Russian Question: Czecho- slovak Army in Russia 1914-1918". Na 270 textových stranách se v ní zabývá vznikem čs.legií v Rusku, carskou diplomacií, vznikem KSČ v Rusku, záměry bolševiků i bílých využít čs.legie a Masarykovou a Štefánikovou snahou zachránit legie pro naši národní věc. Jde o první část třísvazkového díla. ■ Rudolf KOPECKÝ, redaktor žijící v Londýně, je autorem sedmisvaz- kového díla, v němž zachytil vývoj národního života od doby před první světovou válkou až do údobí po druhé světové válce. Své dílo nazval "Vzpomínky starého novináře". Rozsahem a pojetím je to kronika, obsahující velmi cenný materiál a krom toho i mnoho důvodů k zamyšlení. (Víd. svob. listy) ■ Vladimír HAGARA pořádal výstavu svých maleb ve dnech 2.- 12. února ve foyer auly kantonální školy pro Zürcher Oberland ve Wetzikonu. Hagaroví je teprv 23 let a je to jeho první představení se veřejnosti. Deník "Zurcher Oberlander" o něm píše velmi pochvalně, o tomto "mladíku, plném fantazie" a o jeho "zajímavých pokusech s fantastickým surrealismem". ■ Hellmuth Andics; CESTOU TERORU. Mnozí z vás si jistě pamatují na Stalinovy "Dějiny VKS(b)" neblahé pamětí, třeba i když si člověk -50- vzpomene na "car nám zasolil, i my mu zasolíme", než na něco docela podstatnějšího. Andlcsova kniha je v zásadě také dějinami Komunistické strany Sovětského svazu, i když z jiného hlediska. V této knize se totiž dějiny popisují tak, jak se skutečně udály, bez lží a překrucování. Od začátku, kdy se popisuje vydání Leninova časopisu "Jiskra", čte se kniha s napětím. Hlavní však v ní je anatomie útlaku od prvních teoretických začátků až k ničení celých tříd a národů. Někdy slyšívám, jak i naši krajané, i ti únoroví, si mezi sebou říkají: "Ta teorie by byla krásná, ale lidé vše zkazí." Andicsova kniha ukazuje, že pravý opak je pravdou. Byla to Leninova deformace marxismu — či spíše zdůraznění jeho slabých stránek — která byla základem Stalinova masového teroru, Brežněvova obsazení Československa a nakonec i Husákova návratu k "normalizaci vztahů". Vše začalo Marxovou diktaturou proletariátu, namířenou ne proti jednotlivým osobám, ale proti celým vrstvám společnosti. Andics o tom říká: "Nejdříve diktatura proletariátu nad ostatními třídami. Pak diktatura elity stranických funkcionářů a to nad pro - letariátem. Konečně diktatura stranické špičky nad stranickými funkcionáři. Nakonec zbyla už jen diktatura šéfa strany nad stranickou špičkou." Tak leninismus logicky přešel ve stalinismus, proletářský internacionalismus v sovětský imperialismus, a systém prohlašující se za nejpokrokovější, se stal už jen nejreakčnějším režimem světa. Tuto logiku tedy odkrývá Andicsova kniha. Od dob Lenina se mnoho nezmě- [pageend52]nilo. Taktika je v podstatě stále stejná. Andics v této knize popisuje, jak již v roce 1917 vydal Lenin instrukce o registraci všech občanů: "Oficielně měl tento Leninův návod sloužit k zavedení pracovní povinnosti. Bylo to ovšem daleko více. Byl to pokus o zavedení dokonalé špiclovské sítě, rafinovaně promyšlený tah nechat sledovat jednoho občana druhým a současně mít celé národy pod neustálou přísnou kontrolou." Ani dotazníky k vystěhovaleckým pasům a výslechy na konsulátech dnes nejsou ničím originálním. A abychom věděli předem, co od čekat, je třeba tuto knihu číst! Vydala ji ARCHA v Německu. -st- (Nový domov) je to ještě horší, když není dosti pevné a dobře připravené. Když nemá takový obraz štěstí, že je v suchu, v stejné temperatuře a chráněn před prachem, je brzy po něm. Tak jsme přišli o tolik krásných Slavíčků a Preislerů... Kdežto papír, ten vydrží tisíc, dva tisíce let. Dobrý papír, samozřejmě. Obrazy od Rubense a Důrera, malované na papíře, jsou pořád jako nové... Ale lidé mají o pastelu domnění, že jsou to křídy, prášky, že se smažou, jak se na ně sáhne. To je sice pravda - ale já své pastely fixuju tak, že je můžete otírat i hadříkem - ovšem ne umývat - to ničí každý obraz . . . . . . Modernost je už v tom, že člověk žije v této době, modernost musí být dána. Nesmí to být vynucené. Prosím vás, když takový malíř dělá řekněme v surrealismu, potom přejde na nějaký abstraktní -51- směr, já nevím ani, jak se všechny jmenují, když každý rok dělá něco jiného a přísahá na to, zač to může stát? Já chci od umění, aby bylo všem lidem srozumitelné, aby bylo pro všechny lidi a pro všechny časy. A když je to obraz lidské figury, aby bylo dobře vidět, že má hlavu a ruce a nohy. Jsem si vědom, že dlouho už nebudu moci pracovat, že to musí také jednou skončit, a tak stále hledám definitivní řešení, co pokládám za to největší a nejdůležitější. Ale já už to vlastně napověděl; aby umění bylo jednoduché, srozumitelné, žádné velké problémy a aby v tom byl životní klad a krása a ne nějaké zmatené, nejasné mudrování . . . . . . Ano, je moc důležité, aby malíř věděl, jak se dělá ruka nebo třeba nos, aby uměl kreslit. Ale to ještě není umění. To umět musí, aby se vším mohl volně nakládat. Nevím, jak bych to vysvětlil, ale já se při inspiraci na svoje budoucí obrazy nedívám jenom očima, já je zároveň poslouchám. Řekl bych, že je vidím ušima . . . . . . Často se vracím - a vždy jsem se vracíval - k námětům i k rozdělaným pracím staršího data. Když si nejsem jist, jsem- li v rozpacích, když potřebuji novou orientaci, vracím se k nim a znovu z nich zase vyjdu - jako z půdorysu, který najdete na všech mých obrazech . . . JAN ZRZAVÝ Dokončení ze str.44 [pageend53]NOVÉ KNIHY JAN BENEŠ: FRIED.DORRENMATT: MILOVÁN DŽILAS : JIŘINA FUCHSOVÁ: JÁRA KOHOUT: JELLA LEPMAN: MIROSLAV LEVÝ: T.G. MASARYK: JAROSLAV VEJVODA: JOSEF SKVORECKÝ: -52- ZELENOU NAHORU První autorův román o nové vlasti. V rámci příběhu o únosu bohaté dědičky z híppířské komuny se čtenáři přiblíží současné USA: velké odborové organisace, rasové msty černochů, politické spasitelstvi radikálních skupinek, důstojnost starousedlých českých farmářů a tápáni nových exulantů. 68 Publishers, Toronto PÁD Novela Švýcarského dramatika, popisující fiktivní zasedáni sovětského politbyra, končící vraždou diktátora. Přeložil Jiří Musil. Konfrontace, Curych NOVÁ TŘÍDA Obraz komunistického světa cd známého černohorského revolucionáře, bývalého Titova spolupracovníka. Přeložil dr.Rob.Vlach. Démos, Curych MĚSÍCE Básně v bibliofilské úpravě s linoryty Karla Kryla. Framar, Los Angeles HOP SEM, HOP TAM Celoživotní vzpomínky známého českého komika. Doplněno fotografiemi. Konfrontace, Curych DOBROU NOC Poetická vyprávění pro malé i dospělé od všestranné organisá- torky umění pro děti. Přeložil Jiří Komárek. Ilustrovala Jutta Kirsch-Korn. Konfrontace, Curych OD PRAMENŮ NILU Cestopis po pěti zemích afrického Mezi jezeří, kde autor působil jako novinář v létech 1968 až 1972. Doplněno fotografiemi. Demos, Curych JAK PRACOVAT Dílko z posledních let minulého století. Konfrontace, Curych PŘÍBĚH INŽENÝRA LIDSKÝCH DUŠÍ Nejdelší autorův román a pokračování cyklu o Dannym Smřickém. Děj probíhá ve dvou časových rovinách - za protektorátu a v současné Kanadě - spojených dopisy, které Dannymu psali po čtvrt století jeho přátelé. (2 svazky) 68 Publishers, Toronto Po úspěšné knize povídek PLUJÍCÍ ANDĚLÉ, LETÍCÍ RYBY, poctěné cenou E.Hostovského v r.1975, vychází první autorův román. Odehrává se ve Švýcarsku a sarkasticky líčí střetnutí jak idealistických představ exulantů z Československa O švýcarské demokracii, tak iluzí západních levičákú se zkušeností lidí z "Východu". 68 Publishers, Toronto ANTINOSTALGICUM A SAMOŽERBUCH ANTINOSTALGICUM obsahuje nejpovedenější články znormalisované- ho čsl.tisku, které vybral a komentuje Ota Ulč, druhá část SAMOŽERBUCH (název vypůjčený od Evy Pilařové) je plna zajímavých informaci o nakladatelství a v něm vydaných knih. S četnými fotografiemi. 50. publikace 68 Publishers, Toronto [pageend54]winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolnosti. Nespokojujte se s tím, co Vám někdo řekne, ale žádejte přesné informace. Potom může být pozdě! Jiří Popper, vrchní Inspektor Winterthur-Leben Subdirektion Zürich Generalagentur West 8001 Zürich, Limmatquai 3 Tel. 01 / 34 50 15 winterthur vie To jsou naše odpovědi na Vaše otázky. Důležité je vědět: jak a po jakou dobu jste zajištěn v pracovní neschopnosti; Renta v pracovní neschopnosti. Doplňková starobní renta k AHV. Životní pojištění všech druhů. Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. jak je zajištěna Vaše rodina, ztratí-li Vás . . . jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); [pageend55]Hr./Fr./Frl. M /Mme/Mlle A. Z. 8048 Zürich Postretouren und Adressänderungen erbeten an: Postfach 650 8025 Zürlch magazín nového domova ZEITSCHRIFT FÜR EMIGRIERTE TSCHECHOSLOWAKEN JOURNAL POUR LES TCHÉCOSLOVAQUES ÉMIGRÉS INFORMATIVNÍ, POUČNÝ A ZÁBAVNÝ EXILOVÝ ČASOPIS Adresa: Postfach 650, 8025 Zürich — Vydává a řídí: Kolektiv Magazín — Číslo konta pošt. šekového úřadu: 80-60451 — Bankovní spojení: SKA 0860 Zürich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zürich. Brlefadresse: Postfach 650, 8025 Zürich — Herausgeber und Redaktion: Arbeítsgemeinschaft Magazín — Postcheckkonto Nr. 80-60451 — Bankverbindung: SKA 0860 Zürich-Rathausplatz. Konto-Nr.: KK 637650-01 — Erscheint sechsmal im Jahr — Jahresabonnement: Fr. 19.— Druck: ok Eiger Satz + Druck AG, Zürich. Rádio - TV - Hi-Fi - Gramo Prodávám a opravuji aparáty všech značek, podle dohody i po pracovní době. Stačí zavolat 01 - 97 35 44 L. Vondrášek Sandgrubenstrasse 22 8330 Pfäffikon ZH Vlastní barevná a černobílá fotolaboratoř KODAK. Rozesíláme kopie do celého Švýcarska - za speciální cenu pro našince - Fr. -.75. Každý u nás zakoupený fotoaparát obdrží "doživotně" spec. cenu na zpracováni barevných filmů. Portrétní a průmyslový ateliér. Specializace na reprodukce (např. olejomalby, koláže ap.) Rámováni, napínáni zvětšenin na různé druhy materiálů. 8003 Zürich, Steinstrasse 75 Telefon 01 33 50 25 ŠPIČKA COLOR TWIN RADiO LAĎA TV [pageend56]