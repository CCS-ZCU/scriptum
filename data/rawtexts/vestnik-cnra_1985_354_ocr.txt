VĚSTNÍK ČESKOSLOVENSKÉ NÁRODNÍ RADY AMERICKÉ ZPRÁVA O TERORU V nakladatelství Sixty-Eight Publishers v Torontu vyjde letos na podzim společná práce Viléma Hejla a Karla Kaplana — Zpráva o organizovaném násilí, historie komunistického zneužití bezpečnosti a justice od pětačtyřicátého roku po začátek osmdesátých let. V šestadvaceti kapitolách je probrán kolaps právního státu, historie SNB jako nástroje komunistické politiky a s tím související pozadí února 1948, profily hlavních představitelů justice a bezpečnosti i vykonavatelů komunistické politiky ve vyšetřování, v justici a ve věznicích a táborech, role agentů a konfidentů, technika provokací, vraždy a násilnosti, příprava a průběh politických procesů, pracovní, zdravotní, sociální a kulturní podmínky života politických vězňů, těžba uranu, perzekuce bez rozsudku atd. Autoři využili nejen všech čs. a zahraničních publikací z minulých desetiletí, ale také materiálů ze stranických aj. archívů, jež se podařilo vyvézt na Západ, a předtím nikdy nezveřejněných interviews s politickými vězni, kteří v padesátých letech uprchli za hranice. Rozsah práce naznačuje jmenný rejstřík knihy — je v ní přes tisíc jmen. O zprávě nemluvili autoři a předem ji neohlašovali — ze snadno pochopitelných důvodů. Objednávky přijímá nakladatelství Sixty-Eight Publishers, Box 695, Station A, Toronto, Ontario M5W 1G2, Canada. “České Slovo” v Mnichově uveřejnilo několik ukázek z kapitoly, věnované vyšetřování. Vyšetřování se orientovalo v zásadě trojím směrem; bud’ chtělo vyšetřovance zlomit (v případech, kde existoval důvodný předpoklad nějaké skutečné viny) a přimět ho к doznání, anebo byl vězeň preparován pro divadelní proces, ve kterém měl “prokázat poslední službu straně” (to platí pro zatčené komunisty), případně alespoň sehrát celkem pasivní roli a odpovídat jen “ano” nebo “ne”, což byla praxe tzv. “otazníkových protokolů”, převažujících v procesech se stoupenci demokratických stran a tendencí. Musíme podotknout, že toto rozlišení má jen přibližnou platnost. V prvních létech vydával směrnice pro vyšetřované — rámcové i konkrétní — Šváb. Tehdy také vznikla soutěž o nejdelší výslech; stachanovské hnutí, jež znamenalo osm- náctihodinový, dvacetihodinový, čtyřiadvacetihodinový rekord. V této místnosti jsme kdysi tři dny a tři noci roztáčeli Kalandru. “To víte,” řekl vyšetřovatel Bedřichovi Hájkovi, “my jsme se střídali, ale on tam byl celou dobu. Když už nemohl stát a ležel na zemi, tak nám podepsal.” Pracovalo se podle plánu. Např.: “Dne 31. října provést se Šlingem vyčerpávající výslechy třemi orgány současně. Vyslýchat tak, aby byl co nejvíce rozrušován a neměl mnoho času к přemýšlení.” Na poradě, které se zúčastnil Bojarskij, Doubek, Kopřiva a Šváb, byl schválen rozpis služeb u výslechu v pětihodinovém cyklu; podle něj pak vyslýchal Doubek, Jistebnický, Majer, Košťál a Musil. Stejně byly plánovány jiné výslechy a nepochybně se takto plánovalo vždy a všude. Pich-Tůma vypověděl, že o používám násilí věděli i Slánský a Nosek. Drogy byly ve vyšetřování skutečně používány, a nejen v Praze. Nasazeny byly v některých případech v Brně i jinde. Vězeň z pardubické věznice StB vypověděl, že zcela nečekaně dostali piškotový dort a jahody, načež druhý den jsme byli oba omámeni, nemohli jsme dobře mluvit, neboť jsme měli ztvrdlá ústa a jazyk úplně dřevěný.” Připomíná to vjemy Laušmanova spoluvězně Pagáče z Ruzyně. Zdá se však, že v těchto případech byla spíš provedena ověřovací zkouška neznámého preparátu bez záměru ovlivnit průběh výslechu. Josefa Slánská tvrdí, že byla drogována jistým dr. Kandertem před výslechem u Doubka, ale účinek nepopisuje. Naproti tomu Helena Kosková-Fischlová píše, že její matka dostala drogy asi čtyři hodiny před výslechem a měla potom nutkání vypovídat víc, mluvit fantasticky; amnézie nenastala, vyšetřovaná se pak rozpomněla na průběh a chtěla výpověď revidovat. Nejčastěji byly drogy používány v Ruzyni (dr. Sommer) a to s různým účinkem. U ministra Prokopa Drtiny vyvolaly střídavé stavy deprese a excitace. Drtina vedl hovory s domněle přítomnými osobami, měl nejrůznější halucinace. Ani v tomto případě však po aplikaci drog nenásledoval výslech. Halucinatomí stavy měl v Ruzyni po drogování také Artur London, který spolu s Löblem uvádí, že drogy tam dostával také jugoslávský konzul Kevič — vařené brambory byly polity olejovitou tekutinou s hořkou příchutí. London ovšem dodává, že ruzyňský systém byl účinnější než nějaké drogy, a podobně se vyslovil také Gustáv Husák, který sám v Kolodějích prožil halucinace, způsobené patrně vyčerpáním (“po prvý raz v živote som videl, ako vzorce koberca ožili a fantasticky sa pohybovali. Červené myšky liezli po stene.”) Arcibiskupský sekretář Jan Boukal a ThDr. Antonín Mandl konstatovali jiný účinek drog, rovněž podaných v Ruzyni — v jasnějších chvilkách mezi halucinacemi se obávali, že jejich duševní zdraví může být rozvráceno natrvalo. Magazín “Reportér” (redaktor Vladimír Škutina v Cu- rychu) udává z knihy “Zpráva o teroru” ukázky z kapitoly “Soudci a prokurátoři”: SOUDCI A PROKURÁTOŘI — Poúnorová čistka zasáhla justici obzvlášť tvrdě. Gadourek odhaduje, že před březnem 1950, tedy ještě před pověstnou akcí “Sedmdesát sedm tisíc do výroby”, bylo z justice vyhozeno pětadvacet procent zaměstnanců. Podle Ulče bylo v této době posláno к lopatě na tři až čtyři tisíce právníků. Náměstek ministra spravedlnosti Karel Klos nebyl spokojen: “Marxistické Číslo 354 Září 1985 [pageend1]VESTNÍK September 1985 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Telephone: 656-1117 VĚSTNÍK Září 1985 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 nazírání na podstatu práva a hospodářského života jasně ukazuje mnohostrannost souvislých jevů, závislost práva od hospodářského života atd. Právo se může stát účinným nástrojem к budování socialismu jen v rukou takového soudce, který si je těchto souvislostí plně vědom...” Jeho závěr o tzv. kádrové politice zněl: “Budeme důslední a neúprosní.” Ukázkou této neúprosnosti byla čistka právnických fakult, postižených nejhůř ze všech vysokých škol. Právnická fakulta Masarykovy univerzity byla po čistkách zcela zrušena; na právnické fakultě Karlovy univerzity přežili jen čtyři profesoři. Situaci ilustruje osoba kádrováka ministerstva spravedlnosti. V roce 1952 se jím stal čtyřia- dvacetiletý bývalý obuvník Antonín Kašpar, který svou kariéru začal o dva roky dříve jako kádrovák Rolnických mlékáren ve Velkém Meziříčí a jenž to posléze dotáhl na českého ministra spravedlnosti. Počet právníků měl být radikálně omezen. Na deset miliónů obyvatel českých zemí zůstala jediná právnická fakulta; pro srovnání: v západní Evropě připadá jedna právnická fakulta na dva milióny občanů. Výběr studentů právnických fakult byl ovlivněn mimořádně přísnými politickými kritérii, zasahovaly do něj výbory KSČ, ČSM, národní výbory a případně i bezpečnost. Zásadně se změnila koncepce studia; budoucí právníci byli samozřejmě vystaveni — jako ostatně všichni vysokoškoláci — intenzívní indoktrinaci, především však bylo studium sovětizováno. Jeho smyslem bylo — jak píše Mlynář o SSSR — vyškolit “lidi, kteří vědí, co v kterém případě moc předepisuje, jak nařizuje jednat a jak jednat zakazuje, kteří znají desítky právních předpisů a vědí, kde najít další předpisy, které neznají”, ale které ani nenapadne právnicky myslet. Uvažovat měli v souladu se zásadami, vyjádřenými Karolem Bacílkem na celostátní konferenci KSČ v prosinci 1952, že totiž “o tom, kdo je vinen a kdo nevinen, kde končí omyly a chyby a kde nastává trestní odpovědnost, rozhodne strana za pomoci orgánů Národní bezpečnosti”. Bacílek si zcela příznačně ani nevzpomněl na soudy, vynášející v normálních poměrech výrok o vině; stačila strana a bezpečnost. Náměstek ministra spravedlnosti Klos sice v červnu 1949 tvrdil, že “před naukovými formulkami má přednost právní kultura lidu a jeho cit pro spravedlnost”, o rok později však se na tu “právní kulturu” a “cit pro spravedlnost” KSČ mnohde nemohla spolehnout a projednávalo se tudíž vyřazení nevhodných soudců z lidu, tj. laických přísedících v senátech. Ještě důležitější však bylo obsadit místa soudců a prokurátorů z povolání. Celkový počet různě vyškolených “dělnických kádrů” v justici se odhaduje na tři tisíce. Na začátku vyšlo z Ústřední dělnické školy 166 novopečených úředníků ministerstva spravedlnosti, 11 obsadilo funkce krajských prokurátorů, ze 75 se stali okresní prokutátoři, další působili jako zástupci prokurátorů a jako přednostové oddělení v justiční službě. Zvláštní kategorii tvořilo 180 “dělnických prokurátorů”. Sto doktorátů práv bylo uděleno aktivistům, kteří nejen neabsolvovali vysokou školu, ale neměli ani maturitu, pouze kurs v trestním zákoně. Založena byla Právnická škola pracujících v Hoříně u Mělníka, kam právnická fakulta posílala jenom examinátory; rozhodující slovo měl ovšem zástupce ministerstva spravedlnosti, jež ostatně examinátory vybíralo. Absolventi odcházeli do praxe a externě “studovali” dál na právnické fakultě — po roce na PŠP ještě 18 měsíců. Odchod do praxe se rovnal odchodu na vysoká místa; z PŠP vyšli např. Stýblo, Uhlíř a Litera od Nejvyššího soudu, Číhal a Michlová z ministerstva spravedlnosti, 18 z tehdy 19 krajských prokurátorů bylo odchovanci PŠP zrovna jako všichni předsedové krajských soudů. Na úrovni okresního soudu byl zpravidla “pééšpák” předsedou soudu a zároveň předsedou trestního senátu, jeho náměstek — obvykle řádný právník — předsedal civilnímu senátu. Už 24. září 1950 hodnotil Gottwald dosažené výsledky: “Nejzajímavější je, že noví adepti práva, kteří nestudovali střední školu — někteří z nich mají jen dvě třídy měšťanské školy — nemají například v oboru trestního práva horší vědomosti než ostatní, ba v mnohém je i předčí.” Po mnoha létech bylo v interním spisu ÚV KSČ konstatováno, že “do významných a odpovědných funkcí, ve kterých se rozhodovalo o dalším osudu člověka, v krajních případech o jeho bytí a nebytí, se dostali lidé často velmi mladí, bez jakéhokoliv vzdělání, bez jakýchkoliv politických zkušeností, s naprostým nedostatkem právní kultury. Tyto nedostatky měly být nahrazovány třídním instinktem, který byl považován za zdravý, sociálně spravedlivý a pro výkon této funkce primární.” Dr. Miroslav Kusý — Dr. Milan Šimečka Európska skúsenosť s reálnym socializmom Z poznámky vydavateľstva na str. 248 sa dozvedáme, že táto práca vyšla povodne na Slovensku v r. 1980 ako samizdatová literatúra, pod názvom: “Veľký brat a Veľká sestra”. Ku tejto práci vydavateľstvo Našich snáh zaradilo inú, kratšiu samizdatovú prácu Miroslava Kusého: Augiášov chliev reálného socializmu, ktorá predmetne súvisí s pôvodnou témou, ba ju spestruje a dokresľuje. Veľký brat je vlastne “stalinský socializmus”, ako ho nazýva Orwell v jeho diele: Nineteen-eighty-four, zatiaľ čo reálný socializmus je nazývaný socializmom Veľkej sestry z Kesey-ho románu Cuckoo’s Nest. Kniha je vlastne psychologickou, kultúrnou a politickou štúdiou žitej doby v ČSSR. Váhou práce sú dva činitele: 1) sami autori a 2) komunistická skutočnosť. 2 — Věstník [pageend2]Autormi sú komunistickí ideológovia, ktorí ešte pred nedávnom dávali tón komunistickej kultúre a výchove. Dr: Miroslav Kusý prešiel kariérou profesora filozófie na Komenského univerzite v Bratislave, který sa postupne cez marxistickú filozófiu prepracuváva ku človeku bez masy a bez straníckej manipulácie. Podobne aj Dr. Milan Šimečka, filozóf a publicista v rámci komunistického trendu, prepracoval sa cestou vlastného hrbania pozorovania života kolo sebe až k vylúčeniu zo strany a ku samizdatovej produkcii. Obaja autori prešli šikanovaním, vyšetrovacou väzbou a ponížením v rôznych prácach druhoradých občanov komunistickej spoločnosti. Kniha sa skladá z piatich kapitol a z príloh, doplňkov a listov. Prvou kapitolou je rozhovor Kusého a Šimečku s druhou generáciou ako partnerom dialógu. Náčrt kritiky reálného socializmu je priamo zdrcujúci, je žalobou na skrivený život a skorumpovaný socialistický ideál. Šimečka kvalifikuje tento ich spoločný zámer priznaním, ktoré si mal Západ a hlavne kurzianti Sovietov vziať k srdcu, takto: “Odvahu k takejto analýze dodáva človeku ojedinelá skúsenosť vzdelanca vo východnej Európe, ojedinelá v tom zmysle, že mu bolo dožičené pohybovať sa nielen v teórii socializmu, ale aj v jeho tvrdej realite; na rozdiel od ľavých intelektuálov na Západe. A táto skúsenosť snáď nemá význam iba pre nás.” Druhá kapitola je Prospěch z pádu, písaná Šimečkem, po česky, pretože je to Cech, ktorý od r. 1954 žil na Slovensku a tak ovláda oba jazyky. Šimečkov rozbor československej skúsenosti so socializmom je postavený na osobnej skúsenosti, o ktorej hovorí: “Byl to životní příběh plný vášnivé náklonnosti, pochyb a zrady, zklamání, ošklivosti, odpuštění, úlevy a kdoví ještě čeho, a tak ho chceme i psát.” Po Šimečkovej kapitole, Kusý rozoberá sovietskú skutočnosť v štúdii, zvanej Kozoturiáda, hokus—pokus sovietskych ideológov a kríza modelov. Serióznym popisom kultúrnych a politických udalostí, Kusý sa dotýká všetkých osudových zmien v socialistickom tábore. Kozotur, to je ten konečný výrobok socializmu, ani ryba ani rak, fixovaná kreatúra, zvyknutá na mimiku Moskvy. Najvážnejšou štúdiou je Šimečkova Ztráta skutečnosti. Prenikavým pohľadom na duchovné vrstenie generácií v Sovietskom zväze, na celom Východe a Západe, Šimečka stupňuje svoju kritiku až po kapitolu o Stalinovi, o ústupe od ideálov, po pokusy o reformu a konfrontáciu. V anglickom preklade táto práca môže splniť vážnu, poučnu, úlohu na Západe. Piatou a poslednou kapitolou je Druhý rozhovor s druhou generáciou. Tak ako v prvom rozhovore vystupujú oba autori, odpovedajúci na otázky diskutanta v mene druhej generácie. Jadrom rozhovoru je otázka: Akú nádej máme dnes v Československu na budúcnosť a priestor pre sociálnu aj individuálnu aktivitu? Kusý otázku zodpovedal nasledovne: Náš základný problém je v tom, že Československo chápeme ako integrálnu súčast Európy. Tým, že náš systém rozdelil Európu železnou oponou v ideologickom a politickom zmysle, zbavil sa aj možnosti nejakého rozumného sposobu prežitia. Jediná cesta je tu nájsť nejaký spoločný, minimálny európsky program a zařadit sa doň...” “Augiášov chliev reálneho socializmu” od Kusého zakončuje túto zvláštnu, dosiaľ v slobodnom svete nevídanú samizdátovu odvahu. Autor riskoval, keď doma v samizdáte zverejnil pitvu pomerov v socializme. Neštíti sa pranierovať nelegálnosť, protiprávnosť, korupciu, obohacovanie sa súdruhov a obžaloval ich zo sprenevery ideálom. Slovo o autoroch na konci knihy má Dr. Prečan a to citovaním ich vzájomných listov z väzenia jeden druhému. Priznania a vyznania, ktoré autori vykonali, sú dokazom ich oddanosti ideálu socializmu, o ktorom sa nasnívali v mladosti. Prax socialismu ich prebudila zo snenia. Máme im zazlievať, že im to dlho trvalo? Sú to mladší Pudia, ktorým bolo súdené prejsť krízovými obdobiami svojho duchovného vývoja, ovšem s tou výhodou, že vyšli z tunela tmy vlastným úsilím a nestratili bojovnosť za ideál pravdy. Kniha je dobrej úpravy, s čitateľnými tlačovými typmi. Dobre se číta. Žiadalo by sa, aby sa o tejto tématike slobodne debatovalo na schôdzach a tým dodalo vážnosti práci a tiež vďaky vydavateľstvu Našich snáh. Kniha stojí $10.— a možno ju dostať vo vydavateľstve Našich snáh v New Yorku na adrese: Dr. Martin Kvetko, 83-45 Broadway, Elmhurst, NY 11373, USA. (Naše snahy, Vol. 21, 1985) Prosíme oznamte včas změnu adresy Věstník — 3 Americký velvyslanec na Slovensku V pondělí, 23. září 1985 navštívil velvyslanec William H. Luers a členové amerického velvyslanectví v Praze obec Polomku na Slovensku, aby vzdali poctu členům americké vojenské mise, která byla v r. 1944 vyslána na Slovensko na pomoc slovenskému národnímu povstání. Misi vedl poručík amerického námořnictva James Holt Green a mise byla známa jako Greenova mise. Dopoledne velvyslanec Luers položil věnec u horského srubu nad Polomkou, kam se před 41 lety uchýlila Greenova mise, jejíž členové byli později zajati nacisty a popraveni. V poledne se velvyslanec a členové amerického velvyslanectví zúčastnili vzpomínkové slavnosti v Polomce společně s předsedou místního národního výboru a dalšími místními představiteli. —afa— Konference v Bernu, ve Švýcarsku, v rámci CSCE process V dubnu 1986 se bude v Bernu, ve Švýcarsku konat konference v rámci t.zv. CSCE process, pod titulem “Human Contacts”, na které bude jednáno o možnosti návštěv příbuzných v zemích všech zúčastněných států. Bude se jednat zejména o tom, zda všechny státy dodržují ujednání z Helsinek při udělování vstupních vis a jiných formalit v této oblasti. V této souvislosti žádáme čtenáře tohoto listu, kteří měli v úmyslu během posledních dvou-tří let navštívit své příbuzné v Československu, avšak jejich žádost o visum byla zamítnuta, aby nám to laskavě sdělili na washingtonskou adresu CSNRA: Anna Faltus, 1101 New Hampshire Ave., NW, #610, Washington D.C. 20037. Děkujeme za vaši pomoc. [pageend3]Kulturní Fórum v Budapešti V rámci t.zv. “CSCE process” se bude v říjnu t.r. v Budapešti konat Kulturní Fórum, na kterém budou probrány otázky kulturní výměny, spolupráce a jiné iniciativy na tomto poli mezi signatářskými státy Závěrečného Aktu z Helsinek. Vedoucím americké delegace byl jmenován velvyslanec Walter Stoessel. Cleny delegace — vedle zástupců americké vlády a Helsinské komise — budou také prominentní představitelé z řad spisovatelů, žurnalistů, herců a jiných umělců, kteří se jednání zúčastní v době, kdy se bude během šesti týdnů trvání konference jednat o jejich oboru působnosti. V této souvislosti byl připraven pro americkou delegaci — a jiné delegace — 35-stránkový elaborát o porušování v Československu “Třetího Koše” Závěrečného Aktu z Helsinek, který se ve velké míře zabývá otázkou kultury, volného proudu ideí a myšlenek, výměny informací a podobně. Elaborát v první řadě poukazuje na různé paragrafy trestního zákona, které československá vláda zneužívá, aby mohla omezit nebo zcela zastavit činnost spisovatelů, žurnalistů, herců a pod., kteří se neřídí linií režimu. Elaborát zahrnuje překlad dopisu Václava Havla, který poslal pořadatelům “Mezinárodních dnů svobod a lidských práv”, který se konal v Paříži ve dnech 30. a 31. května t.r., dále překlad sedmi-stránkového pojednání o samizdatových časopisech v Československu ze srpna 1983; překlad pojednání “O etice anonyma 1983”; dokument Charty číslo 7/1982 se seznamem 235 spisovatelů, žurnalistů a jiných, kterým není v Československu dovoleno pracovat v jejich oboru působnosti; dokument Charty číslo 14/1983 — Otevřený dopis Pen Klubu se šesti-stránkovým seznamem literatury, kterou STB konfiskuje při domovních prohlídkách; projev Hany Ponické, který jí nebylo dovoleno přednést na sjezdu slovenských spisovatelů v Bratislavě v r. 1977; interview s Jaroslavem Seifertem, jak bylo zaznamenáno v časopise “Times”; stručný životopis 16 spisovatelů, žurnalistů, herců, vědců, atd., kteří představují tisíce těch, kterým není dovoleno působit v oboru jejich působnosti; komentář z “London Times” ze 16. dubna 1980 o situaci v Československu po vypovězení z CSSR profesora Kennyho z Balliol College v Oxfordu v Anglii a kopie článku pod titulem “Czechoslovakia — Biafra of The Spirit”, který původně vyšel v Le Nouvel Observateur v Paříži a v překladu byl otištěn v časopise “Atlas” v září, 1971. Elaborát byl doručen americké delegaci, Bílému domu a dalším americkým úřadům, které na těchto věcech pracují, jako USIA a pod., a zaslán některým západním delegacím signatářských států Závěrečného Aktu z Helsinek. —afa— Senátor Dole o Československu Československá národní rada americká obdržela v září zprávu senátora Dola o jeho cestě za železnou oponu. Navštívil tři země: Maďarsko, Československo a Rumunsko. Pro lepší porozumění problémů a jejich řešení chtěl poznat osobně tyto země, které jsou pro nás důležité. Tyto tři země se velice liší, každá je jiná, nejen historií, kulturou, ale i politikou, ale všem rozkazuje Moskva. V Maďarsku jsou ve finanční tísni a nejvíce by si přáli lepší obchodní styky se Spojenými státy. Značně jim pomohly půjčky IMF a nejvíce ze všeho by si přáli automatické obnovení výhod statusu MFN (most favored nation status). Senátor Dole zdůraznil, že Spojené státy budou trvat na dodržování Helsinské dohody o lidských právech. Zahraniční ministr Petr Varkonyi ho ujistil, že Maďarsko plní úmluvu a že doufá, že kulturní fórum v Budapešti upevní naše svazky. Z Maďarska jel senátor do Československa. Sešel se s vedoucími funkcionáři a mj. jim vytkl československé nepřátelské útoky na Ameriku. Přiznali, že naše vztahy nejsou dobré, ale bránili se, že americký tisk často útočí na Československo. Zástupce zahraničního ministra Svatopluk Potáč si hlavně stěžoval na americkou přísnou kontrolu exportu, potřebovali by americkou technologii, kterou jim nedodáváme, ale pochlubil se, že tato americká kontrola nebude nic platná, socialistické země budou schopny si všechno samy vyrobit (pozn. redakce: měl říct “ukrást”, viz American Bulletin, září 1985). Velice se potěšil návštěvou kardinála Tomáška, který žije skromně “přes ulici” od “českého” presidenta. (Proč žádný americký novinář a v tomto případě ani americký senátor neoznačí správně slovenský původ presidentův?) Kardinál Tomášek udal fakta, která jsou nám známa, nedostatek kněží, vláda povoluje jenom tři biskupy, ač je 13 biskupství atd. Distribuce náboženského tisku je ostře omezována. Nicméně obzvlášť mladí lidé projevují větší zájem o náboženství. Děkoval senátorovi za jeho návštěvu, pozornost Západu ho posilňuje ve vědomí, že máme na Západě pochopení pro těžkosti věřících v Československu. 4 — Věstník Emigrační úřad nás informuje... Víte ie, přímí příbuzní USA občanů mají nejmenší potíže se přesídlit do USA. — Rodiče, manželky nebo manželé, nedospělé svobodné děti USA občanů nepodléhají kvótě, která je stanovena pro země z východní a západní polokoule. Používá se Form 1-130. a) Manželky a manželé USA občanů. Americký občan může zažádat o stálý pobyt v USA pro svou manželku nebo manžela. Vstup do USA nepodléhá kvótě a není omezen v počtu a neubírá emigrační čísla ustanovená pro různé země. Právě tato část emigračního zákona se velmi zneužívá a je zdrojem různých podvodů. Přístup manželek nebo manželů podléhá přísnému vyšetřování. Žadatelé si musí uvědomit, že všechny informace musí být pravdivé. Podezřelé případy jsou přísně vyšetřované a rovněž doklady jsou ověřované pro správnost. V případě, kde se prokáže podvod, hrozí žadateli v USA vězení a pokuta a pro žadatele v zahraničí zákaz vstupu do USA. Manželství musí být prokázáno Potvrzením o sňatku, který musí být uznán v obou zemích. — Všechny předešlé sňatky musí být úředně ukončené. Manželé také musí dokázat, že spolu žili a že mají v úmyslu pokračovat ve svém manželství. Úřady neuznávají, aby manželství bylo uzavřeno jen pro důvod vstupu do USA. Doklady potřebné současně s formulářem 1-130. Křestní list nebo důkaz o USA občanství — žadatele v USA. Potvrzení o sňatku obou žadatelů. Potvrzení o rozvodech obou žadatelů. Všechny doklady musí být v originálech a když žadatel by chtěl své originály nazpět, musí také dodat kopie, které musí [pageend4]být ověřené. Emigrační úředník musí porovnat originály s kopiemi a pak originály vrátí. Všechny doklady, které jsou v jiné řeči než v angličtině musí být přeložené a ověřené překladatelem. b) Děti USA občanů. Děti USA občanů nepodléhají kvótě. Děti musí být legální tak jak to Emigrační zákon nařizuje. Jestli žadatel je pravou matkou dítěte, většinou je zapotřebí jen rodný list, jestli žadatel je pravý otec dítěte, doklad o sňatku mezi otcem (žadatelem) a matkou dítěte a rodný list dítěte musí být předložen. — Jestli otec žádá o nemanželské dítě, důkazy musí být prokázány než dítě dosáhne věku 18 let a to z místa, kde otec i dítě má domovské právo a obydlí. Adoptované dítě. Žadatel musí prokázat, že žil s dítětem jako otec nebo matka, nebo rodiče a nejméně po dobu dvou roků a adoptované dítě musí být 14 roků nebo mladší. Doklady potřebné pro děti a adoptované děti USA občanů. Form 1-130. Rodný list žadatele — nebo důkaz o USA občanství. Rodný list dítěte. Potvrzení o legální adoptaci. Doklady o různých soudních rozhodnutích. Doklady musí být v originálech a po případě s kopiemi. Doklady pokud jsou v jiné řeči než v angličtině musí být přeložené a ověřené překladatelem. c) Rodiče USA občanů. Rodiče USA občanů také nepodléhají kvótě. Žadatel musí být USA občanem a musí být nejméně 21 roků starý. Doklady potřebné pro rodiče USA občanů. Formulář 1-130. Rodný list žadatele. Potvrzení o sňatku rodičů. Doklady musí být v originálech a po případě s kopiemi. Doklady pokud jsou v jiné řeči než v angličtině musí být přeložené a ověřené překladatelem. O bližší informace volejte kancelář CNCA 656-1117 O. Kovářovou. ZPRÁVY ODBOČEK A OBLASTÍ 28 říjen v Chicagu Oblast ČSNRA pořádá oslavu v neděli odpoledne 27. října ve 3 hodiny v auditoriu školy Havlíček na 15. ul. a Ridgeland Ave., v Berwynu. Zahájí československou a americkou hymnou pí. Jiřina Podgorná, která obohatí program národní písní. O významu dne promluví dr. Karel Kříž, býv. předseda a spoluzakladatel Klubu svobodné kultury. Následuje “Procházka Prahou”, recituje z nejoblíbenějších a nejznámějších herců Národního divadla Zdeněk Štěpánek, jehož deska nám byla zachována i když s ním jsme se rozloučili. Rekordované pásmo bude ilustrováno diapositivy, které budou promítány současně. Jsou ze sbírky manželů Harnových, pořízených v Praze. Doufáme, že tento program bude zajímat širší veřejnost a že přijdete mezi nás uctít tento slavný den, už proto, že v Praze se smí jenom vzpomínat, ale ne oslavovat. Vstupné $5. Oblastní výbor konal řádnou členskou schůzi v budově Mid-America v Ciceru v úterý 17. září. Projednávaly se přípravy na 28. říjen a rozdány úkoly. Též na pořadu byly přípravy na ples. Br. Jan Uhlíř zajistil hudbu. Ples se koná 25. ledna (poslední sobotu v měsíci), opět v Ritz Carlton hotelu. Ač o ples se jeví velký zájem a hodnotí se vysoce jeho úroveň, je na nás všech, abychom už dnes se připravovali na náš největší podnik v roce. Br. Uhlíř a ses. Zdeňka Židlická budou opět nacvičovat debutantky a program lidových tanců, ale žádáme již dnes o jména dívek českého nebo slovenského původu, které by se o ples zajímaly. Znáte-li rodinu, která má mladou dcerku a zájem s námi vstoupit do společnosti, prosím udejte jméno do úřadovny, abychom mohli poslat debutantce pozvání a vysvětlit podrobnosti o její účasti. Odbočka 28. října pokračuje v promítání českých filmů Odbočka 28. října si před několika léty vzala za úkol obohatit krajanské dění promítáním klasických českých filmů ze slavné éry českého filmu dvacátých a třicátých let. Zahájili jsme 14. února 1983 filmem Roztomilý člověk s Oldřichem Novým v hlavní roli a hned napoprvé jsme byli ohromeni jaký zájem představení vzbudilo: dostavilo se 250 diváků. Povzbuzeni tímto úspěchem, pokračovali jsme v promítání filmu každé dva týdny. I když návštěvy už nebyly tak početné jako při prvním představení, vždy se nám sešla slušná návštěva. Odbočka na své schůzi 9. září 1985 projednala situaci, jaká nastala, když se zásoba filmů, které máme к disposici ztenčila. Bylo usneseno, aby odbočka v promítání filmů pokračovala. Budeme promítat 2 filmy, které jsme ještě nedávali a dva filmy, které jsme sice již jednou promítli, ale hráli jsme je v nevhodnou dobu (na příklad 21. prosince, 3 dny před vánocemi atd.). S podzimním promítáním filmu chceme začít v pondělí 21. října filmem Voskovce a Wericha Hej rup, 4. listopadu bychom pokračovali Formanovým filmem Petr a Pavla (Černý Petr), 18. listopadu promítneme Rovenského Reka a 2. prosince ukončíme podzimní sezónu filmem Markéta Lazarová. Snažíme se také najít nový pramen českých filmů a zdá se, že jsme na správné stopě mnoha vynikajících českých filmů, které se snažíme získat. Sledujte krajanský tisk, budeme vás průběžně informovat. Prosíme členy Rady i širší krajanskou veřejnost, aby nás v naší snaze přinést dobré a hodnotné programy podporovali a dostavili se na naše představení v hojném počtu. Filmy mají anglické podtitulky, můžete proto přivést své anglicky mluvící přátele. Filmy budeme promítat v Masarykově škole v Ciceru. Ing. HT. Letní činnost odbočky Štefánik Každoroční piknik 21. července u sestry Laurichové v Lindenhurstu měl letos pěknou návštěvu. Krásné počasí dovolilo plavání a družnou zábavu všech. Bohatá tombola a plné stoly občerstvení a sladkostí udržovaly náladu celé odpoledne. Velmi radostná byla účast mnoha mladých členů, někteří z nich nedávní příchozí do USA. Věstník — 5 [pageend5]“Arcibiskupský strop” Slavný americký spisovatel Arthur Miller napsal divadelní hru ze života moderního totalitního státu. Námětem mu byly osudy československých literátů, což zaznamenává v tištěném programu. Hra byla uvedena v Cleveland Playhouse v Clevelandu a referát napsal Mirek Poseděl do Magazínu Reportér. Titul je dán tím, že hlavní postava hry spisovatel bydlí v pokoji arcibiskupského paláce, kde je ve stropě odposlouchávací zařízení. Občas se hra odehrává na chodbě, kam se lidé uchylují, když nechtějí, aby je “oni” slyšeli. Autor Arthur Miller rozebírá a demonstruje rozdíl mezi veřejným a soukromým jednáním lidí. Statečnost Václava Havla je znázorněna osobností Sig- munda i Chartistů, kteří nepodlehli cynismu, ale zachovávají pravdu a dávají nám naději, že se jednou národ vrátí к pravdě. Kritik končí svou úvahu: Vzpomínám si na dusné prostředí lži, ve kterém jsme žili. Nebyly to jenom ty oficiální, partajní lži, překrucování, zamlčování skutečností, rušení zahraničního rozhlasu, zákaz cizí literatury, pro nás nemožnost dopátrat se pravdy a opačných názorů, ale i existence té stálé lži neoficiální, té naší opoziční lži: Nikdy neřekni, co si opravdu myslíš, s kým mluvíš a o čem. Za to by tě mohli vyhodit z práce, ze školy, ba i zavřít! Nikde neříkej, o čem se mluví doma! Nikdy neříkej pravdu! A tak tedy jen stálou a soustavnou lží si můžeš zachovat jakousi svobodu fyzickou a vnitřní. Abys mohl s úspěchem lhát, musíš stále a bez rozpaků. Lež ti musí přejít do podvědomí, musíš tedy lhát bez přemýšlení. Lež se musí stát tvou druhou přirozeností, zvykem. Nesnáz je v tom, že tak hluboko zakořeněné zvyky jen tak snadno nezmizí. Používáme jich, i když je nová situace už nepotřebuje. Tanečník Michail Baryšnikov o tom jednou mluvil v televizním rozhovoru. Po čase pobytu na Západě si uvědomil své automatické lhaní, které již nemělo opodstatnění. Pokračovalo ze zvyku. Zvyk je prý železná košile. Ovšem i tu železnou košili je možno sejmout třebaže to není snadné. Mirek Poseděl Roční předplatné Věstníku — $5 Redakci došlo Marie Provazníková: “Výklad Tyršovy soustavy a názvosloví” s kresbami V. Pergla a M. Shayové. Doplněný originál textem Dr. M. Tyrše “O tělocvičné soustavě sokolské”. Důležitý doklad o českém přínosu světové tělovýchovné kultuře. Cena $8.00. Objednávky názvu na adresu: M. Provazníková, 4417 Battle Creek, Salem, Oregon 97302. Jsou lidé (a je jich mnoho), kteří se nemohou dočkat svých pensijních let, aby se konečně mohli cele věnovat svým vysněným zájmům, tj. strávit co možná nejvíce času za rybářským prutem, anebo v pohodlné lenošce před TV obrazovkou. Představme si ale osobu, která ve svých 95 letech dokončuje práci, na které pracuje už posledních deset let, to jest až po překročení 80 roků svého věku. Naše neúmorná sokolská pracovnice, bývalá náčelnice Československé obce sokolské, ses. Marie Provazníková, ve svém věku 95 let právě vydala vlastním nákladem knížku “Výklad Tyršovy soustavy a názvosloví”. Není to práce atraktivní, jako na př. knížka herečky Jane Fonda, která sbírkou barevných fotografií pěkných děvčat v tělocvičných posicích vydělává statisíce. Sestra Provazníková ve své starostlivosti a se zodpovědností ve svém celoživotním oboru o zachování čistoty jazyka u příštích generací v původním českém názvosloví, vydává toto jako obranu proti novodobému komolení naší řeči doma i za hranicemi. Je to práce, kterou jen odborník dovede ocenit, ale zasluhuje ocenění veškeré čsl. veřejnosti. Podjala se úkolu dokázat jak dr. Miroslav Tyrš geniálním způsobem vypracoval způsob rozdělení veškerých tělesných cvičení v soustavu, ve které pamatoval i na zařádění cvičení, která tehdy nebyla ještě známá, ale pro které připravil definice, aby se mohla zařadit do jeho soustavy! Je jistě na místě projevit náš obdiv nad schopností a pilností osoby, která ve své pracovitosti vidí svůj odpočinek. Kéž by i každý jiný jedinec, vynikající ve svém (kterémkoliv) oboru uchoval své vědomosti a zkušenosti pro dobro našich příštích nastupujících generací. V. Ženíšek 6 — Věstník Dva týdny později, 4. srpna, měli jsme druhý piknik u bratra Holečka na Loon Lake. Tentokrát nám počasí nepřálo, celodenní déšť snížil počet návštěvníků, ale přece se sešlo skoro 30 členů. Naštěstí jeho letní dům má terasu pod střechou, takže všichni mohli sedět v suchu. Bohatá sbírka českých hudebních desek a pásků, které bratr Holeček přehrával vedla ke společnému zpívám a velmi příjemné zábavě. Br. Holeček také svým typickým způsobem líčil svoje dojmy a zážitky z nedávné návštěvy vlasti a nakonec i zahrál na dudy, které si odtamtud přivezl. Ukončíme letní činnost 21. září schůzkou v Lake Villa Township Hall, kde se podíváme na obrázky z cesty bratra Sklenáře do západní Kanady a poslechneme našeho bratra prof. dr. Schejbala, který nám podá pohled na českou literární činnost v exilu a hlavně na dílo Milana Kundery. Rádi přivítáme všechny hosty, kteří by se s námi chtěli sejít. Boris Kraupner O jednoho čs. diplomata méně Cs. diplomat Milan Švec, až do letošního 12. května po velvyslanci Stanislavu Sujovi číslo dvě a nejvlivnější úředník na čs. velvyslanectví ve Washingtonu, žije nyní ve Spojených státech v asylu. Švec se rozhodl opustit čs. diplomatickou službu a nevrátit se do Československa. Obrátil se na americké úřady se žádostí, aby jemu a jeho rodině byl poskytnut ve Spojených státech politický asyl. Vyprosil si však, aby se jeho případ zveřejnil až к tomu dá souhlas. Což se stalo o dva měsíce později. Novináři chtěli získat informace o Švecové případu na čs. velvyslanectví ve Washingtonu. Druhý tajemník Jaroslav Kubišta jim na dotaz odpověděl, že Milan Švec už na velvyslanectví od 12. května není. Velvyslanec Stanislav Suja řekl do telefonu: “Nic nevím o tom, že někdo odešel. Nemám к té záležitosti co říci.” Podle novinářských zpráv — a možná jenom dohadů — Švec trávil dva měsíce na různých amerických úřadech, které od něho žádaly informace. [pageend6]In Memoriam Na schůzi spojených odboček Dr. Milada Horáková a Západní předměstí vzpomenula Vlasta Vrázová dvou členek, které budeme postrádat a jejichž odchodu želíme. Je to ses. Broučková, maminka ses. Věry Rokničové, která po léta chodila obětavě do úřadovny Rady a pomáhala s vysíláním pošty a časopisů. Pro její milou povahu byla vždy vítaná v přátelském kroužku žen, které nám, žel, jedna po druhé odcházejí. Vyslovujeme upřímnou soustrast ses. Rokničové. Odešla nám ses. Anička Hřebíková, manželka zesnulého bývalého starosty Cs. obce sokolské dr. Antonína Hřebíka. Byla členkou CSNRA, v prvých letech aktivní spolupracovnicí na 26. ulici a členkou Československé ženské národní rady v exilu. Zemřela v neděli 1. září. Poslední měsíce jejího života bylo o ní vzorně pečováno v České útulně. V Maříkově pohřebním ústavě v Berwynu bylo rozloučení dne 3. září. Za CŽNR se s ní rozloučila jménem nás všech ses. Věra Rokničová, jednatelka. V krajanském tisku vzpomínalo na ní ústředí Československého sokolstva v zahraničí, Zdeněk M. Dobrovolný, jednatel a Jan Waldauf, starosta, kteří ocenili její celoživotní oddanost myšlence sokolské. Smutné výročí Třetího výročí tragického skonu ses. Milady Feijenčíkové bylo vzpomenuto Československou ženskou národní radou v exilu; Radě obětovala dlouhá léta práce a velkého nadšení. Věřila v poslání Rady a nabádala ostatní svým příkladem. Byla u založení Rady v exilu a pak po všechna léta předsedkyní. Jednatelka Věra Rokničová vzpomenula na ní článkem v krajanském tisku: “Kdo byl milován, nebude nikdy zapomenut.” NÁŠ PROGRAM V CHICAGU 28. SE KONÁ V NEDĚLI ODPOLEDNE 27. ŘÍJNA VE ŠKOLE HAVLÍČEK 15. ulice a Ridgeland Ave. v Berwynu “Procházka Prahou” se slavným hercem Zdeňkem Štěpánkem (str. 5 Věstníku) POŘÁDÁ ODBOČKA “28. ŘÍJEN” V MASARYKOVÉ ŠKOLE V CICERU 21. října — Voskovec a Werich - Hej rup 4. listopadu — Forman - Černý Petr 18. listopadu — Rovenský - Řeka 2. prosince — končí se filmem Markéta Lazarová 8. PROSINCE —V NEDĚLI OD 11 HODIN DO 5 HODIN Stánky s domácím pečivem, uměleckými předměty, vánoční nadílkou Pro děti Mikuláš s čertem i andělem — Dětské vystoupení Obědy — pořádá se jako v letech minulých v síni Veteránů v Ciceru 25. LEDNA 1986 V HOTELU RITZ CARLTON Přípravy jsou již zahájeny na náš slavnostní ples, nejnáročnější podnik v roce. Hudba a nádherné sály jsou zajištěny. Br. Jan Uhlíř a ses. Zdeňka Židlická nacvičí nástup 'debutantek a lidový tanec. — Pí. Maryann Sadi lek a dr. Oennis Sadilek svým neobyčejně výstižným způsobem představí veřejnosti debutantky. Přihlaste se, znáte-li dívenku českého nebo slovenského původu, která by se zajímala o náš ples. Zašleme rodině debutantky náš loňský plesový program s fotografiemi a ilustracemi, aby měla představu o významu plesu. Informace sdělí úřadovna od 9 hod. do 2 hod. — 656-1117, nebo Vlasta Vrázová — 484-6883. Věstník — 7 Prosíme oznamte včas změnu adresy Dary In Memoriam К uctění památky dr. Juliuse Solara věnovali br. a ses. Eduard Dellinovi v Ill. $ 50.00 (Redakce se omlouvá za omyhtiskárny, že dar nebyl správně uveřejněn, až dnes dodatečně) V den jeho 85. narozenin věnuje к uctění památky svého muže James Ciháka ses. Blanche Ciháková, Berwyn, Ill. 100.00 Je tomu deset let co odešel náš br. legionář, člen předsednictva К uctění světlé památky své zlaté babičky, pí. Anny Jaroslavy Dvořákové, věnuje Roger Dvořák, IL 10.00 Členské příspěvky odboček Krajanský výbor v Clevelandu, OH členské příspěvky a na publikace Rady $500.00 Odbočka Jan Masaryk, IL 150.00 Dary na činnost ČSNRA Prof. Jan J. Opplt, ОН 17.50 Mrs. Milena Huebsch, IL 16.00 [pageend7]ČSA nejstarší bratrská a sesterská podpůrná jednota v Americe jest připravena poskytnout! vám nejvýhodnější druhy životních pojistek plně zabezpečujících vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: Fraternal life Formerly Czechoslovak Society of America CSA PLAZA • 2701 SOUTH HARLEM AVENUE • BERWYN, IL 60402 ,v Telefony (312) 795-5800 — (312)242-2224« FIRST CLASS MAIL VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 ADDRESS CORRECTION REQUESTED 436 • ■■»Wi . 4 I. -''’M» * “Pioneer of Fraternal Life .Insurance” •»«H [pageend8]