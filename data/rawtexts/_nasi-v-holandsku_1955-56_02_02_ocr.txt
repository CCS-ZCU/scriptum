NAŠI V HOLANDSKU KULTURNĚ-SOCIÁLNÍ MĚSÍČNÍK PRO ČECHY A SLOVÁKY ŽIJÍCÍ V HOLANDSKU VYDÁVÁ A ŘÍDÍ REDAKČNÍ RADA Ročník: II 1955 Číslo: 2 [pageend1]"Naši v Holandsku” is een sociaal-culťureel geschrift voor de Tsjechen en Slowaken, die in Nederland verblijven en voor Nederlanders, die voor Tsjecho- slowaakse problemen belangstelling hebben. ’’Naši v Holandsku” propageert geen specifieke politieke doelstellingen, behalve dat het afwijzend staat tegenover de communistische en soortgelijke bewindsvormen. Het wordt samengesteld door een redactieraad en uitgegeven door begunstigers. Correspondentie-adres : Dr J. Be r a n : Rotterdam, Postbox 98. REDAKČNÍ RADA: Dr J. Be r a n , J. Ko š e l k a , A. Fl a š ik a J. Ha v r d a , sociol. drs. Korespondenci týkající se administrace a zasílání časopisu, jakož i korespondenci týkající se redakce zasílejte na adresu: Dr J. Be r a n - Rotterdam, Postbox 98. [pageend2]Kulturně politický měsičnik. Ročník II.,číslo 2. Říjen 1955. V DEN SLÁVY A SMUTKU V komunistickém Československu přestal 28. říjen býti dnem osvobození. Figuruje sice v kalendáři,ale na skromném místě a pod jiným označením. Změnil se v "den znárodnění". Tato změna je správná,jako je správné i to odsunutí dne kdysi nejvýznamnějšího. Režim,který zotročil lid nemá práva slaviti osvobozeni,jež teprve přijde. Můžeme býti komunistům dokonce vděčni za to,že neposkvrňují tento den,jako to činí s tolika národními tradicemi,jichž zneužívají pro své účely. Zmizel-li den osvobozeni z komunistických kalendářů,neměl by vymizeti z našich srdcí. Kdyby se tak stalo,znamenalo by to,že jsme se odřekli národa,od něhož jsme odloučeni Železnou oponou. Tento den nám musí připominati nejen naplnění tužby a úsilí mnoha generací,ale také nejšíast- nějších dvacet let v pohnutých dějinách národa,jež jsou bohatší smutkem než radostí. Tento den nám musí zůstat navěky nejen památný,ale posvátný. Nemůže to již býti den radovánek,jako za časů svobodné republiky,protože není již nad čím se radovati. Neměl by býti ani dnem výčitek a truchleni nad tím, co naše generace pošetile promarnila,protože výčitky nepomohou a truchlení jenom oslabuje. Potřebujeme sílu,protože 23, říjen má býti nám dnes dnem velikého a pevného odhodlání odčinit porážku a napravit všechny chyby. V tento den bychom měli všichni zpytovati svědomí a klást si přísnou a nesmlouvavou otázku,zda plníme to,co jsme si slibovali,když jsme odcházeli do ciziny. Každý z nás by si měl poctivě zodpovědět otázku,jaký smysl a důvod má jeho pobyt v cizině,jeho odloučení od národa. Je mezi námi mnoho těch,kteří šli do ciziny,aby se jim dařilo lépe. Nelze je.odsoudit, ale oni nejsou ti,v něž národ,jemuž se daří tak špatně,spoléhá. V těžkých dobách má každý nésti kříž svého národa a každý,kdo tím,že není doma u svého národa,se uchraňuje utrpení si musí poctivě zodpovědět,slouží-li v zahraničí národu lépe,než by mohl doma. Jenom tehdy může říci s klidným svědomím,že neopustil svůj národ,že se nevyhnul své povinnosti,že nedesertoval v boji. Kdo nepracuje pro lepší svého národa je sběhem,který se odřekl národa v jeho nejtěžších chvílích. Těch desertérů,těch lidí,jimž je lhostejno,co se děje s národem a jaké bude jeho utrpení,je příliš mnoho mezi námi. Je jich mnohem více než těch,kteří přes všechny potíže a všechna zklamáni trpělivě a nereptavě dostávají své povinnosti sloužiti národu děj se co děj. Čím delší doba nás dělí od národní katastrofy,tím těžší a ranoho- OSLAVU 28. ŘÍJNA - DNE OSVOBOZENÍ - budeme pořádati v sobotu dne 29. října 19 5 5 v hotelu "KRASNOPOLSKY" v Amsterdamu. " ' Začátek přesně o 20. hod. Na programu krátký proslov, zpěvy a recitace. Po ukončení programu československou a holandskou státní hymnou bude společná beseda,reprodukce českých písní z gramofonových desek,společný zpěv a tanec. "NAŠI V HOLANDSKU - MODRÁ REVUE." [pageend3]- 2 - tvárnější se stává nás úkol. Pohoršení,jež se zmocnilo světa,když na místo nacistického přišlo.sovětské otrokářství,vyprchalo již docela. Nejeden z těch, kteří cítili s námi,zlhostejněl. Svět,který se rozmáchl proti nespravedlnosti a barbarskému tyranství je pojednou ochoten se usmířiti se zlem za laciný a planý slib,že se již nebude šířiti dále.Tragický stín Jana Amose Komenského,který marně v MÙnsteru a OsnabrŮcku zapřísahal mocné tehdejšího světa,aby pamatovali na^věc,pro níž vytáhli do boje,zdá se neviděn blouditi u,jezera ženevského. Bude Ženeva rodištěm nového vestfálského míru? Bude-li,náš úkol se neskončí. Nebudeme se moci s tím smířiti,jako se nemohli s tím smířiti nešťastní druhové Komenského. Ti,kteří převzali jejich úkol,dovedli nás к 28. říjnu. My musíme vytvořiti nový 28, říjen. My,naše děti,děti našich dětí - nikdo neví,kdy se zápas skončí, A pak si snad budeme lépe pamatováti básníkovu výstrahu z večera slavného dne,že "boj teprve, nám začíná". Náš úkol není snadný a bude patrně v budoucnosti ještě těžší. Máme před sebou lhostejnost a sobeckost těch,kteří dosud nejsou postiženi naším neštěstím. počet našich nepřátel vzrůstá. Vedle těch,kteří porobili národ množí . se rady těch,kteří ostouzejí republiku,jež přes všechny chyby,jež má každé lidské dílo,byla státem,který dal našemu národu šťastných dvacet -let a která byla domovem,za nějž se před nikým nemusíme stydět. Nebude to snadný úkol, alé, jali napsal Viktor Dyk "Tak nikdo není sláb,by světy nespasil". Ne,nikdo z nás není tak sláb,aby nenapomohl tomu,aby byl spasen náš národ. AKCE ''NÁVRAT” V Sovětském svazu a ve všech jeho protektorátech byla 'Vyhlášena amnestie a současně zahájena i akce mezi emigrací,aby se vrátila. Amnestie vyhlašuje,že se emigraci odpustí,že odešla bez povolení,ba dokonce i jiné trestné činy budou prominuty,protože byly spáchány "pod svodem nepřátelské propagandy". Jaké jsou výsledky této amnestie a návratové akce pro navrátilce i pro organisátory? Podle oficielních komunistických zpráv jsou navrátilci nadšeni tím,co se jim poskytuje. Podle zpráv západního tisku však,při nejmenším stejně spolehlivého,jako je tisk komunistický,ne jeden navrátilec lituje své ukvape- nosti. Do Německa uprchla již znova skupina lidí,kteří se vrátili do Sovětského svazu a také z Československa došly zprávy,že uvítání uprchlíků není tak vřelé, jak to vyličuje komunistický tisk. A jaká je bilance na straně organisátorů této akce? Z jmen,uveřejňovaných.v komunistickém tisku,se dá soudit,že úspěch akce je nevalný. Objevují se jiz náznaky,že dojde к prodloužení amnestie i návratové akce. Největší úspěch akce získala v emigraci,již jsme až dosud považovali za nejodolnější,totiž v e- migraci polské. Mezi těmi,kteří se vrátili,byl i předseda polské vlády v zahraničí a později také generální tajemník Organisace Poláků, ve Velké Britannii. Je pravda,že polská vláda v zahraničí se sídlem v Londýně ztratila v důsledku vnitřních bojů v emigraci skoro všechen vliv na zahraniční Poláky,nicméně je dosud u- znávána některými státy za jedinou legální vládu Polska. Navrátivší se ministersky předseda p. H. Hanke nehrál v polském životě roli docela žádnou,ale jako nositel uřadu měl přece jen význam a jeho cesta do Polska je značným poškozením prestyže všech emigrací. Generální tajemník Organisace Poláků, ve Velké Britannii mel postavení hodnostně nižší,měl však více vlivu a jeho deserce otřese polskou emigrací ještě více. Nebyl jmenován,jak p. Hanke,ale byl zvolen. To činí jeho odchod věcí ještě vážnější. Navykli jsme si považovati polskou emigraci za nejodolnější komunistickým svodům. Vidíme,že se i emigrace tak imunní může' nakaziti. Československá emigrace zatím neztratila nikoho}kromě řady neznámých lidí,přišlých do emigrace celkem velmi pozdě a vůbec se neúčastnících emigračniho života. Nevrátil se nikdo z řad politické emigrace. Ze seznamů v komunistickém tisku vidíme,že to jsou R. Kopecký [pageend4]- 3 - samí lidé,kteří šli do zahraničí hledat lehčí živobytí a z nich ani jeden neměl politické pohnutky к odchodu, Pokud jde o Čechoslováky,akce "Návrat’' se rozhodně nepodařila. A. Jukličková /Gabriola Island,Kanada/ : ŘÍJNOVÁ MEDITACE. Zas smutek odpočítává tvé kroky. V ty doby násilím jen ztěhotnělé, U modrých jezer rudne října listí. olejem žalů posílené v plání. Snad zamýšlíš se v naše kruté roky, Hranou zní trýzně v nebe ohvězděné, po jejichž stopách plazů sykot svistí, žalujem trpce i v svém pousmání. Na hroby bohatýrů své věnce pocty nesem’. Jsou mrtvi navždy snad - teä bojují jen slova. Do víru vichrů našich žalob tůně vznesem’. V žalářích otrockých však pěsti biji znova... / z připravované sbírky ’'Za Horizontem”,/ Lide československý! Tvůj odvěký sen se stal skutkem«. Stát československý vstoupil dnešního dne v řadu samostatných,svobodných,kulturních států světa. Národní výbor,nadaný důvěrou veškerého lidu československého,pře jal jako jediný a oprávněný a odpovědný činitel do svých rukou správu svého státu. Lide československý! Vše,co podnikáš,podnikáš od tohoto okamžik™ jako nový svobodný člen velké rodiny samostatných svobodných národů. Novými činy v těchto chvílích zahajují se nové,bohdá slavné dějiny Tvoje. Nezklameš očekávání celého kulturního světa,který se žehnáním na rtech vzpomíná Tvých slavných dějin,jež vyvrcholily v nesmrtelné výkony československých legií na západním bojišti a Sibiři. Celý svět sleduje Tvoje kroky do nového života,Tvůj vstup do země zaslíbené. Zachovej štít čistý,jako jej zachovalo Tvé národní vojsko : Československá legie, Bud si stále vědom,že jsi občanem českého státu nejen se všemi právy,nýbrž i povinnostmi. Na počátku velikého díla ukládá Ti Národní výbor,ode dneška Tvá vláda,aby Tvé chováni a Tvá radost byly důstojný veliké chvíle nynější, Naši osvoboditelé Masaryk a Wilson,nesmě jí býti zklamáni ve svém přesvědčení,že dobyli svobody lidu,který dovede sám sobě vládnout!,ni jediným rušivým činem nesmějí býti zkaleny nynější veliké okamžiky,ni jediný z Vás nesmi se dopustit! ničeho,co by mohlo vrhnout! stín na čisté jméno národa. Každý z Vás musí bezvýhradně šetřiti všeho,co jinému jest sváto. Svobody osobní,majetku soukromého nesmí býti dotčeno. Podrobte se bezvýhradně rozkazu Národního výboru. V PRAZE, dne 28. října 1918. Za národní výbor československý ; Dr. Fr. Soukup, v.r. Dr. Vávro Šrobár, v.r. Antonín Švehla, v.r. Jiří Stříbrný, v.r, JUDr. Al. Rašín, v.r. PROVOLÁNÍ NÁRODNÍHO VÝBORU O SAMOSTATNOSTI Č ES KOS LO VENS KÉHO STÁTU. [pageend5]- 4 - CATO : Jsou omyly,které bývají právem osudné ; jedním z nich je náš letitý dojem, že český a československý národní problém tkví v otázce státní samostatnosti a státnosti vůbec.Národní činnost se protň už po druhé v deseti letech zastavila jakoby otočením vypínaje; nedá ^e prý nic dělat,dokud nebudeme svobodni.Dopřáli jsme si prázdniny protektorátní a nyní si dopřáváme prázdniny "bolševické v exilu se vymlouváme na "národ doma,který vše rozhodne",doma se vymlouvají na "Rusy,kteří nás rozdrtí za den";před deseti lety jsme se vymlouvali na válku,která vše suspendovala - a na exil,o němž "nevíme,co zařídil"'. Zapomíná se,že národ je kontinuita.Nikoliv jen biologická a řečová - a dokonce' už vůbec ne státní: národ j. e kontinuita ideová a tedy kulturní. Nelze si dopřávat luxus "okének" jenom pro to,že kdosi cizí zasedl na Hradčanech do křesla.A dnes už je takové počínání dvojnásob neodpovědné, je-li jasno,že na Hradčanech nikdo cizí nesedí; jde pouze o režim,který není náš - mluví však česky.Tato materiální /německá/ nebo i jen formální /dnešní/ přítomnost cizího elementu u státního kormidla však ničeho nemění na faktu,že národ může pokračovat a tvořit - nejen hodnoty vnější,ale i sám sebe.Musí pokračovat - aí za jakýchkoliv podmínek - ve svém duchovním vývoji,nemá-li zahynout.Státní samostatnost je pouhá vábnička nového domu; bílé zdi nedělají štěstí,ale duch,jímž v nich rodina žije. Lze říci,že jsme před sedmdesáti lety byli jakožto národ živější,než dnes. Nikoliv proto,že jsme měli celá souhvězdí velikánů /umění,vědy i politiky/,jejichž početnost i hodnota se nám dnes vzhledem к současným poměrům zdá neuvěřitelná a nedosažitelná - nýbrž proto,že jsme měli cíl a ideál. Tento ideál byl první,obrozenečtí velikáni byli jeho plodem; byl pojítkem tvořících se individualit,Musou oné plejády velikánů a zdrojem jejich nadšení,Nebyl to však ideál státní samostatnosti - neboí ona měla být pouze vnějším rámcem tvořenému dílu; oním ideálem byl národ sám,jeho mravní páteř a jeho místo v evropském i světovém orchestru dějin.Pro naše obrozence nebyla samostatnost nikdy podmínkou; je to patrno z toho, že napřed z dějinné reminiscence blanických rytířů a přemyslovských pověsti vytvořili živý národ,schopný vědecké,umělecké,politické i hospodářské tvořivosti a soutěživosti - a teprve potom,na základě oprávněnosti výsledků vyžadovali nutně uznáni, mezinárodní arbitráže.Dnes si však počínáme jako ti,kdož by chtěli samostatnost pro Lužické Srby; koně za vůz,napřed stát a politickou svobodu - a potom začneme hýbat národní duší a tělem,Generace Tylova a generace Dvořákova,Jungmann i Vrchlický,Palacký i Masaryk nám vytvořili Parnas i s podhradím solidního češství bez atributů vlastních celníků;svět nám proto přikývl,protože viděl, co jest - zatím co za protektorátu a dnes ukřivděně vykřikujeme,co nám svět musí přikývnout pro to, c o bylo. Jde o komplex méněcennosti,který je zdánlivě oprávněn dvojím dějinným selháním v r. 1938 a v r. 1947 /v Moskvě/.Netroufáme si - a bylo by věru těžko rozhodnout,kdo si troufá méně,-jestli domov nebo exil.Odpovědi Československých občanů,které západní novináři přivážejí z Prahy nebo z Brna a z Bratislavy - jsou stále týmž pesimismem,který je otcem myšlenky;"Není možno,jsme slabí,rozdrtí nás" - přesně jako uvažovali naši politici při moskevském diktátu v záležitosti Marshallova plánu a při puči,Nestačilo poučení Fagerholmova Finska,berlínské blokády a Titova schismatu - asi proto,že příklady netáhnou,kde je cosi nahnilého.A netroufáme si ani v exilu; návrhy na jakýkoliv veřejný počin^ jkoukoliv vnitřní akci,jakékoliv seskupení a dokonce i jakýkoliv individuální pokus jsou odkládány bez vyzkoušení vlastních sil,s pokrčením ramen; "Není možno, znelíbíš se ,nestačíme,jsme podprůměrní,je nás málo," Objevuje se tedy,že nejde jen o překážku nesamostatnosti státní a nedostatku hmotných sil nebo veřejného fora.Jde o víc - jde o nemoc celku i všech jednotlivců, je jichž křestní list nese čs, záhlaví.Ob jevuje se,že státní samostatnost jakožto důvod neobstojí,že je pouhou výmluvou.Ob jevu je se,že jsme skutečně podprůměrní - nikoliv snad svými schopnostmi,ale svoú povahou,svou slabou vůlí,svým nadšením jsme si naprosto spletli s pojmem vášně/ a svou odvahou,hlavně občanskou. "Okénka",která si pro svůj národní život dopřáváme,se tedy vysvětluji; jako bychom’už neměli formát,který by nám dovolil tvořivost i bez berliček oficiálnosti OBRNA NÁRODNÍ DUŠE. [pageend6]- 5 - a imaginárních celníků.Naší tragedií nebyl ani Hitler,ani Stalin,ani Mnichov,ani Jalta,ani Beneš,ani Gottwald; naší tragedií je obrna národní d u - š e . Naděje národa i exilu,up-jaté ke schůzce "Styř а к vyhandlováni Ss. svobodných voleb za německou neutralisaci,vyvolávaji husí kůži a zoufalství.Nic mravně strašnějšího by nás nemohlo postihnout - než toto laciné osvobození,které by bylo pouze a jedině umlčením svědomí a zabitím pobledni možnosti obrody,vyrostlé z utrpení a poznání pravdy. Našim problémem není pouhá politická svoboda,nýbrž sociální sesláblost národního celku,který už není schopen sám svými vlastními mravními zdroji odpovídat na výzvy dějin,vnější i vnitřní.Děsivý rozklad našich morálních sil;se projevil nejen dvěma státními abdikacemi v rozmezí deseti let,ale hlavně zradou českých vzdělanců a selháním celé národní kultury,jež zvolna vysýchá i ak- ňně,když byly před tím vyschly mravní a tvořivé fondy jejich nositelů.Pro jevuje se osobni nesmiřitelností,jež paralysuje náš veřejný život doma a hlavně v exilu,projevuje se naprostým nedostatkem vůdčí elity; jsme převážně stále v rukou koryfejů, kteří sice své úlohy dohráli už před třiceti lety,ale dodnes neodcházejí - jednak z nevůle,jednak proto,že nemají komu odevzdat otěže.Pro jevuje se alibistickou mentalitou lidu i vůdců,která brání,aby se mohly odhalit příčiny choroby v zájmu jejího léčení - a projevuje se hlavně křečovitým fatalismem,jehož pomoci se zbavujeme jednak odpovědnosti za svou minulost /‘'naším údělem je otvírat svou obětí světu oči1'/, jednak za svou přítomnost /’‘svátý Václave,nedej zahynout! nám ni budou- cim‘/^- a také za svou budoucnost /"nic netrvá věčně,po přejití vichřic hněvů nás Američané osvobodí'1/ .... Genius národů nemá s režimy nic společného;vybízím všechny exulanty,aby se rozhlédli po západních špičkách - zvláště amerických - veřejného života vědeckého a kulturního a spočítali si,kolik z nich se rekrutuje z běloruské emigrace,nejod- říznutější ze vš-ech od vláken nadějí na návrat. Je třeba odhodit brýle zaujatosti a uznat na jejich příkladě i to,že gigantické výkony a výsledký Sovětů by nebyly možný bez opory a elánu,které poskytl národní genius ruský - neboí' mravní a lidská tragedie tohoto národa,zavlečeného svým mysticismem na cestu zla,hic nemění na tvůrčí velikostijeho genia.Mluveno za exil - není třeba,je omylem a - vzhledem к národu - je zločinem,abychom zahazovali flintu do žita.Je možno prorazit,jak skupinově, tak individuálně,je možno mířit vysoko a je to naše povinnost,je dovoleno a je^příkazem,vyplnit mlčeni národa za železnou oponou.Immobilismus politický,к němuž jsme zdánlivě odsouzeni,může a musí být vyrovnán výboji kulturními,filosofickými ,a osobními.Problém exilu - jako problém celého národa - není zdaleka politický, nýbrž v ý 1 u ,č n ě mravní a kulturní; proto, že nám. už tři- cetpět^let chybí národní myšlenka,národní program,náboženská kotva á národní vůle. Možná,že otázka náboženská patří na místo první; všechny analysy směřují к tomuto poznání - pravě jako к němu směřuje analysa moderních dějin celého lidstva.Víra je zdrojem jistot i odvahy;je zdrojem universálních koncepcí,jež odpovídají i universálním výsledkům moderní techniky a sociálního vývoje. V roce 1916 jsme vybojovali - ideově i fakticky - svou státní samostatnost a propadli omylu,který trvá dodnes,že byla naplněním a ’smyslem čs, dějin.Ukázalo se,že rokem 1913 se začínají dějiny nově - pro' všechny,pro celý svět,i pro nás. Třicetileté konvulse,jež následovaly a jež trvají podnes,jsou pouze svědectvím toho,že omyl dojmu definitivy byl všeobecný a že téměř nikdo nerozeznal,že se cosi uzavřelo a že je nutno tvořit od základů,nově 'a s novou náplní. , Krise čs, národa je tím křísí nejen lidskou a mravní,ale i světovou; hledáme,my jako celý svět,tuto novou náplň pro svůj nový život a svět,do něhož atomo- vá^energie brutálně vhodila staronový objev Boží,Jestliže bychom si ještě i nadále naivně představovali,že politická svoboda uvnitř státní samostatnosti je tím jediným,co nám chybí a i oním kouzelným vypínačem pro možnost národního duchovního života -^byli bychom na, nejlepší cestě к asistenci na vlastním pohřbu.Byli bychom jako andělíček,přelévá jící mušli moře do důlku - zatím co ’je třeba vymýšlet lodi, které onen oceán překlenou,aniž se potopí cestou a aniž jejich pasažéři umírají se zoufalství v duši. /Přetištěno z nezávislé kulturní revue ''SKLIZEŇ", číslo 8 /32/,ročník III.,srpen 1955.Redaktor ■ Ant. Vlach,Hamburg 1J,Postfach 2700./ [pageend7]Pánové, dovolte mi nejdříve osobní poznámku,Chci si být jist tím,v jaké atmosféře mluvím,Když jsem přišel,dozvěděl jsem se,že na chodbě koluje nějaká listina se jménem nového kandidáta na úřad předsedy a že tím novým kandidátem jsem prý já. Velmi toho lituji,Jak pochopíte,to by mohlo vzít všechnu váhu mým argumentům,kdyby se zdálo,že jednám ve své osobní věci.Snad je to podivné,ale pro mne jedna dobře napsaná věta^ znamená víc,než všechny funkce,Byl jsem- a chci zůstat českým spisovatelem. Jestliže vám jako důkaz nestačí celý můj dosavadní život,kdy jsem se o žádnou veřejnou funkci neucházel a žádnou nepřijímal,tedy,prosím,spolehněte se a- spon .na můj vkus,Jedna věc je mi jasna,aí kdokoliv se stane ?novým předsedou,nemůže to být mužjkterý,jako^já tu vystupuje jako generální řečník pro návrh na zavedení funkčního údobí °pro všechny volené funkce v Radě, tedy i pro- funkci předsedy. Je to návrh,v jehož důsledku po nové volbě snad, pravím snad ,. dr. Zenkl p ř e - stane . ý.t^. předsedou Rady.Je mi tedy jasno,že z důvodů vkusu,z důvodů objektivity já,právě já,jestliže za všechny ostatní přednáším tento návrh.uzavírám si cestu к vlastní kandidatuře,! kdybych o ni stál. Můžete semaine zeptat, co má být darle, jestliže dr. Zenkl snad následkem návrhu,který doporučuji,přestane být předsedou Rady,Můžete se zeptat,kdo tedy má být novým předsedou.Odpovídám upřímně,že nevím,Ale musím dodat,že po všech zkušenostech nevím ani co bude dál,jestliže dr. Zenkl zůstane předsedou Rady, Uvědomuji si dobře,že jsem v podivné situaci.Návrh na zavedení funkčního ob- dobizpůsobil,že tento výbor se rozestoupil na ® i n у , v jedné skupině jsou moji celoživotní přátelé,muži s nimiž, společně jsem doma vybojovával mnohou politickou kampaň,politikové,jejichž politickou ideologii sdílím. Shledávám к svému vlastnímu podivení,že v této krisi ne- ■ jdu s touto mně tak blízkou skupinou,nýbrž jsem se přiřadil ke skupině druhé,ve . ktere většinu.tvoří moji političtí odpůrci,muži,s kterými jsem-se už mnoho napole- misoyal.a lidé,s kterými jsem se seznámil teprve zde v exilu a ke kterým nemám o- sobně ni jak.blízko.Proč se tak stalo,to musím vysvětlit vám - i sobě. Mám málo dogmat,ale jedním z těch mála dogmat je,že jednota Rady svobodného Československa v exilu musí být zachována. Budu mluvit jedině v tomto smysli. ..Zdá se,že.místo té hlavní otázky,zda funkce v exilu mají-být doživotní ci zda mají být po nějaké době potvrzovány novou volbou,byl před nás postaven o so b n^í problém dr. Zenkla.Velmi lituji toho,že to tak bylo postaveno - at tou ci onou stranou.My zde v exilu jsme pod tlakem malých starostí a patrně i malých *itů - všichni jsme snad menší,než jsme doma bývali.Mimo to existuje zvláštní trvalé exilové ƒozčilení.Není pochyby,že také posuzování našeho dosavadního .předsedy a snad .i jeho vlastní jednání je vystaveno vlivům této velmi nepříe zyývy atmosféry.Ale já ho viděl jinak,než vy ho dnes vidíte,Prožili jsme spolu téměř sest let-.v koncentračním táboře Buchenwald,Tam,i když to snad nevíte,hrozilc člověku dvojí nebezpečí; jedno od nacistů,druhé od komunistů,Někteří byli zabiti Pod tímto nadpisem uveřejnil časopis ''NÁRODNÍ STŘED1' /Čs. živ- .nostník v exilu/ č.18. z února 1951 projev,který pronesl redaktor Ferdinand Peroutka ve schůzi výboru Rady svobodného Československa ve Washingtone dne 20.ledna 1951.Rozkol,který tehdy v Radě nastal a po němž menšina prohlá’sila vět.šinu za rozpuštěnou, trvá v různých obměnách dosud, Považujeme proto projev redaktora Ferdinanda . Peroutky za aktuální i dnes,obzvláště s ohledem na skutečnost, že tak málo příslušníků exilu jest o příčinách a průběhu rozkolu informováno a že tak málo časopisů se snaží exil objektivně informovati. Projev redaktora Ferdinanda Peroutky,který pronesl jako generální řečník pro zavedeni funkčního období v’Radě svobodného Československa,zněl; P R O J E V, K T E R Ý Z Ů S T A N E DOKUMENTÁRNÍ . - 6 - [pageend8]těmifdruzi oněmi.To jeste není obecne známo, jak uz v některých koncentračních iá“ borech komunisté začali připravovat svou diktaturu,A tam jsem viděl dr, Zonkla, jak dusledne a statecne se stavěl proti komunistům a mařil jejich spiknuti.Dosvědčuji> že tak činil s risikem svého života.Tehdy jsem viděl,že má tu velkou vůdcovskou^ vlastnost,která je v odvaze,v rozhodnosti a pevnosti.Tehdy jsem si ř ekl , ž e t a ~ kového muže je mezi námi třeba. Většina z vás,kteří tu dnes sedite^byla zde ve Washingtone také před dvěma lety,když byla založena Rada svobodného Československa.Pamatujete se,že jsem to byl já,kdo navrhoval dr. Zenkla za předsedu Rady,Řekl jsem tehdy,že osoba předsedy Rady musí splňovat tyto tři podmínky: l.musí být znám jako odhodlaný a zásadní bojovník proti komunismu, 2.jeho jméno musí být doma dobře známo a ý.jeho jméno musí se těšit jisté známosti i v cizině. Tehdy jste dr. Zenkla jednomyslně zvolili předsedou a já se z toho upřímně těšil.Dnes vidím,že jsem tehdy zapomněl uvést - nebo snad mi to tehdy ani nepřišlo na mysl - ještě čtvrtou podmínku.: předseda Rady musí umět harmonisovat činnost tohoto sbo±u,musí mít schopnost lidi spojovat a sjednocovat,ne je rozdvojovat.Dnes vidím,že i tato podmínka je velmi důležitá. Mnoho se tady debatuje o tom,jaký poměr mají Američané к dr. Zenklovi.Někteří tvrdí,že jsou pro něj,jiní,že jsou proti němu.Nikdy jsem o tom se žádným Američanem nemluvil,ale myslím si,že,jestliže dr. Zenkl dovede presentovat vnitřně sjednocenou a proto účinně pracující Radu,pak jsem přesvědčen,Američané budou pro něho. Jestliže však dr. Zenkl bude presentovat Radu rožháranou a proto nevýkonnou,pak se domnívám,že nebudou potěšeni,Ale a^ už Američané smýšlejí tak či onak,my aspoň sami musíme dobře vědět,že v této mezinárodně kritické době,kdy brzy snad můžeme být postaveni před úkoly vážnější,než jsou ty dosavadní, je nezbytno, abychom představovali těleso schopné akce. Pokud v tom všem hraje nějakou roli osoba předsedy,tu věřím,že tato osoba by měla vyjít z obecné dohody všech.Stalo se tak,když jsme před dvěma lety poprvé volili předsedu Rady svobodného Československa,mělo by se tak stát i nyní.Osoba předsedy patří к oněm důležitým otázkám politickým,ve kterých jsme se zavázali,že budeme hledat obecný souhlas.Jestliže však к mému politování nebude možno dospět к takové obecné dohodě,jestliže na neštěstí tato věc bude řešena bojovným hlasováním, pak prohlašuji,že já budu hlasovat pro dr. Petra Zenkla.Musím ovšem ihned dodat,že si dobře uvědomuji,že to vůbec nic neznamená.pokládám za možné,že při takovém bojovném hlasování kandidatura dr. Zenkla by mohla zvítězit patnácti hlasy ke čtrnácti.To ovšem by byl ubohý výsledek.Takové hlasování nemůže vyřešit onu nepříjemnou vnitřní krisi,ve které jsme.Popírám,že by dr. Zenkl mohl s většinou jednoho jediného hlasu dobře vést věci v této Radě proti oposici tak silné a tak,jak se zdá,s ním nesmiřitelné.Popírám,že bychom do té světové krise,která zdá se snášet na naše hlavy,mohli jít s většinou patnácti hlasů ke čtrnácti.Spíše se musíme vrátit na začátek a hledat obecnou dohodu nebo aspoň většinu mnohem,mnohem větší.Nebo se musíme snažit vyřídit ty věci a odstranit ty problémy,které vytvářejí oposici tak silnou a tak rozhněvanou. Už skoro rok se tady ve Washingtone debatuje o potřebě demokrati- s o v a t a decentralisovat vnitřní práci v Radě,Mohu říci,že většina se shodla, že je to skutečná potřeba a že jen decentralisace práce a rozdělení odpovědnosti je schopno vyčistit ono ovzduší nedůvěry,které podlamuje všechnu naši schopnost činu.Nuže,myslím,že návrh na zavedeni funkčního období je součástí takové potřebné demokratisace. Jestliže každý z fiás,kdo má nějakou funkci,bude ge muset po roce nebo po dvou nebo po třech letech podrobit nové volbě,myslím,že tím dospějeme к demokratické kontrole jeho činnosti a že tím.do něho vpravíme vědomí, že je někomu odpověden. Velmi mne překvapuje,že návrh na zavedení funkčního období náhle vyvolává pobouřeni tak vášnivé,Mnozí z těch,kteří jsou nyní tak pobouřeni,před měsícem,před dvěma,vůbec nebyli pobouřeni a naopak v tom spatřovali velmi rozumné opatření,Loni v říjnu většina předsednictva,většina,ke které jsem nepatřil,se rozhodla,že podá návrh,aby členové předsednictva se automaticky podle abecedy střídali ve funkci předsedy Rady svobodného Československa^Dokonce panovalo mínění,že funkce předsedy by měla trvat jeden jediný měsíc,aby všichni členové předsednictva,kterých je dvanáct jako apoštolů,se za rok vystřídali v této funkci.Podle mého mínění to byl velmi nerozumný a anarchistický návrh.Za takových okolností předseda ještě dříve,než by mohl i jen seznámit s agendou,dřive,než by mohl vůbec něco vykonat nebo aspoň - 7 - [pageend9]připravit,musil by^jiz zase opustit sve místo.Podařilo se odvrátit odhlasovaná tohoto nerozulaného návrhu a usnesli jsme se,že věc předložíme výboru,aby rozhodl.Tenkráte také ’již bylo řečeno,že pravděpodobně nejrozumnějším opatřením by bylo zavést funkční období,snad dvouleté ,'snad tříleté. Tehdy nikdo neprotestoval. Proč?Máme tomu rozumět tak,že někteří z nás to uvítali jen jako Ihů- tu, a b y měli 'dost času připravit rozkol? Jako demokrat,aí propátrám svou demokratickou duši sebe ’důkladněji,nenalézám žádné argumenty proti zaveďení funkčního období.z demokratického hlediska proti tomu prostě námitek není.Ale některá říkají: dobře,to by platilo pro demokracii, ale tady není demokracie ,tady je revoluce a revoluce musí mít.svého vůdce.. To j^e p o n ě k u d trapný námět. Sleduji schůzi tohoto výboru po čtrnáct dní a ještě jsem tu žádnou revoluci neviděl.Nevím jakými revolučními činy jsme se až dosud vyznamenali.Avšak dobře,dejme tomu,že je to revoluce a že my jsme revolucionáři: jak bude tato otázka vyhlížet potom?Ano, revoluce musí mít svého vůdce - pod jednou podmínkou; že to bude vůdce s přirozenou,'nevynucovanou autoritou. N e m ů ž e ■ to být vůďce,p roti kterému se snad většina ’ostatních revolucionářů b o u ř í . Kdyby menšina revolucionářů vnucovala většině svého vůdce,pak už to není jen jedna revoluce,pak jsou to dvě revolucd,pak je to revoluce v revoluci,nejen revoluce proti tyranům doma,nýbrž je to i revoluce menšiny revolucionářů proti většině revolucionářů.Přidávám pátou podmínku к těm čtyřem.které jsem uz uvede! jako nezbytné pro předsedu Rady: jeho autorita mu^í být přirozená a nevynucovaná,Je třeba,aby lidé ho poslouchali ne proto,že má moc,nýbrž proto,že ;se věří v jeho rozum a dobrou vůli.Pokud se pak Petra Zenkla přímo, týká,není pro mne nejmenší pochyby,že by jeho posice byla neskonale silnější než dnes,kdyby byla potvrzena novou volbou. Pan senátor Vojta Beneš patří /patřil. Již zemřel: pozn.red./ к těm,kteří byl1 -i pro zavedení funkčního období a už nejsou.Jak zde bylo řečeno,pan senátor ještě pred dvěma nebo třemi dny na schůzce sociálně demokratických zástupců souhlasil s touto ideou,ale nyní svůj souhlas odvolal v řeči,ve které mimo jiné několikrát řekl,že ze všech stran nejblizší je mu strana národně sociální,Oznámil také,proč svůj souhlas odvolal: středeční debata zde prý ho přesvědčila,že se vede osobní kampaň proti dr. Zenklovi.Dodal,že dr, Zenkl nesmí být degradováno S oběma těmi ideami vřele souhlasím - a právě proto zde vystupuji jako generální řečník pro zavedení funkčního období. Slyšel jsem zde obžaloby.které byly vznášeny proti dru Zenklovi,slyšel jsem také obžaloby,které dr. Zenkl vznášel proti jiným.To vše je ten osobní způsob.který nesmíme přijmout za svůj.Mohu dosvědčit,že velká část obvinění,která tu byía vznesena proti dr. Zenklovi,je'falešná.Není spravedlivé uvádět dr. Zenkla jako hla- vní nebo snad jedinou příčinu nedělnosti Rady.Příčiny toho jsou mnohem hlubší á složitější.Hlavní příčinou je naše vnitřní nejednotnost,která se projevuje při každé příležitosti.Skepticky naslouchám výpočtu chyb,kterých prý se dr. Zenkl dopustil.Ale i když většina těchto obvinění je podle mého mínění nepravdivá,vím na druhé straně,že dr. zenkl se dopustil jedné chyby,které se nikdy demokratický politik nesmí dopustit.AÍ se mu tak stalo právem nebo neprávem,aí to způsobil svým zaviněním nebo se to stalo nedorozumnčním, ztratil důvěru většiny,. Nespáchal-li demokratický politik už žádnou jinou chybu,spáchal přece chybu dosti velikou,jestliže se mu toto stalo.Přihlásil jsem se za generálního řečníka pro zavedení funkčního-období mimo jiné také proto,že je to jediný způsob jak zamezit, aby byl podán návrh na vyslovení nedůvěry dr. Zenklovi. Redukujme tedy všechno’,co námi zmítá.na chladnou politickou otázku; je demokratické, je účelné , jestliže všichni funkcioná-ři Rady po dvou letech se podrobí nové volbě? Ovšem ani takto,bohužel,si nejsem jist,zda se vyhneme obtížím.Neboí naši přátelé z národně sociální strany říkali nám v únoru 1949 a říkají nám dnes,že o- dejdou z Rady, jestliže dr. Zenkl nebude předsedou.Oni žádají,aby volba,které, před dvěma lety učinila dr. Zenkla předsedou Rady,platila jednou pro vždy a aby jeho posůce byla povznesena nad každou další volbu. Avšak zase -to redukujme na chladnou,politickou,nikoli osobní otázku; podle jaké demokratické theorie,podle jaké politické a'lidské možnosti může být muž,který snad má proti sobě většinu,předsedou této instituce? Je přece příliš zřejmé,že by byl poražen v každé schůzi předsednictva,v každé schůzi výboru.Jak si potom představujete klidný chod věcí v Radě?Jak si představujete její výkonnost? Kdyby to nic - 8 - [pageend10]neznamenalo,že predseda má proti sobě většinu,pak jsme se věru před dvěma lety zbytečně namáhali^volbou předsednictva■a výboru,pak jsme zbytečně dělali stanovy,pak jsme se falešně nazvali Radou svobodného Československa.Pak jsme prostě měli jmenovat dr. Zenkla jako jediného svého zástupce,požádat ho jednou pro vždy,aby se o nás staral a mohli jsme tiše odejít do ústraní a zmizet z povědomí světa.Ale nám se říká; dr. Zenkl musí za všech okolnosti zůstat předse- dou^Rady,neboň on je symbolem revoluce a bez něho tato revoluce být nemůže. Tu,v tomto trapném okamžiku,se musím zeptat; Kdo kdy rozhodl, že dr. Zenkl je symbol naší revoluce? Takové vyhlášení se zdá být akt až příliš je-* dnostranný.Kdo,když jsme před dvěma lety volili dr. Zenkla předsedou,nám řekl,že volíme nepostradatelný symbol a že se zavazujeme navždy? Pravda je,že tenkrát jsme nevolili symbol,nýbrž nic víc než poměrně nejlepšího: předsedu. Ani já,a to vím z vlastni vnitřní zkušenosti - jsem nevolil symbol. Chtěl bych rozlišovat mezi Petrem Zenklem a zenklisty. Věřím,že většina potíží nevychází z Petra Zenkla,nýbrž ze zenklistů,kteří jsou zlá a pověrčivá sekta. Ptáte se,kdo jsou to tito zenklisté. Za prvé to nejsou všichni ti,kdo jsou odhodláni volit dr. Zenkla předsedou Rady. Vždyň já sám patřím к takovým lidem a nechtěl bych proto sám sebe hanobit. Ale je to úzká a bojovná sekta těch,kteří každého jiného, mimo dr, Zenkla snižují,každého jiného urážejí a podezírají,kteří dru Zenklovi lichotí a špatně mu radí.Jsou mezi nimi i takoví,je jichž celá politická existence se zakládá na tom,že v Radě jsou rozpory a kteří proto nemají zájem,aby se rozpory vyrovnaly,naopak na tom,aby se nevyrovnaly. Když jsem byl velmi mladý člověk,napsal jsem knížku,je jímž obsahem byla polemika proti Masarykovu pojetí českých dějin.Když ta knížka vyšla,pozval mne T.G. Masaryk к sobě a začal se mnou debatovat,Vyvinul se z toho dlouholetý přátelský styk.Takový byl Masaryk; jeho zajímali vice ti,kdo s ním nesouhlasili,než ti,kdo mu přikyvovali.Vím,jak dovedl být přísný na t. zv..Masarykovce a jak si jich nevážil,když v nich tušil jen mechanický souhlas se vším,co mluví a dělá. Karel Marx také kdysi řekl; já nejsem marxista. Nevytýkám dr. Zenklovi,že je Petr Zenkl,nýbrž to,že je někdy také trochu zenklista.On bohužel má zalíbení v těch,kdo jsou mu tak zvaně slepě oddáni a žádá si právě takových.Obávám se,že nejvíce mu škodí právě tito slepě oddaní. Musím promluvit o něčem,co je podle mého názoru politická a psychologická netalentovanost,My ti stále slyšíme; jen Zenkl, nikdo jiný nemůže být předsedou Rady, jen Petr Zenkl-představuje masarykovskou tradici,všechno ostatní je podezřelé; jen on q e symbolem révo 1, uce, jen on je zárukou pokrokovosti, jen on zabráni,aby se Československá republika nerozpadla. To je ta netalentovanost, to je ta neznalost lidské povahy a povahy politiků zvláště. Jak dlouho, myslíte,že bude trvat,než všechny popudíte,budete-li stále říkat; jen on..,? Polekal jsem se,když jsem v tomto chvalořečném choru zaslechl i hlas dra Zenkla samotného.Řekl jsem kdysi ve schůzi předsednictva,že jsme tu rovný s rovným. Dr. Zenkl bohužel u- znal za vhodno s tím polemisovat.Řekl,že jemu nacisti i komunisti naměřili více než ostatním a dal na srozuměnou,že on tedy je něco více než ostatní. Pan senátor Vojta Beneš vyslovil mínění,že dr. Zenkl nesmí být degradován a já v tom s nim naprosto souhlasím.Nemáme tolik schopných lidí za hranicemi,abychom si mohli dovolit hazardovat s pověstí jednoho z nejschopnějších z nich.Avšak projev pana senátore Beneše,jako tak často,byl bez konkrétního obsahu.Mluvíme-li o degradaci,musíme říci,co tím myslíme.Bude dr. Zenkl degradován,jestliže se po dvou letech podrobí nové volbě? Znamená to degradaci dr. Zenkla,jestliže snad v této volbě nedostane potřebnou většinu hlasů? Jestliže opravdu dr. Zenkl bude degradován tím,že snad už nebude předsedou,tedy každý z nás devětadvaceti ostatních členů výboru už teä je degradován, tím,že není předsedou.A je degradován také tím,že se mu neustále- říká; jen dr, Zenkl může být předsedou,vy ostatní jste nic,bez něho je vše ztraceno.Jestliže tak je to stavěno,pak se zdá,že máme na výběr mezi degradaci jednoho a degradací devětadvaceti. A proto je lépe to tak nestavět. To,co se mezi námi nyní odehrává,je spor mezi více monarchistickým a více demokratickým pojetím funkce předsedy.Mluvím zde za- sedmnáct členů výboru a jsem povinen aspoň v něčem říci,jak oni cítí.Já sám se cítím i pod režimem Petra Zenkla svoboden.Ale jsou jiní,kteří říká jí,že odešli z domova proto,aby se vyhnuli životu v diktatuře a nepřejí si,aby v exilu se octli pod diktaturou jinou,Oni si stěžují,že se od nich žádá,aby nebyli více než hlasovací mašinou a že když i v malé — 9 - [pageend11]- 10 - věci,třeba jen ve věci denního pořádku,hlasu jí nikoli podle přání předsedy,dostane se jim za to zlého zamračeni a jeste jiných veci,o kterých nechci mluvit» Naši přátelé z národně sociální strany nam řekli oficielně,že zavedení funkčního pbdobí, je věc,o které nebudou ani diskutovat. Představte si; ani diskutovat. Dovolte,abych řekl,že je to nesnesitelné. Tu mohou naši národně socialističtí přátelé vysvětlovat toto své stanovisko jakkoli,mohou je ozdobovat citáty z knih,ale my víme,co to je: diktát .Nezazlívej- te nám, jestliže se diktátu nepodrobíme. Toto ” ani. diskutovat " nesmí mít mezi námi místa, Jinak bychom se octli na scestí.. Kdyby diktát zvítězil,к čemu jinému by to byla pobídka,než a- by byl postaven diktát druhý a třetí,příště možná z jiné strany? Přeji si mít zásady,které platí pro všechny časy,ne jinou zásadu pro loňský rok a jinou pro letošek. Loni v dubnu odešla ze schůze výboru jiná menšina,které•se nelíbilo rozhodnutí většiny ve věci pařížského oblastního sboru.Odešla - a vrátila se.Tenkrát jsem stál na stanovisku,že menšina se musí podrobit většině.Tehdy byli v menšině mí političtí odpůrci,dnes jsouv menšině,mí političtí přátelé.Ale přes to zásada zůstává zásadou. Jsem vázán stanoviskem,které jsem zaujal loni,Dnes jako tehdy pravím: menšina se musí podrobit většině, Naši národně socialističtí přátelé opravdu dokazují,že ani diskutovat nechtě- jíj^každou chvíli vyskakuji a odcházejí hromadně ze schůze. A vyhrožují horším,že odejdou vůbec,To,panové,zase nazvěme pravým slovem: deserce.Jinak,menšina i většina,b.udeme jako uschlý list ve větru, , Nevěřím už,že něco dobrého vyjde z toho,jestliže toto zasedání bude prodlužováno.» Dostali jsme se do ovzduší,kdy argumenty nejsou poslouchány a kdy lidé raději okázale,odcházejí,na chodbu,než aby jim musili naslouchat.Pokusme se vrátit otázky, které .nás zaměstnávají,do ovzduší,které nebude tak prosyceno vášní. Nechtěl bych skončit dříve,než řeknu,kdo podle mého mínění má být předsedou Rady svobodného Československa. Skutečným- předsedou Rady m á „ ,b ý t celé .předěs, ednictvo. Tento sbor ovšem musí mít v .čele nějakou fysickou osobu,ale všechnu skutečnou práci má vykonávat celý sbor,všechno důležité rozhodováni má být jemu svěřeno,Musíme se vychovávat ke kolektivní práci. Jestliže všechno bude svěřeno společné odpovědnosti všech,pak pominou, nářky a stížnosti,že ten neb^onen si budijr osobní mocenskou posici.Od té doby,co jsem sen přijel a spatřil poměry zde,jsem přívržencem idey,aby práce v Radě byla decentrali- sována.Bylo mi jednou řečeno,že na to je už pozdě,Nepřeji si nic jiného,než aby na to pozdě ještě nebylo. ^Emigrační tisk věnuje až dosud nepatrně pozornosti světové politické literatuře. Je to chyba,protože politická literatura vyjadřuje a současně i formuje politické myšlení své země. Nejedna kniha nakonec dokázala více,než mnohá vláda. Měli bychom proto dbáti -více,co se píše v západním světě o zásadách, i o problémech,jež se nás bezprostředně dotýkají. Jsou ostatně věci,jež se nás netýkají? Nemá na příklad osud Čankajškovy vlády přímý' vliv na to, co se stane s námi? Pokusíme se proto přinášeti občasné referáty o politické literatuře současné doby. Začneme knihou přímo o nás, Dr. Josef Lettrich,předseda demokratické strany slovenské vydal v posledních týdnech knihu "History of Modern Slovakia" /nakl.' Frederick A. Prager, New York"/. Tyto "dějiny moderního Slovenska" zasluhují pozornosti z mnoha důvodů. Předním je,že dějiny "moderního Slovenska" začínají docela na začátku,takže bychom je mohli považovat! za dějiny Slovenska vůbec. Dalším důvodem je,že kniha je napsána slohem pozoruhodně svižným,takže ani hojná dokumentace nečiní četbu obtížnou a nenudí. U knihy,jež zřejmě není určena pro university,ale pro politic- ké^publikum,je to věc důležitá. Politikové neprosluli zálibou v obtížné četbě. Můžeme říci,že knihaje docela suggestivní a čtenáře,který ji vzal do ruky,aby získal informace o něčem,co dosud neznal,docela přesvědčí. Čtenář věci znalý postrehne některé nepřesnosti - ale pro toho kniha není psána,neboí lidé zpravidla nehledají poučení o tom,co již znají. Z NOVÉ POLITICKÉ LITERATURY [pageend12]- 11 - v Pro čtenáře,který se nevěnoval soustavnému studiu slovenských dějin a poměru Cechů a Slováků bude:zajímavé vylíčení předkládané Slovákem,pevným zastáncem koncepce československé. ’Češi se,ku své škodě nezajímali dost o slovenskou minulost - zde ji mohou poznat. Historie vývoje Slovenska v republice může býti užitečná i jim. Dr. Lettrich'účinně vyvrací nepravdivou propagandu o útisku a vykoristování Slovenska v republice a dokumentárně vyličuje vývoj autmnomismu a separatismu,jako stejně přesvědčivě bourá legendu o krásách Svobodného slovenského státu,vzniklého z iniciativy-Adolf a Hitlera. Méně přesvědčivé jsou pozdější kapitoly,v nichž vyličuje období^od I945 do 1943,ale to již je apologie vlastní strany,upravená s ohledem na současnou situaci v emigraci. Dr. Lettrich na příklad ne zaznamenává pokus Demokratické strany proniknout! do českých'zemí zmařený odporem českých stran. Nikdo nemůže říci,zda by nástup Demokratické strany v historických zemích něco změnil na konečném výsledku,ale nikdo také nemůže dokázat, že by nebyl posílil demokratické živly v české polovině republiky. Ve vylíčení poměrů v emigraci si Dr. Lettrich věci povážlivě zjednodušuje. V Radě jsou prý všechny demokratické složky a mimo Radu zůstali prý jen čeští a slovenští separatisté. Dr. Lettrich by měl vědět,že toto vylíčení není přesné. Z hojných informací,jež přináší kniha sluší zaznamenat! dvě. Podle Dr. Lettricha slíbil president Dr. Beneš,že Dr. Tiso nebude popraven,ale slibu nedostal, Dr. Lettrich potvrzuje dále- tvrzení některých politických činitelů,že Dr. Beneš věděl předem o únorové resignaci nekomunistických ministrů a přislíbil, že ji nepřijme,ale přijal. Celkem je to zajímavá a přes některé chyby užitečná knížka. Jejímu rozšíření mezi emigrací bude vadit její vysoká cena / v Anglii se prodává za 35 sh. /,ale konečně,kniha není určena pro emigraci,nýbrž pro anglosaskou veřejnost. Je otázka,je-li tato veřejnost nakloněna kupovat! knihy,prodávané za vysokou cenu. Pise v úvodní kapitole; "pro památku T.G. Masaryka nemůže býti větší po tupý,než když se ji chápou reakční zrádní emigranti Zenklové,Procházkové,Černí, Voženílkove,Osušti,Lettrichové,Majerové'atd. Nebo Bruce Lockhartové,Churchillové, Deweyové a druzí podobní hlasatelé imperialistického násilí,váleční štváči,zastánci koloniálního' násilí . , . " a dále ještě ; "A S hrdým vědomím nositele státní moci v Československé republice a'strážce- veškerého'odkazu minulosti říká čsl. lid na adresu reakčních tupitelů památky T.G. Masaryka,aby se nedotýkali památky velikého mrtvého,prvního presidenta Československé republiky." Na str. 11. téže brožury čteme však již ; ''Soudruh prof. Nejedlý odmítl všechny omyly,týkající se vztahu Masarykova к měšíácké společnosti a zdůraznil, že Masaryk celým svým myšlením a cítěním,celou svou osobnosti a dílem patřil Jak si odporuje pan mxnistr informací Vaclav Kopecký v ve své brožurce "T.G. Masaryk a komunisté". J. Westen. My pilní čtenáři Čechoslováka žasneme, divíme se a nechápeme. Co so stalo s prof. Hlavatým, tak hlavatým ? Celý půl roku jsme se třásli, že propadneme, že nevyhovíme v rovnici neb integrálech ba i snad diferenciálech. Třásli jsme se strachy, že propadneme novému teroru, před kterým jsme utekli ’? A nyní hrobové ticho. Nastalo úplné vakuum této nerozřešené otázky uveřejněných a neuveřejněných programů. Těšili jsme se na odmocněni všech politických stran a z kořene, plus - minus jich vyvráceni - snad odmocnina - ale koho ? - Redakční dům je přece již dokončen - zednici jsou hotovi a jásají, že by lakýrníci nevěděli kudy kam ? že prý Blank převezme velitelství blanických rytířů, tedy snad strach ? - Proč najednou ztichla pěšina ? - Ticho po pěšině ! Criticus. [pageend13]- 12 - к buržoasni společnosti,ačkoli se mnohdy mohlo zdáti,jako by stál proti ni jako je ji odpůrce,ano přímo jako její zaujatý nepřítel.’' Na str, 13« čteme: ''Jeho /Masarykova/ pokrokovost se pohybovala na základně měšťácké společnosti,měšťáckého idealismu,měšťáckého demokratismu ,.."Na str. I5. :"..již před první světovou válkou pěstoval slovanské cítěni a své naděje vkládal do lásky к bratrskému ruskému národu,1' Dále však na str. 22. a 2J,:"Nejenže neviděl, jak z vítězné síly ruského revolučního proletariátu vyrůstá nová moc Ruska,mnohokráte silnější...'' "Nepřišlo mu však ani na mysl to,aby šel к Leninovi a Stalinovi a jednal s nimi o bratrské součinnosti čs. legií s ruským revolučním' lidem.Poukazoval na to,že by to znamenalo prohru čs, věci u západních mocností,Tu bylo vidno,jak Masaryk myslel na záp. kapitalistické státy,je jichž nepřátelské intervenci proti ruskému lidu byly přes všechno ujišťovaní o lásce к Rusku postaveny pak do služeb i čs. legie,ačkoli to odporovalo těm ne j základně jším národním zájmům." "Po říjnové revoluci nastal u Masaryka neblahý zlom,Zapomněl na své někdejší rusofilství ... a pojal nenávist proti sovětské moci." Na str. 27. čteme:"Je bezesporné a je to dokumentárně doloženo,že president Masaryk stál v pozadí prosincového náporu / r. 1920// proti čs. revolučnímu dělnictvu,Buržoasie,která kdysi T.G.Masaryka proklínala,mohla v krvavém prosinci r. 1920 jemu hlavně vděčit za to,že si zachovala třídní moc,že naděje revolučního dělnictva byly tehdy ztraceny," "Čsl. republika po prosincovém rozhodnutí v roce 1920 se stala zemí kapitalismu,zemi třídního útlaku pracujícího lidu, zemí Preissů,Beranů,Baťů,Petschků,Malypetrů,Hodžů atd," Redakční zprávy : Minulým číslem našeho časopisu zahájili jsme druhý ročník. Stale docházející nové přihlášky o zasílaní našeho časopisu donutily nás ku zvýšení nákladu o 50 výtisků.Toto druhé číslo druhého ročníku vydali jsme s malým opožděním / z technických důvodů/,za něž se našim čtenářům omlouváme. Prosíme,aby příspěvky na tiskový fond - ve výši aspoň zl. 6,- za jeden ročník časopisu - byly zasílány pošt, poukázkou na administraci ; Dr.J, Beran,Postbox 98,Rotterdam, Akce pomoci dr. V.Sch. v Leysinu ve Švýcarsku dle vyúčtování doleji uvedenéhc vynesla celkem 740.50 zl.,zasláno bylo dr.Sch. celkem /včetně porta/ 850,90 ” zůstává 110.40 zl neuhrazený dosud rozdíl,který vzniknul tím,že dr. Sch. bylo zasláno na víc 100,- zl. dne 26.9.55.,protože přes předem zaslaný výnos sbírky za září a říjen-/dne 24.3.55«/ ve výši 200.- zl, nesehnal dr. Sch. dostatek prostředků к uhrazení posledních vydání před odjezdem ze Švýcar a nebylo mu dovoleno sanatorium opustiti a doplatit! zbytek z Německa.Chybělo mu ještě 150,-švýc. fr.,na jichž částečnou ú- hradu jsme mu oněch 100.-zl. zaslali. Doufáme,že tato částka bude ještě příspěvky uhražena,sejde-li se částka větší,bude přebytek poukázán dr. Sch. do Německa. Celkové vyúčtování : Celkem vybráno: odesláno: v dubnu vybráno: 50.- F.M.,50.- J.B. 100.00 zl. 100.@0 zl v květnu 11 ; I5.- B.P,,25.- F. M. , 20. -К. H. , 20.-J.B. porto 2.20 h 20.- J.H,,10.- A.F., Ê.50 nejmenovaný 5.- zn. Bilthoven . • ... цу.50 v červnu *' : 15 . - В. P. , 2Ç. - F.M. , 20.-K*K. , ?0.-J.B. ' 4З.5О holandský student z Utřechtu a 128.00 11 25O.00 '' jeho hol. přátelé , 2.-J. J. ,2.50 J.N.Zaand. porto 7.02 11 v červenci 11 15.-В, P. , 25 .-F.M. , 20.-К.H. , 20. -J.B. 8O.00 '' v srpnu " 15.-B.P. ,25.-F.M, ,20.-K.H. ,20.-J.B. 20.-J. Cas. ,5.-zn.Bilthoven 105»oo 11 I85.00 '' v září '' I5.-B.P. ,25.-F,M. ,20,-K.E. ,20.-J.B. , porto 2.23 " 20.-J.Cas. 100.00 " v říjnu 11 15.-B.P. ,25,-F.M. ,20,-K.H. ,20.-J.B. , _ 20.-J.Cas,,10.-J.K. ze Schiedamu. 110.00 11 , '22 ;> porto 2.26 " CELKEM VYBRÁNO 740.50 zl, ODESLÁNO 350.90 zl. 100.00 *’ norto 2.20 ’’ [pageend14][pageend15][pageend16]