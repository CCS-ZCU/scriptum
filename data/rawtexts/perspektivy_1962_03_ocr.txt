Sešit 3 • Duben 1962 Z OBSAHU Otevírání studánek Nové básně od Kavky a Martínka Listopad překládá René Chara Eseje a studie od Čepa, Foita, Hlavatého, Rozehnala a Dena Rozhovory Povídka od Listopada Kritické poznámky K u l t u r n í s b o r n í k Universum Press Co., 149 Woosler Sl., New York 12 • Cena S 1.00 [pageend1]Z OBSAHU OTEVÍRÁNÍ STUDÁNEK Z NOVÝCH ČESKÝCH VERŠŮ Jiří Kavka: Pomník Josef Martínek: Dárek k svátku, Smutné pokolení Z PŘEKLADŮ SVĚTOVÉ POEZIE František Listopad a René Char PRŮHLEDY A PRŮLOMY Jan Čep: Obraznost a výpočet Václav Hlavatý; Véda-Náboženství-Morálka Alois Rozehnat: Právní teorie Petr Den: Esej — hrdina naší doby F. V. Foit: Boj o afrikanisaci "afrického" umění ROZHOVORY František Listopad a Pavel Želivan o existencialismu BELETRIE František Listopad — M ů j i holič a kadeřník KRITICKÉ POZNÁMKY 1 — 3 — 5 5 — 6 7 — 8 9 — 12 12 — 22 22 — 31 32 — 44 45 — 47 48 — 50 51 — 55 56 — 64 Kulturní sborník PERSPEKTIVY Redaktor Ladislav Radimský Redakční poštu adresujte na adresu redaktora: 205 East 82nd Street, New York 28, N. Y. — USA. Rukopisy se nevracejí. Redaktor si výhra- žuje právo zkracovat text. Podepsané články nevyjadřují nutně stanovisko redaktora nebo vydavatele. Vydává F. Švehla Tiskne Universum Press Co., 149 Wooster Street,, New York 12, N. Y. Cena každého sešitu sborníku je $ 1.00 nebo protihodnota v jiných měnách. Možno předplatit libovolný počet sešitů. Darů na tiskový fond se užije k zasílání sborníku do Československa, odkud nelze čekat pe- něžní poukazy. Předplatné, event. přízpěvky na tiskový fond a admi- nistrativní korespondenci adresujte na vydavatele. [pageend2]Kulturní sborník Sešit 3. — Duben 1962 Otevírání studánek Dlouhá byla zima v naší vlasti a skoro všecky studánky zamrzly a zanesly se blátem a špínou. Studánky však chtějí byti čisté a starat se o jejich život je úkolem vzdělanců. Odpovědnost není dnes menší, než byla odpovědnost našich předků na konci osmnáctého století. Tenkrát naše vlast byla tak šťastná, že nalezla čističe pramenů, kteří jí podstrčili zakázané knížky, z nichž "každá jak houser statečná a bílá, se bránila a křídly kolem sebe bila". Nevěřím, že se chceme provinit zradou vzdělanců, že netoužíme obno- vit slavnou tradici domácích buditelů a exulantů, a že české a slovenské vzdělanstvo, doma i v cizině, se spokojí s rolí těch, které Vance Packard nazval "the status seekers". Je třeba se duchem navracet domů k otvírám studánek a takové návraty mohou být ušlechtilejší a mocnější než návraty železnicí a letadlem. Nemusí také ohrozit naši účast na světové kultuře. Naopak. Je krásné, poznáme-li dokonale řeč a kulturu země, v níž žijeme, je ještě krásnější, dovedeme-li hrát kladnou roli v jejím politickém, hospodářském a akademickém životě. Je také pěkné, udržujeme-li vzpomínky na minulost a schováváme-li do svých skleníků zděděné sošky a vázičky. Nestačí to však. Nestačí například se držet šosů Purkyně, Dvořáka a Masaryka, aby odlesk jejich slávy nás okrášlil. Je třeba vědět, že Purkyně na své vratislavské universitě byl stále duchem a srdcem doma, že Dvořák v Americe byl Dvořákem jen proto, že i v Ame- rice tvořil ze svého češství, a že Masaryk v cizině neměl pro důležitější práci [pageend3]ani čas oslavovat velikány naších dějin. "Jeť sláva otců krásný šperk pro syny, však kdo chceš ctěn být, dobuď cti si sám!" Tak nějak to kdysi na- psal Svatopluk Čech. Důležitější než to, co jsme kdysi "dali" světu, je to, co dáváme nyní. A nedáme nic, nebudeme-li tvořit ze své tradice. Tradice je však prázdné slovo, není-li tradicí tvorby. "Mrtví jistě ztvárňují živé", bylo krásně a správně napsáno, "ale je věcí živých, aby v nich mrtví ožili novým tvůrčím skutkem a nabyli dalšího, vyššího smyslu. Dramata věrnosti končí jen tehdy dobře, končí-li nevěrou, touto nevěrou nové a větší lásky". Proto heslo "Věrni zůstaneme!" mělo by znamenat něco jiného, než to, co znamenalo dosud: nechť je rozkazem k otevření srdcí a myslí tvorbě mla- dých básníků a spisovatelů, moderních skladatelů, neznámých výtvarných umělců, a vědců, kteří se vyhýbají vyšlapaným cestám. Mělo by být pobíd- kou k sledování života národa doma, ke kritickému hodnocení jeho projevů a k lámání nemravného monopolu komunistické vlády nad českosloven- skou kulturou. V lednu bylo stoleté výročí smrti Boženy Němcové. Mělo nám připomenout, že v našem prvním národním probuzení hrály důležitou úlohu ženy. Je ra- dostné, že ve Washingtonu, v Bostonu i jinde v Americe a v Evropě se na- lezly vlastenky, které vedou ostatní v práci, zachraňující náš dorost. Je méně radostné, odkazují-li jiní rodnou řeč ze salonů do čeledníků. fAť mi nikdo neříká, že přirozeným osudem každé emigrace je smrt: dějiny jsou plny příkladů, že vystěhovalci slavně žijí jako národní jednotky — o veli- kých exulantech, kteří spolutvořili kulturu světa i svého národa, ani nemlu- vě! Mnoho velkých autorů napsalo, že kultura je buď přemáháním prokletí druhého thermodynamického zákona o postupném rozpadu energie, anebo není vůbec nic. Na jaře je nutno se otočit o stoosmdesát stupňů. V našich studánkách, doma i venku, zbylo ještě mnoho utajené síly, je jen třeba vzít k jejich otevření lopaty a rýče, motyky a háky (hrábě také), a odklidit z nich mnoho hlíny a zvadlého listí. Pak z víry, naděje a lásky vytryskne ze studánek zas pramen vody živé. Pomáhat této očistě, zasvětit se ve dnech vzkříšení novému jaru — po jaké ještě vznešenější úloze a osudu může toužit exulant, který šťastně přistál k americkým břehům svobody? LADISLAV RADIMSKÝ PERSPEKTIVY 2 [pageend4]P O M N Í K Jiří Kavka Přál bych si postavit pomník (kdyby jen z odstínů smrti), kierý by trval i potom, až všechno proměnné prozní (a s ním všee, co bylo krásné, tragické, úchvatné, mé). Po léta myslil jsem o tom, jaké dát představě tvary. Nyní už dochází čas — třeba se rozhodnout k dílu. Kdyby měl podobu ženy, byl by ti podobný mramor. Průsvitné červnové žilky měly by rulový nádech, extase zvonový zvuk; byl červen, když jsem tě potkal, s růžemi, měsícem, řekou — ta řeka, zelený kamen v prstenu dálného města — s milostnou písní a něčím zoufalým v konečcích prstu, Drsně už duněla válka, v daleku, na jiné straně, vrchy však vrhaly stín. Žil jsem jen od schůzky k schůzce, od těla kamsi až ke snům o něčem, na co jsem čekal. Šel červen smyslů a růží, tvůj červen, po laně možná, dosud však nepadal v hloub. Kdyby měl podobu ženy, trval by hořce a křehce. Kdyby měl podobu moji (bezděčně — jak může jinak ten, který ze sebe stváří?), hledal bych západní mramor, s žilkami víry a mythů, béžový, žíhaný černě PERSPEKTIVY 3 [pageend5](klavíry černého lesku, zní ještě sonáta Boha ubývající a již doznívá, doznívá teskná v úzkost z hord prázdna a smrti, v úzkost z hord východních stepí, technických, živelných hord ). Západní mramor jsem řekl, snad z touhy, z černého žalu po něčem, co bylo kdysi na dosah a co už neni. (Ach, rakve černého lesku, sonáta stesku zní ve vás po žitném chlebu mé země, po létech lávy a lásek, po modři mraků a moře než odbil východní čas na našich západních věžích. Kdo někdy vystoupil na ně, kdo jiný, nežli jen zvoník? ) Kdyby měl podobu moji mé prsty našly by hlasy, které jsem slýchával v dětství, obsah již bezústých balad až kdesi na dně, těch, které staletí vzdorují tichu, našly by rusalčin závoj, našly by pergamen smlouvy s podpisem nečitelným již, našly by spadané hvězdy a jejich splavený prach, našly by spící jas hrobů, našly by ústí řek, které po jarech zpívaly s ptáky na keřích skutečných bezů. (Kde jsou ty řeky, ti ptáci, ty bezy? Páni je snědli. ) Kdyby měl podobu moji, podobu exilu mého, trval by déle než hrob? Kdybych měl zachytit exil, hledal bych míjivý mramor o barvě rozlitých vod, které už vssakují v písek, mění se v páru (hra větru), vod věky ubývajících a přece plnících svět. V konečcích prstů mám lásku přes všechno, přes všecka léta) a velký soucit a stesk. Nemyslím na onen první, po věcech domova — ne — na onen prastesk všech lidí, když najdou smrtelnost v sobě jak perlu jedovatou, jak trosky Božího ráje, Kdybych měl zachytit exil, v mramoru zněl by hlas houslí odněkud z hlubiny dětství, krůčky, jež cupaly drobné z úžasu v loupežná léta, z proměny všeho a v nic, z útěku odnikud nikam, blouděním znavený hlas té, která nevolá více, hlas, který pod koly vlaků hvězdný a motýlí sténá. Kdybych měl exilu vztýčit poslední veliký pomník, PERSPEKTIVY 4 [pageend6]DÁREK K SVÁTKU Josef Martínek — Arizona trval by do mojí smrti. Kdyby měl podobu věku, toho, v nějž sype se prach z výbuchů temných a slavných, hledal bych neznámý dosud mramor (a kdo ví, zda mramor) polední-půlnoční modři s myšími ocásky krve. Ach války, rodné mé války z trpkého hladu mé matky a prasklé lásky mé milé, z neznámých smrtelných ran kov zpívá, ve výškách zpívá vítězným neštěstím-štěstím věkům, jež počaly kdesi v útrobách našeho času, v hře Boha, který se dívá ze svého bezčasí na čas, který byl (ještě je) můj. Kdyby měl podobu věku, jejž jsem si nevybral sám, hledal bych kosmický mramor s pozemským zbarvením slz. A pomník měl by tvar kříže, ne kříže symbolu Boha, jen smrti, naší i Boží. Procházím dvoranou času, cítě, jak přibývá tíže, a již je v dohledu východ do černě zející tmy. Jen za mnou stoji ten pomník, který jsem postavil jasu, zbytečný, mrtvý a sám. K narozeninám obyčejně dostávám tabák a doutníky. Letos jsem se obdaroval sám a koupil si k svátku anthologii čínských básní. Tu nevykouřím za týden ani za měsíc a jak dlouho budu chtít budu si moci pohovořit zde za Great Divide, Velkým rozvodím, (mou velkou čínskou zdí) pod zubatým pohořím, kterým se poušť zakousla do nebe a do času, u bezvodných řek amerického západu s básníky, s poustevníky z kraje velkých řek, jimž břehy nestačí, s poutníky v čase ustavičných válek. O Li Po, o Ču Yuane, tisíce let mezi námi a hmatáme do stejného prázdna. PERSPEKTIVY 5 [pageend7]SMUTNÉ POKOLENÍ Josef Martínek — Arizona Proč jsme smutné pokolení? Přesedláváme. Znaveni starými božstvy, v soumraku, v němž si oči protírá nové zjevení, tešeme nové modly, v chvatu stavíme nové chrámy, nové modlitebny, hledáme nová zaklinadla, nové posvátnosti, k nimi by se lidstvo modlilo, aby došlo uspokojení v novém řádu. Ale nová božstva a chrámy jsou jen dílem našich vlastních rukou, neposvěceným časem ani dálkou, netknutým patinou věčnosti. A k časnosti, k vlastnímu dílu se nemodlíš,, pokoje se nedomodlíš. A jen ti z nás, co se už vymkli z čau a na dnešek zírají s hor a znají svatou jiskru z věku do věku přeskakující, věčně zapalující, v každém pokolení vybuchující, opakují si i Williamem Blakem: "Jste jen prostředníci, autor je ve věčnosti." Jen ti nejsou smutni, ač jsou melancholikové. Poezie přemáhá prokleti, která nás poutá k náhodným dojmům okolí. Nově vytváří pro nás vesmír, když byl v našich myslích zničen vracejícími se dojmy, ztupenými opakováním. Schelley ~ A Defence of Poetry. PERSPEKTIVY 6 [pageend8]RENÉ CHAR Píše a překládá František Listopad Když si moje děti přejí, abych jim četl něco, co by bylo tak pěkné, až by tomu nerozuměly, monotónně předříkávám hudbu, která již nepotřebuje žádného recitátorského úsilí, aby zněla: čtu jim z Pastenaka, Hory a René Ghara. Můj dlouholetý básnický styk s René Charem není nepodoben tomu dět- skému naslouchání, jaké na mně vyžadují — místo, aby odpoledne spaly — negramotná Klára a Manuela. Nikoli, že bych básníkovi nerozuměl, ale nechci o něm a o jeho básních nic vědět, nic číst, a kdybyste mi ukazovali Charův portrét, zahmouřil bych obě oči: je pro mne čistým, nezkaleným pramenem hudebně-kosmické, tudíž pathetické a dramatické inspirace. Když jej překládám, a vždy bez slovníku, protože statické slovníky falšují jeho znásobněný význam slov, když jej tedy hodlám překládat, cítím se nucen vyjít pod širé nebe, pokud možno, do polí. "Kde dnes přenocuješ, Timone?" "Pod tím, co je nade mnou " W. Shakespeare A protože širého nebe a skutečných polí je již pomálu, překládám z něj tak málo. Zůstává ho aspoň více pro mne. Nerozmělňuji jej na grešličkv. A to je skoro vše, co jsem k hrsti grešliček chtěl říci úvodem. Nemohl být jiný než skromný. PERSPEKTIVY 7 [pageend9]NÁŘEK ZAMILOVANÉ JEŠTĚRKY SPRAVEDLIVÉ NOCI S větrem prudším, s lampou méně šerou, najděmež zastávku, kde noc řekne: "Projděte"; A pochopíme, tak je tomu, když sklenice pohasne. Ó ty země náhle něžná! Ó ty větvi, radost liješ! Huba nebe běloba je. To, co zrcadlí se, ty jsi, pád můj, láska, plenění mé. OKENICE Ryzí deště, očekávané ženy, strana, kterou otíráte —okenice souzené k trápení — je stranou vzbouřeného. Druhá okenice, šťastných, se chvěje u plamene krbu. Miluji vás, tajemná dvojčátka, dotýkám se obou stran; bolím a lehký jsem. RADA STRÁŽNÍ HLÍDKY Ovoce pod nožem tryskající, kráso ozvěnou chutnající, úsvite s mordou v kleštích, milenci, které chtí rozprášit po světě, ženo, zástěru nosící, nehte do zdi ryjící, zběhněte! zběhněte! Neozobávej slunečnici, smutek by padl na trnky, stehlíku, znovu vzlétající, vrať se v své hnízdo z bavlnky. Ty nejsi kámen z nebe, přímo by tebou vítr sladce třás, můj ptáčku polní; duha mimo se slévá v květu sedmikrás. A člověk střílí, skryj se, nebo . . . nikdo ti nemůže pomoci. Jedině tráva, ta je s tebou, ta polní tráva řásnící Nad tebe nezná ani křeček, kobylky vždy jen skákaly; krtek je slepý mládeneček: motýl se s nikým nehrdlí. Poledne padá do obilí. Orseje, ptáčku, třpytí se. Bez nebezpečí s námi prodli: člověk už domů vrací se! Ozvěna kraje klame zřídka. Věštím i zkoumám prostor, a slouží mi k tomu nízká zídka, hle, sova noční vrávorá. Zamilovana ještěřice vyzná se v tajích na zemi Ó lehký, milý králi nebes, uhnízdi se v mém kameni. Zdravý rozum se vždy rozpadne v nicotu před poezií bláznů. Platón — Phaedrus P E R S P E K T I V Y , 8 [pageend10]Obraznost a výpočet Jan Čep Obrazností se často rozumí schopnost, představovat si tvary a události ne- obyčejné, které se vyskytují v tak zvaném skutečném životě zřídka, anebo se nevyskytují vůbec. Není však potřebí obraznosti především k tomu, aby se viděly věci takové, jaké jsou? Vidět věci takové, jaké jsou, neznamená jenom, dovést vyjádřit technickými termíny jejich zevnější rozměry, jejich barvu, jejich fysicko-chemické složení a chování; neznamená jenom popsat tak zvané rozumové nebo mravní důvody člověka, který se rozhoduje k ně- jakému činu, a jeho vnější i vnitřní pohyby, které tento čin uskutečňují a doprovázejí. Mohu na příklad vědět, co je to oheň, z jakých látek a za jakých okolností vzniká a jaký fysicko-chemický proces se jím naplňuje; to však nestačí, abych dovedl vidět a vystihnout celou skutečnost ohně, ohně uprostřed lesní tmy nebo v dálce na horách, pod hvězdnatou oblohou; vidím takový oheň jinak, citím-li se v té chvíli sám bezpečen, nebo je-li jim ohro- žen život můj a životy těch, kteří jsou neodmyslitelnými obyvateli mého světa. Je oheň radostný a slavný, oheň tajemné síly, plnosti a chvály, a dů- věrný oheň lidské blízkosti a vroucnosti; a také náhlý požár nezadržitelných pohrom, pohlcující změřitelné vzdálenosti, kácející lidská díla. A nejtragič- tější ze všech oheň, který byl vědomě lidmi zanícen, jehož rozsah a účinek byl předem vypočítán do posledních podrobností, ale který se najednou vymkl všem výpočtům a obranným opatřením, stal se silou samoúčelnou a ničivou. Jeho tvarem a řečí je hrůza — hrůza bezpochyby doprovázená PERSPEKTIVY 9 [pageend11]jakousi nestvůrnou samoúčelnou krásou, která přesahuje rozměry lidského vnímání a hodnoceni . Její vzdálenou a slabou obdobou by byla situace člo- věka, který se nejprve pokoušel zachránit hořící dům, ale když se požár rozšířil na celou ves nebo na celé město, nezbývá mu než vzdát se všeho osobního úsilí a hledět zpovzdálí s pokleslýma rukama na hučící moře pla- menů, které se rozlévá na půl oblohy a dodává celé krajině apokalyptického vzezřeni Kdyby tu mělo být vyřčeno slovo "krása", musel by je vyslovit ně- kdo jiný než tento nešťastník sam; kdo je v této pohromě zúčastněn jinak, kdo ji dovede vidět ještě v jakýchsi hranicích, s jisté výše, nedostupné pří- mým účastníkům a postiženým. Čím nabývají pohromy širších roměrů, tím méně je možno hodnotit je jako pouhou podívanou. Tuto zkušenost prožili lidé za všech dosavadních válek. Do nedávné doby, až do století devatenáctého, měly války trvání a rozsah, které bylo možno jakž takž odhadnout předem. Oba soupeřové — nebo aspoň ten, který válku vypovídal — se mohli domnívat, že váží správně vzájemné síly a vyhlídky na vítězství. 1 tak se ovšem stávalo, že během bitev docházelo k situacím neočekávaným a předpokládané vítězství končívalo porážkou. Ať byl však vítězem ten nebo onen, býval ve výsledku obsažen prvek, který nemohl nikdo předem vypočítat a odhadnout: prvek jednotlivé lidské zkušenosti, který měnil závěrečné perspektivy a zanechával po sobě v dějinách a v pa- měti lidí stopy, které nebyly obsaženy v původních plánech strategických a politických. Vojenské vítězství a politický úspěch mohly zanechat v lidské paměti ozvěnu nezahladitelně tragickou. Původcové strategických plánů a velitelé armád, ať vítězných nebo pora- žených, byli špatnými vypravěči lidských dramat. Nebylo částí jejich řemesla, aby si představovali, co prožívají ti, kteří umírají nebo vidí umírat druhé. Nebylo jejich úkolem a povoláním, aby naslouchali tichu bitevního pole, po- krytého mrtvými, a aby překládali jeho mlčení do jazyka živých. Historikem trojské války se nestal nikdo z generálů, kteří ji přežili, nýbrž básník Homér. Napoleon nebyl zbaven obraznosti v tomto lidském smyslu, avšak ani je- ho pozornost nebyla a nemohla být obrácena především k lidskému osudu těch, kteří umírali na bojištích pod hvězdami: z tohoto lidského úhlu jej mohl zahlédnout a popsat teprve člověk, schopný postavit se na místo druhé- ho a vyjádřit jeho vnitřní zkušenost slovem: třeba romanopisec Lev Niko- lajevič Tolstoj. První válka světová nabyla už takových časových a prostorových rozměrů, Že nemohla být obsáhnuta viděním a vyjádřena dílem jednoho genia. Po- PERSPEKTIVY 10 [pageend12]skytla látku mnoha vyprávěním, ale byly to obrazy částečné, byť často velmi intensivní, pravdivé a otřásající. Její místo a celkový rozsah v lidské paměti a zkušenosti se dosud ztrácejí v nedohlednu. Tím méně lze uzavřít do ně- jakých časových prostorových hranic obludnou podobu války poslední; ne- stačí znovu vystavět pobořená města, obnovit dálkové spojení některých pozemních a vzdušných tratí; zůstávají nevyplněné vzdálenosti starých úzkostí, nezahojené rány utrpení a hrůz příliš nedávných, vzdálenosti zející mezi člověkem a člověkem. Trosky nedávných pohrom pokrývají dosud vnitřní prostor lidského osudu; lidský pohled se ještě nevznesl dost vysoko, aby mohl postihnout jejich světové strany, zahlédnout krajinu, která se prostírá za nimi. Obrazností se rozumí — nebo měla by se především rozumět — schopnost, postavit se na místo druhého člověka; umět vzít v úvahu, ze všechny tak zvané historické události, všecky společenské změny, všechny zápasy ideové, i mocenské a válečné, zahrnují především nespočetné množství lidských osu- dů, byť neohraničených a němých, nespočetné množství lidských tváří, byť nepojmenovaných. Východiskem k tomu, aby člověk uhádl, co se děje za jistých okolností v dru- hém, je především zkušenost vlastní. Ta však musí být spojena s vědomím, že druhý je právě druhý, a ne já; že jeho vnitřní svět je jinak organisován, že má své vlastní póly, svá magnetické pole. Vlastní životní zkušenost a psy- chologická prozíravost je jenom jedním orgánem této poznávací schopnosti, dostavit se v pravém slova smyslu na místo druhého, předpokládá schopnost chápavé sympatie, schopnost nezištné lásky. Tato sympatie nejenom dopl- ňuje nadání přirozené obraznosti a prozíravosti, ale může je v jistém smyslu nahradit, může se stát jejich zdrojem. I ona ještě může být založena v při- rozených schopnostech člověka; ale v své vrcholné podobě je už darem, da- rem lásky Boží. Kdo nemiluje Boha, jak může milovat bližního; a kdo ne- miluje svého bližního, kterého má stále na očích, nemůže mít rád Boha, pro- tože toho vůbec nevidí! Společenští a političtí reformátoři, revolucionáři a budovatelé usilují o stále větší spravedlnost, o spravedlivější a rozumnější rozdělení hmotných statků, o stále účinnější a hospodárnější uplatnění lidských schopností. Tato spra- vedlnost se však nezdá především obrácena ke konkrétním lidským bytostem, z nichž každá na nás upírá oči ze svého zvláštního světa, ze své osobní nena- podobitelné zkušenosti. Tato spravedlnost má být ztotožněna s racionální or- ganisací lidských sil, s jejich nejvyšší možnou výkonností a účinností. Má PERSPEKTIVY 11 [pageend13]se rozumět samo sebou, že toto účelné a účinné rozvržení lidské práce, jejich cílů a jednotlivých lidských úkolů, potřebných k uskutečnění cíle posledního, znamená zároveň vítězné a svrchované naplnění lidského osudu, obecného i jednotlivého; jeho uskutečnění a naplnění všestranné, v oblasti ducha, mravnosti a citů. Výsledkem má být ona vesmírná symfonie duchů blaže- ných, kterou slyšel Dante na prahu svého Ráje; ona závratná symfonie všech věcí a tvorů, zcela sjednocených se svým údělem a zářících věčnou účastí ve světle nestvořeném, které je zároveň nevyčerpatelným zdrojem vesmírné lásky . . . Toho všeho má být však tentokrát dosaženo úsilím lidského rozumu a lid- ské vůle, které se zmocnily svého vnitřního prostoru jako nekonečných kos- mických dálek. Lze upřít tomuto vidění a této ctižádosti všecku sílu obraznosti? Je to však obraznost geometrická, schematická, která svrchovaně přehlíží všecky osudy jednotlivé. Síla jí rozpoutaná drtí pod koly svého obludného mechanismu statisíce i a miliony lidských osudů jako prázdné smetí. Člověk, který pronáší svá proroctví a své hrozby těžkými, hrubě ozubenými čelistmi, není nadán obrazností kosmickou, a udupal v sobě i onu drahou obraznost, která otvírá přístup do vnitřního lidského světa. Věda — Náboženství — Morálka Václav Hlavatý V roce 1959, kdy píši tuto úvahu, dovršil jsem čtyřicetileté výročí svého učitelování. Za těch čtyřicet let musil jsem mnohokrát mluvit na veřejnosti nebo napsat mnoho úvah Či pojednání vedle své práce ryze matematické. Nicméně tentokrát po prvé mám strach z úkolu, kterého jsem se podjal Protože mám psát o věcech, o nichž vím jen velmi málo, a o otázkách, ve kterých dokonce ani základní pojmy nejsou přesně definovány. Prosím proto čtenáře, aby byli shovívaví a zvážili má slova jen jako poctivou zpověď lajka. Lajka, který se snažil ujasnit si určité pojmy více svou dobrou vůlí než dostatečnými znalostmi. Poněvadž jsem už čtyřicet let matematikem, trpím deformací, kterou toto povolání přináší.: pokládám za nezbytné začít definováním pojmů, o nichž píši. Užiji tohoto způsobu i dnes. PERSPEKTIVY 12 [pageend14]Bude zde často řeč o "hledání pravdy". Co tím obratem míním? Jsme-li postaveni před nějaký jev, ať již je to zrození dítěte, rozpínající se vesmír nebo prostě padání jablka se stromu, pokoušíme se odpovědět si na otázky "Jak" a "Proč". Tyto otázky nás okamžitě přinutí zkoumat vzájemný poměr mezi Vědou a Náboženstvím. Lze říci, že Věda se snaží s pomocí soustav- ného popisu odpovědět na otázku "Jak", kdežto Náboženství je pokusem o odpověď na otázku "Proč", při čemž si pomáhá odkrýváním příčin. Chci hned zdůraznit, že podle mého lajckého mínění je příčinné vysvětlování zcela mimo vlastní obor Vědy. Budu mít příležitost toto prohlášení ještě osvětlit na příkladech. Abych se vyhnul možnému nedorozumění, musím nejdříve definovat pojem Náboženství tak, jak mu rozumím. V oboru vědy rozeznáváme dvě její základní odvětví — čistou Vědu a vědu užitou. Stejně Náboženství má dvě odvětví — Náboženství čisté a užité. V této úvaze se budu obírat především obory čisté Vědy a čistého Náboženství. Proto musím také začít tím, že nejprve objasním, co je pro mně náboženství užité. Užité náboženství povstalo nárazem organisované společnosti Člověka na touhu lidského ducha po vysvětlení Pravdy. Proto je užité náboženství vždyc- ky výrazem určitého stupně vývoje lidského mozku; jinými slovy: užité náboženství je převážně anthropomorfické, a to nejen ve svém konečném cíli, nýbrž i ve způsobu, jakým se sděluje. Proto je také docela přirozené, že máme různé druhy užitých náboženství. Všechny druhy užitých nábo- ženství patrně odvozují svou existenci z téhož tragického boje dvou snah.: jednak od nepamětna trvá potřeba vytvořit z amorfních zástupců lidských jednotlivců organizovanou společnost, jednak existu je tajemná síla a touha pochopit smysl Pravdy. Různé druhy užitých náboženství mohou často býti od sebe hodně vzdáleny, ačkoli jejich původ je stejný. Definujme si nyní společný cíl čisté Vědy a čistého Náboženství. Tímto společným cílem je nalezení Pravdy, nezávislé na času, prostoru a člověku. Pravdy, která sahá daleko za anthropomorfickou zkušenost člověčenstva. Je zřejmé, že jak čistá Věda, tak čisté Náboženství, pracují k tomuto cíli různými způsoby. Různost těchto způsobů, jimiž čistá Věda a čisté Nábo- ženství se snaží dosáhnout svého cíle, tkví však jenom v různosti důrazu na, tu nebo onu duševní činnost. Dovolte mi, abych připomněl, že každý pokus o řešení nějakého problému se zakládá na těchto čtyřech principech: na empirismu, který je produktem smyslů, na racionalismu, založeném na PERSPEKTIVY 13 [pageend15]více nebo méně objektivním myšlení, na intuicionismu, odvozujícím se od citových vzruchů, a konečně na diktátorském řesení, zakládajícím se jen na osobní víře. Čistá Věda právě tak jako čisté Náboženství, užívá, všech těch- to čtyř principů k dosažení svého konečného cíle. Rozdíl je jen v důrazu, kla- deném Vědou i Náboženstvím na ten či onen způsob řešení problémů. Čistá věda zdůrazňuje racionalismus na úkor ostatních principů, ačkoliv i zbývající, tři principy jsou ve Vědě stále přítomny. Vědecký způsob řešení jakéhokoli problému počíná samozřejmě empirismem. Člověk se stává vědcem svou intuitivní reakcí na empirismus, nicméně tato reakce slouží jenom jako prostředek k řešení racionalistickému. Čistá věda dokonce užívá, byť se to zdá sebe podivnější, také diktátorského řešení. Uvedu aspoň jeden příklad: geometrie je založena na Euklidových axiomech. Jsou to prostá prohlášení o geometrických předmětech a jsou výborným příkladem čisté abstrakce, založené. na zkušenosti, Svůj soubor axiomů nám Euklid předložil bez ja- kýchkoliv důkazů s tím, že popisují základní vlastnosti našeho prostoru. A trvalo plných dva tisíce let, než toto velitelské řešení problému stavby na- šeho prostoru bylo definitivně zavrženo a než se poznalo, že jmenovaný soubor axiomů, není ničím jiným než aktem naší vůle a že nutně nepřed- stavuje vlastnosti prostoru, ve kterém žijeme. Protože čistá Věda užívá intuice jen jako mezistupně k racionálnímu řešení, příčinné vysvětlení (to je takové vysvětlení, které odpovídá na otázku "Proč"), je podle mého mínění mimo obor čisté Vědy. Podívejme se, aby- chom se přesvědčili o správnosti toho, co bylo řečeno, na slavný případ padajícího jablka, pozorovaného Newtonem. Newton, uživ nejprve empirickou zkušenost svého pozorování, vzal na pomoc svou intuici, aby našel přiměřený analogický popis zmíněného zjevu, a vysvětlil konečný výsledek svým, rozumem. Tak se zrodil Newtonův "zákon zemské tíže". Podstatou tohoto zákona je matematický popis pozorovaného jevu, tedy odpověď na otázku "Jak" — bez jakékoliv snahy vysvětlit gravi- taci samu, to jest, bez jakékoliv snahy odpovědět na otázku "Proč". Sama gravitace zůstala pro Newtona tajemstvím. Do jisté míry byl však Newton šťastnější než jsme my, od té doby, co Einstein našel zásady ekvivalence. Teorie relativity správně popisuje více jevů než teorie Newtonova. Avšak jejím výsledkem je to, že pravý smysl gravitace jako geometrické vlastnosti Času a Prostoru stal se temnější než byl v době Newtonově, věřící v abso- lutní čas a v absolutní prostor. PERSPEKTIVY 14 [pageend16]Také čisté Náboženství užívá všech čtyř způsobů k hledání Pravdy. Nicmé- ně — a zde na rozdíl od čisté Vědy — klade důraz především na intuicí. Ano, užívá také racionalismu, avšak teprve až tehdy, když jsou fakta stano- vena intuicí. Svatý Augustin proto na příklad se obírá různými možnostmi, činícími práci šesti dní pochopitelnou, a svatý Tomáš Akvinský rozlišuje mezi počátečním stvořením hmoty a stanovením přírodních zákonů, které znovu a znovu mění fysikální svět. Abychom ospravedlnili užívání intuice jako nejdůležitějšího nástroje Ná- boženství, vraťme se k pojmu Pravdy, pravdy nezávislé na času a prostoru i na člověku; tudíž naprosto neanthropomorfické. Takto chápaná Pravda je prostě nutnost, vnucená člověku prostředím, v němž žije. Vskutku, naše sluneční soustava je jen nepatrnou skvrnkou na pokraji jedné z vnějších časti naší mléčné dráhy. Je jen jednou z milionů, podobných, nepatrných skvrnek, tvořících kotouč mléčné dráhy, jehož průměr měří 80,000 světel- ných roků. Dodejme ještě, že naše mléčná dráha je zase jen nepatrnou skvrnkou mezi miliardami podobných mléčných souhvězdí vesmíru. Doba úplného otočení našeho hvězdného ostrůvku je 200 milionů let, (Galaktický rok). Proto je vhodné, abychom my, obyvatelé tohoto ostrůvku, měřili čas podle oběhu našeho mléčného souhvězdí. Podle této míry času se objevil první ssavec na Zemi před pouhými třemi galaktickými měsíci a lidské pokolení se zrodilo teprve včera. Je tedy novorozenětem, ještě skoro slepým. Novorozenětem, které se však pokouší o své první intelektuální krůčky ku- podivu dobře. A přihodí se podivuhodná věc, kdykoli se toto novorozeně pokusí se zdarem získat nové poznání o svém okolí: každý rozřešený problém otevírá nové cesty k dalším tajemstvím. Tak čistá Věda, místo aby zmen- šovala Království Neznáma a Nedosažitelna, každým novým úspěchem auto- maticky toto Království zvětšuje. Uvědomíme-li si plně tuto skutečnost, ihned pochopíme, že je naprosto nutné, abychom užívali i jiných nežli vědeckých cest k řešení hádanky Pravdy. Nezbyde nám proto mnoho z ci- tovaných čtyř principů, když zavrhneme "diktátorské" řešení jako bláhové, a když pochopíme empirismus jako nutnou, avšak nedostatečnou podmínku dalšího řešení. Ze zbývajících dvou principů, jak víme, Věda dala přednost racionalismu, takže jedinou naší další možnou cestou je intuicionismus. To znamená, že se musíme obrátit o pomoc k čistému Náboženství. (A pak ovšem nezapomínejme, že také čisté Náboženství nese stopy anthropomor- řické a že proto užívá také diktátorského řešení.) Je zajímavé pozorovat vzájemný poměr čisté Vědy a čistého Náboženství. PERSPEKTIVY 15 [pageend17]Cesta, o níž jsem se zmínil, vedoucí od Vědy k Náboženství, je cestou, po níž podvědomě jde mnoho vědců. Toto konstatování také vysvětluje pravdě- podobný důvod, proč tolik vědců nachází útěchu v umění a ve filozofii. Tyto dva tvořivé procesy užívají především intuice a jsou proto vlastně od- větvími čistého Náboženství. Naopak ale výlety čistého Náboženství do říše čisté Vědy nebývají vždycky nejúspěšnější. Stačí jen připomenout, že irský arcibiskup Usher dokázal v roce 1650, že Stvoření se stalo roku 4,004 před Kristem, a to v neděli 23. října. Obraťme nyní svou pozornost k problému, který byl před nějakými pa- desáti roky v ohnisku živé debaty. Míním rozpor mezi Vědou a Nábožen- stvím. Musíme se vrátit k primitivnějším vývojovým stupňům lidského du- cha, abychom pochopili původ a marnost tohoto sporu. V době, kdy se lidská společnost začala organizovat, ovládalo život každého jednotlivce užité náboženství a zastupovalo úlohu čistého Náboženství a čisté Vědy. Tenkrát neexistoval rozdíl mezi soustavným popisem a příčinným vysvětle- ním Pravdy. Duchovní činnost, pokud existovala, zakládala se na intuici, na citovém vzrušování a na dogmaických řešeních, zatím co objektivní myšlení dalo na sebe ještě čekat. V tomto primitivním stavu nemohl ovšem nastat nějaký rozpor mezi Vědou a Náboženstvím, protože obě tato odvětví duševní činnosti byla pohlcena jakýmsi primitivním náboženstvím. Rozpor však musel přijít s nástupem abstraktního usuzování, s vývojem vědeckých method. Podle mého mínění spočívá tento rozpor jen na nepo- chopení společného cíle Vědy i Náboženství, a jeho bezprostřední příčinou byla jen podvědomá semantická nesnáz. Vždyť ušlechtilým cílem Vědy i Náboženství je nalezení Pravdy, nezávislé na času a prostoru, Pravdy mi- krokosmu i makrokosmu, Pravdy, nezávislé na více méně náhodné existenci člověčenstva. Tento úkol, nuceně předložený lidskému novorozeněti, nedal se a nedá se dosud zdolat lidským mozkem. V nejlepším případě jsme snad schopni vidět malé plošky Pravdy, jen některé částečky tragikomické sklá- danky, kterou ještě nedovedeme sestavit ve srozumitelný obraz. Jedním dů- vodem, rozhodně nikoliv nejméně důležitým, je naše semantická nesnáz, to jest nedostatek přiměřeně, přesné řeči. Tato nesnáz tkví v samé podstatě našeho ušlechtilého cíle. Pokoušíme se přece najít Pravdu vně člověka a její nadčlověčí smysl. Pravdu neanthropomorfickou. A při tom naše dorozumí- vací a sdělovací prostředky jsou až příliš lidské. Proto naše popisy jsou již apriorně nedostatečné a zlomkovité; jsou poznamenány naším lidským údě- lem. Nemůže nás proto ani překvapovat, že týž jev je možné popsat dvojím, PERSPEKTIVY 16 [pageend18]rozdílným způsobem, při čemž jeden zdánlivě odporuje druhému. T o však ještě nutně neznamená, že jedno nebo obě konstatování jsou falešná. Exis- tuje také možnost jednoho z těchto dvou případů: 1) Jedno nebo obě konstatování jsou tautologická v tom smyslu, že popisují zjev lidskému mozku nepochopitelný, a to s pomocí pojmů rovněž člověku nesrozumitelných. Nejprostším příkladem je definice "Stvoření", které ži- dovsko-křesťaňské náboženství užívá k vysvětlení tvrzení, že Bůh stvořil vesmír : "stvořit znamená udělat něco z Ničeho." Bergson a svatý Augustin reagovali na tuto definici každý svým způsobem. Svatý Augustin odpověděl na otázku, co vlastně dělal Bůh před tím, nežli stvořil svět, tím, že "stvořil peklo pro ty, kteří kladou tuto otázku." Bergson pak dokázal, že nemůžeme rozumět pojmu Nicoty v jeho plném slova smyslu. Tento prostý příklad jasně ilustruje tragický osud lidského ducha pochopit a vyslovit zjevy, které jsou m i m o jeho dosah. Výsledkem takového usilování je buď bludný kruh tautologie, něbo popis jen symbolický, popis, jehož pravý smysl nám pro- vždy uniká. Stejný osud stíhá na přiklad i teorii relativity, jež soustavně po- pisuje vesmír s pomocí čtyrdimensionálního zakřiveného časo-prostoru. Jsme naprostými pány formální (to jest matematické) části této teorie, takže můžeme dokonce předpovídat fysikální zjevy, avšak pravý smysl zakřiveného čtyřdimensionálního časo-prostoru, to jest pravý smysl matematického po- pisu, zůstává nám dnes a zůstane nám v budoucnosti nerozrešitelným tajem- stvím. Mimochodem řečeno: tento příklad je výmluvný i z jiného hlediska. Ukazuje, že lidský mozek je schopen dosáhnout výš, než je vlastní obor jeho působnosti, že však vlastní smysl takového vzletu zůstane člověku utajen. Nyní přejděme k druhé možnosti dvou protichůdných konstatování: 2) Obě konstatování jsou správná ve svém vlastním smyslu, to jest: jsou správná, jestliže jsou doplněna vysvětlením. Na příklad Věda a Náboženství se přely, zda vesmír je geocentrický či nikoli. Zdálo se, že tento spor byl rozhodnut tak, že Náboženství v tomto bodě ustoupilo,. Objevilo se však, že vliv teorie relativity na lidské myšlení (zvláště nemožnost dát přednost jedné nehybné soustavě souřadnic časo-prostoru před jmými takovými sou- stavami souřadnic) vyřešil tento spor nečekaným způsobem: Podle teorie relativity může se pohyb tělesa určit pouze ve vztahu k jinému tělesu. Proto je možné chápat celý vesmír jako geocentrický a určit i popsat všecky po- hyby ve vztahu k Zemi. Avšak z matematického hlediska je mnohem jed- nodušší popisovat vesmír jako něco, co nemá střed. Oba popisy se mohou přijmout j a t o stejně oprávněné jakožto pracovní domněnka či pomůcka, PERSPEKTIVY 17 [pageend19]ačkoliv z anthropomorfního hlediska vesmír bez středu poskytuje méně ob- tíží při svém matematickém určování. Jiný a ještě očividnější příklad rozporu mezi Náboženstvím a Vědou na- cházíme v prohlášení bible, že Bůh stvořil světlo první den a slunce den čtvrtý. Na první pohled se toto tvrzení zdá být naprosto chybné a nelogické. Další vývoj Vědy nás však naučil být skromnějšími. Nejdříve přišel roku 1905 Einstein s hypotézou o rovnocennosti hmoty a energie. (Po čtyřiceti letech se tato hypotéza tragicky osvědčila v Hirošimě.) Pak navrhli Abbé Le Maitre a Garnow novou teorii, vysvětlující rozpínající se vesmír. Podle této teorie byl vesmír ve stavu smrštění, jež trvalo, dokud veškerá hmota (ve formě základních jaderných částic a energie nebyly ztlačeny dohromady (ve formě jakéhosi prvotního nadatomu. V tomto stadiu vítězila energie, nad hmotou a objevovala se zářením a také zvláště světlem. V okamžiku nejvyššího smrštění vesmírná masa vybuchla, energie začala se měnit v hmo- tu, jaderné síly převzaly vedení a byl tak vytvořen materiál pro budoucí mléčné dráhy i jednotlivé hvězdy. Podle této teorie bylo zde tedy světlo dřív než slunce — jak se říká básničtější formou v bibli. Prozkoumejme tento příklad podrobněji! Vědecká odpověď, založená na postavení určitých rovnic, je pouhým popisem matematických symbolů oby- čejnou řečí. Místo aby řešila problém "Stvoření", otevírá dveře dalším ma- toucím otázkám; odsunuje od nás konečné řešení ještě dále. Přijmeme-li tuto teorii, musíme přijmout pojmy nekonečna a začátku času (pro vesmír), tedy pojmy, jež jsou lidskému mozku nesrozumitelné. Naopak odpověď ná- boženská vysvětluje tajemství "Stvoření" tvrzením, že vesmír stvořil Bůh. A to je odpověď konečná, která neotevírá nové problémy. Není ovšem o nic srozumitelnější než dohady, které podpírají odpověď vědeckou. Obě odpovědí užívají pojmů, nepochopitelných lidskému mozku. Obě jen po- tvrzují tragické podezření, že porozumění konečným Pravdám je mimo lid- ské možnosti. Obě však slouží svým účelům: náboženská odpověď přímočaře přihlašuje, že pochopení posledních věcí zůstává tajemstvím; vědecký popis je více vyzývající a rozčilující, protože nám poskytuje spoustu dobrodruž- ství — aspoň do té doby, než se naučíme náboženské moudrosti. Existují mnohé jiné případy, zejména v moderní nauce o vesmíru, v nichž Věda překračuje do říše Náboženství, a jejich výklady se dnes prolínají více než kdy dříve. Existují také mnohé jiné případy, které všechny ukazují, že není a nemůže být rozporu mezi Náboženstvím a Vědou. Zdánlivě protiklad- né prohlášení dají se převést na ryze semantické potíže. Tyto obtíže vznikají PERSPEKTIVY 18 [pageend20]z nutnosti anthropomorf ických řešení problémů, vyskytujících se za hrani- cemi lidského rozumu. Tyto sémantické obtíže se často projevují v zakukle- ných formách. Tak na poklad vědecký výsledek je vždy založen na nějakých axiomech, které nebývají vždycky jasně prohlášeny a které jsou skoro vždy- cky nezachytitelné pro nevědce. Ten se poučí o výsledku, ale vezme na zřetel omezenou platnost podpůrných axiomů. Naproti tomu i Náboženství je za- loženo na axiomech, které ve formě náboženských dogmat jsou lajkovi pří- stupnější, nežli hluboce zakořeněné axiomy vědecké; a jsou proto také více vystaveny povrchním, útokům. Musíme si uvědomit, že vědecké axiomy a náboženská dogmata hrají přesně stejnou úlohu při výkladu a vysvětlování tajemství vesmíru. Axiomy i dogma jsou páteří hypotéz, snažících se o od- pověď na otázky "Jak" a "Proč". Chtěl bych při této příležitosti znovu zdůraznit, že podle měřítka času mléčné dráhy lidstvo se narodilo teprve včera. Z toho důvodu nemůžeme také očekávat, že axiomy-dogmata, podporující a podpírající naše intelek- tuální hledání Boha, jsou již úplné, dokonalé a odolné k postupnému zlepšo- vání, které bude úměrné intelektuální výši, k jaké dospěje lidský duch při zdolávání svého nejušlechtilejšího úkolu. Však také každý, kdo aspoň něco ví o dějinách vývoje rozumové činnosti člověkovy, uvědomuje si skutečnost, že vědecké axiomy a náboženská dogmata se měnily důkladně za posledních několik málo "mléčných" vteřin kulturního času organisované lidské spo- lečnosti. Proto je také velmi pravděpodobné, že pokrok lidského rozumu přinese s sebou nové formy axiomů i dogmat. Samozřejmě vědecké axiomy jsou podrobeny rychlejším změnám. To leží v samé přirozenosti lidského bádání, založeného především na racionalismu, který sám zase má základy v pochybovačnosti. Kdyby jednou přišel den, kdy už byly vědecké axiomy stanoveny jednou pro vždy, takový den by znamenal neodvolatelný konec veškeré Vědy a poslal by nás zpět na stromy, s nichž jsme slezli na naši Zemi. Naopak zase Náboženství, spočívající především na i n t u i c i a na víře, nemůže měnit tak rychle svá dogmata, protože nejsou podrobena rozumové- mu řešení. Z toho důvodu, také každá změna, dogmatu a každé vyhlášení dogmatu nového je pro Náboženství nebezpečné. Kdyby jednou Nábožen- ství zahynulo následkem příliš rychlé a nezáměrné změny svých základních dogmat, přestalo by lidské pokolení existovat a bylo by proměněno v na- prosto utilitářský kmen otroků, podobných organisované společnosti mra- venců. V jedné části naší planety jsme bohužel svědky takového pokusu. Není však možné mluvit o Náboženství a nezmínit se o morálce. Jako lajk PERSPEKTIVY 19 [pageend21]se snažím podvědomě příliš zjednodušovat pojmy; proto je třeba moje zamyšlení nad morálkou přijímat cum grano salis. Znovu podtrhuji, že tyto řádky jsou více poctivou zpovědi lajka než prohlášením znalce.. A, jak to já vidím, máme nejen čistou a užitou vědu a čisté a užité náboženství, nýbrž i čistou a užitou morálku. Zabývejme se nejdříve morálkou užitou. Úkol není rozhodně snadný. J á sám opravdu nevím, zda užitá morálka je jen vedlejší anthropomorfický produkt lidské společnosti, či zda existuji nějaká znamení, dokazující, že i tato užitá morálka je odraz vesmírných zákonů. Užitou morálkou rozumím zákony, které určují chování každého jednotlivce v lidské společnosti. Nemyslím na zákony, vydávané vlád. Mám na mysli jen vedlejší produkty užitého náboženství, které zase je jen odrazem vlivu organizované společnosti na lidského ducha. T o znamená, že užitá morálka je závislá na času a na způsobu organisace lidské společnosti. Jinými slovy: její obsah se mění s dobou a se sociologickými podmínkami. Tato část užité morálky je tedy jistě lidským výtvorem, odrážejícím vzájemný poměr lidské společnosti a užitého náboženství. Proto nás nepřekvapuje, ževidíme celou stupnici rozličných užitých morálek, založených na užitých náboženstvích. Na nejnižším stupni vývoje nacházíme proto kanibalství, prováděné z nábo- ženských důvodů, nejvyšši forma užité morálky je zas odvozena z nábožen- ství židovsko-křesťanského a z Budhismu. Primitivní formy užité morálky se mohou snadno vysvětlit jako vedlejší produkt masožravé společnosti, obdařené více nebo méně primitivním inte- lektem. Pravá obtíž začíná hodnocením určité morálky v její nejvyšší formě. Je pravda, že některé nejušlechtilejší city— jako mateřská, láska k dětem — dají se redukovat na chemickou reakci určitých hormonů. Avšak zákon o lásce k bližnímu je v přímém protikladu k masožravé přirozenosti člověkově. K vysvětlení tohoto zákona máme dvě možnosti: buď je skutečně, odrazem nějakého obecného zákona, nebo je čistě intelektuální reakcí na skutečnost, že člověk mezi všemi ostatními živočichy je jediný, který může rozpoutat genocidu. Protože toto nebezpečí je v současné době aktuální, dokonce i ti, nejméně úzkostliví diktátoři hrají na tuto morální strunu. Není-li to vysvět- lení správné, pak zákon o lásce k bližnímu má původ v hlubinách, do nichž neproniká chápavost masožravého člověka. Počneme-li však tvrdit, že užitá morálka ve své nejvyšší formě není anthropomorfického původu, jak potom vysvětlíme skutečnost, že kromě šelem kočkovitých jediný člověk zabíjí nejen z důvodu sebezáchovy, nýbrž také pro zábavu? Jde se cítím docela bezradný PERSPEKTIVY, 20 [pageend22]a užívaje proto dobrodiní pochyby, přijímám s Kantem tajemství vrozených morálních zákonů: Čistá Morálka je třetí stupeň na žebříku, jehož první stupeň tvoří Věda a druhý Náboženství. Pochopit předpisy čisté Morálky je velmi obtížné, protože se při tom předpokládá, že jsme porozuměli postupně Vedě i Ná- boženství. Čistá Morálka je totiž konečnou odpovědí na otázku po smyslu celého vesmíru, nebo jinými slovy: po smyslu projevů Boha. Musíme si být vědomi, že k čisté Morálce nebo k odhalení obecných mravních pravidel můžeme dospět jen s pomocí vědeckých a náboženských měřidel. Kromě toho nesmíme zapomínat, že jak Věda tak Náboženství nám odhalily jen několik nepatrných částí Pravdy, Částí, popsaných jen více nebo méně ant- hropomorfickým způsobem. U vědomí tohoto spíše malého pokroku musíme být trpěliví ve svém úsilí najít zákony čisté Morálky. Je skoro docela jisté, že čistá Morálka není anthropomorfická, ale není už tak docela jisté, zda lidské pokolení bude žít tak dlouho, aby bylo schopno ji poznat v její ne- anthropomorfické formě. Zatím bychom raději měli být velmi skromní při kladení otázek po smyslu lidského pokolení, nemluvíce ani o otázce po smyslu vesmíru. Nejsme prostě ještě dostatečně vyspělí, abychom na takové otázky dovedli odpovědět. Každý pokus odpovědět na ně musí končit buď tautolo- gií nebo v bezsmyslných tvrzeních. Nemohu dokázat tato svá slova a musím doznat, že jsou odvozeny jen z vědecké zkušenosti. Ve vědním oboru je totiž nejdůležitější to, abychom kladli správné otázky. Stává se, že některé otázky jsou předčasné a vedou spíše k omylům než k vyjasnění problémů. Zdá se, že totéž platí v oboru čisté Morálky; pochopit ji, porozumět jí, to se mi zdá být nejvyšším, nejušlechtilejším a nejdůležitějším cílem lidského ducha. Na konci této úvahy bych se chtěl zmínit o poměru lidstva a vesmíru. Podle času mléčné dráhy zrodilo se lidské pokolení teprve včera z matky, staré pětadvacet "mléčných" let. S pomocí zázraku, jímž se šíří světlo, vidíme daleko zpět do minulosti. Když se astronom dívá vzhůru do prostoru, dívá se zpátky do propasti Času, Světlo, kterým vidíme nejvzdálenější mléčná souhvězdí, dorazilo k nám po pouti, trvající dvě miliardy zemských roků. Jejich světlo, které vidíme dnes, vydalo se-na svou předlouhou cestu v době, kdy život na naší Zemi jedva počal v prvopočátečních mořích. Dívajíce se do hlubin nebe, objevujeme však také, jaký bude náš pravděpodobný osud v daleké budoucnosti. Až se na slunci vyčerpá zásoba vodíku, slunce vy- buchne a spálí samu možnost jakéhokoliv života na svých planetách. Pak PERSPEKTIVY 21 [pageend23]začne odumírat jako bílý zakrslík, obklopený studenými a neživými oběžni- cemi. Lidstvo ve své nynější formě nebude patrně svědkem této astrono- mické zkázy. Buď vymře nebo se fysiologicky změní. Má tedy lidské po- kolení jenom omezenou délku života v této naší sluneční soustavě. A ne- můžeme prorokovat, jak daleko dojde na své poutí za prozkoumáváním mikroskosmu a makrokosmu. Nevíme, zda se lidstvo kdy i jen přiblíží ke konečným Pravdám o smyslu vesmíru. I za těchto okolností jsme však svědky velikého zázraku: Jediný člověk mezí všemi živočichy na této Zemi byl obdařen touhou spá- chat prvotní hřích a jíst se stromu poznání dobra i zla. Jen člověk byl ob- dařen touhou objevovat Neznámé a sahat přes samé hranice svého mozku. A on sám konečně poznal, že čistá Věda, čisté Náboženství a čistá Morálka jsou jen tří různá hlediska jeho vlastní tajemné touhy a že jsou odrazem božské Trojice. A čím člověk dále dospívá, tím vzdálenější je mu konečná odpověď, takže oddaná a pokorná víra je to jediné, co mu na konec zbývá. Právní teorie Alois Rozehnal Řada Československých vědců byla za živa pohřbena tím, že byla odsouzena k mlčení. Tento osud stihl také význačné představitele moderní právní vědy, která byla zlikvidována v komunistickém převratu 25. února 1948. Nej- významněji z nich byli prof. dr. František Weyr (25. dubna 1879 — 29. června 1951), který vybudoval normativní teorii, a prof. dr. Karel Engliš (17. srpna 1880 — 13. června 1961), který založil národní hospodářství na teleologii Oba dva se zasloužili o zachování svobody universitního studia po válce, ale nedocenitelné služby prokázali v boji o novou ústavní listinu v roku 1947. Práce v ústavním výboru Ústavodárného národního shromáždění ovlivnili tím, že některým jeho členům byli nápomocni při řešení základních otázek nové ústavy. Když prof. Weyr vysvětloval nějaký ústavní problém, nespustil se svého posluchače očí, dokud neviděl, že ho přesvědčil. Když prof. Engliš prováděl svého posluchače po národním hospodářství, obyčejně se u okna zahleděl k nebi a dostal se z něj až po vyložení sporného tématu. PERSPEKTIVY 22 [pageend24]Dnes odpočívají oba na hřbitově, kde jim chci položit tuto kytičku uvitou z růží jejich myšlenek a promíšenou polním kvítím exilu. Proti komunistické nenávisti, která šla až za hro a přešla mlčením i jejich smrt, činím tak z úcty a lásky k jejich dílu. Považuji to za svou povinnost nejen vůči těmto velikým učitelům, nýbrž i k velké řadě jejich žáků ve staré vlasti, kteří by rádi uctili jejich památku vydáním zvláštního sborníku, ale musí mlčet. Tato slova jsou z úvodu k mé připravované studii Přeměna demokracie, která má sloužit k poctě obou jmenovaných právních velikánů. Myšlenka souhrnného zpracování žhavé problematiky demokracie se zrodila z rozho- vorů s Dr. L. Radimským, jemuž tak přísluší zásluha za snahu přiblížit právo širší veřejnosti. Jde o otázky dotýkající se každého občana (bez ohledu na jeho státní příslušnost), ale jejich posouzeni se bude lišit podle hlediska, z něhož se budeme na ně dívat. Demokracie je metodou organizace státu i hospodářství (jak je řečeno v předmluvě k Demokratickému manifestu F. Peroutky); mění se tudíž s právním řádem. Ale tentýž právní řád se nám bude jevit různě podle hle- diska, které k němu zaujmeme. Nejznamějšt teorie právní pak jsou: teorie účelová, normativní a přirozeněprávní. Poněvadž jejich výklad zavádí mnohdy na scestí, jedná o nich i připravovaná studie (Přeměna demokracie), z níž se podává tento výtah: A) TEORIE ÚČELOVÁ. Teleologie (telos-konec, cíl, účel: logos-slovo, důvod) zavedla do myšlení účelový řád, který zakladatel teorie teleologické prof. K. Engliš vysvětluje takto: Chápeme přírodu svým myšlenkovým řádem a soustavou svých pojmů. Buď se na všechny jevy díváme jako na prostě jsoucí a pak je logicky nutně chápeme kausálně se všemi důsledky. Dospíváme ke kausálním zákonům přírodním, které předpokládají určitou formu myšlení, formu ontologickou. Anebo se na všechny přírodní jevy díváme jako na chtěné Někým (Přírodou, Tvůrcem, Bohem), a pak se nám jeví vše jako prostředky volené k účelům a jako účelový řád. Ani kausalita ani finalita není ve zjevech, není ve sku- tečnosti, nýbrž je v nás; je naší formou, kterou empirické zjevy pozorujeme a poznatky o nich pořádáme. Teleologický způsob myšleni nutně žádá, že si jevy myslíme jako někým chtěné; potřebujeme k tomu subjekt chtěného. PERSPEKTIVY 23 [pageend25]Tvůrce, Přírodu či jiný subjekt. Volíme ten způsob výkladu, který nás uspokojuje. Bez chtěnosti (tedy tohoto způsobu pozorování) není teleologie. Jestliže se při výkladu jednání odvoláváme k inteligentní vůli člověka, pak si myslíme všechna jednání jako chtěná subjektem této inteligentní vůle, což už je logická konstrukce. Jestliže však shledáváme, že mezi lidmi jsou obdoby, podobnosti a shody v jednání (např. ve složení spotřeby určité ka- tegorie rodin), pak už přestává výklad teleologický, protože stálost v tako- vých podobách a shodách nás nutí k domnění, že je zde již určitá stálá příčina (životní podmínky, podobnost jednání v ohledu fyzickém, intelek- tuálním, mravním), která působí stálost oné podoby a shody. Jen v kausál- ním pohledu hromadném jsou tudíž takové shody a podoby vysvětlitelný. Teprve při hromadném pozorování, při němž se ukazují stále větší či menší shody, soudíme na stálou příčinu těchto shod. Teleologie není ve věci, nýbrž ve způsobu našeho výkladu věcí. Každý systém lze vyložit teleologicky, už proto, že je systémem, to je pořádkem. A pořádek předpokládá účel, který je pořádacím principem; není pořádku bez účelu a není pochopení systému (ani vědeckého) bez znalosti účelu tohoto pořádku, o němž prof. K. Engliš říká doslovně: "Dovodil jsem ve své Soustavě národního hospodářstí, jak celý pořádek solidaristický plyne z objektivního účelu ideálu života, zdraví a kultury národa. Je proto tato soustava teleologická? O sobě není žádná skutečnost teleologická nebo jiná, nýbrž způsob pojetí a výkladu je teleologický. Indi- vidualismus jako soustava je výložitelna teleologicky (bez ohledu na to, je-li budována na egoismu) už proto, že soustava je teleologický pojem: musí být proto vřazen do teleologického myšlení." (K. Engliš: O poznání a hodnocení, Bratislava, 1947, str. 36). Stejně je tomu při výkladu jednání člověka jednotlivého, Člověk má po- třebu činit dobrodiní, protože mu to činí pocit libosti, nejinak jako když má potřebu zapudit hlad. Člověk se mezi potřebou krásna a dobrého činění na straně jedné a jinými potřebami na straně druhé rozhoduje, volí mezi nimi. Jedna potřeba tlačí na druhou, nelze-li všech uspokojit v daném čase, prostoru, důchodu atd. Jedna skupina jednání, která jsou vnějším projevem příslušného hodnocení, není anivyložitelna bez skupiny druhé, protože tvoří integrální celek, spojený hodnotním účelem, který pořádá všechny jeho články. P E R S P E K T I V Y , 24 [pageend26]Hodnotu člověk předmětům přičítá, ale nejen hodnotu dobra a krásna, nýbrž každou hodnotu (i užitečnost), jako by v nich byly. Člověk vůbec každou kvalitu do předmětu promítá a jim přičítá, také kvality ontologické (např. barvu), stejně jako kvality normologické a teleologické. Proto vy- jadřuje nejen hodnotu krásna a dobra přídavným jménem, nýbrž i každou jinou hodnotu a každou kvalitu jako užitečnost, upotřebitelnost, správnost, pravdu atd. Různost hodnocení je založena růzností kvalit. Díváme-li se na předměty kausálně-ontologicky, vidíme kvality ontologické (výbušnost, atomovou váhu, elektrické napětí). Díváme-li se teleologicky, díváme se na předměty (děje) jako na někým chtěné, protože hoví jinému chtěnému postulátu (účelu) a vyjadřují k němu vztah (užitečnost hospodářská, kulturní, zdravotní, krás- no atd.) Díváme-li se na předmět normologicky, díváme se na něj jako na něco, co má býti a odpovídá normě různého druhu (krásno podle normy, dobro mravní, právnost, správnost, platnost). Filosofie hodnot se o ontologické hodnocení nezajímá, jen o hodnocení, při němž hledáme, hoví-li předměty našim účelům nebo normám nebo se jim protiví. Tyto kvality se proto polarizují (dobro-zlo, krása-ošklivost, uži- tečnost-škodlivost). Účel, vzhledem ke kterému hodnotíme, je zpravidla (ne pojmově) maximální (optimální, je-li složitý). Hodnotíme tedy zpra- vidla jakýmsi ideálem (nedosažitelným maximem či optimismem). Lidské účely jsou zpravidla maximální nebo optimální (po případě jen ne- gativní: chci nabýt něčeho minimální obětí). Přiměřujeme tudíž předmět hodnocení k tomuto maximálně chtěnému obsahu, ideálu, třeba nedosa- žitelnému (stoprocentní cukernost řepy; ideál života, zdraví a kultury ná- roda atd.) Odtud myšlenka ideálních hodnot, které (protože nejsou dosaži- telný) tvoří říši hodnot jako idee. Ale této říše mimolidské není; ideál je obsah i směr myšlení a snažení nám činí srozumitelnou volbu užitečnosti. Proto když vidíme volbu (třeba mezi nejrůznějšími hodnotami), hledáme nad nimi společný účel maximální, který jim pak všem dává společný obsah srovnatelný a činí volbu pochopitelnou. Vidíme-li, že stát ve svém hospo- dářství rozhoduje, až do jaké míry věnuje své prostředky na zdraví, kulturu, sociální pomoc atd., a chceme-li tuto volbu při upotřebení peněžních jed- notek pro různé tyto účely (z nichž plyne nesrovnatelný užitek) pochopit, hledáme na vrcholu jeho úvah účel všem účelům nadřízený (ideál života, PERSPEKTIVY 25 [pageend27]zdraví a kultury národa), takže tyto podřízené účely se stávají jeho po- třebami. Obdobně je tomu s osobní spokojeností, štěstím, člověka, které je takovým, myšleným subjektivním, ústředím účelovým, pro pochopení všeho rozhodo- vání jednotlivého člověka. Všechny lidské účely se sbíhají do dvou hodnotních hledisek, které mají zase dvojí zásadně různý vztah k člověku. Buď je člověk subjektem péče o sebe a pak chápeme všechny jeho počiny jako řízené a hodnocení s hle- diska subjektivního účelu, subjektivního blaha; anebo je člověk (a národ) předmětem péče a pak je subjektem péče někdo jiný a pak chápeme všechny počiny tohoto subjektu péče s hlediska ideálu života, zdraví a kultury jeho objektu péče (člověka, národa.), objektivního blaha, protože účel je sděli- telný a objektivní. Tak se logicky polarizují hodnotní hlediska lidského hod- nocení kolem člověka jako subjektu a předmětu péče. Objektivní nejvyšší účel, ideál člověka a národa, je myšlenková konstrukce, kterou tvoříme logickou operací abychom pochopili hodnocení a jednání státu, který pečuje o život, zdraví a kulturu národa. Státu musí tanouti na mysli (všechno státu přičítáme), že v ústředním účelu, který je nadřaděn všem speciálním, v ideálu člověka, je určitý harmonický poměr různých kvalit národa, odpovídajících určitým účelům speciálním. Ale toto účelové ústředí potřebujeme nejen proto, abychom pochopili rozvrh prostředků na různé podúčely, nýbrž i k tomu, abychom věděli, co je pravým a vlastním nákladem při tom, že to nejsou peníze, nýbrž újma na kultuře, zdraví a životě. Jinak nelze minimalizovat náklad (škodu) při opatřování prostředků. Tento ideál není nikde formulován, spíše se tuší nežli zná, podléhá změnám v průběhu věků, je různý u různých národů, může být i hypoteticky tvořen a být základem kritiky; ale jiného hodnotního ohniska zde při objektivním hodnocení není. Také tu se mluví o blahu, ale to je zcela jiné blaho, než je blaho subjektivní; je to blaho objektivní (salus rei publicae suprema lex. esto.) B) TEORIE NORMATIVNÍ Normativní teorie zavedla řád do poznávání světa norem; jejím úkolem je poznat, co podle normy býti má, to je poznat její obsah. Zakladatelem normativní teorie je H. Kelsen, ale o její další rozvoj se nejvíce zasloužil prof. F. Weyr, který ji vysvětluje takto: PERSPEKTIVY 26 [pageend28]Vědou rozumíme soustavu stejnorodých poznatků určitých předmětů pozná- vání se týkajících a vědeckým nazýváme poznávání, pokud je právě sou- stavné. Že jsou rozdíly mezi jednotlivými druhy vědeckého poznávání, vy- světluje nám skutečnost, že existuje řada speciálních věd, z nichž každá určitým způsobem, t j. určitou metodou, poznává svůj předmět. Věda, která, se zabývá různými způsoby (metodami) poznávání, se nazývá vědou o poznávání čili noetikou. Filosofickým základem vědeckého poznávání míní se tudíž jeho noetické východisko. Základem a východiskem normativní teorie je kritický idealismus, jehož tvůrcem a representantem je Imanuel Kant (1724-1804). Spřízněným du- chem tohoto filosofa je Platon, se svou idealistickou filosofií. Kritický idea- lismus si uvědomuje, že přírodovědecká (kausální.) metoda, kterou pozná- váme vnější svět (přírodu a dění v ní se odehrávající), není a nemůže být jedinou poznávací metodou. Neboť ona, se vztahuje pouze na poznávání toho, co je (existuje) ve smyslu přírodovědeckém, a na změny, které si představujeme jako jsoucí ve světě. Vedle tohoto světa jaký je (přírody v nejširším smyslu: natura) může být lidskému intelektu ještě jiný předmět dán jakožto úkol poznávání. Že tomu tak je, dokazují určité základní pojmy, které lidskému intelektu jsou stejně nebo podobně vrozeny jako představy a pojmy prostoru a času, příčin a účinků. Jsou to pojmy povinnosti, normy, viny, trestu a jiné. Pojmy ty se nevyskytují ve svetě, jaký je, to je v přírodě, nýbrž ve světě, který jako předmět našeho poznávání lze postavit jako svět, jaký býti má, vedle světa jaký je (přírody). Takovým způsobem dospívá filosofie kritického idealismu k svému základ- nímu noetickérnu dualismu: na jedné straně svět přírody, jejž poznáváme metodou přírodovědeckou čili kausální, na druhé straně svět norem, tedy toho, co býti má. O obou těchto světech (způsobu jejich poznávání) jedná I. Kant odděleně ve dvou svých základních spisech: Kritika ryzího rozumu (1781) a Kritika praktického rozumu (1788), v níž metoda poznávání nor- mativního je mnohem méně propracovaná než metoda přírodovědecká v prvním díle. Normologockým (normativním) nazýváme poznání, které má za předmět normy, t. j. výrazy něčeho, co býti má; v normě je však možno spatřovat i výraz něčeho, co je chtěno. Tím způsobem na ni pohlíží postoj účelový. Teleologický postoj je stanoviskem činitele normativního (v oblasti právní: P E R S P E K T I V Y , 27 [pageend29]zákonodárce), kdežto normologický (normativní) postoj je stanoviskem či- nitele povinnostního (kterému norma ukládá povinnost). Poznávání přírodovědecké (kausální) předpokládá, že předmět jeho po- znávání, t. j. příroda, je "dána". V oblasti přírodovědecké se jeví danost jako existence či skutečnost předmětu poznávání, poněvadž neexistentní (ne- skutečné) předměty nelze přírodovědecky poznávat. Norma však jako před- mět poznávání "neexistuje" takovým způsobem jako předměty přírodově- deckého poznávání (jednotlivé kusy přírody), nýbrž jinak: o ní možno jedině předpokládat, že buď platí nebo neplatí. Je tedy platnost, nebo ne- platnost. v oblasti normativního poznávání obdobnou pojmovou kategorií jako existence (skutečnost) resp. neexistence (neskutečnost) v oblasti pří- rodovědecké. Normu jakožto předmět normativního poznávání možno a nutno definovat jako výraz něčeho, co býtí má. Poznávat normu znamená tedy poznávat její konkrétní obsah. Tento obsah se povšechně jeví jako povinnost. Povinnost a norma jsou takto ústředními pojmy normativního poznávání a nevyskytují se vůbec v oblasti poznávání přírodovědeckého (kausálního, ontologického). Předmětem, vědeckého poznávání normativního nebývají pouze jednotlivé normy o sobě existující (platné), nýbrž shluky (soubory) norem, tvořících tím či oním způsobem normativní jednotu. Takovým souborem jsou např. právní řády jednotlivých států, které znamenají souhrn všech, v určitém okamžiku platných právních norem těchto jednotlivých souborů. Normový soubor může obsahovat normy různého druhu. Mezi dvěma, nebo více normami je např. myslitelný takový vztah, že jedna odvozuje svou platnost od druhé. Tuto druhou možno vzhledem k první nazývat prvotní, první pak druhotnou. Proč platí určitá zákonná norma (např. zákon o orga- nizaci škol)? Poněvadž byla vydána (stanovena) zákonodárným orgánem, k tomu podle ústavy (jakožto normy ještě všší) povolaným. Proč však platí tato ústava? Na tuto otázku nelze již dále odpovídat údajem nějaké ještě vyšší normy, nýbrž ústavní normu — jako nejvyšší (nejprvotněji) normu příslušného právního řádu — nutno prostě jako platnou předpokládat. Tuto nejvyšší normu, která dodává normativní relevanci všem nižším normám téhož souboru normového, který je předmětem našeho poznávání, lze nazvat i : "'ohniskem'" takto hierarchicky uspořádaného normového souboru. Uvažovat o vzájemném poměru právní vědy a ethiky jako dvou vědeckých PERSPEKTIVY 28 [pageend30]disciplin m á smysl jen za předpokladu, že konstrujeme ethiku (mravouku) jako vědu normativní, t. j. když za předmět jejího poznávání považujeme určitý soubor norem, a to ethických (mravních). Jen normativní konstruo- vanou ethiku (jakožto vědeckou disciplinu) možno stavět vedle právní, vědy nebo proti ní, chápeme-li i tuto normativně: "Při tomto srovnávání pak shledáváme, že pojmová kriteria obou druhů norem (právních a ethických) jsou různá: za ethická se považují ony, které obsahově hoví určité zásadě, určitému principu (např. zásadě lásky k bližní- mu v ethice křesťanské), za právní pak takové, které (bez ohledu na svůj obsah) pocházejí od určitého normotvůrce (státu), Z toho tedy plyne, že oblasti práva a etihiky (právních a ethických norem) lze přirovnávat ke dvěma kruhům, které se částečně mohou krýt, což znamená, že jedna a táž norma může být po případě zároveň právní a ethickou." (F. Weyr, Úvod do studia právnického—normativní theorie, Praha, 1946, str. 32). Proti právu pozitivního (ius positum), které bylo stanoveno lidskými auto- ritami (panovníky, zákonodárnými sbory), stojí právo přirozené, (ius na- turale), resp. právo božské (ius divinum). Jak právo přirozené, tak právo božské se považují za neměnná a proto se k nim ryzí nauka právní chová -negativně. Dočasně, neboť i normativní teorie podléhá vývoji, a nesprávně, neboť mezi právem přirozeným a božským není rovnítka. S ohledem na hierarchickou ( pyramidální ) výstavbu normativní teorie lze naznačit její vývoj dvojím směrem: 1) Horizontálně: Co jiného jsou přirozená práva, než mravní postuláty? A mravouka již našla horizintální zařazení v kruzích sféry (právní a mrav- ní) vzájemně se prolínajících. 2) Vertikálně: Boha nelze pitvat (naivní realismus) ani zabít ustanovením, zda či že býti má nebo nemá (normativní teorie). Pranormou právního řádu může být jen lidská norma (ústava); ale toto ohnisko právního řádu (jako lidské dílo) nemůže vyzařovat moc samo ze sebe, neboť jinak by roz- sudek smrti nebyl nic jiného než soudním rituálem vyšperkovaná vražda. Normativní teorie nezkoumá obsah norem, ale hledá jejich zařazení. Ote- vřena zůstává otázka: Co nad právním řádem? P E R S P E K T I V Y , 29 [pageend31]C) TEORIE P Ř I R O Z E N Ě P R Á V N Í Směr přirozeněprávní vychází z povšechného názoru, že pravé a skutečné nebo správné právo je závislé na samotné přirozenosti lidské a z ní prýští nebo že pochází od nadpozemské autority božské; podle toho se dělí na právo přirozené (jus naturale, jus naturae) a právo božské (jus divinum). Vznik přirozeného práva se vysvětluje rozporem mezi hmotnými a mravní- mi hodnotami. Nejvyšší subjektivní účel lidského chtění a jednání, který se jeví jednajícímu jako jeho prospěch (blaho, štěstí, uspokojení, bezsta- rostnost), j e konec konců dán biologicky (pudovými reakcemi). Avšak jsou ještě jiné účely, k nimě směřuje jednáni lidí, než je subjektivní blaho je- dince (podmíněné biologicky). Člověk hodnotí, chce a svým jednáním usku- tečňuje něco, co není vysvětlitelho biologicky (pudově a co nehovi jeho egoismu), ba naopak, co ho případně popírá v těchto hmotných snahách. Člověk hledá teoretickou, pro život neupotřebitelnou. pravdu, hledá a tvoří esthetickou, prakticky nepoužitelnou krásu, uctívá Boha a snaží se jednat podle jeho vůle, a to i bez naděje na odměnu, nebo beze strachu před trestem. Takto uskutečňuje člověk hodnoty kulturní: vědu, umění, nábo- ženství. Člověk dále bez egoistických motivů prospívá bližnímu, pracuje pro celek (obec, vlast, národ), pomáhá sociálně slabým a pod., čímž uskuteč- ňuje hodnoty mravní. Mravní hodnoty jsou člověku dány původně jako city zvláštní povahy (vyšší, ušlechtilé, neegoistické, altruistické, sociální a pod.), které lze normativně vyjádřit jako objektivní normiy (ethické, mravní), Obsahem těchto citů i norem je negativně: popření egoismu; positivně: prospěch někoho jiného než chtějícího a jednajícího (jakožto účel, nikoliv prostředek). Ethické nor- my v obecné formulaci jsou přesvědčivé, neboť vylučují motivaci subjek- tivním účelem. Přirozeněprávní teorie stojí na stanovisku spravedlnosti, které vyjadřuje Ulpianova definice: Justicia est constans et perpetua voluntas, jus suum cuique tribuendi. Ul- pian, D, 1, 1, De justicia et jure). Z této jednoduché definice, objasněné učením řeckých filosofů, vyplývá, že spravedlnost je ctností, jejímiž jedním aspektem je vůle, a jejímž cílem je přiznat každému jeho právo. Přiznati každému jeho právo, ve skutečnosti znamená představit si, že bytosti mají vzhledem k ostatním práva, která PERSPEKTIVY 30 [pageend32]tito (ostatní) nemají. Tyto pojmy nutně předpokládají stanovení vztahů mezi různými bytostmi. (Félix Senn: De la justice et du droit, Paris, 1927, str. 22). Přiznati každému jeho právo (suum cuique) se řídí společným a odvěkým měřítkem všech práv: Aequum et bonum. "S ohledem na zajištění cíle, kterým je společné dohro, bonum, jedná se přesně o to, aby se udržovala mezi těmito bytostmi, vázanými vzájemnými vztahy (přírody nebo v důsledku okolností jimi vyvolaných), poměrná rov- nost, rovnost ve vztazích, rovnost poměrnosti, která se nazývá aequum, v poměru k tomu, co každému náleží. Přihodí-li se, že tato rovnost poměrnosti, tato rovnost ve vztazích, tento vztah poměrnosti je ohrožen nebo porušen, pak se ještě jedná o to, aby byla upevněna nebo obnovena," (Félix Senn, ibidem, str. 32). Spravedlnost je definována (stoikové) jako jedna z hlavních čtyř ctností, k nimž patří dále moudrost, střídmost a statečnost. Z této základny vychází další Ulpianova definice práva: Juris praecepta sunt, haec: honeste vivere, alterum non laedere, suum cuique tribuere. (Ulpian, D, 1, 1, De justicia et jure, 10, 1). Z těchto předpisů se podává: žiti čestně (podle morálky), neubližovati druhému (ctnost ve vzta- hu k bližnímu) a dávati každému, což jeho je (vlastní poslání v uskutečňo- vání práva). Právem se však zde rozumí, co pochází od přírody (naturae), tudíž právo přirozené (jus naturale). Pozitivní zákonodárci by neměli jít proti těmto hodnotám života a základ- ním pojmům, které tvoří jus natura. Vydají-li nařízení, která jsou v rozporu s nepsaným právem přírody, vznikne konflikt. Takový konflikt mezi psanými zákony a nepsanými předpisy ukazuje Sofoklova Antigona (verš 450 a násl.) Kreon vyhlásil edikt, zapovídající pohřbít mrtvolu bratra Antigony. A ona, která přestoupila zákon, zvolala: "Nevěřila jsem, že tvůj edikt by měl dost síly, aby dal smrtelníkovi moc přestoupit předpisy božské, které nikdy nebyly napsány a které jsou neměnné. Není to ode dneška ani od včerejška, co existují; jsou věčné a nikdo neví, od kdy pocházejí." Spravedlnost není soukromou záležitostí, nýbrž základním kamenem státního zřízení: Procul dubio colligitur, ubi justicia non est, non esse rem publicam. (Sv. Augustin: De civitate Dei, 19, 21). PERSPEKTIVY 31 [pageend33]Všecko nebezpečí kultury je v zásobách, jež kupujeme hotové a při- pravené unaveně cizíma rukama i cizími dušemi. F. X. Šalda: Boje o zítřek. Esej — hrdina naší doby Petr Den Poněvadž esej lze napsat o čemkoliv, pokusím se dokázat, že je hrdinou naší doby. Pokusím se tedy napsat esej o eseji — a o jeho poslání, v dneš- ním světě a především v našem národě. Protože se při tom musím naň podívat hodně zblízka, protože jej musím rozřezat na kusy, bude napsané malým příspěvkem k anatomii eseje. Zdá se na první pohled, že není všecko esejem, co se esejem nazývá, a na- opak je jím mnohé, co se jmenuje jinak. Ježto se doporučuje, abys při psaní věděl, o čem píšeš, došel jsem si skrovně pro rozum do tlusté knihy, nazvané The Columbia Encyclopedia, a zjistil jsem, že esej je literární skladba v próze, zachycující autorovy myšlenky a city prakticky o jakém- koliv předmětu. Dále jsem se tam dočetl, že esej je skladba více osobní než věcná, a že slova "essais" v literárním smyslu poprvé užil Montaigne jako názvu svého literárního díla, napsaného v létech 1550 až 1595. Stojí tam ještě více informací, avšak nedočetl jsem celý článek, protože se mi vařila žluč. Neboť co slovo, to nevoňavá zásoba cizíma rukama dávno připravená a příliš dlouho uskladňovaná v ledničce, nazvané naučným slovníkem. Zdá se mi předně, že není zvlášť důležité, kdo poprvé užil anglického slova "essay", a rozhodně není správné, tvrdí-li se tak aspoň nepřímo, že před Montaignem nikdo žádný esej nenapsal. Vždyť čteme-li například spisy Herodotovy, zdá se nám, že čteme spíše eseje než dějepisectví, a Platonův Phoedo,Gorgias nebo Symposion jsou přece blíže modernímu eseji, než třeba našim filozofickým učebnicím. Politické řeči mnohých řec- kých i římských státníků jsou politickými eseji v nejlepším smyslu slova a Lucretiova báseň De natura rerum je v podstatě esejem, spojujícím krásnou PERSPEKTIVY 32 [pageend34]literaturu s tehdejší přírodovědou. Spisy Apuleovy, Juvenalovy, Petroniovy a mnohé spisy středověkých myslitelů jsou až po okraj naplněny prvky, tvo- řícími vlastní obsah eseje. Málo záleží na tom, jak autoři své spisy nazvali. Není také rozumné nazývat esej skladbou literární. I obraz, socha, hudební skladba může být esejem. Nenapsal Lessing esej o soše Laokoöna, není každý obraz třeba Jeronýma Bosche velmi složitým esejem? Není forma skladby pří posuzování otázky, co esej je a co není, vedlejší? Nenapsal správně René Wellek, že má docela stejné pocity radosti, čte-li anacreontickou báseň, vidí-li Watteaův obraz nebo poslouchá-li Mo- zartův menuet? Některé staré čínské "obrazy" jsou současně zaznamenáním básní, často sama čínská písmena jsou obrazem, ba dokonce někdy velmi složitým esejem. Přoč tedy ono zdůrazňování literárnosti? Ještě horší je tvrzení, že esej je literární skladba v próze. Již jsem se" zmínil o Lucretiově básni, a je přece známo, že Alexander Pope napsal svůj Essay on Criticism ve verších; I Danteova báseň je filozofický esej. Ostatně kdo kdy rozdělil přesně dobrou prózu od poezie? Nemá i próza svůj rytmus? Nejsou napsány básně v próze? Proč tedy definovat esej jako něco — prozaického? Nejsou třeba Březinovy eseje z jeho Hudby pramenů básnič- tější a vázanější něž tolik veršovaných prací? Nejnejapnější je tvrzení, že esej je vždy více osobní než objektivní. Pominu příklady, kdy vědečtí autoři, nazvali svá veleobjektivní a třeba fysikálně- matematická díla eseji (Leibnitz atd.), a řeknu jen, že každé lidské dílo má stopu subjektivismu a anthropomorfismu a je proto osobní (největší díla jsou nejosobnější), že se však každý autor z tohoto subjektivismu sna- ží vyprostit. Neřekl jeden z nejvtipnějších esejistů, Oscar Wilde — že úlohou tvůrce je skrývat umělce a objevovat umění? T o ť tedy úlohou každého umělce, nikoliv jen esejisty. Proč tedy v jeho subjektivnosti vidět jeho definující znak? Když jsem se takto odvrátil od moderní definice eseje, šel jsem na radu k starému Samuelu Johnsonovi. V jeho Definition in the Dictionary čtu, že "essay is a loose sally of the mind; an irregular indigested piece; no a regular and ordery composition." Hrůza! Nikoliv, pane Johnsone, esej není žádné vyhození si z kopýtka nebo vyhrknutí neztrávené kaše na papír! Právě naopak: mohu snad napsat báseň v polosnění, velký romanopisec může psát; román i ve stavu opilosti, nikoliv však esej hodný tohoto jména. Tvrdím pravý opak než pan Johnson: literární esej je ta nejpořádněji nej- PERSPEKTIVY 33 [pageend35]racionelnější forma krásné literatury, je mostem mezi uměním a vědou, je nebo rozhodně má být mostem, po kterém krása přechází do vědy a pravda do umění. Esej spojuje obé ve své formě — a dovolte, abych už zde před- běhl své myšlenky a řekl, že už proto je hrdinou naší doby, která často nízce a nespravedlivě odděluje vědu od umění a estetičnost od hledání pravdy. Ano, ideál eseje spojuje požadavek hotovosti a uzavřenosti uměleckého díla s požadavkem vědy, aby každé lidské tvoření bylo jedním ze stupňů, vedoucích k cíli. Proto metoda eseje nikdy není uzavřená v "kruh, je vždycky jednosměrná. Vede odněkud někam. Kam, to si ještě povíme. Utíkám proto od všech starých definic eseje, utíkám i od mizerného českého "překladu", který klade rovnítko mezi esejem a "úvahou". A vydávám se sám a sám na cestu za jeho definováním, za nalezením jeho podstaty a jeho vlastního poslání. Nevychloubám se, že tak činím první: William Hazlit ve svém eseji On Going a journay utíká od společnosti lidí, aby pozoroval přírodu, Daniel Defoe začíná svůj slavný esej The Education of Women několika řádky ohlašujícími jeho rozchod se společností, kterou nazývá ne- civilizovanou, a celé dílo jednoho z nejslavnějších esejistů novodobé litera- tury, Johna Ruskina, je jedinou revoluční činností proti strojovému věku, který za něho teprve začínal, a jehož zápory viděl Ruskin dlouho před jinými. Když náš hloupý Honza se pouští do světa, aby se naučil latinsky, když sloní mládě z Kiplingových Pestrých povídek se odebéře k blátivé řece Limpopo, aby se dovědělo co mívá krokodýl k obědu, když všchni ostatní skuteční i literární, tragičtí i komičtí, hrdinové vyjedou na svých komo- ních do světa za hledáním pravdy, to je za osvobozením své princezny se zlatou hvězdou na čele, vždycky u prvního černého lesa nebo u nepřekro- čitelného prvního moře, k němuž přijdou, jakoby náhodou potkají nějaké tajemné zvíře, které jim pomůže. A ze všech starých i moderních vykladačů pohádek a bájí, ze všech Freudů, Adlerů a Jungů se dovíme, že toto zvíře, obyčejně nějaká žába vylezlá z hluboké studánky, žáha mnoho znající a moudrá, není nikdo jiný, než naše staré zkušenosti a zážitky, a zkušenosti našich neznámých předků, které nám jdou na pomoc, když pomoci nejvíce potřebujeme. I při cestě, na kterou jsem se vydal za poznáním eseje, sedí u prvního neprostupného lesa žába-etymologie, tato královna se zlatou če- lenkou na hlavě vědy, nazývané filologií. A tato etymologie na mou otázku, co to vlastně "essay" je, rychle odpovídá, že anglické slovo esej znamená "zkoušku" nebo "pokus". Povídá ještě více: že slovo "essay" vzniklo ze PERSPEKTIVY 34 [pageend36]starého, ale ještě užívaného slova "assay", které podle slovníku znamená "zkoušku veřejné váhy a míry, prozkoumávání rudy a kovu," a že "mark of assay" znamená česky "průbní značku" neboli "punc", a že "art of assay" znamená umění prubířské. Hle, nedostali jsme se pomocí žáby-etymologie trochu blíže k svému cíli? Jiným cizím slovem pro zkoušku nebo pokus je ovšem experiment. Esej je tedy především pokus, experiment. Pokus oč? O uvažování, osobní mí- nění, o úlevování ve svých pocitech? Nikoliv! Eseji je pokusem v pravém slova smyslu, pokusem, jak nám jej věda po svém tisíciletém vývoji odká- zala, je vždy "prozkoumáváním rudy a kovu", je "zkouškou veřejné míry a váhy", je vždy pokusem o nalezení vztahu mezi dvěma neb více jevy (na příklad mezi vodíkem a kyslíkem), a to pokud možno o nalezení vztahu kolikostního, tak i esej je pokus o nalezení kvantitativního vztahu mezi věcmi, osobami, city, událostmi, fantaziemi, které dosud nebyly změřeny. Proč kvantitativního vztahu? Proto, že nad kvantitou vládneme, protože kvantita je předpověditelná, protože kvantita je vyjadřována čísly a tedy mluvou matematickou, která je nejméně antropomorfická ze všech lidských řečí. Jako každý vědecký experiment, tak každý umělecký esej je v podstatě pokus o zvládnutí nezměřené zkušenosti, je v podstatě uváděním matema- tického myšlení do umění, je pokusem o zvládnutí toho, co dosud zvládnuto nebylo, o změření zatím nezměřeného. Je tedy esej pravý opak jen nějakého subjektivního uvažování a vylévání si svých citů. Esej hodný svého jména vždy ví, odkud a kam jde, a k čemu směřuje. Báseň, román a jiné formy uměleckého literárního snažení — zrovna tak jako některé obrazy, sochy nebo hudební díla — podobají se často doby- vatelům, objevujícím jako Kolumbus nové kraje pravdy a krásy. Esej je v podstatě něco jiného: je místodržitelem těchto dobyvatelů a chce přinést pořádek do nově objevených krajů. Esej zastupuje mocenský prvek v umění: obsazuje kraje jednou dobyté a uvádí je pod svrchovanost pravdy a krásy. V literatuře i v umění výtvarném a hudebním zastupuje prvek míry, hodno- cení a kritiky. Proto je tolik esejů kritických, proto je tolik esejů politických, mocenských. Mně nepřekvapuje, čtu-li například v dějinách anglické li- teratury, že Carlylův styl "is found to be the studied expression of a mighty rhetorician, seeking not grace but vividness, not elegance but power". Opravdové eseje jsou proto často až nepříjemně autoritativní, protože esejista je úředník, udělující punc, poněvadž neuvažuje, nýbrž soudí. Esejista je v podstatě vždycky soudce světa, nikoliv jen jeho vykladač nebo ličitel. Soud- P E R S P E K T I V Y , 35 [pageend37]cem, jakým byl a dosud je svrchovaný vladař. Esej je králem v literárních a uměleckých formách, a výprava hloupého Honzy do světa je vždy vý- pravou za královstvím. Hrdina, který obyčejně pochází z nízkých poměrů, se na konci eseje i pohádky musí stát králem. Proto králem, že hrdina hledá rovnost s králi. A hledání rovnosti, to už je samo o sobě to, čemu jsme říkali hledání kvantitativního vztahu, hledání rovnice.Často politické mocenské rovnice, proto mnoho esejistů bylo mezi lid- mi, kteří zvládli politickou budoucnost. I takový Rouseau by v podstatě esejis- tou, Marxův Komunistický manifest je ovšem známým esejem politickým, po- kusem o novou rovnost. Právě proto je veliká potvornost v jeho následovní- cích, prohlašují-li pokus za dogma, a zavrhují-li pokusy nové, které by mohly znamenat pokrok v naší cestě za politickou rovností. Poněvadž Marxovy spisy — právě tak jako spisy Leninovy nebo Stalinovy — jsou v podstatě eseji, proto ti, kteří z nich udělali dogma a povýšili je nad lidskou touhu po experimentu, bojí se všech eseji dalších a prohlašuji všecky za kacířské. Bojí se jich jako svých přirozených soupeřů. Ani když prohlédnete celý ročník pražských Literárních novin se vám nepodaří nalézt i samo jméno "esej" nebo informaci o esejích cizích a tím méně domácích. Protože esej je literární forma mocenská, musí být na indexu tam, kde vláda je mono- polem jen jednoho. Esejista totiž může být dobrým nebo špatným, pouče- ným nebo hloupým, vždycky však je člověkem svobodným. Proto se nesmí svobodně pohybovat mezi otroky. Už proto, aby v jeho svobodných esejích neobjevili své otroctví jako v zrcadle. Podívejme se nyní v naší anatomické lekci na všecky údy a ústrojí eseje, na všecky činitele, kteří se na něm účastní. Před esejem je esejista a už jsme si o něm řekli, že je to člověk svobodný. Tato skutečnost znamená mnoho věcí. Znamená ne jenom fakt, že neexistují veliké eseje komunistické, fašistické nebo nacistické, ne jenom fakt, že se nepíší eseje za železnou oponou. Zna- mená také, že v moderní době esej žije a umírá s demokracií, a že esej je nejvíce v rozkvětu tam, kde demokracie je nejdokonalejší, kde každý člověk je králem a soudcem všech ostatních. Není náhodou, že v devatenáctém a dvacátém století esej hrál a hraje důležitou úlohu v anglosaských demo- kraciích — tak jako za starověku takovou roli hrál v demokraciích řeckých. V předmluvě k svým esejím v knížce Době proti srsti jsem také napsal, že v Československu ani za první republiky neměli jsme esej tak rádi jako jiné PERSPEKTIVY 36 [pageend38]formy literatury, a to snad proto, že jsme vnitřně nebyli opravdu demokra- tičtí, což bohužel pozdějšími událostmi se potvrdilo. Tato nedemokratičnost se poznala i ze skutečností, že když vyšla v roce 1933 má knížka esejí s názvem Tvůrcem snadno a rychle, zajímalo více kdo se skrývá pod neznámým pse- udonymem, než to, co v ní stálo. Neuměli jsme a ani dnes neumíme rozli- šovat dílo od autora, a neumíme kriticky zhodnotit knihu, aniž bychom nevěděli o jejím spisovateli. I na Cata v exilu každý huboval víc za to, že je anonym, než za obsah jeho článku. Demokratický a svobodný čtenář má se však snažit rozlišit esej od esejisty, a tak být jako porodník nápomocen zrodu nové věci nebo bytosti, kterou každý esej je. Předešlý odstavec nechce tvrdit, že esej je odvislý od formy vlády. Je od- vislý jen od svobody esejisty. Avšak co je nám platna, nedovíme-li se o ní, nesmějí-li se eseje v totalitárních státech uveřejňovat? Svobodní lidé byli vždy, avšak v Perikleově Řecku, v renesanční Itálii nebo v Německu v době Sturmu a Drangu bylo snadnější je slyšet. Totalitami státy jsou smutné kraje nezrozených esejů a podobají se hřbitovům němých esejistu. Svoboda esejistova však znamená í svobodu od jeho chyb a hříchů. Ideální experimentátor by měl být dokonalý a mít dokonalé pozorovací smysly a pozorovací schopnost. Protože dokonalým není nikdo, esejista měl by své chyby aspoň znát, aby je nevkládal do své práce, měl by znát rovnici svých hříchů. Jinými slovy měl by znát sebe samu podle hesla na delfské věštírně ve veliké době Řecka. Z tohoto důvodu také esejista nesmí mít zájem, jak esej dopadne — jako experimentátor nesmí mít a priori zájem, aby jeho pokus dopadl tak a nejinak. Esejista jako experimentátor musí hledat pravdu, padni komu padni. Proto straníci a partizáni nemohou být dobrými esejisty, proto i takový Marx byl esejistou mnohem, mnohem lepším,, než třeba Lenin nebo jeho nohsledové. Ú nás takový Šalda, Arne Novák a Otakar Fischer byli dobrými esejisty, protože se jim často podařilo stát nad literár- ními koteriemi a kavárenskými stolky, v nichž jsme si zbytečně libovali. Právě proto, že politický esejista, aby napsal veliký esej, musí být svoboden, mnohé eseje dělaly dějiny. Někteří esejisté je dělali přímo — Churchill je typický esejista na poli reálné politiky. Když pak o svém velkolepém eseji druhé světové války napsal knihu, jsou to jen zajímavé paměti a nikoliv veliký politický esej. Dobrý esejista jako experimentátor musí stát na pevných nohách, musí mít přesnou filozofii. Nesmí být třtinou větrem se klátící — protože s brdlavou rukou a chvějícíma se nohama by nikdy nic pořádně nezvážil a nezměřil. PERSPEKTIVY 37 [pageend39]Lidé rozháraní, nevyrovnaní, neuvědomělí snad mohou být velikými básníky nebo romanopisci, nikoliv však esejisty. Esejista musí znát svůj pevný Archi- medův bod, kde by zavěsil. Není náhodou, že mnoho velikých esejistů á la Bossuet, Pascal, Chesterton, Maritain nebo Simone Weilová byli lidé s hlu- bokou náboženskou vírou, kteří měli svůj pevný bod v Bohu. Lidé nebo národy, sunoucí se do neznáma v plynoucí řece dějin, žádné esejisty hodné tohoto jména mít nemohou. Jeť, jak patrno, esej dar Boží, a esejista, kterého jsme už pojmenovali králem, je vždy tímto králem z Boží milosti. Protože esejista musí být člověkem, který ví, co chce. člověkem vyrovnaným, je obyčejně nejpilnějším ve svém stáří, nikoliv v mládí. Ubývá-li s přibý- vajícími léty básnická fantazie, může naopak schopnost experimentovat, vážit a měřit s léty přibývat. Ve školních lavicích píšeme básně, nikoliv eseje. Esej je krásný, avšak poněkud smutný plod stromu, který již neroste. Stevenson vše řečené vyslovil nejkrásněji, když napsal, že esejista "má sedět tiše a pozorovat — vzpomínat na tváře žen, bez žádostivosti, obdivovat velké činy mužů bez závisti, milovat všecky a všecko a přece být spokojen a zů- stávat na místě ,kde je a kým je . . ." Zdůraznili-li jsme si nutnost, aby esejista měl svůj pevný bod, chtěli jsme tím říci, že mezí ním a tím pevným bodem, nesmí být už docela nic. Že. se esejista musí dívat na, svého Boha bez prostředníka, což vysvětluje veliké esejistické umění starých i moderních mystiků. A vylučuje z jejich kruhu všecky straníky a partizány, všecky spolkaře a propagátory, všecky nástroje cizích idejí nebo cílů. Ani státní úředník, ani novinář, ani příslušník nějaké strany nemůže psát eseje jinak než jen jako rebelant, aby se ze svého zajetí osvobodil. I kdyby to bylo zajetí dobrovolné a nikoliv nepříjemné. Esejista v podstatě dává světu nové zákony, a proto musí přestupovat ty, které již platí. Je vždycky člověkem, který, kdyby byl větší než je, byl by buď upálen jako kacíř nebo prohlášen za svatého. Velká politická esejistka, kterou byla Johanka z Arcu, vydala se ze své vesnice na pouť do Orleánsu a Remeše, aby došla k oběma těmto metám. Ve své anatomické lekci obraťme nyní svou pozornost k předmětu ese- jistického pozorování, k látce, kterou experimentátor zpracovává. Může jím být, jak se již řeklo, skoro všecko: lidé i věci, myšlenky i city, skutečnost i její obraz. Někdy se zdá — a tak tomu bylo u nás — že si esejisté myslí, že jen obraz, symbol nebo umění samo mohou být předmětem eseje, a ne- vědí, že tak zvaný literární esej neboli esej, zabývající se a kritizující lite- P E R S P E K T I V Y 38 [pageend40]raturu, je jen jedním z mnoha možných případů. I, v předválečném česko- slovensku jsme se doma příliš omezovali na tento literární druh eseje, takže proti, svým Šaldům, Novákům, Fischerům, Teigům, Václavkům a Černým, jsme dovedli postavit jen málo takových, kteří psali eseje o vědě, o politice, o přírodě, o lidech, o smyslu našeho života a o náboženství. Prakticky nebylo esejů politických, ani filozofických. A protože jsme neměli svůj esej filo- zofický, příliš snadno jsme přijali buď eseje Adama Smitha nebo Marxe, protože jsme více nemilovali esej filozofický, příliš snadno jsme se. sami stali pokusným morčetem politických esejistů zvnějška. Opakuji, že látkou esejisty může být skoro všecko. Proč ono "skoro''? Co jí být nemůže? Nic jiného než sám experimentátor a jeho pevný bod. Před- mětem eseje nemůže být ani esejista, ani jeho Bůh. Esejista nemůže sám sebe hodit do tavícího kadlubu, protože by pak bylo po pokuse. A nemů- že doň hodit ani svého Pánaboha, protože bez filozofie a víry by nic změřit nemohl. Metr se nesmí sám sebe ptát, jak je dlouhý. Vždy měříme jen neměřeným a nezměřeným. Esejistova víra v jeho sudidla, v jeho tabuli hodnot, musí zůstat během pokusu neotřesena, jinak by se pokus, nemohl podařit a esej by nemohl být napsán. Ano, esejista může — a nejen může, má — pochybovat o všem, nikoliv však o své víře, o svém právu kritizovat, o svém královském poslání, soudit. Experimentátor, kterému se při pokusu třese ruka, měl by raději experimentováni nechat. A toť další, důvod, proč esejista musí být hrdinou své doby. Může-li být předmětem esejistického zpracování a předmětem jeho expe- rimentu — až na výjimku předchozího odstavce — všecko, neznamená to, že v konkrétním případě má esejista mluvit o všem. Právě naopak: dobrého esejistů poznáte podle toho, jak si dovede omezit svůj předmět — jako dobrého experimentátora, poznáte podle toho, jak dovede izolovat svůj pokus. Esejista nesmí, plácat o všem, a pravdu má Virginie Woolfová ve svém The Modem Essay, říká-li, že esej má být čistý jako voda nebo víno, a nesmí být skladištěm, různorodých poznatků. Proto velcí esejisté se obje- vují obyčejně na konci dějinných period, kdy již je přehled o tom, co se ví a co se neví, a kdy se všecky poznatky mohly jaksi svázat do jediného uzlíčku., Není náhodou, že básnický i politický esejista Dante přišel na konci středověku, nebo Montaigne nebo Bacon na konci renesance. A prvním jejich esejistickým činem bylo zavření konklavy, aby se volba mohla se zdarem provést a nové se z experimentu zrodit. PERSPEKTIVY 39 [pageend41]Jako politický experimentátor si staví čínskou zeď kolem svého vladařského pokusy, jako každý svrchovaný stát při svém zrodu si kolem sebe opevňuje hranice, tak dobrý esejista táhne přesnou hraniční čáru kolem předmětů svého pokusu, a přesně vybírá všecky, věcí i lidi, které hodlá vsunout pod vývěvu a hodit do své zkoumavky. Špatná izolace působí špatný a tedy nepodařený pokus, a po jeho skončení je již pozdě honit bycha. Kdo toto ví a pochopí, má ve své kritice již na půl vyhráno. Při čtení každého rá- doby eseje může jen vzít červenou tužku a vyškrtat z příslušného článku všecko tam přímo nepatřící, aby podle množství červených míst již věděl, zda jde o esej dobrý nebo špatný. Protože všecko, co do eseje nepatří přímo, nepatří doň vůbec. Esej není román, který smí mít několik proudů děje, které se slučují nebo i rozcházejí. Ne tak esej! Nepřístojná věc hozená, do jeho tavícího kelímku jej muže docela zničit — i kdyby to byla jen scíplá moucha nebo malinkatý prášek. Esejista podle toho, co jsme sí řekli, je soudcem, hledajícím spravedlnost, a proto před ním stojí vždy dvě strany, žalobce a žalovaný. Esejista je také experimentátorem, hledajícím rovnováhu a tedy i kvantitativní vztah mezí zjevy a věcmi, a proto před ním stojí váha s dvěma vahadly: na jednu misku klade závaží a na druhou to, co se má vážit. Předměty esejistického zpracování se tedy vždy dělí na ty, které jsou mírou, a na ty, které budou měřeny. Řekl jsem již, že Platonovy Dialogy pokládám za mistrný příklad vynikajících esejů: Ani v nich celá bavící se společnost, nad níž v pozadí stojí Platon jako veliký experimentátor, není před jeho tváří rovnorodou. Vždycky velmi brzy se Sokrates vyšine nad ostatní a stává se rozhodčím celé diskuse. Pod patronací samého esejisty, kterým je Platon, je mírou. pře, o kterou jde. Tak ve všech pozdějších esejích hodných svého jména vybírá si esejista z názorů, které hodí do svého pokusu, ony, které jsou mu nejbližší, kterým věří více než jiným. Takové názory, myšlenky, city, filozo- fické nauky, lidi nebo věci, jsou pak jeho nástroji, jsou nástroji jeho moci, kterými prosazuje spravedlnost a rovnost mezi svými poddánými, které chce zvládnout, jež jsou předmětem jeho pokusu. Jako každý vladař musí mí své vojsko, kněze, aristokracii, své úředníky a správce, tak i esejista v každém svém eseji se opírá o ideje, kterým věří víc než ostatním, ve svém pokusu,. Veliký esejista Bacon, když napsal, že vědění je moc, nepřímo tím řekl, že vědění je nástrojem, vlády, nástrojem esejistovy pouti, za spravedl- ností a harmonií. A Herodot, jehož jsme už také jmenovali mezi velikými esejisty, přímo nazval členy královské výzvědné služby a královské správce [pageend42]"okem královým" nebo "uchem královým". Od té doby oči i uši jsou esejistovou mírou, jsou mečem, který si nás králevic váže kol pasu před svou dobrodružnou cestou za osvobozením své princezny, jsou uzlíkem bu- chet, jimiž náš český Honza uplácí divná zvířata, bránící mu pokračovat na jeho cestě, jsou Ariadniným klubkem, které nedá Theseovi zahynout ve strašném Labyrintu. Náš hrdina nesmí zapomínat, kam vlastně putuje, co je cílem eseje. Musí si stále připomínat, že účelem eseje není ani popis, ani líčení přírody nebo lidí, ani osobní zpovědi ani citová vzrušení. Že účelem eseje není nic men- šího než osvobodit princeznu — realitu ze zajetí iracionálního draka, před- stavujícího naše bázlivé a úzkostné podvědomí. Pokus je vždy pokusem o změnu reality, ba víc: o její vytvořeni. Je vždy pokusem neboli esejem vytvoření skutečnosti. A řeknu hned o vytvoření nové skutečnosti, protože stará skutečnost jaksi rychle zvětrává a musí být stále nahražována novou, abychom nežili mezi skutečnosti stínovou, mezi "skutečnosti" neskutečnou. A co tvoří novou skutečnost? Co jiného než hrdinův skutek, hrdinův čin. A mluveno řečí vědeckých experimentátorů, vědecký čin je vždycky činem, vylučujícím protiklad mezi zkušenostmi, které jsou předmětem pokusu. De- vítihlavá saň nebo ukrutný obr, hlídající krásnou princeznu, nejsou nikdo jiný, než tyto protiklady, ničící racionalitu našeho života. A hrdina naší doby, esej, se vydává na cestu, aby ji zase posadil na trůn vedle sebe, aby s ním královala — a šťastně kralovala — až do smrti. Neboť tento dodatek je nutný: i osvobozená skutečnost je smrtelná, a nové saně a noví draci vylézají zes vých děr, a je vždy třeba nových hrdinů, nových a nových hrdinských činů, aby opět mladá a krásná princezna se stala královnou. Činnost esejistů nemá konce — žádný pokus není poslední. Hrdina často bloudí a neví kudy kam. Avšak dokud se pokouší, může být spasen. Tak to říká Faustův Bůh Meíistofelovi. Nemluvím jen v nějakých metaforách. Skutečnost, vytvořená skutkem, je to, co podle definicí matematických, fysikálních, filozofických i nábožen- ských je v rovnováze. Co nalezlo svou rovnici, a tudíž svou kolikost na obou stranách znaménka rovnosti. Esej vždy na svém konci klade znaménko rovnosti mezi dříve nerovným a nezměřeným. Změření není nic jiného. A není změření, není rovnosti, není spravedlnosti bez esejistického činu. Také není rovnosti občanů bez činu politického. Jako není rovnosti mezi tlakem různých plynů, mezi vztahy atomů, dokud nepřijde čin velkého experimen- tátora. který by je všecky uvedl v rovnost a dal jim zákon. Zákon je vždycky PERSPEKTIVY 41 [pageend43]zákon kvantitativních poměrů, ve fysice jako v estetice. Ve vědě jako v umě- ní. A esejista není než zákonodárcem. Hrdina se vrací a stává se králem. Ve státě, který osvobodil od zlé saně. Ve státě, který bez něho by již neexistoval. Slovo "stát" má stejný filolo- gický kmen — zase se tážeme o radu žáby-etymologie — jako sloveso "státi" "stabilnost", "stálost", "stav" atd. Stálost — a vždy jen relativní a dočasná stálost — může být jen v rovnováze, jen ve spravedlnosti, jen v zákoně. Hrdina, vrátiv se ze sluje, v níž zabil iracionálnost a naše vášnivé podvě- domí, zahajuje vždy éru klidu a míru — bez revolucí a bouří. I esej vždy představuje vítězství racionality nad iracionálností, objektivity nad subjek- tivností (zahoďte svůj naučný slovník!), a literárně mluveno — vítězství nad básněmi i románem. Vítězství ovšem jen dočasné: když zase básníci i romanopisci mají co říci, je to znamení, že král-esej sestárl, a že má nej- vyšší čas, aby zas poslal své syny do světa, aby po jejich slavném návratu mohl s klidným svědomím umřít. Rovnováha i stát, v němž esejista kraluje, je něco umělého a uměleckého. Právě proto, že vznikly z vítězství nad přírodou. I Rousseau, veliký obdivo- vatel přírodního stavu lidí a při tom paradoxně veliký esejista a vynálezce společenské smlouvy, která je tím nejumělejším, co v politice se vymyslelo, napsal o státu jako o výsledku této smlouvy toto: "Plus ces forces naturelles sont mortes et anéanties, plus Finstitution est solide et parfaite." Avšak ani jemu se nepodařilo utít všecky hlavy přírodní sani, takže ani jeho esej Contract Social se nestal věčným politickým evangeliem. V životě každého hrdiny jsou tři přesně ohraničená období, kterými musí projít a které na mnoha příkladech z mythologie i z dějin hezky popsal Joseph Campbell ve své knize The Hero of Thousands Faces: období od- loupnutí se od společnosti a vnitřní kontemplace, období pouti do ciziny a přemožení nepřítele, a konečně období Šťastného návratu. Nežijeme dnes v době Heraklů, Rolandů nebo princů, přemáhajících zlé obry, žijeme však v době, kdy jejich funkci může převzít esej. Aby byl hrdinou naší doby, musí jako esej v minulosti také projít třemi fázemi, bez nichž by novou skutečnost nestvořil. Předně esej musí zavrhnout řešení, které platila v minulosti a musí jako velcí svatí dějin odejít ze společnosti universitního a akademického kon- formizmu na poušť vlastního přemýšlení a vnitřní kontemplace. Na té poušti musí nalézt svého Boha jako Budha nebo svatý František z Assisi. PERSPEKTIVY 42 [pageend44]Musí v odloučení tam slyšet hlasy — jako nějaká Panna Orleánská. Veliký esejista R. W. Emerson napsal tato slova, která by měla být heslem každého, kdo se k esejistice přiblíží : "Kácím všecko, žádná skutečnost není mi svatá, žádná profánní. Experimentuju jen, věčně hledající, bez minulosti za sebou". Každý dobrý esejista za sebou strhává mosty, každý na počátku svého eseje tak nebo onak musí říci, že stará řešení již neplatí. Nesmí být nikým, kdo má své přesné místo ve společnosti: nesmi být ani básníkem, ani romano- piscem, ani historikem, ani přírodopiscem nebo fysikem, nesmí být tím méně straníkem nebo člověkem "angažovaným". Musí především umět být sám. Protože jen sám a sám se může pustit na svou pouť svého druhého a nejdůležitějšího období. Toto období je přirozeně období boje, boje se starými zásobami poznatků, které jsme koupili hotové a připravené unaveně cizíma rukama i cizími du- šemi. Rilke ve svém hlubokém eseji, nazvaném Aufzeichnungen des Malte Laurids Bridge napsal, že člověk přes všecky své vynálezy zatím zůstal jen na povrchu života. Je třeba hrdinů, aby se pohroužili pod tento povrch a jako Theseus z hloubky Labyrintu vynesli novou a krásnější skutečnost. Esej je hrdina naší doby, protože už podle titulu nejslavnějších českých eseji je bojem o zítřek. A boj o zítřek vyžaduje celého člověka, vyžaduje, aby se celý hodil na váhu, na níž se o zítřku rozhoduje, aby si nic. pro sebe nereservoval. Hrdina musí hodit do boje celou svou existenci, svůj život. I veliký esej tak činí. Poznáte jej, že si nikdy ve své argumentaci nepone- chává zadní dvířka, kterými by v nebezpečí mohl uniknout. Buď iracio- nální saň i s jejími devíti hlavami zabije, nebo je zabit sám. Nikdy se ne- podobá akademickým rozpravám, ukazujícím jen stav přítomného bádání bez závěrů. Nikdy se neztratí ve svém boji. Hrdina se vždy vrátí, se štítem nebo na štítu. I veliký esej se může mýlit a svůj boj prohrát. Ani malý esej hodný svého jména nesmí však z boje předčasně utéci. V třetím a posledním, období svého života hrdina se vrací domů, aby kraloval ve svém nově získaném království, aby žil se svou novou skutečností, kterou svým činem osvobodil ze zakletí našeho podvědomí. Každý esej musí končit konvenčním sňatkem a žít šťastně až do smrti. Hrdina se už nevydává na novou, pouť — a esej nesmí mít pokračování. Jen jiný esej se zas může pusit do boje, ne už ten usazený, ženatý a kralující. Jako jeden ze svatých otců Církve pravý esej si říká "In omnia requiem quaesivi". Hrdina je vždycky dárcem klidu a míru. I nejbouřlivější esej končí smírně. I Komu- nistický manifest všecky své divoké invektivy zakončil výzvou, aby se prole- PERSPEKTIVY 43 [pageend45]táři celého světa spojili. K čemu? K dosaženi beztřídní společnosti. K do- sažení utopie, kde nebude bojů. Marxistický Honza po svém návratu ze světa si zas zaleze za pec. Esej se musí proto stát velikým moderátorem naší bouřlivé doby a nalézat harmonii a mír v jejích bouřících vlnách. Esej musí hledat velikou rovnici naší doby, která potřebuje více syntézy než nových vynálezů. Jak to řekl Albert Camus ves vém velikém eseji ĽHome révolté? "Alors, quand la révolution, au nom de la puissance et de l'histoire, devient cette mécanique meurtriére et démesurée, une nouvelle révolte devient sacrée, au nom de la mesure et de la vie". A je mým svatým přesvědčením, že v literatuře, jež tak často šla před politikou a vnějšími dějinami, tuto novou revoluci míry bude vést ona literární umělecká forma, která se nazývá esej. Proto si tolik přeji, aby ani můj národ nezůstal v této revoluci za ostatními, a aby se v něm zrodilí esejisté, kteří by znovu začali hledat, co jsme ztratili, a tvořit novou a lepší skutečnost. I tento malý příspěvek k anatomii eseje chtěl být esejem, esejem o eseji. Proto hned z počátku zavrhl vše, co se o něm psalo a odešel do ústraní a na poušť svého vlastního myšlení. Proto se také pustil do boje s názory, které mu bránily v přístupu k novému pojetí eseje. Proto se konečně po boji zas vrátil k svému národu, odkud vyšel, aby mu přinesl konvenční mravní poučení. I můj malý esej chtěl tedy být hrdinou své doby. Zůstal ovšem — mluvím stále o svém eseji, který má čtenář v rukou — jen naším hloupým Honzou, který vyšel do světa, aby se učil latinsky, a přinesl zpět jen několik českých vět bez ladu a skladu. Avšak i náš hloupý Honza je lepším člověkem, než byli v našich pohádkách jeho bratři, kteří, sedíce na svých verpáncích, se mu smáli, ač sami nikdy se nedostali ani za humna. Experimentovali jen se svými škrpály a — jak to Šalda o všech šosácích napsal — experimentovali jen v říši hmoty, hráli si s experimentem bez experimentující duše, milovali jen experiment bez odvahy a hrůzy jako lva zvrhlého v kočku a ochočeného v pudlíka. Náš lidový hrdina Honza dovedl v nadávce vidět latinu a ve všednosti odkrýt velikost, svátek a krásu. A zatím co Švejk měnil svátek ve všední den, český Honza by znovu měl snít o tom, jak by se stal králem a o proměnění všedního dne v boží hod. PERSPEKTIVY 44 [pageend46]Boj o afrikanisaci "afrického" umění F. V. Foit (Nairobi-Kenya) Je přirozeno, že dnešní Afrika vlivem svého dynamického nacionalismu usilovně hledá cesty k své sporé historii a také k své umělecké tradici a pů- vodnosti. Toto hledání není lehké, protože tisíciletí neznalosti písma pocho- vala většinu stop afrických dějin, zvláště dějin kulturních, takže civilizační úroveň mnohdy ustrnula na výši, jakou měla v době kamenné, bronzové nebo železné. Neudivuje proto, že pronikáním Arabů a příchodem bělochů přecházel černý zemědíl z primitivismu přímo k otrockému kopírování všeho, co poskytovala bílá civilizace. Černoši jsou mistry v kopírování, kopírovali po běloších náboženství i techniku, oblékání i bydlení, při čemž zacházeli mnohdy do směšnosti: černoch se leckdy necítlil člověkem, neoblékl-li si dlouhé kalhoty, bílou košili a plandavou vázanku, a ovšem i tmavé brýle proti slunci, které pak nosí pyšně ve dne v noci . . . A přece afričtí černoši měli své vlastní kulturní hodnoty, které ovlivnily a obohatily kulturu celého světa. Jejich výtvarné umění, zejména sochařství, bylo vynikající, jak patrno z půl století dějin moderního světového umění, a je viditelné na tvorbě mnohých geniálních umělců, na příklad Picassa, Epsteina, Henry Moora, Lipchitze a jiných. Rovněž i černošský tanec a jejich rytmická hudba ovlivnily moderní kulturu, A je smutné, že dnes mnozí černoši se snaží napodobovat toto umění, které se jim zdá moderní proto, že se mu učí od bělochů, ač by se vlastně měli raději vrátit k svým prapůvodním vzorům, nezkřiveným evropskými vlivy. V současné době dochází v Africe v tomto směru k určité nápravě a vlivem nacionalismu vyvstává v celé Africe silné hnutí, živené především inteligencí a politickými vůdci, žádající obnovu původní tvorby a hledání vlastních cest podle vlastních tradic, pokud vůbec jsou k nalezení. Tyto snahy lze pozorovat ve všech odvětvích umění, v hudbě í v tanci, ve výtarném umění i oblékání, v stavitelstí i poezii. Ve výtvarném umění však tyto snahy zatím většinou neměly úspěch. Žáci, PERSPEKTIVY 45 [pageend47]vycházející i z afrických uměleckých škol a universit, dosud nemají vlastní představy o své tvorbě a proto podléhají svým akademickým učitelům. Jejich nesamostatnost jim nedovoluje, aby se vymanili z otrocké tyranie líbivých forem realismu, takže vlastně jen reprodukují mrtvé dílo svých předloh, zatím co živoucí rytmus, který právě starému africkému sochařství dal zcela odchylné a monumentální pojetí, originalitu a dynamiku, jim uniká. Dříve naturalismus přírody byl skutečně zbásněn vnitřním intelektem afrického černocha a vtělen do vlastní mluvy, výtvarné poezie, a uhněten rytmem v čistou formu proporce i techniky. Tuto tisíciletou slavnou epochu své vlastní monumentální skulptury vytvořil africký černoch svým přirozeným citem, citem poetickým, který mu byl nepsaným zákonem s týmiž přesnými matematickými pravidly jako třeba byl zákon, který Michalangelo svým citem, vtělil do architektury mohutné kopule chrámu svatého Petra v Římě. A tento zákon afrického sochařského umění byl tak silný, že jeho vliv na- lezneme i v nejnepřístupnějších afrických pralesích a stepích, krátce i tam, kde před příchodem evropské civilizace nemohla být a také nebyla žádná možnost dopravy nebo přenášení zpráv, a kde původní civilizace byla od- říznuta od vnějšího světa tisícikilometrovou vzdáleností. Bohužel po příchodu bílé civilizace byl tento silný umělecký zákon postupně rozrušen a zpitvořen, evropským nevkusem nově přišlých bělochů, na pří- klad také misionářů, kteří mnohdy zakazovali vše, co bylo černošským, zá- konem, zvykem a přírodou, na příklad nahotu přirozenou a zobrazovanou, a také tanec, rituální obřady, obřízku, tetování atd., takže konečně celá výtvarná tvorba Afriky byla tak zkažena, že z ní nezůstalo ani nic původ- ního, ani nic dovezeného. Smutným výsledkem tohoto procesu je dnešní masové kopírování různých památkových věciček, ze dřeva a slonoviny, které si v Africe každý může koupit za několik šilinků a přece velmi prodělá. Tak z afrického jedinečného uměleckého talentu nezbylo dnes nic než slušná řemeslná, zručnost v ručním vyřezávání různých figurek tak zvaných "lidových umělců" a pak ovšem napodobeniny konvenčního umění tak zva- ných "umělců" školených. Jen několik málo výjimek potvrzuje má tvrzení: v Jižní Africe například působí mladý černý sochař, kterému se nedovolilo studovat na akademií pro bělochy, takže "zkřivení páteře" u něho nemohlo nastat, neboť se vyhnul vlivům evropského konvenčního umění. Na domorodé škole však našel starou tisícetiletou tradici s výsledkem jistě zajímavým: i když ještě není umělcem vyzrálým, přece je umělcem původním a nenapodobujícím, PERSPEKTIVY 46 [pageend48]jenž navazuje na staré africké umění a je jistě dobrým bojovníkem za žá- doucí afrikanisaci umění černého zemědílu. K tomuto vývojovému návratu dojde v africkém umění tak či onak v blízké budoucnosti a žádoucí proces bude urychlen politickou samostatností, která tak rychle pokračuje. Proces je ovšem brzděn existujícím oficielním konser- vativním systémem ve správě a zvláště na školách, systémem, který většina dnešních afrických samostatných států převzala z dřívější správy kolo- niální, která nikdy starému a pravému africkému umění nerozuměla a která neměla dost pružnosti, aby pochopila velikost primitivního umění, ani když už ovlivňovalo celý svět. Bohužel tato opatrnická umělecká výchova, propagující evropské konvenční umění, dosud existuje — snad s jedinou výjimkou — na všech uměleckých učelištích, akademiích, a universitách v celé Africe, a nepřipouští možnost metodického učení starému a opravdovému africkému umění. Výsledek je smutný: mladý umělec, který těmito školami prošel, ztratí svou původnost, jeho vrozený talent je pokřiven vyšlapanou cestou nevalného evropského uměleckého tréningu. A jeho nápodobovací schopnost všeho evropského bývá dokonce dovršena dalším, "studiem" akademického umění v cizině, v Evropě, v Americe nebo v Indii. Hle, proč Afrika dosud nedala žádnou, uměleckou individualitu výtvarnému umění dneška! Po vítězném boji, za afrikanisaci černého umění Afrika by se mohla stát důležitou činitelkou v dějinách světového umění — bez této afrikanisace však se mistrovství v africkém umění nedočkáme. Naprosto dokonalá a ukončená věc je nepravdivá ve vztahu k trancendentální povaze krásy. A nic není tak cenného, jako určitá svatá slabost a onen druh nedokonalosti, kterou Nekonečno zraňuje ukončenost. Jacques Maritain — Creative Intuition in Art and Poetry. PERSPEKTIVY 47 [pageend49]Vážení přátelé, s přirazeným zájmena jsem si přečetl kritiku, psanou u příležitosti mého portugal- ského vydání Tristana, která vyšla v 2. čísle "Perspektiv". Sympatický a seriózní tón jejich řádků mi dovoluje navázat na jedlen bod, který obsahuje, a s nímž jsenn se ostatně setkal i v některých portugalských kritikách j autor této kritiky píše: "Snad- no uhodnete, že esej je psán v myšlenkovém klimatu existencializmu." A tečka. Snad. Nevím. Nejen ze zdvořilosti by mělo být povinností autora uměleckého díla (artefaktu) mnohé nevědět. Nicméně, vzhledem k tomu, že existencializmus je ne- pochybně vážný směr současného filosofického myšlení, bylo by nasnadě se zeptat: který existencializmus měl autor kritiky na mysli? Je jich tolik druhů jak sýrů ve Francii. Katolizující existencializmus Gabriela Marcela, metaexistencializsmy německé, Kierkegaardův pré-exstencializmus, dialektický existencialismus Sártrův, spekulativní existencializmus fenomenologického původu (Merleau-Ponty), marxistický existen- cializmus Poláků,, a jiné a jiné. A co znamená ono "klima existencializmu" ? Téma? Všechna témata se mohou stát existencialistickými a Tristan bohdá žil šťastně s Isoldou drahně let před existen- cializmem. Sloh? Existencializmus se nezajímá o estetiku. Pojetí? To podstatné, co vesměs spojuje existencializmus, tkví ve vášnivém vyznání o svobodném rozhodování člověka a jeho odpovědnosti za tuto volbu. Tristan, jak jej představuji — a Isolda i Marek rovněž — nemají volby. Jsou hrdiny tragickými neboo čelícími neúprosné tragice osudu, což je totožné. Čelit filosoficky tragedií vylučuje svobodu, "volbu" v Sartrově pojmosloví. Tristan nevolí, neboť poznal svůj osud a naplňuje jej. Nemůže jinak. Je bytostně angažován. Bojuje. Měří se výhradně se svým osudem. To väe je, domnívám se, v knížce řečeno jasně, implicite i explicite. Proto bych, při vší úctě k existencialismům všeho druhu, stěží mohl souhlasit s citovanou po- známka vašeho kritika, které v jádru nerozumím. S přátelskými pozdravy František Listopad PERSPEKTIVY 48 [pageend50]TR1STANOVSKÝ POSTOJ A EXISTENCIALISTICKÉ KLIMA Nemel jsem psát tu tečku. Měl jsem napsat hned tři tečky. Větou o existencialistic- kém klimatu jsem zavadil o filosofickou dřeň Listopadova eseje. Za filosofickými větami by se však neměly nikdy dělat tečky. Myšlenkový pohyb filosofické věty ne- končí, nedá se uzavřít. V neuzavřitelnos ti metafyzického poznání tkví nejen velikost a bída filosofie, nýbrž i naděje a úzkost lidské existence odsouzené zajímat se hlavně o nadfyzikální oblasti svého života. Připisuji tedy rychle další tečky za svou v ě t u jako šiifry filosofické otevřenosti a rizika. Zmíním se nyní o těch tečkách, na které se autor eseje přímo ptá. V učebnicích o soudobé filosofii často čteme, že existencializmus vlastně neexistuje, nýbrž jen existencialisté, nanejvýš existencializmy. Tato myšlenka chce v jádru pod- trhnout jednu obecnou skutečnost, platnou nejen pro existencializmus, nýbrž pro každou vědu, filosofii a lidské podnikání: pluralismus lidského myšlení ve všech jeho projevech a na všech jeho stupních. Neexistencialistické filosofické směry se za my- šlenkový pluralismus stydí. Skrývají jej jako své prokletí, jako Kainovo znamení, jako rodinný skandál. Existencialistický postoj vidí v nepřekonatelném a původním plu- ralismu bytí a myšlení ústavní prvek skutečnosti. Jednotu chápe jako hrozící nebez- pečí každé autentické existence a pravého existenciálního myšlení. V době, kdy J. P. Sartre psal svou obhajobu existenciaiismu (viz Ľ Existencialisme est un Humanisme — Paris, Nagel, 1946) platila plně jeho věta: "et au fond le mot (t. j. existencializmus) a pris aujourd'hui une telle laigeur et une telle extension quil ne signifie plus rien du tout" (str. 16). Po 15 letech jsme o několik kroků dále. Navzdory svému zásad- nímu myšlenkovému pluralismu existendionalizmus našel a nachází své místo v dě- jinách filosofie, svou metafyzickou tvář a tím i svou jednotu, za níž se ve svém mládí styděl. Záleželo mi na tom, abych nesmazal jeho skutečný pluralismus, ale abych taká nezapomněl na jeho neméně bytostnou a původní jednotu inspirace a směru. Proto dávám přednost výrazu "klíma" před pojmem "soustava". Pravda, je toho velmi málo, co je společné různým existencializmům. Ale i toto málo není nic více a nic méně než "le fait qu'ils (t. j. různí existencialisté) estiment que l'existence précéde l'essence . . Zdůrazněný primát existence stojí za všemi exis- tencialistickými kategoriemi, vytváří jednotu jejich pluralizmu a jejich časté rozpo- rovostí, stojí i za volbou — nebo před ní, umožňuje ji nebo ji též redukuje na by- tostně angažované rozhodnutí. První důvod, proč jsem označil Listopadovo myšlenkové klíma v Tristanovi existen- cializmem není pochopitelně povahy estetické, nýbrž filosofické., Jsem i nyní přesvěd- čen, že Listopadův Tristan se zajímá živelně, vášnivě, bytostně o svou konkrétní a osudovou existenci a nudí se vším abstraktně esenciálním, obecným a universálně platným, věčným a nadempirickým řádem skutečnosti. Spatřuji v tom typický postoj všech existencializmů. Jeho filosofické čelení, tragickému osudu se neztotožňuje se sartrovskou volbou. Podobá se spíše Cansusově klidné, jako saharské slunce jasné vzpouře proti nesmyslnosti života. Podobá se . . . ale neztotožňuje se, ovšem. Ani tyto PERSPEKTIVY 49 [pageend51]rozdíly nemění nic na základním neodmyslitelném primátu existence v tristanovské problematice. Svou domněnku o existencialistickém klimatu Listopadova eseje si potvrzuji í na mnohých tristanovských kategoriích, jako třeba je rozlišování mezi opravdovými a ne- opravdovými starostmi (Heideggerovo ''Besorgt-Sein-um . . ."), bezvýchodný smutek nad nesmyslností všeho od počátku až do konce, pokus o překonání nesmyslnosfi exis- tence rozšířenou, postkřesťanskou nadějí. Tristana nevedou na dvůr krále Marka ideje. Přichází, protože chce. Nezajímá se o nepravé hodnoty, které jej nemohou, spasit. Zajímá se jen o svůj osud, zcela jediný a neopakovatelný život, jehož půdorys není totožný s rozumnými normami, nýbrž tkví ve výjimečném výkyvu. Norma je pro Tristana nudná a smutná jako anonymita bulvárů Magenta a Strassbourg. Není mi známo, že by existencializmus popíral osudovost lidské existence a lidských voleb. Náplní. Tristanovy existence je naprostý a absolutně celý pojem svobodného osudu, který se nezodpovídá ničemu jinému než sám sobě. Listopadů v hrdina se sice nerozhoduje, ale jen proto, že je co nejhlouběji rozhodnut. Zrazuje a odmítá vždy něco, protože může být sice upřímně mnohý, ale nemůže být všechen, Ohce být jen celý. Napětí a téměř dialektický rozpor mezi mnohostí, celostí a všechností, zrazování, odmítáni, bytostné angažování a rozhodnutí, zbytečnost po- vrchového empirického rozhodováni v rámci konvencí — to vše patří tak nebo onak do seznamu existencialistických kategorií. Skutečnost, Že "Tristan bohdá žil šťastně Isoldou drahně let před existencializmern" nemění nic na dvou věcech: 1) že Listopadův výklad tristanovského osudu vznikl sku- tečně, ať už vědomě či nevědomě, v duchovním a filosofickém klimatu existenciálnich filosofií (a zdá se mi, že nemohl vzniknout ani dříve ani později); a 2) že existen- cializmus našeho století nestvořil problematiku lidské existence, nýbrž sepsal její vzorec a domyslel její půdorys. Nakonec ještě půl tečky, ne — lépe jeden celý otazník, který je -bytostně filosofickou značkou. Metafyzické perspektivy Listopadova eseje nejsou asi platónským, esenciál- ním nebem. Nemohli bychom je tedy nadepsat existenciálním klimatem? Pavel Želivan PERSPEKTIVY 50 [pageend52]Můj holič a kadeřník František Listopad Pomalu. Pomaloučku. To jen tak vypadá jako slepá ulička. Kdo však došel až na její konec, mohl zjistit, že je pouze poloslepá. Šedý zákal. Je totiž možno zabočit doleva, projít jako úzkou pasáží mezi dvoupatrovými, tedy poměrně vysokými barabiznami s otlučenými a vybledlými kachlíky, pak doprava, jinak by se chodec octl na soukromém dvorku, králíci, ramlice, slepice, prádlo, všechno zalité betonem, jak říkám, doprava, nikoho to cel- kem nemůže zajímat, ale když už, tak náhodného chodce vedl čichový orgán. Nevonělo to tu. Páchly tady, v zimě, v létě, hromady odpadků Skládka jak za humny. Je na bílední, že popeláři s autem se sem ne- vešli. Avšak městská rada platila také metaře s vozíčkem; měl na sta- rosti právě podobné labyrinty. Platila asi špatně. Dobelhal se sem jen zřídka, jinak sbíral a prodával starý papír a spravoval deštníky. Páchlo to tu však, i když zahnívající hromadu časem odklidil nebo když vytrvalý, prudký liják skládku smetl a odplavil. Páchlo to tu jako ještě po letech pobolívá vyta- žený zub nebo trpí revmatismem ruka José Teixeiry, o kterou přišel, jak známo, v šestnáctém. Ulice, která nebyla slepou uličkou, působila však podobným, uklidňujícím dojmem. Konec ulice. Konec země. Konec světa. Na samém jejím konci byl tedy jeho krámek. Jmenoval se Jose Teixeira, ale když hovořil o sobě, říkal si kavalírsky Pepo; Pepo, jako by měl kytku v klopě. Teixeira, Pepo, PERSPEKTIVY 51 [pageend53]přezdívali jej Perikles. Bůh suď, proč. Někdo nesmyslně vzdělaný musil kdysi projít jeho rukama, totiž jeho pravačkou. Musil to být někdo dů- kladně sečtělý, aby jej tak pojmenoval: Perikles. Jedna ruka, a ještě brebta- vá, je i na zdejšího holiče málo. Přibližně jednou do měsíce mi stříhal stejně přibližně vlasy. Kumbál to byl veselý. V zimě, v létě pohostinně otevřené dveře. Vešel, komu se zamanulo třeba si jen přišel přelousknout inzeráty odloženého, uhmataného výtisku Notícias, aby pak beze slova vypadl; kluci z ulice sem vráželi s indiánským řevem a rovnou k umyvadlu, natočit si vodu do je- dovatě žlutých a brčálově zelených revolverů z plastické hmoty. Ženská s rancem přes záda šmátrala v holičově koši. Veselý, společenský kvelb; rozpukaný strop, do oblouku, na něm všelijak připevněné neonové trubice: když se totiž smráklo, Teixeira zmlkl a slavnostně rozsvítil, totiž nejméně třikrát otočil vypínačem než se světlo natrvalo ustálilo. Pak, podle zvyku, zapnul a rozepnul poslední knoflík pletené, vytažené vesty a v nanicovatém svitu obsluhoval zákazníky často až do půlnoci, dle libosti. Samozřejmě, že tu nevládl žádný přebytečný přepych. Ale bylo tu vše, čeho je potřebí k výkonu živnosti. Často chyběly i židle; čekalo se tedy ve stoje, "nač nám Pánbů dal nohy až na zem", jak říkal Teixeira Perikles. José Pepo měl dobré srdce a měl taky židle. Půjčoval je tedy sousedům od na- proti, starému Luizovi, tomu s televizí. Ve středu, někdy ve čtvrtek a v so- botu, dávala Luizova televize divadlo, hojně navštěvovaná sousedy, dva desetníky vstup. Židle mohly chybět, ale nástroje měl Teixera v pořádku; a když chyběly nůžky, momentíček!, věděl bezpečně, že je najde v zadní místnosti, za krá- mem : ta sloužila za kuchyň i ložnici. Nůžky bývaly v košíku, se šitím. Za to nikdy nechyběl kamenec, krém a pomáda. Zavíral je na klíč do skřínky s oslepeným, zrcadlem, a s klíčem šup do kapsičky u vesty, Často místo židlí se v holírně octlo několik starších šicích strojů a klienti se pak uvelebili po Singrovkách. Perikles prodával šicí stroje. Totiž, pro- dával : prodej prostředkoval. Ne, nebyl zástupcem, to by tak chybělo. Na- bízel zboží jen aby řeč nestála. Nic na tom nevydělával, jen si trochu při- razil, na výlohy. Starší šicí stroje a nové psací stoly, to byl jeho foch: to byl jeho koníček, naznačoval, tak jako hokynář chodí na ryby a bába do kostela. PERSPEKTIVY 52 [pageend54]Nikoho do ničeho nikdy nenutil, "to není v mý nátuře, ale jakost zboží a nevídaná láce hovoří samy za sebe, že ano, prosím". V okolí vlastnila už skoro každá rodina šicí stroj a psací stul, kancelářský model. Často se vešly jen se značnými obtížemi do kutlochů, a když to nešlo dveřmi a chod- bou, tak oknem. V takovém případě Teixeira neholil a nestříhal, družně asistoval a byl veškerou radou. Mnozí z nových majitelů neuměli arci psát, ale, jak soudil Teixeira "psací stůl nikomu nemůže překážet". V ulici, která nebyla slepou uličkou, ale jakoby, bylo poměrně vlhko. V období dešťů měl Teixeira revma v ruce, o kterou přisel a zároveň se mu stoly rozkližovaly už v krámu. Tehdy se vyzouval z dřeváku, a bác, tou zdravou přitloukal prkna a desku: ručníkem, který někdy zastrkoval za zá- kazníkovu košili, přetřel nakonec plíseň. Obul se o ručník řádně vytřepal. Pro vybrané zákazníky měl Pepo totiž ručník a pro smetánku pod zámkem taky voňavku a pudr. Kartáč byl naopak k všeobecnému použití. Vešel chlap s rourama od kamen, opřel je nevšímavě o zadní stěnu a zase vyšel, Ani Teixeira nevěděl, oč se jedná. Ale, trpělivost . . . ! "Pan inženýr," povídá mi, dívaje se na mne do zrcadla, "by náhodou neráčil šicí stroj . . .?" Žena, která vešla s dítětem v náručí, měla přilepený pulóvr na tělo a úzkou sukni, "Kolikpak mu je milánkovi? Ale jděte, už osmnáct měsíců. Jak ten čas letí." Holčičce, která je provázela, bylo pět, šest nebo sedm let. Hopsala po krámu; nyní o jedné noze, až se podlaha z prken rozhoupala. Teixeirovi se třese ruka ještě nebezpečněji, ale usměvavě komentuje: "Jako na lodi, jako na lodi . . ." A po chvíli: "Nechtěla bys jít tady k panu inženýrovi za kuchařku? Heleď, koupil by ti jednou do roka nové šaty a botky a od- vezl by tě do Francie . . "Však by šla. Nemá maminku ráda, vid'!" "Nemám." "Jsi zlá holka ošklivá." "Jsem." Skáče dál "To mám s ní pořízení. Aspoň, že je zdravá. Vidíte, tady ten maličký, ty můj synáčku, má docela zkřivené nožky a nemůže chodit. Ukáž! A neřvi!" PERSPEKTIVY 53 [pageend55]"Pan inženýr má svatou pravdu, tyhle, co jsou tady, jsou zbytečně drahé a za moc nestojí, ale když je lidi chtějí. Napíšu pro jiný. Za dva tisíce osmset. Mohlo by se to, soudím, srazit na dva tisíce šest. Napíšu ještě dneska. Ještě dneska můžu třeba napsat, jestli se k tomu dostanu. Kdyby tak člověk měl křídla. To máme čtvrtek, takže v sobotu to tady bude. Kdybych napsal dneska, tak v sobotu dá pan inženýr paní inženýrové dáreček, stroječek, jen to fikne. Dneska je čtvrtek, zítra je dopis na místě . . fazónku jako posledně, Že ano . . . je to kus za městem, ale pošta tam doručuje, takže v sobotu . . . Pošta je tu tuze spolehlivá, Turecko si vyžádalo naše ty tentononc, abysme je zaučili. Bylo to v Turecku, co jsme jim organizovali, takže v sobotu . . "A cože má, chuděrka, tak křivý hnátečky? Jako otec je zdravý?" "To je. A krásný člověk. Moc hezkej mužskej." "Ještě pořade je svobodnej ?" "Tenhle je. Zatvrzelej mládenec. To otec týhle káči je ženatý. A neřek byste, je štědřejší. Ten klukův na něj nechce nic dát. Nechce s ním nic mít, že je pajdal" "A to teda nemá dobrý srdce. Ať je ten kavalír hezkej, nemá srdce, to vám říkám. A co jako dělá?" "Je v kanceláři." "V kanceláři . . . Ať je sebevětším pánem, to nemá dobrý srdce, po- vídám." "No, noha, to ještě neznamená, že je ve všem dítě nešťastný." "To neznamená, to jste správné řekla. Může být šťastný v něčem jiným, že ano, pane inženýre?!" "Neřvi a nevrť se pořád." Přehodila si nohu přes nohu. Kluci měli všeho všudy jen dva revolvery, oba se dnes polámaly. Zvědavě se přišli dívat, jak Pepo zastřihuje; a říkali, kdo lip." Hraje si s holčičkou," radil jim Teixeira, "je to hodná holčička a půjde do služby tady k panu inženýrovi." Jeden z kluků mi vytrhl noviny z ruky a povídá potom: "S dovolením". Bylo už pozdě nedovolit. Noviny byly v cizí řeči, takže mi je záhy vráží PERSPECTIVY 54 [pageend56]zpět do roky. "Ten se spletl," povídá Perikles, "z takových písmen by se ti, hošku, makovice zatočila. Taky jsem kdsi uměl francouzský slova. Jó, kdyby tak člověk měl křídla . . . Ale jsou teďka dobře vychovaní, pan inže- nýr si ráčil povšimnout, jak to řekl, jak se dovolil. To dělá škola. Mají moc dobrou, dbalou učitelku. Škola to dělá. Píšou, holomci, už lip než já sám. Když se tedy dneska dostanu ke psaní, stroj tu bude nejpozdějc, jak jsme to řekli, v pondělí odpůldne." Výrostek přiběhl s novinou, že se na křižovatce Corte Real a Monte Chraste srazilo auto s lehkým náklaďákem. "Byl jsem skorem u toho, "po- vídá, "kdybych nebyl akorát ve městě, tak jsem to moh uvidět na vlastní oči. Akorát naproti domku, co bydlí ta kurví dcera." Kopl do jedné z rour od kamen a ta porazila všechny ostatní jak kuželky. Poslední se sesypala holčičce na nohy. "Ještě mi z ní uděláte chromazlíka," řekla a povytáhla si sukni a mlaskavě políbila hekajícího synka. Políbila jej s očima do ztracena. Je tu příjemně. Přišly ještě dvě ženské, jedna vážná kandidátka šicího stroje. Druhá rozpráví s mladou matkou, která si teď dala nohy na bedýnku a zapomněla si upravit sukni. Bedýnku si přinesla, až toho jejího caparta bu- dou střihat, aby si vysedl. Nechce se mi odtud. Nikdo nespěchá. Dám se ještě oholit. Nic nespěchá, ale všechno má svůj konec. Skoro jako ta ulice. A země. A svět. Tvrdě a hranatě kamenec po tváři. Krém a půdr. Kartáč. Venku se již ochladilo. Je možno zabočit doleva, projít mezi vykachlíko- vanými domy, pak doprava a rovně dolů, k telefonní budce. Nač telefono- vat? Pak koleje a hlučné moře. Kdybych telefonoval, bylo by to slyšet až na druhém konci drátu. Když jsem se stejnou cestou vracel, Teixeira měl již rozžato. V krámku plno, i když byl teprve čtvrtek. Jak mě zahlédl, bystře na mne zamával s břitvou v ruce, jako by měl křídla . . . Dneska se však už Perikles k do- pisu nedostane. Foz do Douro, duben 1961 PERSPEKTIVY 55 [pageend57]NA OBRANU ANTONÍNA DVOŘÁKA Společnost pro vědy a umění vydala k st o- dvacátému výročí narozenin Antonína Dvořáka brožurku, kterou napsal K. B. Jirák. Je krásně vybavena a má repro- dukci Dvořákovy sochy od Ivana Mestro- viče na obálce. Každý z nás po ní sáhl s radostí, neboť se domníval, že anglicky napsaná studie poskytne americkému obe- censtvu více znalosti o našem skladateli světového jména a že zvětši úctu k ně- mu. Tím větší bylo naše překvapení při čtení knížky: jako červená nit táhne se spisem porovnání Dvořáka se Smetanou, vždy ve prospěch Smetany, a často pro- váděné způsobem Dvořáka ponižujícím. Což nebývá zvykem v jubilejním a oslav- ném spisu vyzvednout spíše kladné strán- ky oslavovaného? Po přečtení prvních dvanácti stránek asi leckterý čtenář sáhne po titulním listu, aby se přesvědčil, zda-li čte pojednání o Dvořákovi či o Smeta- novi, a není-li autorem snad Zdeněk Ne- jedlý, známý svým protidvořákovským po- stojem. Budiž dovoleno lajkovi, aby se Antonína Dvořáka zastal! Není k tomu třeba hlu- bokých znalostí hudební teorie, stačí uká- zat na mnohá fakta a okolnosti povahy spíže psychologické. Hned na počátku spisu (sránka 4) se setkáváme s tvrzením, že národ sám v první světové válce se rozhodl pro Smetanu. Ovšem, Smetana napsal nám naši heroickou národní hud- bu (Má vlast, Libuše), a tato díla jistě jsou symbolem naší národní slávy, bolesti a hrdosti. Autor vlak hned v dalším od- stavci říká, že Dvořák s jedinou výjimkou (Husitská, a v té prý také spíše nedů- sledně) nikdy nenapsal "politicky zužitko- vatelnou" (politically exploitable) hud- bu. Má snad tato skutečnost být měřítkem jakosti nebo i populárnosti? Dvořákova tvorba šla přece jiným směrem. Kdo však by mohl tvrdit, že Dvořák nevyjadřuje dokonale právě duší českého člověka svou zpěvností, roztoužeností, romantičností a rytmem? Lze najit někoho v českém ná- rodě, kdo by neznal a nemiloval Dvořá- kovy Slovanské tance nebo jeho symfonii Z nového světa, Cikánské nebo Biblické písně? Kdo může posoudit, zda Dvořák PERSPECTIVY 56 [pageend58]či Smetana jsou hlouběji zakotveni v čes- ké duši? Otakar Souček na přiklad píše o nejčistším češství Antonína Dvořáka a o melodickém a rytmickém materiálu jeho skladeb," z něhož vane prostá a čarovně svěží vůně domova a vlasti jako z písně národní". Dvořák ovšem vynikl i jinak, a to svými skladbami oratorií a kantát (Stabat Ma- ter, Requiem atd.), svými orchestrálními serenádami a suitami, (tak často hranými, americkým rozhlasem), a především svou božskou, komorní hudbou, tak bohatou a tak národní. Kdo z nás byl svědkem pro- vedení celého cyklu Dvořákových komor- ních skladeb Českým kvartetem ve Sme- tanově síni, nikdy nezapomene, s jakou zbožností a s jakým nadšením se výkvět obecenstva klaněl Dvořákovu geniu. O Dvořákově komorní hudbě najdeme ve vydaném pojednání jen málo - a stejně málo najdeme tam také o Dvořákově cel- lovém koncertu, jen malý odstavec na stránce 17." . . dokončený v roce 1896 dosáhl zasloužené, i když ne jednoznačné světové pověsti". A to je onen koncert, o kterém náš cellista Bohuš Heran píše: "nejhranější koncert na celém světě a u nás dostihl dokonce popularity Smeta- novy Mé vlasti a Dvořákových Slovan- ských tanců" (Heran, Muzikantův skicář, stránka 73.) Ve vydané studii naopak čteme mnoho stránek o operní hudbě Dvořákově, v kte- ré jistě nevynikal — i když Jakobín a Rusalka patří k našim nejpopulárnějším operám. Studie věnuje více místa než Dvořákově komorní hudbě jeho poslední (a ne právě zdařilé) opeře Armida, při čemž je zejména zdůrazněn vliv Wagne- rův (stránka 25, Armida, míchánina Wagnera a Meyerbeera). Kde je Wagne- ruv vliv v ostatní Dvořákově tvorbě, zvláš- tě v tvorbě komorní? Nevíme, jak si vyložit několik poznámek o Dvořákovi jako o člověku. Na stránce 11 čteme, jak užíval motivů z prací dříve zamítnutých, když se nakladatelé ucházeli o nová díla k vytištění, a jak také v tom- to ohledu "znal využít zákona poptávky a nabídky". A podobně na stránce 19. jak se dal zlákat do Ameriky platem pat- nácti tisíc dolarů, které "finally did the trick" . Ptáme se, proč snižovat velkého Antonína Dvořáka nejen jako skladatele, nýbrž i jako člověka? Richard Gibian — Listopad 1961 ZAMČENÉ DVEŘE od E. J, Popera. (Verše, 5. svazek edice "Sklizeň", Hamburg.) Poperův básnický i lidský svět je světem usínající přírody, její moudrosti a laska- vosti. Je to záře sluníčka, které — řečeno s Nerudou — "neslní, nepálí" . . . Ne- rudu a pozdější básnickou generaci Vrch- lického nebo Čechovu nám Popera při- pomene nejedním výrazem svého básnic- kého slovníku; "lásky ples", "čarování tklivá", "Vítězný bůh jara", "bílý rubáš sněhu" a j.—takové nenové výrazy jsou však nastěsti vyváženy množstvím výrazú, rýmů a melodií značně vynalézavých a původních. Jen na několika ojedinělých místech Popera obětoval myšlenku ne- pevnému rýmu či rytmu. Nerudu nám Popera připomene celou kon- cepcí i laděním své poesie. Na nejedné stránce Zamčených dveří se vám vybaví PERSPEKTIVY 57 [pageend59]některý verš Nerudova Hřbitovního kvítí, a to nejen zevním symbolem, ale i my- šlenkou, — Hřbitov se Poperovi zjevuje řadou symbolů a podobenství: v hrsti je- řabin, ve větvičce jmelí, v náhlém seše- ření dne, v němž "barva vzlykne šedým steskem", v "bílých křídlech snů, na které sedl prach", i v přímé evokaci zelených hrobů, mramoru hrobek nebo kostelní zídky. V každé z těch čtyřiceti básní Zamčených dveří, jako by se básník znovu a znovu loučil a v každé a s každou odcházel. A přece tato monotematičnost čtenáře ne- unaví! Autor je vzdálen bolestínské sen- timentality, jeho gesto není "tragické ani zoufalé, ale hrdé i cudné. ("Mě nebolí už, že se připozdívá", prohlašuje básník znač- ně přesvědčivě.) Třebaže si autor téměř v každé své básni znovu a znovu uvědo- muje, že všechny cesty vedou "za zídku zcela nízkou", a "nikdy jinam", (jak zní název druhé části celé sbírky), konstatuje to mužně a s klidným usmířením. Nejšťastnější a nejúčinnější výraz nalezl básník tam, kde se mu podařilo spojit lyrickou melodii s konkrétním, takřka epickým, dějem, na př. v básni "U klo- kočí" evokující jarní pohřeb kosa, za horce vzrušených dnů básníkova dětství. ("Pak chlapci odešli a já jsem zbyl/sám s večerem, jenž tměl se tiše,/až pojednou tím teskným kouzlem chvil/se k růvku ptáček snesl s modré výše./Byl černý, zo- bák žlutý měl a pěl,/až se mnou zaslzelo křoví. /Dnes vím. Tak zpívá ten, kdo bez přátel,/o ráně v srdci svém jen Bohu poví".) Podobně čistá melodie zazněla i v Pope- rově "Malém kvartetu nedělním" a v PERSPECTIVY 58 "Krocích". — Porovnávaje Poperovy Zamčené dveře s jeho "věncem znělek" (z roku 1955), literární estét bude pra- vděpodobně konstatovat, že Věnce jsou poesií mnohem vynalézavější, původnější a patrně i "větší". Čtenáři však utkví v paměti spíše některý verš, nebo celá slo- ka, Zamčených dveří, k nimž mu autor podává klíč s tichým, ale hrdým a smí- řeným smutkem, s ujištěním, že "život nezůstane zítra stát" a že "vždy zas nové jaro se bude zimě vysmívat". — Pro toto nesobecké, radostné poselství pře- moženého smutku, máme Poperovu kníž- ku rádi. PAVEL JAVOR NAD RAŠÍNOVOU KNIHOU Dělba práce a odborné školení umožnily pokroky civilizace. Přece však od nepa- měti dlí v lepších hlavách lidstva myšlen- ka, která přílišnou specializaci kritizuje, myšlenka filozofická. Vyskytuje se v nej- různějších podobách: v platónské větě o filozofických vladařích a vládnoucích fi- lozofech, v poslání a v samém, názvu "univerzity" jako učeliště obecného a ni- koliv jen odborného vzdělání, v učeních panzofických, v knížkách, dnes tolik čte- ných, S. P. Snowa, který žádá, aby dneš- ní básníci více věděli o Planckově kon- stantě a vědátoři více o nepokojném lid- ském srdci, ba v samé podstatě moderní- ho eseje, jenž ve svobodném světě kvete a za železnou oponou živoří na nesnad- ných pomezích mezi uměním a vědou, mezi beletrií a politikou, mezi racionali- tou a mýtem. Kniha Miroslava Rašína Uhlem na oblo- hu, vydaná Universum Press Co. New [pageend60]York, která na první pohled vyhlíží jako sbírka cestopisných črt, politických vý- křiků a intimních úvah, nijak spolu ne- souvisejících, je dalším příkladem moder- ního protestu proti nelidské specializaci našeho mechanického nebo už dokonce elektronického věku, je projevem útěku, moderního poutníka z úzkých a dusivých uliček stavů a řemesel dnešního labyrintu světa. Jméno Rašín zapsalo se několikrát krásným písmem do politických dějin na- ší vlasti. Pak-li nyní nositel tohoto jména — a sám praktický politik — vstupuje touto knihou do české beletrie, je to udá- lost, kterou jsem chtěl vysvětlit výše uve- denými větami, a jež by měla nutit k přemýšlení fantasty bez politického vzdě- lání a politiky bez fantasie, kteří vykopali tak hluboký příkop mezi různými obory lidské činnosti, opovrhujíce vzděláním panzofickým. Zdá se mi, že ledacos z ne- šťastných událostí našich nejmodernéjších dějin bylo by možno osvětlit, ne-li vysvět- lit, právě s tohoto hlediska. A ti, kteří v básnících vidí zkameněliny zašlých věků, vypadají — abych ulil Šaldova obratu — poněkud fosilně. Nedivil bych se příliš, kdyby profesionál- ní politikové, theologové, vědci a literár- ní kritici, zvyklí na díla učesanější a mé- ně výbušná, nalezli v Rašínově knize le- dacos, co se jim nebude líbit. Jsem však přesvědčen, že na své si v ni přijde prostý člověk, zmítaný kosmickou úzkostí a pře- ce tak statečný. V Rasinových esejích — neboť po pravdě jde o tuto světlou lite- rární formu — tato statečná úzkost, ja- koby krásně přeložená do krásné litera- tury z nejhlubších existencialistických fi- lozofických spisů naši doby, spojuje pou- tem pravé lidskosti dnešni Brazilce s Če- chy, barevné s bělochy, mudrce s blázny, v jeden revoluění spolek srdce a ducha. A autor z eseji, zdánlivě spolu nesouvi- sejících, vije jeden jediný podivný věnec všelidské bídy a slávy. Rašínovy eseje nepatří, do oné beletrie, která většinou v mnohých zemích chce čtenáře buď jen vychovávat nebo jen bavit. Patří však do literatury skutečně krásné, krásné nikoliv konvenční formou, nýbrž provokativním a neúprosným kla- dením otázek, na něž odpovědi jsou věč- né a položeny před otázkami. Březina nám přikázal, abychom podle hloubky otázek měřili výšku duše. Ono "tajemné v umě- ni", v uměni Rašínově, se nemusí bát této těžké zkoušky. Pověděná konstatování nechtějí být ukva- penou kritikou a tím méně přátelskou chválou. Chtěla jen vysvětlit, proč se z kapitoly Ve stínu Vykupitele, tak belet- risticky namalované, dovíme více o poli- tickém problému latinské Ameriky než z celého tuctu odborných publikací, vy- dávaných v poslední době o této části naší země, proč kapitola Život na prach je zžíravější kritikou materialistické vědy a komunismu než svedou napsat všecky novinářské články dohromady, a konečně proč autorovy uhlem na oblohu psané kliky háky se tolik podobají bleskům, do- padajícím přesně na vyhlédnuté místo. Jako onen Kdosi, o němž básní Karel Hlaváček, i Miroslav Rašín na svém bra- zilském pobřeží hraje na hoboj v tmách píseň molovou . . . Nikoliv však jako vyděděný pastevec, nýbrž jako Král, jako zapalovatel ohňů pobřežních, které ne- uhasnou ani neplovou, budeme-li my, PERSPEKTIVY 59 [pageend61]čeští exulanté, umět — jako autor této knihy— přeložit svoji "'tesknotu bezejmen- nou" v jiskry nových nadějí a nových činů. PETR DEN K POLÁKOVĚ S1BÍŘSKÉ ÁNABASI Ve vysvětlení titulu "Anabase" se Dr. Polák poněkud mýlí, Xenofontovo dílo Anabasis netýká se Alexandra Velikého, nýbrž popisuje ústup 10.000 Řeků ve službách perského krále Cyra mladšího, kteří po porážce u Kunaxy se vítězně probili na sever k Černému moři v . 401 př. Kr., tedy před Alexandrovým pochodem do Asie, V úvodní Části opakuje a rozšiřuje au- tor své přesvědčení z Masarykových Legií, že Sověty od samého prvopočátku při- pravovaly zničení našich Legií, a cituje tentokráte značné množství pramenů na podporu svého tvrzení. V diskusi, kterou jsme spolu vedli ve Sklizni o tomto stano- visku, hájil jsem svůj názor, že tento úmysl pojaly teprve později, že nás ne- měly rády jako internacionalisty, ba že se nás bály jako jediné organisované síly. Proč tedy nás nenechat odejít, když ne- měly sílu nás přivtělit? Oceňovaly také naše boje s Němci na Ukrajině, jichž se bály víc, a nás nechávaly téměř půl roku celkem bez překážek odjížděti dle pů- vodního ujednání do Francie, takže se dostala značná část vojska do Vladivosto- ku, kde již nemohly odjezd překaziti. Též menší oddíl odejel do Francie přes Ar- changelsk bez překážek a i část srbské divize tudy odjela, pokud se parnatuji, což vše svědčilo, že chtěly dodržet ujed- nání se spojenci o naší přepravě na zá- padní frontu. Proč tedy vidět i ve svědectví kap. Sa- doula, komunisty a přítele Trockého, s kterým jednal o našem transportu na vý- chod, klamání soudruha Trockého? Tedy bod, v němž se rozcházíme, že Sovětská vláda hned po listopadovém převratu r. 1917 pojala úmysl nás zlikvidovati, zů- stává při nejmenším sporný. Na moje ná- mitky, že bude jasno, až budou přístupny ruské archivy, tvrdí Dr. Polák, že nikdy přístupny nebudou, že se takové věci ne- svěřují archivu, s čímš však nelze souhla- sit, poněvadž takový plán a jeho příprava se nedá řídit jen telefonicky nebo ústně. Přes nové doklady autorovy, resp. jeho často osobní jejich výklady, stále se do- mnívám, že teprve v důsledku meziná- rodní situace přítomnosti spojeneckých oddílů, mezi nimiž byly i americké, ros- toucího nepřátelství obyvatelstva, agitace čsl. komunistů, odporu našich k odevzdá- ní zbraní a neskrývaného jejich chladu ba odporu k sovětskému režimu, přišly Sověty k myšlence nás zlikvidovali nási- lím. O jiných svých námitkách pouka- zuji pro nedostatek místo na Sklizeň 1959. Polákovo líčení událostí na Sjezdu vojska a ve výkonném jeho výboru je jistě a u - tentické, poněvadž sám byl jeho aktiv- ním členem. Líčeni bojů a operací je pravdivě zachyceno v hlavních rysech, v některých případech, jako proč vladi- vostocká skupina vystoupila tak pozdě, podává autor mně neznámé podrobnosti, a ukazuje, v jak nesnadných podmínkách dovedlo naše vojsko dobýti vítězství. Do- dal bych pouze, že jsme měli morální po- moc v obyvatelstvu, což nijak, na zásluze PERSPECTIVY 60 [pageend62]neubírá. Pro málo místa nemohu se šiřiti o podrobnostech, nesouhlasím však aspoň, jako účastník novonikolajevské skupiny, s výtkou Gajdovi, že místo, aby soustředil svou akci na rychlé spojení částí na ma- gistrále, poslal na barnaulskou trať a na jih a na východ proti Tajze oddíly, které pak musil odvolati na druhá místa. Po- kládám tuto Gajdovu disposici za správ- nou, poněvadž si musil zabezpečit boky vzhledem k zprávám o blížících se ru- dých s těchto stran. Ovšem autorova cha- rakteristika generála Gajdy, kritika někdy snad osobní, je správná. Byl to člověk dobrodružný, nedemokratický, nezřízené ctižádosti, takže dovedl opustiti naše hnu- tí a přejít ke Kolčakovi Velmi obšírně popisuje Dr. Polák vývoj politických události na Sibiři po jejím osvobození, a líčí marné naše pokusy o vliv na jejich směr v demokratickém du- chu. Má také pravdu, že vůdcové nebyli zralí, že obyvatelstvo nemělo chuť dobro- volně bojovat, takže vznikaly chaotické poměry, které zavinily pak zásah reakci- onářských důstojníků a Kolčaka, za něž lid byl tím méně ochoten jiti do boje, a tak musily věci dospěti ku tragickému konci. A k němu, jak autor líčí dle prav- dy, přispěly nemálo neuvážené, často pro- tichůdné zásahy spojenců, kteří se nedo- vedli orientovat v tehdejších poměrech z neznalosti řeči, z neúplnosti zpráv svých zástupců, pro vzdálenost svých vlád a hlavně pro nesouhlas názorů na interven- ci a nekoordinaci případných akcí. To vše platilo i na naši pařížskou odbočku Národní Rady, která byla více méně pod jejich vlivem, což bylo pochopitelné. Vše to připomíná situaci před druhou válkou i dnešní; je zde stejná nerozhodnost de- mokracii, neujasněni jejich cílů a dů- sledků pro budoucnost. Kdyby se tehdy byly rozhodly pomoci nám ne sliby, ale několika divizemi, nestály by dnes před, smrtelným nebezpečím své existence a svobody celého světa. Ale demokracie rychle zapomínají a zní velmi ironicky ci- tovaný blahopřejný telegram anglické- ho ministerského předsedy Lloyd George Masarykovi k vítězství Legií, "že tuto služ- bu nikdy spojenci nezapomenou", když si vzpomeneme na Chanberlainova slova o málo známém národě ve střední Evro- pě za Mnichova. K závěru knihy, že anabase síbířských Legií byla nesmrtelnou stránkou naší no- vodobé historie, a že byla rozhodující pro znovuzískání samostatnosti, bez niž by diklomatická akce sotva byla dosáhla úpl- ného cíle, se připojuji i za cenu, že mi bude vytýkáno stranictví. Po formální stránce lze vytknouti autoru stále ještě dosti rusizmů, byť je řeč již lepší, ať již v užíváni minulých přechod- níků, jako "měvší", "dlevších", nebo zá- jmen, 'která Čeština vynechává, jako "So- věty — aniž by ony byly znaly — přikro- čily", neb ruských výrazů jako "rozstřel" místo "zastřelení", a konečně slovosledu. Některé gramatické chyby lze snad vy- světlit nedostatečnou korekturou. Bylo by též knize prospělo, kdyby dnešnímu čte- náři vysvětlila výrazy jako "kadeti", což je zkratka politické strany konstitučních demokratů, nebo skutečnost, že řada měst má dnes změněná jména (Novonikola- jevsk - Novosibirsk, Samara-Kujbyšev, Je- katerinburg-Sverdlovsk). U tohoto místa postrádám v knize zmínku, že Legie byly nepřímou příčinou smrti carské rodiny tam vězněné, poněvadž se bolševici obá- PERSřEKTIVY 61 [pageend63]vali, že bychom je osvobodili při rychlém postupu na toto místo ze dvou stran. Malá schematická mapka mohla být vel- mi užitečnou pro sledování událostí a operací. V celku lze hodnotiti Polákovu knihu jako velmi záslužné dílo z mnoha důvodů, které jsem již uvedl ve Sklizni při první její části o Masarykových Le- giích, a doufejme, že tentokráte bude je- jí ohlas větší, zejména v řadách účastní- ků, kteří jsou mezi námi a že dojde k uveřejňování osobních vzpomínek a zá- žitků oné slavné doby. VÁCLAV LÁSKA ZNEUŽITÍ PARLAMENTU K ZNIČENÍ DEMOKRACIE Vzdělanci by neměli číst jen články o komunismu a po případě proti komunis- mu, nýbrž by měli číst (především komu- nistické teksty v jejich původním znění. Proto nutno uvítat, že Neodvislé infor- mační středisko I.I. C. v Londýně a Uni- versum Press Company v New Yorku ne- dávno vydaly původní a nezměněný český tekst studie člena sekretariátu Komunis- tické strany československé, oddělení "Agit- prop", Jana Kozáka, která má typický marxistický název Možnost revolučního využití parlamentu při přechodu k socia- lismu a úloha lidových mas. Studie byla původně otištěna v "Příspěvcích o ději- nám KSČ" a byla předmětem důkladné debaty na teoretické konferenci učitelů Vysoké stranické školy v Praze v roce 1957. V podstatě jde o upřímné a neši- kovné senzační odhalení nemravnosti a bezohlednosti komunistického boje proti demokracii, boje, který se neštítil zneužít demokratických svobod a parlamentární- ho zřízení Republiky k zničení těchto svo- bod a demokratických institucí. Napří- klad kapitola, líčící komunistický zápas o novou pozemkovou "reformu", je cy- nicky nazvána "Konec selského stavu", protože se otevřeně přiznává, že komu- nistům nešlo o poskytnutí půdy bezzem- kůrn nebo malorolníkům, nýbrž prostě o likvidaci selské třídy. Čtenář s nevolí zde čte, že komunistům nébyl parlament nej- vyšším zákonodárným sborem, nýbrž před- mětem "vyučování" a "nátlaku", kterým se pomalu a jistě měnil v nástroj mocen- ské síly, která stála mimo parlament v sekretariátu komunistické strany a v Mo- skvě. Číst tato a jiná komunistická při- znání a znovu si uvědomit ničemnou hru, s níž se komunisté chystají zničit i demo- kracie pevnější, než byla naše, je povin- ností každého demokrata. Knížku jest možno objednati jak v čes- kém, tak i v anglickém vydání u Univer- sum Press Co., 149 Wooster Street, New York 12, N. Y. — Cena $ 1.00. O KULTURNÍCH SBORNÍCÍCH, KTERÉ SI ŘÍKAJÍ STUDIE mělo by se psát víc, než se píše dosud. Jejich obsažné sešity jsou sbírkami váž- ných českých vědeckých prací vysoké úrov- ně, opravdových studií které Perspektivy nehodlají v budoucnu přecházet mlčením, Studie vydává od roku 1958 Křesťanská akademie v Římě, za jejich ediční ko- misi se podpisuje bývalý profesor Karlo- vy university v Praze, dr. František Plan- ner a jejich spiritus rector je dr. Karel Vrána. Vznikly z potřeby pěstovat vědu LADISLAV RADIMSKÝ PERSPECTIVY 62 [pageend64]v jazyku českém i mimo hranice Česko- slovenska. Napsalyť ve svém prvním se- šitu, "že je přirozené, že čeští autoři, žijící v cizině, musí posílat své vědecké práce do cizojazyčných časopisů, což má jistě svůj velký význam — poněvadž věda a pravda nezná těsné hranice nacionalismu. Že však každý autor je rád, může-li roz- množit svůj národní vědecký kapitál a nemusí-li jej ukládat jen v cizích valu- tách. A každý čtenář, dychtící nasytit svou duši vědou, zasedne — podle slov zaklá- dací listiny Karlovy university — raději k svému stolu, třeba jen chudě vyprave- nému, aby se nemusel sytit jen s cizích stolů, i kdyby byly připraveny bohatě. Vi- díme tedy hned, že v Studiích vane jiný duch, než na sjezdu SVU ve Washingto- nu, kde přednášky se musejí konat "ve- směs" v jazyku anglickém, V čele každého sešitu Studií je otištěno jejich heslo "Pravda vás osvobodí" a čte- nář rád potvrdí, že tomuto heslu sborní- ky slouží poctivě a podle svého nejlepší- ho přesvědčení. Procházíme-li letmo sedmi sešity, které vyšly do chvíle, kdy piši tyto řádky, zjiš- ťujeme, že část každého sešitu je věno- vána filozofii, která je v nich ovšem spo- jena často s theologií v nejširším slova smyslu. I když společným jmenovatelem mnohých článků je novothomismus, přece v Studiích nalézáme i články o známém protestantském představiteli moderního existencialismu Karlu Jasperovi nebo o vědci A. N. Waiteheadovi. Některé člán- ky se zabývají problémy moderní věd, zejména fyziky a biologie, a po jejich přečtení rádi přiznáváme, že každý .roz- por mezi vírou a vědou je jen nedoro- zuměním dočasným, zaviněným nedosta- tečnou erudicí jedné nebo druhé strany. Studie ovšem neopomíjel historii, pře- devším historii českou a církevní. Již první sešit přinesl článek profesora Dvorníka o "Příčinách východního rozkolu" a ně- kolik zajímavých statí jedná o problema- tice husitské doby, o níž je v článku dra Pavla Želivana o Mistru Štěpánu z Pálče 1 v článku Ludvíka Urbánka o Jakoub- kovi ze Stříbra mluveno v duchu chvály- hodné tolerance a porozuměni. Studie se však nevyhýbají přítomnosti a moderním politickým problémům. Studují otázky lidských práv v duchu tak zvané- ho práva přirozeného, jehož se dnes bo- hužel málo vzpomíná, všímají si otázek, souvisejících s Evropskou konfederací, i otázek, které brzdí vývoj Spojených ná- rodů, aby se staly lepším nástrojem k po- kojnému soužití národů. Studie jsou ovšem také bojovníky proti mezinárodnímu ko- munismu. Mnohé statě Studií se týkají uměni a li- teratury. Najdeme zde causerii o moder- ní hudbě Sergeje Protkofieva, o Mickie- wiczovi, o knize Borise Pastenaka, kri- tiku překladu, básní Doktora Živaga, člá- nek o výtvarném umění a estetické vý- chově v období kulturního revisionismu v ČSR, články o díle českého kněze Aloi- se Musila v arabském světě a studii o původu podivných jmen vrahů svaté Lud- mily, jak se vyskytují již v Kristiánově Legendě, a jejichž původ hledá Emil Wal- ter na dalekém severu. Až se jednou budou psát dějiny českoslo- venského kulturního exilu po roce 1948, budou muset říci více než jen několik slov o Studiích. Neboť jejich sešity doka- zují, že se i v temné době venku česky PERSPEKTIVY 63 [pageend65]psalo a přemýšlelo způsobem, který celé- mu našemu národu bude muset být při- psán k dobru.. LADISLAV RADIMSKÝ PŘÍLIŠ ŠTĚDRÝ VEČER O takto nazvané komedii od Vratislava Blážka, která vyšla v Praze jako svazek 97 "Her lidového jeviště'', psaly nedáv- no i "New York Times"': podle jejich ví- deňského dopisovatele má tato komedie, kritizující chyby komunistického režimu, v Československu pochopitelný úspěch. Děj není složitý. Do rodiny tak zvaného "dělnického" ředitele přichází na štědro- večerní večeři neočekávaný host — ženich ředitelovy dcery Hanky, Ukáže se že ne- má kladný poměr k socialistickému zří- zeni". Otec odejde do Štědrovečerní noci, aby vypátral okolnosti, které mladíka k tomuto stanovisku přivedly. Vrací se k ránu, když zjistil, že hoch již před lety se střetl s křivdou spáchanou na jeho ka- marádovi, který byl vyhozen ze společ- nosti mladých pro bývalou, příslušnost své- ho otce ke kapitalistickým nepřátelům. Náš hrdina tehdy otevřeně řekl své mí- nění o této nespravedlnosti, nedostal se proto na vysokou školu a hrdě (!) stěhu- je piana. Hančin otec po tomto vyšetře- ní je nyní ochoten mu pomoci najít lepší místo (což místo dělníka není dost do- bré?). v socialistioké společnosti — patr- ně ovšem také proto, že jeho dcera čeká dítě. Pražkému obecenstvu se přirozeně musí líbit hra, ozývají-li se z jeviště věty, kte- ré se dlouho nesměly říkat, například "Co je špatné lidsky, je špatné i politicky", nebo přiznává-li se, že i bez "kladného poměru k socialistickému zřízení" lze v PERSPECTIVY 64 Československu dělat slušnou kariéru, řve- li se pokrytecky a hodně hlasitě v prův- du na prvního máje. Čtenáři však neujde, že se všude kritizují jen hříchy režimu a nikoliv režim sám — jakoby hříchy re- žimu byly něčím náhodným a vnějším a nikoliv projevem jeho podstaty. Jde te- dy zde vysloveně o tak zvaný gradualis- mus, který hledí napravit, co se dá, a tim vlastně pomáhá trvalosti režimu. Tento gradualimus je ovšem projevem občan- ské statečnosti a je v Praze na místě víc, než třeba v Novém Yorku nebo v Paříži. Čtu-li takové české hry nebo knihy, jistě dobře míněné a užitečné, je mi vždy smutno. Ptám se, proč je třeba znovu a znovu v knihách i na jevišti objevovat něco, co každý průměrný člověk ví a věděl od počátku? Proč je smutným údě- lem České literatury bojovat stále jen o věci samozřejmé — například na po- čátku devatenáctého století o český ja- zyk a v polovici dvacátého století o tro- chu té lidskosti — zatím co jiné a šťast- nější literatury mohou bojovat o mety vyšší a ne tak samozřejmé? Proč vnější nátlak — germanisační, nacistický, komu- nistický — nutí českou literáturu, aby míjela hlubší problematiku všelidskou a věčně moderní, a ubíjela se na problé- mech pouhého přežívání? Omlouvám se za takových poměru Vratislavu Blažkovi, že nedovedu zhodnotit jeho dramatický talent. Podobá se mi člověku, který na stavbě poklízí hromádky špíny — což je jistě práce veleužitečná. Avšak jak roz- hodnout, zda, je dobrým architektem, do- brým a hlubokým dramatikem? Jak máte rozhodnout, co v něm je a co by v něm být mohlo kdyby se mu nemuselo tleskat už jen za jeho občanskou statečnost, kte- rá je tak vzácná? PETR DEN [pageend66]Objednávky adresujte na Universum Press Co., 149 Wooster Street, New York 12, N . Y . Upozorňujeme na knihy, vydané nakladatelstvím Perspektiv: "PŮLNOČNÍ PACIENT" od Egona Hostovského — stran 192, cena 2,50 dol. "DEMOKRATICKÝ M A N I F E S T " od Ferdinanda Peroutky — stran 168, cena 2.50 dol. "KOUŘ Z ITHAKY" od Pavla Javora — stran. 100, cena 1.50 dol "POČÍTADLO" od Petra Dena — atran 116, cena 2.00 dol. . VE VLÁDÁCH DRUHÉ REPUBLIKY od dr. Ladislav K. Feierabenda — stran 208, cena, 2.50 dol. • "UHLEM NA OBLOHU" od dr. Miroslava Rašína — stran 112, cena 2.00 dol. [pageend67]