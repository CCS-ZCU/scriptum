K - 231 Časopis Klubu bývalých politických vězňů v exilu Ročník 2. číslo 2. Srpen 1986 Slovo předsedkyně A tak jsme zase doma. Ne tedy z Prahy, jak říkával můj otec — venkovan tělem i duší, ale ze Švýcar. Naše cesta je již jenom vzpomínkou a kaleidoskopem zážitku. Několik hodin letu — zpět proti slunci. Vyletěli jsme za plného denního světla z Toronta, za chvíli jsme vletěli do soumraku, neuvěřitelně krátká noc a najednou svítání. Večernice, která nás krátce provázela někde nad Labradorem se změnila v Jitřenku a už tu bylo ranní slunce, ač hodinky ukazovaly teprve půlnoc. Trochu pomateni technikou? Na pár hodin čas — bič našeho věku — přestal existovat v navyklém pojetí a rychle jsme zestárli o šest hodin, abychom je nabyli při cestě zpět. Ale to už jsme začali sestupovat k Frankfurtu. Jasné ráno nad Německem, spleť dálnic, městečko za městečkem, Mohan jako stříbrná stužka, měkké přistání, potlesk pilotům, zmatky — většina lidí opouští letadlo. Na poslední úsek cesty zůstává jenom torontská skupina — Sokolové a další, kteří se zúčastní Sletu. Letadlo už nenabírá výšku nad mraky — je to jenom hodinka letu — as každou ubývající čtvrthodinkou mi přibývají "motýlci vžaludku" jak bude zodpovězena tolikrát kladená otázka “jak to bude ve Švýcarsku?" A první pohled na Curych, domky malebně rozložené v kopci, další hladké přistání — a jsme tu. My tři se držíme pohromadě, hledáme zavazadla a známé tváře za skleněnou stěnou. Jsou tu! Toník s rodinami svých synů, mně zatím neznámí Pepík s Jiřím. Kytice rúži na přivítanou, stisky rukou a pak se rozcházíme s Karlem, který jde k Jiřímu, — Lumír a já k Toníkovi do Oltenu. Panorama krásných hor, které nás provází takřka celých 60 km se mi vtisklo v paměť, protože tu cestu jsem absolvovala mnohokrát za 10 dní našeho pobytu. A povídání, pár prvních telefonů s přáteli. Zdá se, že jsme po prvé “šlápli vedle", protože považujeme za svou povinnost jít večer na oficiální zahájení Sletu, které koliduje s přátelskou besedou a tancem politických vézňú. Bohužel, obě místa jsou od sebe tak vzdálená, že se účast na obou nedá zařídit během téhož večera. Slet byl důstojné zahájen v Nova Park hotelu za veliké účasti zástupcu exilových organizaci z celého světa. Pro mne bylo velmi mile poznat tváře, ktere jsem dosud znala jenom jako jména a po mé krátké zdravici se ke mně hlásilo mnoho neznámých, kteří alespoň podáním ruky a několika vlídnými slovy (na víc nebyl čas) mi projevili sympatie s činností K-231, pochvalu na náš časopis, který je čten a oblíben. A následující den setkání a setkávání s přáteli, povídání, otázky, vysvětlování, smích a nějaká ta slzička nebraly konce. A večer na sokolské veselici další setkání — jak jsem byla šťastná vidět známé a milé tváře Jasněnky, Aničky, Helenky, Květy, Jarušky, Irenky —. Dvacetpět let jsme se neviděly? Nesmysl, to bylo přece včera...! A vedle tváří známých i tváře nové. Líba, tak důvěrně známá z dopisů, jemně ciselovaný obličej sestry Aničky z Norska. Křehoučká, vítr by ji snad odfoukl, ale pohled do jiskrných, černých očí vyvrací zdání křehkosti, tam je veliká síla intelektu, hloubka zkušeností a bezmezná láska k životu. Alena, jejíž odvážný útěk z vězení je popsán v připravované knize “V žalářích nejtemnějších’’. Ota, jehož svérázný rukopis a nezvyklá komposice vět mne nepřipravily na vlídný, takřka chlapecký obličej, Vláďa s Monikou, Zdeněk, Karel, bratři ze Švédska, Milan a Mirka a jedna hezká, dnes si myslím — symbolicky nedo- tančená — mazúrka. A tak nad těmito řádky znovu prožívám tu radostnou, trochu zmatenou, ale nezapomenutelnou atmosféru curyšských událostí. Ale zde nekončí kaleidoskop. Na 5.7. byla ohlášena schůze všech politických vězňů v restauraci Uránie. Byla jsem tam dopoledne a pozdravila jménem K-231 v exilu všechny staré přátele. Bratr Kelbich a mnozí další mne pozvali na odpolední setkání, kde měla být všeobecná debata, alespoň jsem tomu tak rozuměla. Bylo mi trochu divné, že mne všichni, kteří se mnou mluvili o odpoledni ujišťovali, že se mi nic nestane, že se nemám čeho bát. Čeho by se měla bát "pardubická megera", která stále ve mně někde dřímá, mezi mukly? Takže to, že jsem se nezúčastnila odpoledního zasedání se nedá přičíst ani strachu, ani zbabělosti, jak mi (nám) bylo později vytknuto. Během polední přestávky se mi totiž dostala do ruky pozvánka — krásně upravená, ručně snad psaná, kde jako jeden z bodů programu na odpoledne 5.7. bylo prodebatováni České Unie kanadským a švýcarským Sdružením. Členská schůze z 7.6. v Torontu nám celkem dala volnost [pageend1]rozhodování, ale dvé věci jsme měli ve Švýcarech vysloveně členstvem zakázané: sednout si za jeden stůl (symbolicky míněno) s výborem kan. Sdružení (budou-li tam) k jakékoliv debatě o K-231 a nezúčastnit se — i když třeba jenom pasivně svou přítomností — žádného jednání o České Unii, od jejíž separatistické myšlenky se distancujeme od prvního pokusu o její zrod v německém Ellwangenu. Jak se ukázalo, tento bod byl vzat z poradu sobotního jednání a o rezeslaných pozvánkách, jak jsem později zjistila, nikdo nevěděl. Záhada, která mi zabránila jít zpět do Uránie nepatří však do těchto řádků. Ale v momentu rozhodování pro mne bylo směrodatné stanovisko členské schůze a nemohla jsem se rozhodnout jinak, než jsem se rozhodla. A tak neomlouvám svou neúčast, pouze vysvětluji. Mrzelo mne to, ale jenom do té doby, než jsem se dověděla, že naše účast měla pomoci rozetnout problémy šv. Sdružení a to by nebylo dobré. Za prvé švýcarský výbor má mnoho čestných a inteligentních členů, kteří jsou schopni řešit vlastní problémy a za druhé by to mohlo potvrdit řeči, které kolují, že jsme jeli do Švýcar rozbít Sdružení a založit tam K-231. Obojí je nesmysl a těmito řádky podobná obvinění naprosto odmítám! Vždyť těžiště naší cesty do Švýcar měla být právě schůzka se šv. výborem Sdružení a najití společné cesty! I k tomu došlo! Už 15. dubna jsem písemně žádala bratra Kelbicha o umožnění podobné schůzky, ale do našeho odletu 2.7. nepřišla odpověď. Viděli jsme, že během vskutku hektických dnů až do ukončení Sletu není na to čas a tak jsme se smířili s tím, že příští týden, který jsme si chtěli nechat pro krásy Švýcar a já na kratičký zájezd do Vorau, a setkání s přáteli z Německa, bude asi plný. Na sletu 6.7. bratr Lambert nabídl, že se pokusí tuto schůzku zařídit a dojednal se členy výboru datum — čtvrtek 10.7. Souhlasili jsme. Tato schůze byla nazvána “neoficiální” a není z ní záznam a tak se spoléhám na svou paměť. Měla velmi rychlý spád, trvala skoro 4 hodiny a než jsme se nadáli, byl konec. Schůzi zahájil bratr Kelbich, vzájemně nás všechny představil a krátce nastínil důvod setkání. Požádal o řízení schůze bratra Laubeho, jemuž chci tímto poděkovat za korektní vedení jednání. První slovo měl bratr Anděl, který opakoval to, co proběhlo tiskem Mukla a co jsme se domnívali bylo již písemně vysvětleno a zdůvodněno, totiž, že jsme měli plné právo na svolání schůze 1.6.1985. Šv. stanovy, které bratr Anděl vypracoval a které byly do Kanady přivezeny bratrem Kůstkou, jasné říkají, že “Členy Sdružení jsou všichni političtí vězni... .” a nás ze Sdružení nikdo nevyloučil. Přihlášky, které byly rychle vydány, říkaly, že o členství rozhodne výbor. Ale to už je stará písnička. Nás zajímaly možnosti společné cesty. A tak jsme se dověděli o návrhu Edy Vondráčka, který je ochoten resignovat ze své funkce předsedy kan. Sdružení v můj prospěch. Chvályhodné, ale já jsem za svou osobu odmítla přehazování funkcí bez souhlasu a vědomí členstva obou skupin. V tu chvíli jsem obdivovala bratra An- déla. Jeho bystrá, právnická mysl, která měla a má tolik výhrad proti založení K-231 v exilu jistě musela zaregistrovat naprostou nelegálnost návrhu. Ale při přednášení nabídky bratr Anděl ani brvou nehnul. Zřejmě k širokému vějíři znalostí a zájmů, jež čilá mysl patriarchy politických vězňů v zahraničí dovede obsáhnout patří i poker. Jeho nečitelná tvář vten moment přesně odpovídala tomu, čemu se říká “poker face”. Ale to jen tak na okraj. Aekla jsem, že v K-231 nevylučujeme, že jednou dojde k splynutí obou skupin, ale chce to čas. Snad až vyprší “zvláštní doložka” v registrační listině kan. Sdružení a vymění se lidé, kteří dnes Sdružení representují, bude možné se sejít a členové, nikoliv jednotlivci rozhodnou o dalším. Hodně času se věnovalo časopisu, který by vydávalo šv. Sdružení. Měla jsem pocit, že většina cítí potřebu vlastního tiskového orgánu. Držím jim palce, aby si brzy zjistili, že tiskárny netisknou 7x drážeji než Moravia Press, jak byli nezodpovědně informováni. Celá schůze byla vlastně velmi přátelská, až na několik horkých výbuchů od dvou či tří bratří. Jeden z nich se týkal Lumírova práva tisknout básníka, žijícího v Československu a Lumír, rovněž “horce” otázku zodpověděl. I “Complementum” bylo na pořadu, tam se rozhorlil bratr Lambert, protože jsme autorství tohoto “traktátu” přičetli jemu. Nám totiž přišlo s dodatkem: Vypracoval J. Lambert, kdežto Jaroslav tvrdil, že na tom pracoval celý výbor. Tedy záhadička. Jednou věcí jsme byli překvapeni. Během prvního roku proběhlo na nás mnoho útoků jak v Muklu, tak v několika exilových časopisech, že totiž z vznikem K-231 stojí Rada svobodného Československa. Ač jsme tuto nepravdu snažili se vyvrátit, protože K-231 vzniklo naprosto spontánně na základě neutěšené situace mezi politickými vězni (již jsme vlastně zavinili my všichni pasivností až do určitých mezí), řeči neustaly a tak jsem očekávala, že se o tom bude mluvit. Ne tak. Zřejmě prohlášení bratra Anděla hned na začátku sezení, že je členem Rady, udalo tón. Hrozně nerada bych vzbuzovala dojem, že svou několikerou zmínkou o bratru Andělovi si ho nějak “vypůjčuji”. Ale bratr Anděl byl hlavním řečníkem našeho jednání a je hybnou pákou šv. Sdružení, a ač jsme na sebe několikrát narazili, myslím, že jsme se rozešli přátelsky. Jistě jsem nenapsala vše z průběhu těch 4 hodin. Šv. Sdružení prý vydává pro veřejnost souhrnnou zprávu z tohoto jednání bez záznamu a tak co jsem zapomněla, dovíte se od nich. Nelituji ani času, ani námahy, či peněz na zájezd do Švýcar. Budoucnost ukáže, zda jsme opravdu něco vyřešili a já pevně doufám, že ano. Těším se, že všichni, kteří slíbili, že přijedou do Kanady, opravdu přijedou a my se budeme snažit být tak dobrými hostiteli, jako byli oni. Přeji vám vše nejlepší Eda Jarošová-Ottová 2 [pageend2]Lumír Salivar Malá zpráva Na rozdíl od vládního trojlístku jsme jeli do Švýcar za svý. Delegace jsme byla pouze tříčlenná. Více lidí jet nemohlo buď proto, že cesta stojí přeci jen dost dolarů či prostě proto, že i v Kanadě se dovolená musí mnohdy plánovat a v termínu sokolského Sletu, ke kterému se přilepila kdekterá existující i neexistující exilová organizace včetně organizace bývalých politických vězňů, další zájemce dovolenou neměl. Důvodů k cestě bylo několik. V prvé řadě se pokusit osobním stykem navázat užší kontakty s evropskými politickými vězni, ve druhé řadě se sejít se starými přáteli a konec konců také něco vidět a prožít kousek dovolené. S výjimkou prvého důvodu všechno vyšlo na sto procent. O tom prvém bodu se pokusím podat zprávu tak, jak jsem to já viděl a prožil. Dalo by se říci, že v průběhu našeho zájezdu se setkaly obě delegace bývalých politických vězňů a projednaly otázky širokého okruhu zajímající obě strany. Tak by to asi napsalo Rudé Právo či toront- ské Jejich Hněvy. My jeli do Švýcar z pověření našich členů a ti mají právo na podrobnosti. Na letišti nás čekalo několik přátel. Naše předsedkyně dostala dokonce na uvítanou kytici růží od budoucích členů Kruhu přátel K-231, který zapouští svoje kořeny už i v Evropě. Ze švýcarského Sdružení nás přišli uvítat bratři Fráňa, Kanda, a Nýčkalo. Zda přišli jako oficielní vítací delegace nevím, ale jejich přítomnost nás potěšila. Časovým rozdílem jsme zestárli o šest hodin a vzdor tomu, že se náš čas posunul o stejný počet hodin kupředu, šli jsme spát pozdě v noci. Ve Švýcarech jsme vůbec spali málo, více než čtyři-pět hodin denně to nebylo. Ujišťuji, že to nebylo vinou flámování. V den našeho příjezdu se konalo slavnostní zahájení sokolského Sletu a současně probíhal seznamovací večírek švýcarského Sdružení. Dali jsme přednost Sokolům, protože jsme věru neletěli do Švýcar tancovat. Na slavnostním zahájení Sletu pronášeli zástupci desítek exilových organizací své zdravice a bylo téměř neuvěřitelné pozorovat, jak nesmírně bohatým spolkovým životem náš exil žije. Bohužel, ač ohlášeni, nikdo ze švýcarského Sdružení se nedostavil. O kanadském minisdružení ani nemluvě. Ceremoniář několikrát marně vyvolával Sdružení bývalých politických vězňů ve Švýcarech. Čest všech politických vězňů zachránila svým projevem naše předsedkyně. Potlesk, který za svou zdravici sklidila svědčil o tom, že K-231 se už dostal do povědomí našeho exilu a je uznávaným partnerem. S přáteli a známými jsme se setkávali ve spěchu a jen málokterá domluvená setkání se mohla uskutečnit. A poznávali jsme nové lidi. Tak na příklad v předsálí mne kdosi představil panu Langovi, knězi a čelnému představiteli Naardenského hnutí, u jehož vzniku stál i Jaroslav Brodský. Zajímavá byla jeho o velké cestě poznámka k t. zv. České světové Unii. Pronesl něco v tom smyslu, že s tou šaškárnou nechce mít a nemá nic společného. Ostatně v tomto smyslu se vyjadřoval kde kdo. Následujícího dne dopoledne se konalo slavnostní seznamovací zahájení sjezdu bývalých čs. politických vězňů a my byli postaveni před problém, zda se zúčastnit či nikoli. Já zastával stanovisko, že tam jít nemáme, protože tam budou ti z kanadského minisdružení a svou přítomností bych je de facto uznal za rovnocenné partnery. Tvrdil jsem, že kdykoli a kdekoli jsou oni, my tam nemáme co dělat. Sestra Ottová naopak zastávala názor, že je to setkání všech politických vězňů a že bez ohledů na přítomnost kohokoliv máme nejen povinost, ale i právo se zúčastnit. Problém to byl diskutabilní a nakonec jsme ho vyřešili kompromisem asestra Ottovášla na slavnostní zahájení sama a pozdravila staré přátele. Odpoledne pak bylo pracovní zasedání, kterého jsme se nezúčastnili vůbec. Jednak to byl můj důvod, jednak to byla i skutečnost, že na slavnostních pozvánkách zaslaných několika význačným osobnostem našeho exilu bylo uvedeno, že se bude projednávat založení t. zv. České světové Unie. A to už bylo trochu moc. Zajímavé pro mne bylo a je myšlení některých lidí ze švýcarského Sdružení. Na mou poznámku, že jsou zakladateli této rarity mi rozpačitě vysvětlovali, že nejsou zakladateli, ale pouze iniciátory. Titíž lidé se nás snažili přemluvit abychom se zasedání zúčastnili a zaručovali nám, že se nám nic nestane. Tato záruka maně evokuje domněnku, že by se nám eventuálně jaksi cosi přihodit mohlo. Nemám sice potuchy co by to mohlo být — ale proč nějaké záruky? Nicméně onoho pracovního sezení jsme se nezúčastnili a tak informace jsou více méně z druhé ruky. Kromětoho, žese řešily problémy mezi švýcarským Sdružením a jeho kanadským minipartnerem a pochopitelně rozbíječská politika K-231, došlo už jenom k prohlášení a výzvě “k ještě pevnějšímu semknutí v boji proti komunismu a za osvobození naší vlasti”. Bohužel už nikdo nespecifikoval způsob, jak naši vlast osvobodit. Později nás pak řada lidí ze švýcarského Sdružení ujišťovala že jsme udělali chybu, že jsme nepřišli, protože vše bylo zralé k tomu, aby se ve Švýcarech udělal konečně pořádek. Na druhou stranu zase řada lidí souhlasila s naším postojem a nekompromisností. Takže pravda bude asi někde uprostřed. Já však vůbec nelituju toho, že jsme demonstrativně odmítli jednat tam, kde byli lidé nehodní zastupovat bývalé čs. politické vězně. Jako perličku uvedu příhodu, která se na odpoledním zasedání přihodila. Moravský, nebo snad valašský (či snad již slovenský?) “novinár” se na jakousi výtku stran svých mnoha půjček, které odmítá zaplatit a na dotaz o svém odsouzení kanadským soudem začal bít v prsa a prohlásil: “Co na mně chcete? Vždyťani ta košile co mám na sobě nepatří mně.” Kupodivu se 3 [pageend3]v sále nenašel nikdo kdo by se ho zeptal jak je to tedy možné, je-li tak chudý, že si udělal výlet do Evropy z Kanady. Pak by asi vyšlo na světlo světa jméno mecenáše, který náš vládní trojlístek financoval. Proslýchá se, že tím mecenášem je pan Štefan Roman z Toronta. Nic proti tomu, pan Roman má právo disponovat se svými penězi podle svého uvážení a zdůrazňuji, že vůbec nekritizuji, jak svoje dolary utrácí. To je jeho soukromá záležitost. Jen je mi ho trochu líto. Pan Roman je, pokud vím, selfmademan. Začal v Kanadě jako téměř kterýkoli jiný emigrant od piky. Šťastnou shodou okolnosti a bezesporu i svou pílí a houževnatostí se vypracoval na jednoho z velkých průmyslníků naší země. A zná hodnotu peněz. A je mi ho líto proto, že z nějakého důvodu naletěl na krásné řeči. A možná, že mu oznámím novinu, kterou mu jeho pochlebníci záměrně zamlčeli. Pan Roman a pan reverend Toth totiž byli vybranými čestnými hosty setkání bývalých čs. politických vězňů. Kaligraficky vypravené pozvánky byly už v obálkách, jen je odeslat. Mezitím však pan Roman byl vyznamenán jakousi medailí, prý to bylo od sudeťáků. Vysílala to švýcarská televize a muklové se vzbouřili, že ten, kdo má styky se sude- ťáky nemůže být čestným hostem muklovského sjezdu. A tak pan Hoffmann Eugen, jednatel švýcarského Sdružení ale hlavně předseda zastupitelstva t. zv. České světové Unie, rychle pozvánky stáhl. Pan Roman a pan reverend Toth tedy nebyli dost vhodní čestní hosté. Vhodné jsou pouze dolary pana Romana. Věru nevděk světem vládne. Naším hlavním úkolem ve Švýcarsku bylo sejít se s výborem švýcarského Sdružení, pohovořit si s nimi a pokusit se najít nějaké východisko ze současné napjaté situace a hlavně dohodnout se o spolupráci, kterou K-231 nabízí švýcarskému Sdružení od svého založení. Nabídku spolupráce švýcarský výbor, na rozdíl od svých členů, doposud ignoroval. Denně jsme se scházeli s řadou přátel z kriminálu, ale oficielní jednání v dohledu nebylo a už se zdálo že zůstane pouze u těch soukromých setkání. Požádal jsem o zprostředkování setkání bratra Laubeho, který se záležitosti ochotně ujal. Mezitím však vyvinul iniciativu bratr Lambert a tak jsme se s rozšířeným výborem přeci jen sešli. Pokud vím, jediný z výboru kdo se nezúčastnil byl pan Hoffmann Eugen. Schůzi výtečně vedli bratři Kelbich a Laube a já jim chci touto cestou ještě jednou poděkovat. Na počátku schůze jsme se domluvili, že vždy bude mluvit jeden ze Švýcarů a po něm jeden z Kanaďanů. Nepamatuji si přesně, kdo byl prvním diskutujícím, ale vím, že nás opětně napadl a obvinil z rozbíjení muk- lovské jednoty. Porušil jsem subordinaci a jako první za zámořské politické vězně jsem mluvil já. V krátkosti jsem řekl, že jsme nepřiletěli do Švýcar nic rozbíjet, nic zakládat, o nic prosit a za nic se omlouvat. Že jsme ochotni věci vysvětlit a že naším přáním je se švýcarskými a evropskými sestrami a bratry spolupracovat a důkazem naší dobré vůle je naše přítomnost. A na napadení z rozbíjení jsem už jenom omílal starou známou písničku o tom, že politické vězně v Kanadě a Americe už přestalo bavit, aby za ně a jejich jménem hovořili lidé, jejichž chování je v rozporu s obecnou mravností a kteří využívají organizace politických vězňů ke svým pochybným cílům. Přiznal jsem naši chybu, že jsme jim umožnili naší pasivitou uchvátit kanadský spolek a odmítl jsem jakékoliv útoky na naší dnešní aktivitu. Někteří členové švýcarského výboru nemohli, nebo také nechtěli pochopit situaci, která u násvzniklaaargu- mentovali tím, že jsme měli do kanadského Sdružení vstoupit a při nejbližších volbách nepohodlné lidi odvolit. Jaksi jim ušlo, že v přihláškách do kanadského Sdružení je řečeno, že o přijetí rozhoduje výbor. A že si výbor nebude sám řezat větev na které sedí, to jsme pochopili okamžitě. A proto vznikl spolek nový. Vytýkali nám, že za vším jsou osobní důvody. A já to přiznal. Ano, já beru setsakrament- sky osobně to, chce-li za mně hovořit komunista či člověk odsouzený kanadským soudem pro podvod. Podivuhodná byla logika jednoho z diskutujících, že zmíněný člověk byl v Leopoldově výborný a spolehlivý mukl. Jaksi nevzal v úvahu, že konec konců i bomzáci přišli do kriminálu jako bezúhonní lidé. Bomzáky se teprve stali. Právě tak i výborný leopol- dovský mukl si narušil charakter — ostatně on sám prohlásil, že žádný nemá — teprve v exilu. Schůzka to byla bouřlivá a po pravdě řečeno k žádným uzávěrům se nedošlo. Mimoděk se vyjevilo, že i- švýcarské Sdružení má svoje závažné problémy, jejichž řešení si vyžádá nejen čas, ale možná i radikální zásahy. Že situace ve Švýcarsku se v mnohém podobá situaci v Kanadě před založením K-231. Ale je a bude jen na členech švýcarského Sdružení, jak si svoje problémy vyřeší a jaký budou mít spolek. Některým ve Švýcarech se jedná z jakéhosi neznámého důvodu o jednotu muklovského hnutí. Dobrá — existovala jednota na lágrech? Tam jsme se přeci také distancovali od pochybných lidí. Proč mám dnes být jednotný s někým, s kým bych se odmítal stýkat na lágru? A došlo k zajímavému návrhu, který mne z malé části vyděsil a z velké pobavil. Na této schůzi jsme se totiž dozvěděli, že soudruh Vondráček je ochotný resignovat na svou funkci předsedy kanadského minisdružení ve prospěch naší předsedkyně, jestliže dojde ke spojení našich organizací. Proboha — copak my máme zapotřebí sjednocovat se se spolkem který nejen politickým vězňům, ale celému československému exilu v Kanadě dělá jenom ostudu? K-231 je otevřenou organizací všem politickým vězňům na celém světě a o přijetí rozhoduje členská schůze a nikoli několik jednotlivců ve výboru. A je název organizace tak důležitý? Důležitá je snad činnost a naše výsledky za více než rok naší existence hovoří za nás. Že K-231 je respektován řadovými členy švýcarského Sdružení o tom svědčí i to, že aniž bychom žádali, dostali jsme od několika přátel peníze. To je jistě dost výmluvné. Za všechny bych snad mohl citovat Zdeňka Mráze, který mi řekl: “Když jsem dostal do rukou první číslo Káčka a přečetl jsem si 4 [pageend4]seznam členů, řekl jsem si: — To je ono. To jsou lidi, které znám, kterým věřím a mezi které patřím.” Schůze trvala více než čtyři hodiny a v deset jsme museli vyklidit místnost. Rozešli jsme se víceméně přátelsky i když ke konkrétním závěrům jsme nedošli. Ale první krok byl učiněn. Kdybych měl za sebe vyjádřit nějaké resumé, řekl bych: “Političtí vězni ve Švýcarsku a okolí jsou jako všude jinde ve své velké většině výborní lidé. Jedná se jim o dobré jméno politického vězně a chtějí a jsou ochotni udělat kus dobré práce. V současné době se podle mého názoru ta pověstná mlčící většina probouzí z lethargie díky pochybné aktivitě některých členů, kteří se je snaží zmanipulovat ve svůj osobní politický prospěch. Je otázkou, kdy a jakým způsobem nahradí ve svém výboru ty, jimž funkce a funkčičky jsou nade vše. A nutno říci, že proti kanadské situaci v době založení K-231 mají velkou výhodu, protože ve svém výboru mají řadu výborných a obětavých lidí, což v Kanadě nebylo. Jde jen o to, aby tito lidé neztratili zájem a nestáhli se do svých ulit, jako to dříve udělala řada členů. Přeji svým evropským sestrám a bratřím, aby se jim podařilo to, co nám v Kanadě a Americe. Zaktivi- sovat všechny ty Mráze, Důry a Hamply, obohatit vzájemnými setkáními a činností svůj i jejich život, jehož máme už namále. Věřte mi, stojí to za to. Karel Palát Bude existovat Böhmen und Mähren v exilu? Zdá se tu být problém: je skutečně pravda, že se v exilu vytváří směr k obnovení podivného státu Čechy a Morava, něco blízce podobného protektorátu Böhmen und Mähren? Státu bez Slováků, pouze existujícího vedle samostatného Slovenského štátu? Státu bez účastníků Slovenského národního povstání a bez demokratických tradic, za které toto povstání bojovalo? Státu bez Podkarpatských Rusí- nů? Nejsem ani historik ani prorok, ale jsem Čechoslovák a zdá se mi, že mám právo k tomu říct svoje. Byl jsem na letošním sletu v Curychu — a to každopádně za svoje vlastní peníze. Jel jsem do Curychu s několikerým pověřením, mluvil jsme tam s řadou lidí z rozličných táborů a účastnil jsem se řady schůzí. Jedna z nich bylo jednání Československé obce legionářské v zahraničí. Jednali jsme o řadě záležitostí, jedna z nich byla také Česká světová unie. Na schůzi byli zástupci z Evropy, Spojených Států, Austrálie a z Kanady, a problém České Unie nám zabral necelých patnáct minut. Přece jen se ukazuje rozdíl, když o věci mluví bývalí vojáci. Stanovisko k České Unii vypadá takto: My, legionáři, jsme bojovali za svobodné Československo. Vedle nás bojovali a umírali kamarádi z Čech, Moravy, Slezska, Slováci právě tak jako Podkarpatští Rusíni. Bojovali jsme společný boj. Neuznáváme separaci, ať je to Slovenský stát, nebo Böhmen und Mähren v České Unii. Chápeme vývoj doby. Jestliže svoboda Československa bude v budoucnosti lépe zaručena v nějaké formě evropské federace, Spojených států evropských, s touto myšlenkou plně souhlasíme. Ale nikdy nebudeme podporovat dělení, drobení a štěpení Československa. Pokud jsem mohl zjistit, podobné stanovisko zastávala řada dalších osob z různých organizací, které se v Curychu sešly při příležitosti Sokolského Sletu. O problému se patrně bude ještě nějakou dobu psát a mluvit. Zdá se, že v některových exilových kruzích je o separatistickou ideu zájem. Je tedy asi nutné k tomu říci svoje, aby lidé nepodlehli nějakým výmyslům. Určitě na toto téma promluví lidé povolanější, než jsem já, i z ostatních čs. organizací. Věra Rollerová Den smutku Před několika dny byl opět 21. srpen. Už osmnáctý... Napadá mě, kolik z nás si na toto výročí vzpomnělo v denním shonu uprostřed svobodné Kanady. Kolik si vzpomělo nás, Čechoslováků. A kolik Kanaďanů, Američanů, Švédů... A asi řeknete, koho to ve světě dnes zajímá? Kdo ví o malém Československu, které už dávno není na prvních stránkách novin? Někdy malomyslníme. A nejen my. Je nás málo, jsme zástupci jen malého národa. Ale malý národ jsou také Estonci, Lotyši, Litevci, Maďaři... A to asi bylo to, co dalo kanadskému inženýrovi estonského původu Marcusu Hessovi jistotu, že když nás bude víc, tak už nejsme tak úplné malí a že vlastně nejsme sami, že spolu s Lotyši, Čechoslováky, Poláky, Maďary a immigranty z dalších zemí, které jsou pod komunistickou nadvládou je nás už pěkná řada a že můžeme něco dokázat. Ukázat světu co je komunismus a jaké jsou jeho hrozivé následky. Zvolit den, který bychom mohli společně vzpomenout jako den porobených národů nebylo těžké. Vždyť to vlastně všechno začalo 23. srpna 1939. Marcus Hess navrhl vzpomenout 23. srpen jako den výročí uzavření mírové smlouvy mezi fašistickým Německem a SSSR. Ta smlouva, o které nám ve škole v Československu vykládali, že byla taktickým manévrem Sovětského svazu neobsahovala, jak Sověti tvrdí, jen možnost oddálení válečného konfliktu mezi oběma v^lmocemi, ale mnohem více. 5 [pageend5]V prvé řadě jasně proklamovala, že obě ideologie jsou si velmi, velmi blízké,žesevlastněshodujívpo- tírání toho, co je tak důležité pro demokracii, totiž v potírání svobody člověka. V době, kdy ostatní demokratické státy na světě s nedůvěrou sledují vývoj Německa, kdy v koncentračních táborech umírají stovky nevinných, kdy jsou vyhlazovány tisíce občanů židovského původu, Sovětský Svaz s obdivem nabízí Německu mír. Smlouva měla katastrofální strategické důsledky pro západní Evropu. Německu se dočasně uvolnily ruce k široké vojenské expansi na západ. A nejen to. Ve smlouvě je jasně dohodnutá sféra vlivu mezi oběma státy: anexe pobaltských republik Sovětským Svazem a rozdělení Polska mezi Německo a Sovětský Svaz. Tento precedent byl pak v roce 1944 vlastně také uznán při formulování tzv. Jaltské dohody, kdy se opět hovořilo nejen o nových státních hranicích, ale i rozdělení vlivu sféry mezi spojenci. Šlo tedy o velmi důležitý fakt, jehož důsledky trvají de facto dodnes. Tato smlouva se už přímo dotýká Československa. A nakonec i Polska, Maďarska, NDR a i Afganistanu. A nejen to. Německo, které už v té době mělo problémy s dodávkami strategických surovin, je začalo dostávat od Sovětského Svazu. Ano, zbraně, které mířily na Holandsko, Belgii, Francii, byly vyrobeny z ocele, dodané Německu Sovětským Svazem. Kromě strategických dodávek se však komunisté přičinili ještě o další: o zásobování plynových komor v německých koncentrácích. Po uzavření smlouvy Sověti vydali Němcům řadu německých komunistů a sociálních demokratů, kteří hledali asyl v Sovětském Svaze. Svolala se schůzka zástupců světových organizací národů porobených Sovětským Svazem, tedy zástupců Estonského světového kongresu, koordinačního výboru Světového kongresu svobodného Polska, Maďarské světové federace bojovníků za svobodu, Litevského světového společenství, Světového kongresu svobodné Ukrajiny, Světové federace svobodného Lotyšska a Rady svobodného Československa. Zástupci těchto organizací se usnesli, že od roku 1986 budeme vzpomínat právě den 23. srpna jako výročí nejen této smlouvy, ale jako den, kdy budeme sobě i svým světovým spoluobčanům připomínat hrůznost komunismu. Den smutku. Den černých stuh. Black Ribbon Day. Rada svobodného Československa požádala Československé Sdružení v Kanadě aby ji v tomto společenství zastupovalo. A tak od dubna 1986 zasedali zástupci Čs. Sdružení v Kanadě v mezinárodním výboru pro Black Ribbon Day spolu se zástupci ostatních skupin, kteří vytvořili velmi aktivní skupinu lidí, kterým jde o svobodu. Spojili se s ostatními aktivními skupinami v USA, Anglii, Austrálii, Francii, Švédsku a tak jsme 23. srpna 1986 demonstrovali nejen v Torontě, ale i vdalších městech svobodného světa naší základní myšlenku. Že jsme proti fašismu a komunismu, že jsme proti násilí, že chceme, aby na celém světě byla dodržována lidská práva. Lidé si navlékali na rukáv černé pásky, značení smutku a těm, kteří se jich ptali kdo jim zemřel, mohli plným právem odpovídat: před 47 lety začala umírat lidská práva... (Poznámka redakce). Jak jsme se dozvěděli po úspěšné akci Black Ribbon Day, podala sovětská vláda ostrý protest kanadské vládě, ve kterém požadovala, aby se kanadská vláda od celé akce distancovala. Kanadská vláda však není sovětský satelit a tak ministerský předseda B. Mulroney poslal shromážděným svou zdravici a shromážděni se zúčastnila celá řada politicky významných lidí. Starosta Toronta ve svém projevu prohlásil, že největším nepřítelem je pasivita a vyzval shromážděné, aby ve svém úsilí neustávali a nepřestávali pozvedávat svůj hlas proti násilí a zvůli. 23. srpen — Den černé stuhy V letošním roce se zrodila nová a dalekosáhlá akce: z podnětu mladého Kanaďana estonského původu dr. Marca Hesse se sedm národů pod sovětskou okupací — Estonci, Lotyši, Litevci, Poláci, Maďaři, Ukrajinci a Čechoslováci — dohodli na jednotném datu, kdy budeme společně protestovat proti sovětskému útlaku. 23. srpen — Mezinárodní den černé stuhy — den kdy Sověti a nacisti pode- psali pakt o neútočení a tím umožnili Hitlerovi zahájit 2. světovou válku, jsme si v Kanadě připoměli na demonstracích v Torontu, Montrealu, Ottawě, Ha- miltonu, Vancouveru, St. Catherines, Sudbury, Windsor a v Kitcheneru. Na Kitchenerské demonstraci za utlačené národy promluvila předsedkyně K—231 Eda Ottová. Její projev — s omluvou těm čtenářům, kteří nečtou anglicky — přetiskuje v anglickém originále: August 23, 1986 Black Ribbon Day — Kitchener, Ontario Allow me to greet you all on behalf of K-231 (Club of former political Czechoslovak prisoners) in exile. I wish to express my thanks to all the guests of honour for coming today. This is a very special day for us, who came from the countries now under the rule of communist regimes. You have heard many speeches before this as to why this day was chosen to commemorate the events in Europe, which have changed the fates of many nations. I’m sure — all of you remember the times, when country after country was disappearing in terrible jaws of the nazi monster, some of them never to recover. And after the war came another monster — 6 [pageend6]which only changed its colour — from brown to red. And many countries were swallowed by the Russians and left behind the curtains of iron and later also of bamboo. Their Death And again, people went to jails and concentration camps. I know, I was there! I would like to share with you a few memories. At the beginnig of the war — in 1940 — both my parents were imprisoned by the Nazis. They were fortunate enough to survive. After my father returned, he was willing to talk about the time spent in prison, but not much. Among other things, he told meaboutthe hunger they had experienced and how they looked forward to Friday’s supper — which was a piece of pastry in the shape of a small brick (buchta) with beet marmalade inside. That was in Prague — in prison called Pankrac. 10 years later, I experienced the same hunger as my father and knew the taste of the baked brick with the marmalade, which stayed as a Friday menu. I was in Pankrac myself. With this little story, I’m trying to tell you that in fact there is little difference between the methods of fascism and communism. The times have changed, the menu has stayed the same. My father did not talk about the cruelty in nazi jails. For me, the memories of my 10 years spent behind barbed wire are also painful to recall. Yet I feel compelled to share them with you. I’m free now, living in a free country yet thousands of people are still looking through the same barbed wire as I was for an entire decade of my life. People of the sunny Ukrainnia, friendly northern Baltic Republic, brave Poland, Albania, Rummania, Bulgary, my Czechoslovak country, gallant Hungary, far away lands like Afghanistan and Vietnam, are still living under oppression. On behalf of political prisoners of communist regimes I wish to remind you of the cold, .of work camps, the hunger and the dispair of not knowing when the misery will end. For them we must continue to increase the awareness of the free world, especially on this day, and we must not fail them in their belif that the free world know about them and that they have not been forgotten! And, they have not been forgotten, because they are in our hearts — always. Thank you. Hovorí Martin Kvetko k, . v Zurichu 3. Drahí priatelia, pozdravujem Vás menom slovenskej organizácie, o ktorej ste iste málo počuli. Pozdravujem Vás menom Stálej konferencie slovenských demokratických exulantov. Stála konferencia nie je vlastne organizácia ve zmysle spolkového zákona. Je to volné združenie Slovákov, ktorých programom je spolupracovať s Čechmi, ktorých programom je udržať a upevniť československý štát ako prirodzený domov národa slovenského i národa českého. Veríme, že táto spolupráca je potrebná a nutná, lebo naše dva bratské národy majú společné poslanie v strednej Európe a v rodine europských národov, poslanie ktoré môžeme stručne vyjadriť ako úlohu upevniť v tomto priestore demokraciu, nezávislosť a opravdový sociálny pokrok. Mohlo by sa povedať, že spolupráca našich dvoch národov a udržanie spoločného štátu, ktorý zachránil slovenský národ od národnej smrti, ktorá mu v Uhorsku hrozila, by mala byť samozrejmou vecou. Ale - ako vidíme - samozrejmá vec to nie je, lebo medzi nami v exile sú ludia, najmä na slovenskej strane, ktorí sa od spoločného štátu odvracajú a pracujú proti nemu. Už sú aj určití ludia na českej strane, ktorí sa k takému stanovisku prikláňajú. Myslia si, že keby existoval samostastne český štát, tak že by to bolo lepšie. Odmietame takýto názor, lebo oddelení budeme oslabení a na to len doplatíme. Doplatíme práve tak Češi ako Slováci. Ale tato neblahá skutočnosť nám v exile hovorí len tolko, že česko-slovenský pomer je teraz v kríze, že súžitie v našej spoločnej domovine je podrobené júla 1986. ťažkej skúške. Ale nech sa toto protičeskoslovenské triedenie prejavuje v exile hociako, nech sa tvoria hociaké tábory, my musíme vedieť, že v exile nerobíme politiku pre exil, lež pre domov. A na tom záleží ako zmyšlá domov. československý štát existuje nech je hociako komunistami zotročený a nech sú naše národy hociako pokorené a duchovne deptané. Československá domovina predsa existuje a naše národy robia čo môžu aby zachovali odkaz našich dejín a prajavili pri každej vhodnej príležitosti túžbu našich doma po slobode, nezávislosti a demokracii, prejavujú takto práve národné ambície. To je pre nás záväzné, to musíme pri našej práci v exile mať vždy na pamäti a robiťvšetko to, abysme tieto túžby domova podporili. Povedal som, že československé vztahy sa nateraz nachádzajú v kríze. Preto takéto príležitosti ako je tento sokolský zjazd slobodného Sokolstva v zahraničí je vhodnou a krásnou príležitosťou, aby sme sa vzájomne poznávali, vymieňali si názory a tak prekonali terajšou krízu a vyhnuli sa chyb, ktorých sme sa dopustili v minulosti a tak zachovali, upevnili a zdokonalili štát Masarykov a Štefánikov. Želám si, aby tento slet k tomu prispel velkou mierou, prajem mu mnoho úspechov. (Dr. Martin Kvetko je podpredseda výkonného výboru Rady slobodného Československa a generální tajemník Stálej konferencie slovenských demokratických exulantov.) 7 [pageend7]Tonda Uhlíř Requiem za Špióna Už ani nevím kdy a za jakých okolností jsem ho potkal v padesátém třetím na lágru Vojna. Přijel nás tenkrát velký transport z Rovnosti. Než jsme se, totálně promrzlí, konečně dostali na baráky, kluci z lágru všude na světnicích zametli a zatopili. Věřím, že i špión nosil dřevo a mával koštětem. Většina kluků na lágru ho znala, i když Špión byl Nikdo právě tak jako já a stovky jiných muklů. Nikdy nebyl přítelem nějakého poslance nebo generála, nikdy mu nikdo nenabídnul místo v budoucí vládě, nikdy se ničím neproslavil — mám takový dojem, že největší den jeho života byl když jednou v tramvaji seděl vedle Otomara Korbeláře. Už se ani nepamatuji proč jsme mu říkali Špión Pralinka; byl asi takovým špiónem jako já — prostě ten nevyzpytatelný vítr okolností ho zavál kam zavál. V šedesátém jsme šli domů, špión také. Jednou jsem ho přijel do Podolí navštívit a tak-mimocho- dem-jsem se stal Pralinkovým švagrem. Nikdo z nás, ani sám Špión nevěděli jak je vlastně nemocný, až jeden večer, z čista jasna dostal srdeční záchvat a já myslel že mi zemře v náručí, jak jsem ho držel v ambulanci cestou na záchranku. No dostal se z toho a ještě měl odvahu odjet v šedesátém osmém za námi do Vancouveru. My jsme později odjeli do USA. Během těch let Špión Pralinka přežil několik operací srdce. Potom už ani nemohl pracovat. Občas ho někdo pozval na večeři — jinak se šoural ulicemi Vancouveru, nebo se díval doma na te levizi. Jezdit autem se nikdy nenaučil a co znal z angliny, to těmi lety zapoměl — jak už jsem podotkl, prostě Nikdo. Vím že nad ním občas lidé ohrnovali nos a už ho ani tak často na večeře nezvali.... Potom ještě vloni ho ranila mrtvice. Špatně mluvil a ještě hůře chodil i o holi. Přes Vánoce byl u nás na Floridě — jeho dvě sestry z Prahy také. Vzpomínám si, jak nás na lágru každé Vánoce otravoval s jeho každoročním: “Tak, pánové, aby to byly ty poslední.” už nám s tím lez na nervy. Vloni mi to zapomněl říct... Pepík Sršeň zemřel v pondělí 21. července v nemocnici ve Vancouveru. A teď na závěr bych měl končit s něčím jako: "Budiž Ti země lehká”, nebo “Spi sladce” a pod., že? Drtivá většina lidí se domnívá že když člověk zemře tak tím prostě končí jako koza, slepice nebo komár. Prostě konec. K této většině nepatřím. Já věřím že Bůh stvořil jak celý Vesmír, tak i člověka a to vše nám popsal v dopise, kterému se říká Bible. Usmějte se, ironicky, pakliže chcete. Já vím z toho dopisu že Bůh nedělá rozdíly mezi lidmi — vím že Špión Pralinka není po prvé Nikdo. Stojí před Stvořitelem právě tak jako kterýkoliv král, papež či žebrák... Pepíku Sršni alias Špióne Pralinko — ne s Bohem... já věřím že na shledanou.... Jiří Bláha Aby se to neopakovalo ... věřit se nechce že je tolik ševců kritiků a tak málo kritiky na ševče. Byla to tenkrát taková neobyčejná doba. Doba změn a tak Plamen nebyl jen podplamenici narůžovělou, nýbrž plál a hlavně přinášel na pokračování Solženicynův Jeden den Ivana Děnisoviče a každé číslo bylo očekáváno s nesmírnou netrpělivostí. Literárky po sjezdu spisovatelů se staly opět novinami kulturně liberálními, jak člověk očekával, že by měly být a pan Mňačko, komunista, opravdu opožděně vydal Oneskorené reportáže, na tehdejší dobu zcela výjimečné čteni o porušování zákonnosti a zneužívání jak policejní tak i politické moci — po výtce však pouze proti členům kompartaje. Pan prezident stále ještě ujišťoval, že máslo i prášek na nádobí bude a široce hovořil o "socalistickým zemědělství”, zatím co ministr tohoto oboru opustil thematiku zakládání kompostu a hnízdové výsadby brambor. I travopolní systém padl na oltář změn a agitace o politických a hospodářských reformách a porušování “socialistické” zákonnosti. A potom přišla schůze studentů ve Slovanském domě a to již bylo jasné, že se komunistická strana rozštěpila na ty s lidskou tváří a na ty s tváří komunistickou anebo s více tvářemi. A to již byla kapka, která probudila skupinu muklů u Havlů ze zimního spánku. Před pololetními prázdninami přišel Zdeněk Mráz se vzkazem od Jaroslava Brodského, jestli se něco připravuje a jako jednoznačná odpověď se začalo hovořit o možnosti založení klubu. Mezitím Radka Havlová prostřednictvím své kolegyně učitelky zajistila přístup na ÚV KSČ a byla svolaná schůze za účasti J. Brodského, Zdenka Mráze, Jirky Krupičky, Václava Palečka, Havlových a dalších. Zde se mluvilo o realisaci dávného snu Jaroslava Brodského ozaložení klubu politických vězňů, jahožzačátky sahají daleko do doby stalinské éry. Krátce potom ještě následovala další schůze u Havlů za účasti asi dvaceti politických vězňů, kde Jaroslav již přednesl podrobný nástin práce a bylo přijato usnesení se souhlasem o vyslání delegace na ÚV ve složení Zdeněk Mráz a Jaroslav Brodský se žádostí o povolení k organizaci K-231. Jaroslav Brodský potom odešel informovat další skupiny politických vězňů a konečná schůze před “Žofínem” se konala v bytě u Oty Rambouska. A potom, 30. března 1968 se konala ustavující schůze na Žofíně, triumf, vítězství rozumu a odhodlání. Zakrátko po této schůzi byl otevřen sekretariát ’ a nastála řetězová reakce ustavujících schůzi po okresech, takže v několika málo dnech měla nové j zrozená organizace desetitisíce členů. Těch několik 8 [pageend8]týdnů skutečně patřilo mezi nejsvětlejší životní údobí na které se nezapomíná a které zůstává nedotknutelným pokladem humanismu. Náš postoj si získal podporu celého národa. Tisk, rozhlas a televize byli na naši straně a tak jsme mohli sledovat vývoj K-231 na stránkách všech časopisů a novin s výjimkou Rudého práva, které pěly ódy na srdnaté, ale ukázněné politické vězňe, zatímco ÚV a vláda rozpačitě přešlapovali a odmítali jakoukolivdohodu s K-231. Tak se stalo, že stanovy ani program nebyly nikdy schváleny československou vládou ani stranou a dohody nebyly podepsány ani v otázce rehabilitace všech bývalých politických vězňů včetně Dr. Milady Horákové, o což K-231 usiloval. Náš program byl zcela jednoznačný: dokud nebude rehabilitován poslední politický vězeň, nedá se uvažovat o rozpuštění klubu. Ovšem v tomto období tím, že vláda povolila ustanovení klubu se nám dostalo toho, co nám bylo odpíráno po celou dobu našeho “trestu” — a to status politického vězně a plné rehabilitace v očích národa. Ať již tuto dobu nazýváme Pražským či Naším jarem je jisté, že toto hnutí nemá v našich dějinách obdoby a nemá také srovnání, zvláště pak ne s revolucí ať tou velkou říjnovou anebo ještě slavnější francouzskou, kde v obou případech jak to při revolucích bývá se řezaly hlavičky apřišlooživotmnoho nevinných. V naší revoluci srdci a mozku jsme měli naše snahy, naše cítění, náš cíl a program vyjádřen lapidárně heslem: ABY SE TO NIKDY NEOPAKOVALO, nikdy a nikde na celém světě. To byl, je a bude náš program, to je naše kontinuita oněch slavných dnů a dnešní mravenčí práce. Již jsem se zmínil, že ani program, ani stanovy nebyly nikdy schváleny. Naopak začátkem srpna došlo k zákazu všech ustavujících schůzí a Rudé Právo zahájilo kampaň proti K-231. V té době jsem byl tajemníkem ustavujícího výboru K-231 v Praze 7. Dva dny před plánovanou schůzí jsme byli pozváni na národní výbor. Žel jsem tam s Evou Novákovou a bylo nám řečeno, že naše schůze je zakázána a že proti zákazu není odvolání. Zákaz byl zdůvodněn napjatou situací a tím, že nejsme povolená organizace. Po delším dohadování nám bylo povoleno se sejít v nevyzdobeném sále, kde Vladimír Tichota přednesl krátkou zprávu o zákazu schůze a rozešli jsme se. Plni hněvu a smutku jsme přišli do bytu k Novákovým. Na podlaze ležel velký nápis K-231 ABY SE TO NIKDY NEOPAKOVALO... tak jak to Václav odložil, když dílo dokončil. Po koberci byly malé kuličky styrofonu, jako zkamenělé slzy matek, které ztratily své děti, v mnohých případech navždy. Tak aby... Z došlé korespondence ... pokud se zmiňuješ o získání daleko většího přehledu o situaci v muklovstvu po návštěvě ve Švýcarsku, obávám se, že podléháš většímu optimismu, nežli celá ta záležitost vyžaduje. Trend tamějšiho dění a vlivu je vymezen na několik lidi a těch několik ví velmi dobře proč a jakou to polívčičku vaří a proč a jak do ni foukat, aby nevystydla. Když konfrontuji jména těch výtečníků kteří napadli Edulu a Lumíra, nejsem na pochybách, proč tomu tak je a jak se bude jejich trend vyvíjet. Pokud se zmiňuješ o té České světové unii, její pozadí je naprosto ve svém složeni jasné. Ovšem jasné komu? Je jistě jasné nám. Ale nezapomeň, kolik zmatených hlav v Evropě přiklepne cokoliv co se zračí jako konglomerát všech možných bývalých i jsoucích -ismu, jakéhosi sjednocení, jakési střední Evropy pod jakousi jednou střechou. Prosím Tě, copak ti CSUniovci jsou snad sami ve svém úsilí pro výstavbu střechové organizace exilu? To přeci není pravda, těch snad je mnohem více a rozpracovaných plánů ještě více. Je jen škoda, že i mukli se nechali vtáhnou do ČSU ať již sleduji jakýkoliv účel věci. Vyčkávat nějakého následného vývoje je myslím těžká věc a zapeklitá záležitost, neboť jak když se všichni zbláznili chtějí budovat a budovat a budovat. Vždyť všechny bývalé politické strany a exilové organizace mají své recepty a plány, ale komu věřit? Ota Kobylka, USA (výňatek z dopisu) a ... dozvěděl jsem se o existenci Kruhu přátel K-231. To. že K-231 existuje vím samozřejmě již dlouho. Pád bych se stal jedním ze členů Kruhu přátel. Také se zajímám o knížky {hlavně ty, které jednají o letech 48-70). Vím, že se dají prostřednictvím K-231 kupovat. Napište mi prosím, pokud vám to dovolí čas, pár řádek o tom, jaké knihy jsou k dispozici. P.S. Omluvte prosím v jaké formě posilám můj první příspěvek — momentálně jsem doma nic lepšího kromě řeckých a tureckých bankovek nenašel. Václav Skřička, Evropa {výňatek z dopisu k němuž bylo přiloženo 15 amerických dolarů, 20 švédských korun, 20 švýcarských franků) Srdečně zdrávi A. Faltusová. USA {toto je dopis, k němuž bylo přiloženo 25 amerických dolaru) • ... a hrozilo mi, že mi urobia vývod cez brucho, ale primár, ktorý ma operoval vynaložil všetok svoj um a ten vývod nemám. A tak za jeho snahu som sa mu mohla zavděčit vdáka právě Tebe. Kupila som za tie doláre v Tuzexe pozornost pre primára a ošetřuju- cého lékara... (výňatek z dopisu sestry z Československa) • 9 [pageend9]... Vím, že jste byla také v Zurychu, alespoň krátce, na Sjezdu ‘MUKLŮ', nad nímž byli mnozí rozčarováni a zklámáni. Nedivil jsem se proto, když jeden z nich řekl: “ Ještě jeden takový Sjezd a je po Sdružení!” Viditelné osobni ambice, nerespektování spolkových a demokratických principů hlasitě se prosazujících některých funkcionářů znechucovaly a odrazovaly zejména ty, kteří přišli do Curychu hledat povzbuzení... Rudolf K. Krempl, Ph.D. generální tajemník České světové Unie (výňatek z dopisu) Milý Oto a Apoleno! Srdečně Vás zdravíme — my všichni — a nejen Vás, ale Vaším prostřednictvím vůbec všechny ostatní — však víš! Však si rozumíme. Skoro stejně s Tvým dopisem přišel dopis od Jirky Krupičky s jeho velikou barevnou fotografii. Všichni jsme jásali, protože Jiří je jeden ze skvostů, zakletý v těch širých kanadských dálavách. Děti hned fotku zarámovali a pověsili, aby si ji každý všimnul, kdo k nám přijde. Slyšel jsem Tě mluvit o Káčku a byl jsem rád, že jsi to tak pěkně podal. Je to třeba připomínat, protože mladá generace nemá o ničem tušení. Je třeba neustále připomínat i tu poměrně nedávnou minulost. Nedávno se mi dostal do ruky jakýsi leták, který rozhazovali sověti z nákladních aut. Je to taková bílá knížka s nadpisem ‘‘Obrana socialismu nej- vyšší internacionální povinnost.” Má to asi 34 stran a nejvíce mě zaujal odstavec: ‘‘Otevřeně kontrarevo- luční organisaci byl "Klub 231” v jeho čele stáli takoví lidé jako starý fašista Brodský, bývalý buržoázni generál Paleček, pro špionáž odsouzení agenti imperialistické rozvědky Rambousek, Čech a j. Všichni jsou zkušenými a zlostnými nepřáteli socialismu. " býv. politický vězeň z Prahy © Ottawa, 7.7.86 Váženi přátelé, K-231, jehož činnost sleduji již 2hý rok — se stal pro mne jednou z NEJVĚTŠÍCH a nejvzácnějších politických organizací, bez ohledu na počet členů. Málokterá skupina Čechoslováků (včetně "Charty 77”) má tak hluboké a nekompromisní politické zásady, jako těch několik tuctů bývalých politických vězňů, které sdružujete. Mezi těch několik málo lidi, kterých si vážím v našem exilu jsou 4 členové K-231 (Z. Otruba, L. Havel, L. Salivar, K. Pinke), kterých morální a politický profil je pro mne zárukou, že váš klub je a vždy bude na správné cestě. Jsem rád, že existujete, jsem rád, že nezapomínáte na svinstva komunistů v ČSR. Budu vás soukromě i veřejně podporovat kdekoliv se k tomu najde příležitost. S úctou k vašim myšlenkám Váš Arnošt Wagner P.S. připojen malý příspěvek na Vaši činnost (šek 30 dol.) Jan Zahradníček Poslední růže Pod okapem žalářním na místech opuštěnosti největší jak krůpěj ohně do mlh dnů dušičkových poslední toho roku hoříš nám. Daleko k živým a daleko k mrtvým Daleko v sladké střídě počasí ročních ta země zahradníků a rybářů, odkud jsme vyhnáni. Jinde než jsme běží pěšiny v rose a zelenou zkazku hovoří do snů děti. Jinde než jsme včelka bzučí, květ do ticha rozvirá se a jiskrným proudem stříbrný lipan pluje. Běž, běž, za nás dodoutnej, dohoř zdvižena zbožnou rukou na oltář Neposkvrněné, za nás oroduj, za naše roky prázdné jak oříšky ztrouchnivělé, jimiž veverky pohrdají. Zdeněk Rotrekl Skrytá tvář české literatury nejenom krásné [Vybrané kapitoly biografické] Otec Růženy Vackové, MUDr. Bohumil Vacek, se narodil roku 1871 v Domažlicích. Jako úřední lékař ménil často své působiště a na delší čas zakotvil na Moravě. Oženil se s Růženou Vašátkovou, narozenou 1874 ve Velkém Meziříčí. A ve Velkém Meziříčí se dne 23. dubna 1901 také narodila Růžena Vacková. Byla nejstarši ze tří dětí. (Sestra Jiřina, provdaná Gjuričová /1908/, bratr dr. Vladimír Vacek /1910/ a švagr dr. Alexandr Gjurič byli za druhé světové války popraveni.) Dr. Bohumil Vacek působil také v Brně ve funkci zdravotního referenta země Moravskoslezské. V Brně na klasickém gymnáziu jeho nejstarši dcera maturuje (1920). Otec pak přechází s rodinou do Prahy a stává se ředitelem Státního zdravotního ústavu. (Umírá ve věku devadesáti čtyř let, jeho manželka, novinářka a publicistka v Praze, pracovnice v ženském hnutí a autorka četných brožur, umírá v roce 1943 jako oběť nacismu.) 10 [pageend10]Růžena Vacková skládá doktorát na Karlově univerzitě v Praze v oboru klasické archeologie (1925). Učitelem jí je, kromě Hynka Vysokého, hlavně Vojtěch Birnbaum. V roku 1922 se stává asistentkou profesora Hynka Vysokého, u něhož se také po studijním pobytu v Římě habilituje vědeckou prací Římské historické reliéfy (1930). Vackovou přitahuje rovněž česká dramatická tvorba; v Národním středu působí jako divadelní kritička. Koncem republiky přichází do styku s katolickou skupinou v revui Tak (I. R. Malý, ing. Cuhra a další). U nakladatele Václava Petra v edici Svazky vydává roku 1939 ještě pojednání Socrates — vychovatel národa, píše odborná hesla do Ottova slovníku, ale zakrátko nato, po uzavření vysokých škol, už pracuje v redakci Slovníku jazyka českého. V souvislostech s protinacistickou činností své rodiny je vězněna na Pankráci. Utěšuje se, že nebude oběšena, ale zastřelena. Pátého května se však pankrácká věznice při Pražském povstání otevírá. (Knihu Výtvarný projev v dramatickém umění věnuje těm, kteří “zaplatili svou vlasteneckou daň životem: své matce Růženě Vackové, svému bratru doc. MUDr. Vladimíru Vackovi, svému švagru univ. prof. MUDr. Alexandru Gjuričovi a jejich příteli, který byl popraven s nimi...”, Praha 1948). Roku 1946 je jmenována profesorkou klasické archeologie na Karlově univerzitě, píše do různých časopisů (Katolík, Vyšehrad apod.), leč těžiště její práce zůstává ve sféře učitelské na univerzitní katedře. Po druhé je uvězněna v roce 1952 a souzena se skupinou biskupa Trochty. K režii soudního procesu přidal soudní aparát i dvě generální představené řádů působících charitativně, M. Bohumilu Langrovou z kongregace milosrdných sester sv. Karla Bo- romejského v Praze a M. Marii Vintrovou z kongregace těšitelek z Rajhradu. Rozsudek zní na dvaadvacet let žaláře a odpykává si jej většinou v Pardubicích, v Novém Jičíně, Opavě, llavě a v Ostrově nad Ohři. Z vězení vychází koncem dubna 1967 po více než patnácti letech. (V Rozhovoru o jedné rehabilitaci, Obroda 1969, sděluje, že “proti dr. Mádrovi tc bylo málo”. Dr. Oto Mádr si z rozsudku na doživotí odpykal patnáct let. Mezi ní a posluchači na univerzitě byl totiž vždycky "přátelský vztah”. A vypovídá: “Scházeli jsme se i mimo školu, pracovala jsem s nimi vědecky, tak, jako už předtím za okupace. Bylo to ovšem tak, že jsem spolu s nimi v křesťanském společenství hledala i smysl moderního umění, zejména s mladými studenty uměleckých škol. Vždyť i v rozsudku bylo uvedeno, že jsem neuznávala socialistický realismus.”) Soudní řízení Růženu Vackovou během roku 1969 rehabilituje, ale rehabilitace se v roce 1971 ruší a při druhém řízení (1975) zčás- tečňuje. Odchází do důchodu s penzí 900 korun a umírá v Praze 14. prosince 1982. Růžena Vacková publikovala vedle zmíněných časopisů také v Listech filologických, v Životu, Programu D, v Katolických novinách a v Obrodě, otiskla články k jubileu Hany Kvapilové, o Viktoru Dykovi apod. Při vzpomínkách na rok 1918, který spolu s moravskými studenty intenzívně prožívala — byl mezi nimi i osmnáctiletý Jiří Wolker — se vyznává z generačního pocitu a z vědomí, že “člověk nemá, co by nasadil, než sám sebe. Vědomí, že člověk začíná tím, že sám sebe musí nasadit. Však už jsme do té Kroměříže jeli navlastní pěstazaškolu..." Růžena Vacková patří k vynikajícím osobnostem českého tvůrčího života nejenom svým dílem vědeckým a literárním nebo svou činností pedagogickou s vlivem nesporné autority, ale i svým zaměřením veřejným. Nalézáme ji ve vývařisku všeho současného dění v kterékoliv době. Je vždy připravena, s masarykovským zázemím aktivní humanity, riskovat pro bonům commune. Právem byla nazvána La Passionarií české kultury (Obroda 1968). Podobně jako Nina Svobodová, s níž sdílela společný osud, zůstala neprovdána. Růžena Vacková věděla s Viktorem Dykem, že i Quijote nesmí zmoudřet, stát se “kolaborantem malého životního prakticismu bez finality” a zrádcem životních hodnot. Hledala podstatu českého národního bytí, stejně jako hledala podstatu evropské kultury, již spatřovala v prvku latinském. S Václavem Černým, Zdeňkem Kalistou a Janem Patoč- ; kou — s nimiž měla tolik společného — se vrací na svou katedru roku 1968, ale jenom na několik týdnů. Její rukopisné dílo čeká na objevení. (Vyjde v Sixty-Eight ' Publishers, Toronto) Vilém Hejl Průvodce pro pokročilé přátele O turistických průvodcích se zpravidla nereferuje koncem léta, v případě knihy Avrahama Shifrina však lze učinit výjimku. Shifrin s řadou spoluautorů — jmenovaných i utajovaných — vydal dobový dokument mimořádné ceny. Zejména pro ty, kdo dosud mají nějaké iluze o sovětském reálném socialismu, a zvláště, jestliže se chystají navštívit dějiště bolševické revoluce. V SSSR, píše Shifrin, autor Prvního průvodce po věznicích a koncentračních táborech v Sovětském svazu* je více než dva tisíce věznic, nápravných táborů a internačních psychiatrických klinik, o nichž se podařilo shromáždit alespoň základní údaje. V průvodci najdeme namnoze podrobné informace včetně jmen velitelů anebo obzvláště brutálních dozorců, počet vězňů, druh vykonávané práce, i poznámku, které významné osobnosti — od Beriji po Solženicyna — věznici nebo lágrem prošly. To často i s mapami, plány, situačními náčrtky a fotografiemi Popsáno je 1976 táborů, 273 věznic a 85 psychušek. 11 [pageend11]Tak třeba věznice ve Vladimíru byla postavena už za Kateřiny II., nyní slouží jako specpolitizolator 0D-1/ST.2. Už za Stalina byla věznice rozšířena o tři budovy, vestavěné do areálu, a podle nových potřeb byly upraveny staré žaláře, například zabedněním oken, takže vězňové žijí v stálém pološeru. Výkon trestu zde začíná šestiměsíční “karanténou” v samovazbě bez slamníku a pokrývek s hladovými dávkami ve výši asi osm set kalorií na den. Ve IV. budově na cele č. 23 byl svého času vězněn švédský diplomat Raoul Wallenberg, zachránce desetitisíců maďarských židů před nacistickými plynovými komorami. Nedávno touto věznicí prošel Nathan Ščaranskij — dvě desetiletí po synovi zemřelého generalissima, degradovaném generálovi letectva Vasilovi Josifovičovi Stalinovi. Kdo se chystá na nějakou tu “cestu Družby,” začne patrně Moskvou. Tam vystoupí na stanici metra Dzeržinskaja a hned za pomníkem Felikse Edmundoviče uvidí starou centrálu KGB, nyní vyšetřovací odbor pro případy mimořádné důležitosti — k dispozici je sto samovazebních cel a dalších sto cel společné vazby. Nárožní zdůrazněná dekorace na střeše kamufluje strážní věž Lubjanky. Anebo alespoň jeden námět pro návštěvníky Leningradu, kde si mohou vybrat ze sedmnácti různých věznic. Stačí vyjít od Palácového náměstí podle Něvy až k mostu u Litějného prospektu, anebo jít po Něvském prospektu, odbočit na Litějnyj a dojít k Něvě: po pravé straně ještě před mostem je Bolšoj dom, leningradská ústředna KGB i s věznicí; tunel pod řekou ji spojuje s věznicí Kresty na protějším břehu, tedy přibližně proti hotelu Leningrad. Ve věznici Kresty je přes deset tisíc vězňů, vyšetřovan- ců i odsouzených. Oficiální adresa věznice: Sled- stvennyj izolátor 45/1. Všechna okna věznice do třídy akademika Lebedéva jsou zabedněna, s výjimkou někdejší Leninovy cely; ta se pietně udržuje v původním stavu jako Fučíkova cela č. 267 na Pankráci. I čtenáři, který zná reálný socialismus z vlastní zkušenosti a má navíc přehled o dlouhé řadě svědectví o sovětské bezpečnosti, justici a kárném systému, přináší Shifrinova kniha řadu těžko zapo- menutelných zážitků. Dost dobře je nelze řadit, protože jak stanovit, zda vyšší místo v tabulce otřes- nosti zasluhuje snímek ženy, nesoucí otesaný kmen stromu někde u Kirova, anebo výčet lágrů, kde jsou vězňové zaměstnáváni při čištění trysek ponorek s jaderným pohonem, od Paldiské zátoky v Estonsku přes Severodvinsk až po zálivy Tarja a Rakuška na Kamčatce? Co je hroznější — číst o Pugačovově věži v moskevských Butyrkách, kde se tolikrát popravovalo, anebo vidět snímek cely pro čtyři vězně z moskevské věznice Lefortovo, měřící odhadem něco málo přes dva metry na šířku a tři na délku, anebo izolační celu velikosti telefonní budky, jaké mají na Lubjance? Shifrinův průvodce patří mezi jedinečné dokumenty naší doby především pro rozsah materiálu, který se autorovi a všem jeho spolupracovníkům podařilo shromáždit, vyhodnotit a utřídit. Stejně jedinečným dokumentem o povaze sovětské socialistické reality je však i to, že tolik lidí podstoupilo riziko, jež je např. spojeno s pašováním fotoaparátu do Butyrek nebo na Lubjanku, jenom aby neinformovanému, zmatenému či lhostejnému světu mohli předložit doklady o současném Gulagu, doklady usvědčující i varující. ‘Avraham Shifrin: The First Guidebook to Prisons and Concentration Camps of the Soviet Union, vyd. Bantam Books. Nový objev české literatury V minulém čísle Káčka analyzoval Zdeněk Otruba vraždu Ing. Petra Konečného (“Rekonstruce vraždy”, K-231, roč. 2, č.1, červen 1986). V jeho článku se několikrát objevilo jméno kapitána StB J. Picha-Tůmy, který vraždu vlastníma rukama vykonal, oběť buď zakopal do země nebo zalil do betonu, a v roce 1968, když byl za to konečně postaven před soud, urazil se, neboť prý tuto “práci konal jako voják komunismu.” Po nástupu Gustáva Husáka k moci byl pak Pich-Tůma spolu s ostatními pomahači při té krvavé práci shledán nevinným, ačkoliv se k vraždě přiznal. Do právní teorie a praxe zavedla tak Husákova justice vlastně novou kategorii: až dosud jsou osoby, které zabily člověka, exonerovala jen nepříčetnost nebo oprávněná sebeobrana. Nyní je zbavuje viny také příkaz strany. Nemůže být lepší ilustrace toho, co komunisté myslí, mluví-li o třídní justici. Osvobozujícím rozsudkem ovšem případ nevinného vraha Picha-Tůmy neskončil. Z Prahy se dozvídáme, že kraj Aloise Jiráska, Boženy Němcové, bratří Čapků, Egona Hostovského a Josefa Škvo- 12 řeckého bude od nynějška v dějinách českého písemnictví znám také jako kraj J. Picha-Tůmy. V Krajském nakladatelství KRUH v Hradci Králové chystají totiž knihu tohoto vraha-spisovatele, nazvanou Partyzánská činnost na Vysočině 1944-45. Pich-Tůma přinesl rukopis osobně do nakladatelství, do něhož je jaksi místem narození příslušný (nar. 1919 v Úpici, kraj Hradec Králové). Když šéfredaktor Jan Dvořák seznal, kdo se skrývá v osobě zdravím kypícího staříka, šly prý na něho mrákoty, ale na rozdíl od jiných krajanských autorů, kteří na zařazení do vydavatelského plánu čekají několik let, postaral se ihned o preferenční zpracováni Pich- Tůmova díla. Dílo, jak se dozvídáme od “našeho člověka” v Ústavu marxismu-leninismu, bylo napsáno tužkou, rukou zvyklou spíše na pistoli než na psací náčiní, nejevilo žádné známky provinění inte- lektualismem, takže se hemžilo gramatickými chybami, a o existenci čárky Pich-Tůma, zaměstnaný důležitějšími pracemi, zřejmě nikdy neslyšel. Přesto se pracovníci Ústavu marx-leninismu předháněli ve [pageend12]velebení knihy až do nebes, a jeden profesor z Katedry marxismu-leninismu dostal jako stranický příkaz zušlechtění rukopisu a převedení vyprávěnky ze stranického ptidepe do češtiny. Úkolu se prý zhostil úspěšně a předal, v rekordním čase, na elektrickém stroji přepsaný, znalci interpunkce a češtiny opravený rukopis do rukou ředitele nakladatelství KRUH, jenž se postaral o to, aby věc dostali čeští čtenáři pod stromeček. Ředitel KRUHU je nevyléčitelný stalinista (příslušník mafie uvnitř mafie) toho druhu, že vyplňuje-li dotazník, kde je otázka po vzdělání, napíše, že absolvoval v padesátých letech vysokou školu ÚV KSSS b Mockbe (to není chyba tisku ani nemá rýmu: s. ředitel z posvátné úcty k vlasti gruzínského kníráče, svého boha, používá pro vše, co se týká Sajuzu, azbuky). Takže v zemi, kde téměř 500 současných českých autorů nemůže publikovat, vychází bez nejmenších potíží, dokonce na mnohá četná doporučení, kniha člověka, který “fyzicky likvidoval” lidi už prý ve čtyřicátých, ale určitě v padesátých letech. Vyfasoval za to sice (od svých!) po smrti Džugašviliho 15 let, tvrdí naše známá z Ústavu marx-leninismu (ta by to měla vědět), ale mafie v mafii ho brzy vytáhla. Pak žil v ústraní, v roce 1968 si na něho chtěli posvítit, brzo však po vjezdu tanků zhasli, ještě chvíli v ústraní, a nyní tedy literární hvězdou. Kritiky budou jistě více než kladné. Všichni se bojí. Asi mají čeho. -ds- Ota Ulč Co dělat či nedělat O možnostech čehokoliv činění či nečinění v podmínkách socialismu ať už stalinského či reálného znormalizovaného jsme všichni slyšeli vele- tucty slov. “Jó, kamaráde, s tím se nedá pohnout — to víš, rád to nedělám, ale přeci se na to nevybodnú, tím bych nikomu nepomohl, po mně by třeba přišel někdo horší,” — tuto klasickou obhajobu kolaborantů všech věků jsme rovněž slyšeli víc než jednou. Jenže, marná sláva — a i komunisté to jaksi připouštějí, vzdor své oficiální víře v sílu deterministických přírodních sil — kádry sice nerozhodují vše, ale rozhodují mnohé. Kádry Pol Pota způsobily vyvraždění třetiny vlastního národa. Kádry vědeckých socialistů habešských sice nezpůsobily nedostatek dešťových srážek, ale nicméně se zasloužily a nadále zasluhují o hladomor v zemi. V zemi, kde jsme se my narodili, počínání jedince i v podmínkách svěrací kazajky totalitního vládnutí mohlo znamenat rozdíl mezi přežitím a nepřežitím. Policista, prokurátor, veškeří orgánové mohou, ale nemusí vykazovat tu či onu činnost. Přicházela k nám na okresní soud — tak jako ke každé československé úřední instanci — různá udání, a stačilo jen trošku odvahy hanebný anonym strčit do kapsy a pak spláchnout. Dilema o počínání v podmínkách velmi omezených možností nejvíc snad zasáhlo advokáty. Experti placení hájit občana proti státu, téhož státu, jenž si je předělal na atrapy, na kašpárky, s povinností mu sloužit. Věta to ale nepřesná: stát se pokusil předělat, ne každý advokát byl předělatelný, nikdo z nich nemusel sloužit, nikdo nemohl byt přinucen asistovat katovi při věšení vlastních klientů. Když občas povídám studentům o počínání obhájců v československých monstrprocesech padesátých let, reakcí je víc než údiv. Však my tady na Západě rovněž kroutíme hlavou v nepochopení nad opačným extrémem v advokátním počínáni. Zde se přece hájí všemi možnými prostředky, bez ohledu na zájem společnosti, smyslu pro fundamentální justici či selský rozum. Tak například letos na jaře se v USA dostal k soudu americký občan Felton, sovětský to špion. Prodával tajemství, způsobil škody miliónové, možná že i miliardové. Chycen, k činnosti se přiznal. Jeho obhájce — ex offo obhájce — vehementně se bil, domáhal se osvobozujícího rozsudku z důvodu tohoto: jeho klient se úředníkům FBI přiznal za předpokladu, že po přiznání nedojde k žalobě, že prohřešek bude odpuštěn, — a tím, že odpuštění nenastalo, jedinou vinnou stranou je FBI, stát, nikoliv doznavší se zrádce. Soud obhájci nevyhověl, ale nikdo neví, jak se vyjádří odvolací instance. Tyto druhy právního uvažování a počínání dosud vesměs nedorazily do Evropy západní, natož východní. Ale i tam za oponou lze podniknout víc, snad i daleko víc, než v dobách našeho stalinského temna. Tehdy odkaz na Ústavu a zaručená práva zaručoval obvinění z provokace a obhájci se tedy stříhali takto nerozvážných odkazů. Dnes věru odkaz na zákony, na mezinárodní smlouvy — záruky je častý. Jestliže v Československu obdržím poštou tiskovinu, vytvořenou v exilu, není mou povinností ji odevzdat úřadům. Není zákona, zakazujícího doručené ideolo- gicko-diverzantní jedy si přečíst. A toto právo si přečíst, informace přijímat a myšlenky rozšiřovat je dokonce zaručeno v smlouvách s československým podpisem. Na toto právo myšlenky rozšiřovat reální socialisté zas tak moc nedají, jak dobře víme. Ale i kdyby dali, rozširovatele na Pankrác si neodvezli, však škodit mohou jinak — postihem hospodářským, vydíráním rodiny, eventuelně zmlácením, z mostu shozením, v lese utracením příliš neposlušného občana. Ano, i to je sice pravda, ale nikoliv úplná. Systému lze šlapat na paty, kádry systému si přece pamatují precedent roku 1968 (stalo se jednou, není záruky, že by se něco podobného nestalo zas). V jednom 13 [pageend13]z nedávných politických procesů se obviněný úspěšně chytře ohradil proti prokurátorské žalobě, obsahující výraz "samizdat”. Že slovo to nečeské, obviněnému prý neznámé, zákon přikazuje vyjadřovat se srozumitelně česky, prokurátor to neučinil, pochybil. Ministerstvo vnitra ve svém tažení proti Jazzové sekci použilo zákon, který ale už dávno pozbyl právní moci. Jazzová sekce se ozvala. Jestliže se zdůrazňuje teorie a prakse přísného dodržování socialistické zákonnosti, tak se, panstvo, naučte zacházet s vlastními pravidly vaší nedostatečně poctivé hry. Je tedy víc prostoru pro dýchání a počínání a toho by měli využívat zejména advokáti. Ve víkendové příloze Rudé práva vyšlo 31. května 1986 interview Jiřího Janouškovce s tajemníkem Ústředí české advokácie. Dozvídáme se, že v České socialistické republice v r. 1985 celkem 678 advokátů řešilo 123,301 případu: “Advokáti jsou při plnění těchto úkolů vázáni jen právním řádem a v jeho mezích příkazy zastoupeného.” Nikoliv tedy vázáni vůli pracujícího lidu, kteroužto vůli interpretuje stranický aparát. Tajemník všech českých advokátů se odvolává na sovětského vědce A. B. Bojkova a jeho sdělení, že “Když se advokát staví proti státnímu žalobci, jsou tím někteří šokováni. ...Odpor vůči zločinu a souzenému pak přenáší i na jeho obhájce.” Stát se může obhájce zbavit. Může si klient na svého obhájce stěžovat? Ano, může, na to máme vyhlášku č. 150 užz r. 1958. V r. 1985 stížností podáno celkem 332, oprávněnými jich shledáno 36 čili zhruba jen deset procent. Dodávám, že jméno onoho tajemníka všech advokátů je JUDr. Miloš Jodas, jméno dost málo důvěry vzbuzující. Zdeněk Otruba Jak jsem hrál šachy s Husákem Ono je to vždycky užitečné, znát se s nějakou slavnou osobností: však se taky v české literatuře vyskytují tituly třeba “Jak jsem sloužil anglickému králi", atuhle nás jeden pán informoval, jak chodil doškoly s Gorbačovem. Inu dobrá, já vím, že chudák Gustav a Miška Gorbačov nepatří do stejné třídy slavných osobností. Ale zase, koukněte se: třeba Karel Pecka (takto Husákův skorosoused přes hradní příkop) si v Malostranských humoreskách představuje, jak ho Husák pozval na Hrad na kafe, a jak si spolu povídají o poměrech. A jedna paní tuhle otiskla básničku, jak se jí zdálo, že ji Husák pozval na večeři. Teda ona ta paní byla z Austrálie, jinak by věděla, že Husák zas není takovej rozdávačnej. Ale šachy, holenkové, ty šachy jsem s ním teda hrál. Tak jestli chcete vědět jak to doopravdy bylo, tak buďte hezky potichu a já vám to povím od začátku. Ono to vlastně začalo před mnoha a mnoha lety, když jsem utekl z jednoho jáchymovskýho lágru, oni mě zas chytili a k soudu předvedli. Za tím účelem mé odvezli na Pankrác (který — jak známo — stojí na malém vršíku) a tam mě ubydlili na třetím áčku na samotce. Třetí áčko byla býválá provazárna, ale to už se psal rok padesátpět, vycpanýho Stalina už mezitím vyhodili z mauzolea, a tak už se taky ani tak moc nevěšelo. Po provazářích tam už zbyly jen stolky přišroubovaný k podlaze a hajzlíčky bez prkýnek. Tak na tý samotce jsme byli tři: páter Peřina, takto děkan z Heřmaně u Písku a Dr. Farský. Oba byli čerstvě odsouzení, já byl služebně nejstarší a tak jsem měl určitou autoritu jáchymovského mukla, i když jsem byl o patnáct let mladší. Tehdy měly vězeňské autority oblíbený vtípek: dávaly na samotku — pokud to šlo — vždycky jednoho katolíka s jedním komunistou. Vladimír Farský byl komunista a nijak se s tím ani netajil. O svém případu zásadně nemluvil. Až jednou se stala taková drobná příhoda: seděli jsme a poslouchali, jak Peřina povídá o svých včelič- kách, když najednou se rozletělo okénko ve dveřích a bachař na chodbě zařval “Farský, pojďte sem.” Podíval jsem se na něj, seděl na té přišroubované stoličce, byl bledý jako stěna a viditelně se klepal na celém těle. Vstát nemohl. Bachař tam mezitím hulákal, Farský měl srdeční záchvat, Peřina ho křísil, já se pokoušel vysvětlit bachařovi, že odsouzený Farský je nemocen, ale toho zajímalo jenom to, že chtěl podpis na kus papíru, že se Farskému zabavuje ve prospěch státu snubní prsten, nebo co to bylo. Později jsme o tom nemluvili, na Farském bylo vidět, že se stydí za ten strach. Ale od té doby se stal sdílnější. Byl to člověk se zajímavými osudy. Pocházel ze Slovenska, rodiče mu brzy zemřeli, sirotka se ujala slovenská židovská rodina. Farský se vyučil v jejich obchodě a byl skoro jako jejich syn. Pak přišla válka, Židy odvezli do transportu, kde brzy zahynuli. Farský odešel a po mnoha dobrodružstvích skončil v Sovětském Svazu. Krátce pobyl v internačním táboře, ale brzy si získal důvěru, prošel řadou školeni a kurzů. Ačkoliv to výslovně neřekl, můj dojem byl, že pracoval pro NKVD. Během slovenského povstání ho shodili na Slovensku, po válce se stal větším zvířetem v povereníctvu pre pol- nohospodárstvo a později ředitelem státního statku v Ivánke pri Dunaji. A tady se to začíná týkat našeho příběhu. Ke státnímu statku v Ivánke patřil taky zámeček, a na tom zámečku se sjížděla nová elita z Bratislavy. Koncem čtyřicátých a začátkem padesátých let bylo málo víkendů, kdy by se v iván- ském kaštielu nesešli Šmidke, takto předseda Zboru povereníkov, a ostatní výtečnici — Husák, Clementis, Novomeský a další. Vypili tam mnohou flašu meruňkovice z místního lihovaru (který taky patřil pod správu ředitele Farského), ale — a to později víc zajímalo ruzyňské vyšetřováky — taky tam společně kuli své protistátní pikle. Však taky pěst pracujích na ně brzy dopadla a vyměřila jim tvrdý, leč spravedlivý trest 14 [pageend14]No, dnes už se o celé té historii hodně ví. Těch pár, co to přežili, už nám mezitím ledacos pověděli, Slánská, London, Loebl a další. I film o tom někde natočili. Ale stejně: v té nekonečné řadě procesů padesátých let, velkých, malých, tajných i monstráků na zastrašení lidí — z celé té řady dodnes nejtemnější kapitola asi je Slánskyáda. Osobně se domnívám, že těch jedenáct oběšenců ze Slánského procesu rozdělilo historii komunistické vlády v Československu na dvě etapy. První, ve které strana a vláda mohly s nějakým úspěchem předstírat, že vládnou na základě nějakého lidového mandátu. A pak ta druhá, kdy už tomu nevěřil vůbec nikdo, ani jejich vlastní členové. Ani sám Gottwald, který se zvolna uchlas- tával k smrti na hradě českých králů. Já vím, že jsou na to historické analogie. Počínaje francouzskou revolucí, revolucionáři vždycky končí na popravišti, které nechali postavit pro někoho jiného. Revoluce požírá své vlastní děti. Ale tehdy mě celá ta historie intensivně zajímala. Jak to vlastně bylo? Jak se na příklad dostala skupina slovenských nacionalistů do postele se Slánským a jeho gangem židovských marxistů? A tak když dr. Farský (ten doktorát si udělal po válce na právnické fakultě bratislavské univerzity, protože na Slovensku se akademické tituly jaksi víc nosily), když tedy můj přítel Vladimír byl ochoten povídat, já samozřejmé poslouchal. Co mi řekl, nepatří docela do naší povídky. Snad jen tolik, že slovenská opozice se rekrutovala jednak z parti- zánských povstalců, kterým se nelíbilo, že vládní moc skončila v rukou přivandrovalců z Gottwaldova moskevského vedení, jednak z těch slovenských komunistů, kteří měli nějaké vztahy k Titově Jugoslávii. Řada Slováků má příbuzné v Jugoslávii, někteří přední komunisté měli jugoslávské manželky. Husákovi a Šmidkemu bylo jasné, že Slováci sami na Gottwalda nestačí. Jugoslávská podpora mohla mít pouze druhotný efekt. A tak přes Vlado Clementise (však ten za to taky šel na věšák) Slováci navázali spojení se Slánským. Každá skupina přitom sledovala své vlastní (a dost možná naivní) cíle. Slánský chtěl mít zajištěná záda na Slovensku. Šmidke - Husák věřili, že jakmile dojde ke Slánského puči v Čechách, Praha bude mít jiné starosti a Slováci toho budou moci využít a prosadit svoje. Alternativ bylo několik, až po vyhlášení Slovenské republiky podle vzoru (a s ochranou) Jozifa Tita. Ba i o připojení Slovenska k Jugoslávii se na zámečku v Ivánkevedly řeči. No a pak jsme se rozdělili. Vladimíra odvezli s transportem na Jáchymov. Poradil jsem mu na rozloučenou, aby se podle možností na lágrech moc nehlásil ke své partajní minulosti. V Jáchymově měli muklové tendenci nezacházet se zavřenými komunisty příliš laskavě. Mě pak předvoj dělnické třídy odtransportoval do věznice číslo jedna v Leopoldově. Marně jsem se bránil, že jsem jen malá ryba a tu čest si nezasloužím. Drápal som tam perie se všelijakými poslanci, universitními profesory a jinými vlastizrádci, taky s Gustavem Husákem. Peří bylo ještě z Protektorátu a strašně smrdělo (v jednom pytli jsem našel výtisk A-Zetu až z roku 1942), byl tam hlad a občas bachaři někoho umlátili, ale jinak to tam šlo. I stalo se jednu neděli, že jsme nedrali peří a někdo přišel s nápadem, uspořádat šachový turnaj. Přihlásil jsem se, Gustav taky. To byla docela zvláštnost, on byl jinak vlk samotář. V některém kole turnaje jsem se dostal na šachovnici s Husákem. Vyměnili jsme si pár zdvořilostí, oznámil jsem, že jsem tu nový. Husák mi říkal pán kolega. “A to odkial, pán kolega?” A že z Prahy, nato já. A že ho bude možná zajímat, že jsem tam byl pár měsíců na cele s dr. Farským. Husák zastrihal ušima. “Farský, Farský... hm zaujímavé... A ako vyzeral, ten Farský?” Řekl jsem mu. “A kolko rokov dostal, to viete, pán kolega?” Tak jsme si povídali o Farském, nakonec jsem chápal, že si mě Husák prověřoval. Jistě na něj nasadili během let pár fízlů. Když ze mě postupně vytáhl všechny užitečné informace, měl jsem dojem, že by měla být řada na mně, abych se začal ptát sám. Přesně v tom momentu na mě Husák upřel pohled za úřednickými brejličkami a pravil: “Tak ten Farský, pán kolega... toho já nepoznám...” A to bylo všechno, co jsem se od Gustava dozvěděl. Jo, ty šachy, tak ty jsem taky prohrál. Mohl bych švindlovat a tvrdit třeba, že jsem ho nechal vyhrát schválně, abych ho naladil do sdílnější nálady. Nebo že jsem se soustředil na ten výslech a nevěnoval pozornost hře. Ale prostá pravda je, že vyhrál, protože to hrál lip. On ten Husák, holenkové, nakonec není žádnej vůl. To už vidíte podle toho, že on si sedí v Praze na Hradě a já čučím v emigraci. Opakovaná výzva Milí bratři. tentokráte se neobracím na naše sestry, jak z následujícího textu vyplyne, protože v rámci socialistické výchovy nebyly koedukační tábory. A dokonce omezuji svou výzvu i na poměrně malý okruh bratří, kteří měli tu pochybnou čest žít nějaký čas ve společnosti bývalého politického vězně "bratra” Gustáva Husáka. Pravděpodobně jenom bývalí leopol- dováci budou moci přiložit ruku k dílu. Chceme dát dohromady několik příběhů, ve kterých Husák byl komickou, tragickou či tragikomickou postavou. Chceme ho představit v muklovském munduru. A ať se nám to líbí či nelíbí, aaťseto bude či nebude líbit Husákovi, faktem zůstává, že nějaký čas sdílel náš společný osud. Bylo by docela pikantní vydat útlou knížku, kterou prozatímně nazývám "Kytička vzpomínek na bratra Husáka k jeho narozeninám. ” Napište nám, a pokud se domníváte, že neumíte psát, máme přislíbenou podporu renomovaných spisovatelů, kteří váš text upraví. S psaním si ale pospěšte, aby nám Gusta neumřel. Má už přece jen sedm křížků na hřbetě. -rr- 15 [pageend15]Eda Ottová Sletové vzpomínání Letní tisk přinesl již tak mnohé vzpomínky a zážitky z VI. Všesokolského sletu v Curychu, ale já nemohu odolat, abych nepřidala dojmy své. Slet pro mne začal na Československém dni na Masaryktownu ve Scarborough, kde jsme viděli v malém to, co nás očekávalo v červenci v Curychu. A to byl opravdu zážitek pro oči i pro srdce. Děti, dorostenky, muži i ženy se sjeli ze 4 kontinentů a já obdivovala sokolskou kázeň při provedení cvičení, jíž předcházela mravenčí píle nácviků. A vhodně volenou hudbu, ať už to byly motivy amerických písní, či náš Smetana. Jenom to počasí nepřálo, ale díky Bohu, že nebylo horší. Po zmoklé besedě, která i přes opakované lijáky byla zatančená s vervou a ladností přece jenom vysvitlo slunce na závěrečné, vrcholné vystoupení mužů a žen. Rytmika pohybů byla neustále odměňována potleskem a to právem! ženám je cit pro rytmiku jaksi dán, ale muži jistě ztrávili hodně času nad svou částí, škoda, že Bedřich Smetana nemohl vidět svůj Vyšehrad — symfonickou báseň ztvárněnou (hodinami cvičení) do visualně představitelné legendy z časů tak dávno minulých. Na VI. sletu bylo i cvičení s kuželi, myslím, že poprvé na zahraničních sletech. Ovládat kužele je velmi těžké. Kdysi jsem to zkoušela —skončila jsem s boulí na čele, již jsem si uštědřila sama. A tak jsem se všemi cvičenkami cítila — neměly to lehké. Vůbec celá atmosféra na stadionu v Letzigrundu byla velmi citová. Sukův “V nový život” vyvolal tolik vzpomínek v nás všech. Nástupy vlajek jsou vždy dojemné a jak jsem viděla kolem sebe, všechny oči byly vlhké. Sokolský slet umožnil snad všem exilovým orga- nisacím schůzku a všichni se snažili být na slavnostním zahájení v Nova Park 3.7. Jablko by snad nepropadlo. Upřímně jsme přáli Sokolům mnoho zdaru. Curych slavil v sokolské dny 2.000 let svého trvání. I nálada Curyšanů, kteří neměli se sletem nic společného byla velmi slavnostní a tak nějak jedno do druhého zapadalo. Barevní lvi dodávali trochu pochmurným ulicím zvláštní ráz a to byl ráj pro fotografy. Čeština byla v ty dny převládajícím jazykem Curychu. Stalo se nám, že jsme se ptali jedné česky mluvící skupinky, jak se dostaneme “tam a tam”. Odpověď zněla: My jsme sice z Austrálie, ale běžte rovně a potom doleva. Ukázalo se, že jsme měli jít “potom doprava”, ale vzhledem k tomu, že to byli Australané, tak jsme jim to odpustili. Uvědomila jsem si, co s námi poslední čtyři dekády udělaly. Jsme roztroušeni po celém světě a přece jsme se všichni narodili v jedné zemi. Máme stejné kulturní pozadí, stejnou tradici. Takřka všichni jsme se učili číst z “Poupat”, a zpívali stejné písničky. A kde jsme dnes? Ve všech koutech světa! A z těchto všech koutů jsme se sjeli letos do Curychu. Díky Sokolům a sokolské myšlence, která trvá přes sto let a přetrvala mnohou bouři. Kolik organizací za sto let se zrodilo, aby chvíli žily a pak zanikly. Sokolská myšlenka se však udržela, protože ji vždycky nesou a předávají ušlechtilí lidé, kteří nesobecky slouží dobru a dovedou zapomenout na sebe tam, kde celek je důležitější než jednotlivec. Sokolové, díky za slet a za to, že jste! Lumír Salivar Setkání aneb NENÍ EUGEN JAKO EUGEN Jsou čtyři verze proč se Eugen setkání představitelů K—231 a švýcarského Sdružení vyhnul. Podle jedné odejel na dovolenou. Podle druhé dostala jehožena jakýsi záchvat. Třetí říká, že byl zaneprázdněn státnickými záležitostmi — když je teďten designovaný ministerský předseda jakési Unie. Čtvrtá praví, že právě píše “Lamentum”. Nejpravděpodobnější bude jak říká klasik, verse pátá. Upřímně řečeno, nepostrádali jsme ho a on jistě nepřišel k úhoně, že nepoznal nás. A tak den po té historické schůzce mezi představiteli evropských a záoceánských bývalých politických vězňů, která sice objasnila některá stanoviska, ale vyřešila pramálo, jsem hartusil na Pepíka, abychom hned po obědě vyjeli. Zvykl jsem si již na kanadské vzdálenosti, kde dvou či tří- setkilometrová jízda na chatu či na návštěvu přítele není zvláštností a kanadskou zkušenost jsem bezděky přenesl i do Švýcar. Pepik však zná nejen mne ale i Švýcarsko a tak moje pospíchání nebral vážně. V Obstaldenu jsem byl ohlášen na pozdní odpoledne a času tedy bylo dost. Na moje pospíchání mělo asi vliv i to, že na setkání s panem doktorem jsem byl zvědavý a docela jsem se těšil. Vzdor tomu, že mne předešlý den při telefonickém rozhovoru trochu vylekal. Zeptal se mne totiž jak jsem ho oslovil a když jsem ho ujistil, že jsem řekl “pane Strnade” a nikoli "pane Strnad”, vyjádřil trochu sarkasticky uspokojení nad mou češtinou a já nabyl dojmu, že pan doktor bude asi pořádnej suchar. Nebýt toho, že jsem ho jel navštívit v zájmu české exilové literatury, asi bych tam nejel a nějak se vymluvil na pravděpodobný nedostatek času. Cesta vedla horskými klikatými silnicemi. Možná, že to ani hory nebyly, ale mně, zvyklému rovinám jižního Ontaria se sebemenší kopeček zdál být horou. Pepik bral zatáčky bravurně, patrně cestu dobře znal. V jedné zatáčce se proti námi vynořil traktor zrovna v okamžiku, kdy jsme jeli po nespráv- 16 [pageend16]né straně vozovky. V poslední možné vteřině zahnul Pepík i traktorista trochu doprava, minuli jsme se o ten pověstný vlásek a Pepík procedil skrze zuby: “Blbec”. Do dneška nevím, koho tím vlastně myslel. Mne — že jsem si tu cestu vymyslel, sebe — protože jel v protisměru či toho traktoristu v příkopu, který tam podle jeho mínění neměl co dělat a jehož nadávání jsem už neslyšel. A i kdybych slyšel, stejně bych nerozuměl. Švýcrdyč není němčina. A před námi bylo nádherné, podlouhlé Walenské jezero, na němž kdesi ležel cíl naší cesty. Samozřejmě jsme zabloudili a museli se vracet. Mně to nevadilo, mohl jsem se déle dívat na jezero v úžlabině dvou kopců, do něhož se v jednom místě řítil úzký vodopád snad ze třiceti metrů. Odbočka do Obstaldenu vedla do příkrého kopce. Zvláštností této vísky je, že domy nemají popisná čísla. Každý tam však zná každého a tak hned první domorodec nám ukázal dům pana doktora. Otevřít mi přišla jeho drobná paní a dříve než jsem promluvil, řekla: “Můžete mluvit česky.” Snad proto, že mne čekali nebo proto, že se vyzná v lidech. Patrně obojí. Pan doktor přišel po chvilce. Při vzájemném představení na mne blýskl pohled z pod brejliček a já bych v tom momentě dal majlant za to abych věděl, co si o mně pan doktor myslí. Při kávě jsem v krátkosti vyřídil svoje poslání a velice rychle jsme se dostali k současným československým událostem ve Švýcarsku, to je ke Sletu a k setkání bývalých politických vězňů. Krátce jsem mu vylíčil problémy, jak se jeví nám za oceánem a zdá se mi, že jsem našel jak porozumnění tak i pochopení. A přestal jsem si myslet, že je pan doktor suchar. Můj hostitel ztrávil řadu let v nacistickém koncentráku a za ko- munismusu několik měsíců ve vyšetřování Státní bezpečnosti. V současné době se do žádného společenství bývalých politických vězňů nehlásí a mám dojem, že je to více naše než jeho chyba. Sice se nikam nehlásí, ale události a tisk sleduje pozorně. Znenadání mi řekl, že za chvilku přijde další bývalý politický vězeň, který mu přiveze nějaké zásoby. Pan doktor je totiž tělesně handycapovaný a nákupy mu činí potíže. A protože asi ví více, než jsem si myslel, omráčil mne jménem očekávaného samaritána. EUGEN. A škodolibě se pásl na mém ohromení. Ovzduší se pojednou nabilo jakousi elektřinou a já horečně přemýšlel jak se zachovat. Rychle se odporoučet či nějak vydržet to nemilé setkání. Lesk pana doktora v mých očích v tom momentě sice značně potemněl, ale rozhodl jsem se, že nebudu jako Eugen a setkání s ním se nevyhnu. Na druhou stranu ovšem musím přiznat, že Eugen u mne získal body, protože do té doby jsem o jeho lidumilnosti věděl jen tolik, že se omezuje pouze na jeho osobu. Jiskra v oku pana doktora mi měla signalisovat, že jsem obětí nějakého šprýmu. Ale nezapálilo mi to. Život někdy vytváří situace, které nelze předvídat. V předsíni se rozštěkal pejsek a vešel Eugen. Nikdy jsem ho před tím neviděl, jen jsem o něm slyšel a četl jeho státnická díla. A byl jsem v rozpacích. Podle mých informací má Eugen hlavu porostlou jako vejce a playboyovský hitlerovskýzrzavý knírek. Vstupující měl bohaté šedivé vlasy. Paruka to nebyla. A byl hladce oholen. Zřejmě podobná zápletka pro něho nebyla zvláštností. Když viděl můj rozpačitý pohled, vyvedl mne z trapné situace když řekl: “Já jsem Eugen, ale jinej. Jen jméno a příjmení máme stejné.” A pak jsme se domluvili, že jsme se přeci jen kdysi setkali na lágru “Vojna”. A velice rychle jsme našli společnou řeč. Panu doktorovi vyšel jeho šprým jen zpola. A tak mne napadá. Je záslužnější pomáhat svému bližnímu nebo vytvářet novou a další kocourkov- skou exilovou vládu? Odpověď jsem si našel. Není Eugen jako Eugen. Vladimír škutina 2. Díl “Poslední pocty” Jožky Pejskara Už když vyšel první obsáhlý díl “Poslední pocty“ Jožka Pejskara, napsal jsem o této významné, báječně vypravené a především svým obsahem unikátní knize, že to je encyklopedie československého exilu, a že by tato kniha neměla chybět v žádné knihovně českého emigranta. Nyní konečně vychází 2. díl ve stejné výtečné výpravě s použitím kreseb Josefa Mánesa, v plátěné vazbě, kniha velkého formátu nejen co do velikosti v centimetrech a o 368 stranách, tentokráte s fotografickou přílohou a jmenným rejstříkem jak prvého tak druhého dílu. Stejně jako 1. díl zachycuje i díl druhý životopisná data, ukázky z děl a práce významných českých a slovenských exulantů, zemřelých v emigraci od roku 1948 až do roku 1984. Druhý svazek je rozdělen do částí: Teologie; Pedagogika; Zdravotnictví; Právo a justice; Uměni — a to zas do podkapitol hudba, zpěv a tanec — divadlo, film a televize — a 3. podkapitola: Umění výtvarné. Rovněž část věnována pracovníkům ve sdělovacích prostředcích je rozdělena na kapitolu Tisk a kapitolu Rozhlas. Pak následuje Samospráva a veřejná činnost, Ekonomie, průmysl, stavitelství a obchod, Zemědělství, Tělovýchova a sport — a konečně doplňky prvého dílu, portréty exulantů, kteří se podle rozdělení do jednotlivých oborů činnosti patři do dílu prvého, ale zemřeli až po jeho vydání, tedy v letech 1982 až 1985. A zas — jako u dílu prvého — nacházím jména, která byla pojmem v Čechách, když jsem tam ještě byl nucen žít. ale o jejichž osudu se nic nevědělo. A pak fakta o známých, velice známých osobnostech, která byla pro mne objevem, třebaže jsem se domníval, že o některých umělcích a žurnalistech vím | skoro vše. 17 [pageend17]“Poslední pocta” není kniha, o níž by se dala psát recenze či dokonce literární kritika jako o beletrii. “Poslední pocta” je navíc historické svědectví o Češích a Slovácích, kteří po komunistické puči 1948 museli opustit svou vlast a přes vykořenění zanechali za sebou kus něčeho, nač mohou být naši potomci hrdi. Především v tomto úžasném svědectví je obrovitost díla Jožky Pejskara. Každý, i nezasvěcený čtenář “Poslední pocty” si bezpochyby uvědomí, že podobnou knihu by sestavoval nejen v samotném Československu, ale i ve velkých západních nakladatelstvích kolektiv vědců, historiků, statistiků, sociologů a literátů, aby výsledkem jejich dlouholeté práce mohl být tak důkladný, vědecky, historicky, sociologicky a literárně naprosto dokonalý výsledek, jako je “Poslední pocta” od Jožky Pejskara. Jak je to vůbec možné, že jeden jediný člověk mohl připravit k tisku tak obrovité dílo? Je to vůbec v silách a moci jednoho jediného člověka? Je! Jožka Pejskař dokázal teoreticky nemožné — vydal knihu (ve spolupráci s Konfrontací), jakou nemá žádný jiný exil. Knihu velkou svým rozměrem, obsahem i ideou. Převzato z “Reportéra” DISKUSE Dva dopisy a ještě jeden Dopis první... Vážená redakce, stále větší smutek se nás zmocňuje, když sledujeme diskusi Vašehočasopisu o Jiřím Hájkovi. Nechápeme ji, nerozumíme jí a děsíme se toho, jak se myšlení a cítění tolika československých exulantů vzdaluje myšlení a cítění našemu. Žlučovitá zloba, potřeba vynášet nesmiřitelné rozsudky na základě popletených informací, touha kádrovat naše spoluobčany a určovat, kdo smí bojovat za lidská práva a vyjadřovat se k poměrům v Československu, to všechno z Vašeho časopisu vane a z toho všeho jsme velice stísněni. Přátelé, prosíme Vás, v našem společném zájmu, vzpamatujte se! Podepsáni: Petr Uhl, Jiří Dienstbier, Jiří Ruml, Martin Palouš, Jan Stern, Jan Kozlík, Rudolf Slánský, Vladimír Kadlec, Jan Ruml, Václav Malý, Jan Litomiský, Anna Sabatová, Rudolf Battěk, Marie Rút Křížková, Dr. Václav Benda, Dr. Radim Palouš, Anna Marvanová, Jaroslav Sabata, Jana Sternová, Ladislav Lis, Eva Kantůrkové, Bedřich Placák, Vavřinec Korčiš, Václav Havel, Vladimír Stern, Ladislav Hej- dánek, Marie Říhová, Vladimír Říha, Jarmila Bělíko- vá. Za správnost: Václav Havel. V Praze dne 14. dubna 1986. (Dopis Václava Havla ‘Právu lidu’) Dopis druhý... V New Yorku, 11. srpna 1986. Václave, zpravidla nechávám věcem volný průběh a respektuji mínění a názory druhých, i když s nimi někdy hluboce nesouhlasím. Proto jsem tady a se mnou mnozí jiní. Práva a svobody, zaručené Ústavou užíváme jako samozřejmost. Dnes Ti píši tento vzkaz jako bývalý politický vězeň bývalému politickému vězni. Zatím jsem necítil 18 potřebu nějak zasahovat veřejně do polemiky, právě z důvodů výše uvedených, i když například vaše stanovisko k poměrům v Nicaragui, Jižní Africe nebo ke straně “zelených” v Německu je, řekněme, — svérázné. Ale teď, zcela nedávno, dostal se mi do rukou dopis “Právu Lidu”, ze 14. dubna t.r. kde dvacetpět podepsaných dává lekci výše uvedené redakci. Řekl bych, zpupně. My tu žijeme ve svobodném světě a jak jsem uvedl, říkáme bez zábran, cosi myslíme. Ty například zase žiješ mezi Lidožrouty. Tady musím vyložit svůj přísně soukromý názor: Spoléhat se na autoritu vlastní osobnosti, byť nadán vysokými mravními a morálními kvalitami a na podporu vlivných a uznávaných individualit svobodného světa — je liché! Neboť Lidožrouti Vám ponechávají zatím jakousi volnost, protože jim to, opět zatím, vyhovuje. V okamžiku, kdy trpělivost z jakýchkoliv důvodů pomine — budou nelítostní. Na podobné doplatila i na př. Milada Horáková, čestná, odvážná, vybavená značkou podporou vlivných a uznávaných individualit svobodného světa. Mýlí se tedy ti, kdož se domnívají, žejsou chráněni nějakou pochybnou popularitou. Já jen doufám, že jsi si toho vědom. Znáš je v jejich pravé podstatě. Vždyť jsi taky, jako kdysi my, dostal od nich “zahulit”, že ano? A po tom všem, najednou čtu, jak jste vehementné vystoupili proti “diskuzi” o Jiřím Hájkovi. Prý na základě “popletených informací” jsou v Právu Lidu “vynášeny nezrušitelné rozsudky”. Jiří Hájek je v paměti mnohých jedním ze zaníceným spolubudovatelů Lidožroutského Impéria a ti nyní pochopitelně váží jeho provinění z minulosti. A protože zásluh je zatraceně málo, spíše žádné nejsou, miska vah na straně viny je proklatě nízko. Píši Ti dnes jen proto, že ses podepsal pod plamennou obranu lidožrouta, který se pokouší stát vegetariánem. Značně pozdě. Teprve, když jde o jeho vlastní kožich. [pageend18]Tvůj podpis pod prohlášením podobného druhu je rozmělňován autority a zlehčováním morálních a mravních zásad, kterými jsi nadán a které jsou v kulturním a svobodném světě vysoko ceněny. Já Ti nakonec přeju, abych se ve své prognóze mýlil a Ty jsi mohl žít tak, jak zasluhuješ. Svobodné — jako my tady. Dovol mi, abych parafrázoval: Příteli, který jsi taky přece jedním z nás; v našem společném zájmu - vzpamatuj se! Za správnost: Upřímně Tvůj Ota Rambousek ...a dopis třetí Má pravdu Václav Havel nebo Ota Rambousek? Nemíním obhajovat Jiřího Hájka. Nemíním obhajovat žádného komunistu, ani bývalého. Jde mi však o zásadu. Má člověk právo mýlit se — a poznav své omyly a chyby vyvodit z toho pro sebe důsledky? Jestliže odpověď zní — “nemá” — diskuse odpadá. Jestliže právo na omyly a na jejich nápravu přiznáme, je nutno jít do důsledku. Nejsem si tak zcela jist tou periferní teorií, že dobrý komunista je mrtvý komunista. Jaroslav Seifert byl konec konců taky kdysi komunista. A příčí se mi upírat komukoliv právo napravovat vlastní chyby. Nakonec i v Knize Knih je řečeno, že jeden napravený hříšník je Bohu milejší než deset spravedlivých, čímž vůbec není řečeno, že je možno odpouštět vrahounům typu Pich-Tůmy či Kohoutka. Sotva také bývalý komunista získá dokonalou důvěru, opatrnosti není nikdy nazbyt. Václav Havel se otevřeným dopisem zastal svého druha, s nímž sdílí společný osud. Napsáním a uveřejněním tohoto dopisu riskoval a riskuje Václav Havel další persekuci vůči sobě. Václav Havel zná na rozdíl od mnoha z nás Jiřího Hájka z osobního styku a jeho minulost mu není neznámá. Nenabízí se tu otázka, proč to Václav dělá? A je dovoleno nám, kteří žijeme ve svobodné společnosti určovat způsob resistence v zemi, kde nežijeme, žít něchceme a žít asi nebudeme? V závěru bych rád dal v úvahu, že Jiří Hájek a řada dalších komunistů žije dnes již osmnáct let v aktivní opozici vůči komunistickému režimu, byť mnozí z nich stáli u jeho kolébky. Nemluvě už o tom, že oni mohou podat zasvěcené svědectví z jiné strany než my, jejich oběti. A mnozí z nich tak činí. Lumír Salivar, Toronto Kruh přátel K—231 oznamuje, že členové a přátelé K-231 se 2. srpna 1986 sešli na chatě u Stračovských v blízkosti městečka Minden. Je to v oblasti Haliburtonských jezer, které zpříjemňují pobyt návštěvníkům i obyvatelům. Sešlo se nás tentokráte dost; asi kolem třiceti. Velké překvapení bylo na parkovišti, kde byl přistaven osobní taxi, který bezpečně přepravil všechny návštěvníky krkolomnými lesními cestami až k chatě. O tuto přepravu se starali Jindra mladší a Zdenda Stračovských kteří nás zároveň informovali o překrásné přírodě a okolí. Na chatě bylo již rušno, neboť někteří z nás přijeli již v pátek večer; manželé Ottovi dokonce již ve čtvrtek a to vlastní lodí, vraceli se totiž z dovolené po jezerech. Dáša již měla nachystáno pro všechny hosty hromadu řízků, párků i dobrou polévku a hlavně pravé české buchty s cukrovím. O občerstvení se zase staral Jindra se syny a tak připravili všem velmi příjemné domácí prostředí. Také nezapomněli na stříbrné výročí Eduly a Františka Ottových, kterým Dá- šenka upekla výborný dort a hlavně to nejdůležitější — domácí prostředí v kruhu všech známých a přátel. Rovněž jsme neměli nouzi o zpěvy solové i sborové s doprovodem sladkých dřev. O zábavu se postarali zejména Jirka Bláha a Láďa Helmich svými neopakovatelnými poznámkami a komentáři. Počasí nám přálo a až na několik bouřek, které se přehnaly, bylo hezky čehož všichni využili jak k plavání tak i k projíždce na člunu. Piknik byl mimořádně úspěšný, i kasa se zvelebila a tak nakonec nezbývá než poděkovat Jindrovi, Dáše i mladým Stračovským za velmi přátelské a milé pohoštění na jejich vlastnoručně postavené Swiss challet. .. x 19 [pageend19]Ze života K-231 Pozdě, ale přece oznamujeme, že nám konečně došla plná moc bratra Aleše Macháčka z Londýna. Věděli jsme sice, že Aleš nám své zplnomocnění na výroční schůzi poslal, ale protože formulář nedošel, raději jsme ho neuváděli v seznamu zastoupených na schůzi K-231 dne 7. června ve Scarborough, Kanada. Zároveň se omlouváme br. Otakaru Kobylkoví z Georgie, USA za nemilé nedopatření, které se nám stalo v sedmém čísle Káčka. Ačkoli jeho plnou moc na schůzi K-231 jsme v pořádku dostali, přece jeho jméno z konečného seznamu nám nějak vypadlo. Věříme, že nám Ota promine. S ním a s Alešem Macháčkem počet politických vězňů zastoupených na 2. výroční schůzi Klubu K-231 dosáhl rovné šedesátky. Před odjezdem do Švýcar jsme dostali nemilou zprávu, že bratr Ota Rambousek měl autonehodu, při které se zranil on i jeho žena a plánovanou dovolenou v Evropě museli zrušit. Oba se ze zranění zotavují, Apolenka je už z nemocnice doma a my Vám oběma ze srdce přejeme brzké a dokonalé uzdravení. Přátelé z Toronta a okolí — zaškrtněte si ve svém kalenáři sobotu 4. října 1986. Tohoto dne se koná společná akce na úpravu Masaryktown. Dopoledne se bude upravovat okolí potoka, odpoledne bude táborák se zpěvy a buřty (zadarmo). Vezměte si sebou vhodné nástroje. V případě deště se táborák nekoná. Podrobné informace získáte na telefonním čísle 845-4850. Pro nedostatek místa jsme v minulém čísle uvedli pouze složení výboru bez rozdělení jednotlivých sinekur. Na první výborové schůzi byli do jednotlivých funkcí zvoleni následující sestry a bratři takto: Předseda: OTTOVA Eda Místopředseda: OTRUBA Zdeněk Místopředseda: PINKE Karel Jednatel: FRÝBORT Milan Pokladník: OTTA František Sociální referent: PALÁT Karel Péče o tisk: SALIVAR Lumír členové výboru: HUŤKOVÁ Věra, BLÁHA Jiří, HEL- MICH Vladimír, RAMBOUSEK Ota, SLAVÍK Zdeněk JOHANOVSKÝ František Výbor K-231 chce být v co nejúžším kontaktu se svými členy. Abychom se mohli častěji scházet, vídat a pohovořit si, dohodli jsme se, že každá výborová schůze je přístupná a otevřená kterémukoli našemu členu. Pokud se budete chtít některé schůze zúčastnit, poznamenejte si, že výborové schůze se konají každou druhou středu v měsíci. Schůze jsou však vždy na jiném místě. Nikoli z důvodu kon- spiračních, ale protože konat schůze vždy ve stejné domácnosti je přeci jen namáhavé pro paní domu. O místě schůze se můžete informovat u kteréhokoli člena výboru předem. Na Vaši účast se těšíme. Ole nové Kruhu přátel K-231, Josef a Zuzana Veselý, uspořádali ve prospěch K-231 další fundraising party na své farmě. Tato party se koná před uzávěrkou tohoto čísla a zprávu o ní přineseme příště. Léto pomalu končí a než se nadějeme, budeme zase státi před Vánocemi a před druhou vánoční podpůrnou akcí Káčka našim potřebným a nemocným sestrám a bratřím. Je potěšitelné, že naši příznivci z amerického kontinentu, ba ani z Evropy, na nás nezapomínají a že můžeme za dobu od začátku dubna do 15. června zaznamenat vzestup naší finanční základny, určené na vydávání našeho časopisu a na podpory. Káčko samo se přičinilo uspořádáním “Jarní Veselice” počátkem června (výnos 630.00) a setkáním na Canning Lake u Stračovských (výnos $633.00), komise za prodej knih 68 Publishers a grafiky vynesla $140.00. Pro Vaši kontrolu uvádíme seznam dárců (včetně párty u Stračovských) ve zmíněném období 1. června až 15. srpna. Bily 20.00 Blaha 100 00 Boubin 10 00 Březina 20.00 Diviš 100.00 Dohnálek 40 00 Faltusová US25.00 Frýbort 30 00 J.H. 50 00 Havel 15.00 Helmich 50.00 Jednoiožec US10 00 Johanovský 23 00 Král P 20.00 Kůstka 60 00 Mraz Z $V 100.00 Otruba 100.00 Otta 80 00 Palat 50 00 Pinka 20 00 Pittr.er $V F 100 00 Rambousek US20 00 Rollerova 20 00 Salivar 79 00 Skřička US15.00 SV K 20 00 $V F 20 00 Slavik 50 00 Stračovsky 50 00 financovaní party Stastny SV F. 100.00 Talský 50.00 T rešlova US20 00 Uhlíř US20 00 Valenta 20 00 Vogan l 20 00 Wagner 30 00 Zavřel US1000 Neznámí dárci na v US45 00 K-231 is published bi-monthly by Club K-231 in exile. — K-231 je dvouměsičník, který vydává K-231 v exilu — Klub bývalých politických vězňů se sídlem v Kanadě. Řídi redakční rada ve složeni: František Otta, Zdeněk Otruba, Lumír Salivar. Redakce si vyhrazuje právo úpravy nebo zkrácení článků. Nevyžádané rukopisy a fotografie se nevracejí. Adresa Klubu je: Club K-231, P.O. Box 2323, Postal Station “B ”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, On., Canada. [pageend20]