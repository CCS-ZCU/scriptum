SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ 3 Velký cíl Zprávy sdělovacích prostředků nás denně přesvědčují, že letos budeme opět svědky překotných a bouřlivých událostí, jimiž se vyznačoval rok minulý a vlastně celé období let poválečných. Žijeme i nadále v době plné nepokojů, revolučních změn, převratů, neodpovědného plýtvání lidských životů a nenahraditelných přírodních zdrojů. Komunistické režimy hrají smrtelnou kopanou se životy milionů, jak to výstižně znázorňuje karikatura kanadského deníku Toronto Star. Svou krvavou hru hrají v mnoha obměnách a pravidla této hrůzné hry si sami upravují a přizpůsobují podle právě stávajících potřeb a okolností. ČESKOSLOVENSKÝ Ročník XXIX Březen 1979 J. Vrcovský [pageend1]V Asii jsou i nadále statisíce příslušníků mnoha národů obětovány na oltář pravověrného komunismu, při čemž definice pravé víry závisí od toho, zda je vykládána komunisty sovětskými nebo čínskými. V Iránu je hra zastřena rouškou náboženství, jež se již tolik let osvědčuje v bratrovražedném boji v Irsku. V Africe hrají komunisté v dresu rasové rovnoprávnosti, v Jižní Americe jsou oděni maskou sociální spravedlnosti, a podněcováním hry palestinské udržují nepřátelství sousedů, jemuž je vystaven stát israelský od svého vzniku. Síly světového komunismu bez ustání zvyšují svůj mocenský vliv, někde způsobem rafinovaným a nepozorovatelným, někde opět zjevnou hrubou silou. Sovětský svaz při tom pokračuje ve svém horečnatém zbrojení a podle mínění některých vojenských odborníků, získal již vojenskou převahu nad Spojenými státy. Zatím co síly komunistické světové reakce sílí, svět nekomunistický je zmítán nerozhodností, nejistotou a slabostí. Západní společnost je navíc rozkládána zevnitř opouštěním svých tradičních hodnot kulturních, náboženských a zejména mravních a tím způsobeným životním stylem, jehož stále zjevnějším znakem je vzrůstající korupce, prospěchářství, užívání drogu, pohlavní promiskuita a s ní související rozvrat života rodinného a všeobecná bezprogra- movitost z níž těží mnohé sekty a kulty, jež mají být náhradou za náboženství nebo životní filosofii. Podobně jako v období let třicátých, kdy ve snaze o mír byly činěny Hitlerovi neustálé ústupky, při čemž mu byl Mnichovem obětován československý stát, snaží se také dnes Západ vykupovat mír ústupky, hospodářskou pomocí a obchody s vládami, jejichž konečným a hlavním cílem je zničení demokracie. Opouští se státy, o něž projevuje zájem světový komunismus - vše v naději, že komunistická stvůra se nasytí a dá lidstvu pokoj. Po zkušenostech s nacismem,a v období poválečném s komunismem je neuvěřitelné, že si představitelé Západu dosud neuvědomili, že to je naděje nejen marná, ale lidstvu nejvýše nebezpečná. V naší vlasti, v Československu, 31 let po "vítězném únoru" a 11 let po "bratrské pomoci", kterou v srpnu 1968 poskytla vojska Varšavské dohody je, podle zpráv návštěvníků a dopisovatelů západního tisku, všude klid. Obyvatelstvo, až na výjimku malé skupiny "chartistů" má, podle těchto zpráv, zájem jedině o své materielní zajištění, o osobní blahobyt a klid. Na nějakou možnost změny, nebo dokonce zvratu komunistického režimu není nej- menší naděje nebo pomyšlení. V tomto ovzduší politické nerozhodnosti a slabosti západního světa a ve vlasti převládající malomyslnosti, skleslosti a beznaděje, naskýtá se otázka, zda má smysl a význam činnost národní, vlastenecká - tedy i činnost sokolská, jejíž hlavním cílem zůstává i nadále obroda a svoboda národa? Při odpovědi na tuto otázku je dobře si promítnout, v jakých poměrech a okolnostech se nacházel český národ, když Tyrš Sokol založil. Zjistíme, že tehdy také nebylo žádných nadějí, že by v dohledné době mohl národ dosáhnout svobody nebo samostatnosti - na vytvoření samostatného státu se ani pomýšlet nedalo. 42 [pageend2]Tyrš přesto nezaložil spolek pro pouhé pěstování tělocviku, jehož účelem by bylo jen získání zdatnosti fysické nebo rekreace. Založil naopak zcela vědomě spolek, jehož cílem byla svoboda a samostatnost národa - velký cíl,v té době zdánlivě zcela beznadějný a neuskutečnitelný. Dal Sokolu za úkol vypěstovat v národě kromě zdatnosti fysické také sílu mravní a vyspělost duševní. Jeho spolupracovník Fíigner k těmto úkolům přidružil významný a cenný prvek demokratického tmelu - sokolské bratrství. Dějinný vývoj dal Tyršovi za pravdu a to v době mnohem kratší, než kdo mohl předpokládat. Již 30 let po jeho smrti osvědčily se jeho myšlenky rozhodujícím způsobem v I. světové válce, kdy sokolská myšlenka prodchnuta sokolským bratrstvím,stala se základem osvobozovacího boje, jenž vyústil svobodou a samostatností národa a vznikem Československé republiky. Dá se ovšem namítat, že dnes je doba zcela jiná a že myšlenky a prostředky platné a osvědčené za I. světové války, nebo ještě i za II. světové války, dnes již nevyhovují a nevystačují. Je proto na místě si nyní, kdy již takřka 100 let uplynulo od Tyršovy smrti, kdy lidstvo zažilo dvě světové války a poznalo hrůzy nacismu i barbarství komunismu, připomenout některé jeho myšlenky a ověřit si, zda skutečně jsou již dobou a vývojem překonané a proto již neplatné a nepoužitelné. Tyrš tvrdil, že v boji o bytí a trvání podlehne a vyhyne, co k životu nadál je již neschopné a celku závadné a že tento vývoj nelze zažehnat ani slovy sebeklamnými, ani právem zděděným nebo slávou minulou, ani modlitbami. Připomínal, že žádná, ani nejskvělejší minulost, nýbrž jen zdravá a činná přítomnost zaručuje národům budoucnost. A dodal, že každý národ až dosud zhynul jen vlastní vinou, že na bojištích se nerozhoduje osud národů - je rozhodnut již před bojem. A že ani jeden národ, co jich na světě bylo, četný nebo nečetný, nezhynul ve své jarosti a hodnotě - každý klesl sešlý, netečný a povrhlý. Události naší doby zcela jasně a mimo jakoukoli pochybnost potvrzují stálou platnost Tyršových myšlenek. Stále platné je také jeho tvrzení, že mravní síla rozhoduje před sílou hrubou a že jen takový národ, který si dovede udržet všestrannou duševní, mravní a tělesnou sílu a svěžest může zabránit své zkáze, zakrnění nebo zpátečnictví. Stejně platná je jeho zásada, že tam, kde větší národy vynikají bohatstvím a početností, musí malý národ předčít hodnotou svých jedinců. Neméně důležitá Tyršova zásada pro dnešek je neustálé úsilí o seznamování se s vývojem světa, s vymoženostmi a pokrokem, ale při tom přijímati jen to, co zhodnocuje a neodporuje podstatě a citu národa. A že je nutno nepodceňovat vlastní síly, ale také neklamat sama sebe. Dnes ve zvýšené míře platí také jeho nabádání proti sobectví, sebeklamu, samolibosti, zbabělosti a prospěchářství, stejně jako jeho důraz na výchovu mládeže a jejího významu pro budoucnost národa . Stálou platnost Tyršových myšlenek dokazuje krvemi a obětmi vykoupená zkušenost nedávné minulosti i současný vývoj ve světě. Plně platí i v dnešním úsilí Sokolstva o vrácení svobody, lidské 43 [pageend3]STO LET AMERICKÉHO SOKOLA V lednu letošního roku dovršil sto let svého trvání úřední list Americké obce Sokolské - "Sokol Americký - American Sokol". První číslo Sokola Amerického vyšlo s datem 10. ledna 1879. Byl úředním listem tehdejší ústřední organizace amerického Sokolstva - Národní jednoty Sokolské, jez byla založena dne 15. srpna 1878 a čítala, jak bylo uvedeno v prvním čísle svého úředního listu, 10 jednot a něco málo přes 400 členů. Časopis po celou dobu dobře plnil svůj úkol, nejdříve jako úřední list Národní jednoty Sokolské a když r. 1917 došlo k spojení této organizace se župou Fúgner-Tyrš a tím k vytvoření Americké obce •Sokolské, jako úřední list této nové ústřední organizace. Na stránkách Amerického Sokola jest zachycena bohatá historie amerického Sokolstva - jeho doby slavné i období poklesu a zejména také jeho vynikající zásluhy v boji o vytvoření samostatné Československé republiky za prvé světové války a neméné záslužná činnost za II. světové války. Do druhého století Amerického Sokola mu přejeme mnoho zdaru! důstojnosti, cti a národní hrdosti i sebevědomí v jeho původní vlasti - Československu. Jde nyní jen o to, uvědomit si, že sokolské jednoty a sokolští příslušníci i při svém rozptylu po celém světě, žijící v tak odlišném a cizím prostředí a při svém malém počtu, mohou podstatně a významně přispět k plnění úkolů směřujících k našemu velkému společnému cíli - osvobození národa. Neboř naše dnešní situace není o nic těžší nebo beznadějnější než jaká byla při založení Sokola. Náš úkol se nám však podaří splnit jen, zůstaneme-li důsledně věrni myšlenkám Tyršovým a půjdeme-li jím naznačenou cestou. Znamená to především znalost sokolských zásad a jejich bezvýhradné plnění, nesobeckost, vzájemnou důvěru a podporu, ale také společnou obranu proti útokům zvenčí. To však umožňuje jedině ideově svorná a mravně silná organizace, která není udržována jen několika, byt i sebelepšími a sebezáslužnějšími jednotlivci, nýbrž duchem. Taková bude míti vždy dostatek vlastní síly, aby se zbavila těch, kteří by chtěli škodit a nebo narušovat jednotu. Sokol, jeho jednoty a ostatní organizační složky, musí i nadále zůstat spolkem lidí čestných, nezáludných a obětavých, věrných sokolské myšlence a svému národu, vždy dbalých společného demokratického rozhodování a z něho vyplývajícího plnění společných povinností ve smyslu sokolských zásad. Jen takové jednoty a jen takoví příslušníci jsou platnými členy sokolského bratrstva, jen takoví přispívají národnímu celku a jen takoví jsou opravdovou pomocí při plnění úkolů, jimiž určitě dosáhneme velkých cílů - i když se nám dnes zdají být nemožné a neuskutečnitelné. 44 [pageend4]Na pamätnej schôdzi v Žiline, 16. februára 1919 bola založená ústredná organizácia slovenského Sokolstva - Sokolská župa Masarykova. Voľba úradu župy bola jednomyseľná: Dr. Vavro Srobár, správca, ev. biskup Samuel Žoch a kpt. Ferdinand Písecký, podsprávcovia, Jarka Jelínek, náčelník, Vlasta Viktorínova , náčelníčka, Jozef Novák, vzdelávatel, Jozef Kraus, tajomník a zástupca do COS, Andrej Bacher, pokladník. Na sjazde bolo zároveň rozhodnuté požiadať o prijatie župy do sväzku ČOS a o zmenu mena "Česká Obec Sokolská" na "Československá Obec Sokolská", kedže Sokol na Slovensku je už skutečnosťou - tento návrh bol na valnom sjazde COS v r. 1920 prijatý. Zástupcovia COS na tejto zakládajúcej schôdzi župy Masarykovej v plnej miere zhodnotili vykonanú prácu pri organizovaní sokolských sborov a prisľúbili čo najväščiu pomoc sokolskému úsiliu na slobodnom Slovensku. 0 mesiac po žilinskom sjazde bolo zorganizované administračné a technické vedenie v štyroch okresoch župy Masarykovej. Začali sme so školami pre cvičitelstvo a sokolských činovníkov. Na cvičitelskom sjazde sme postavili župné náčelníctvo na pevné základy. K rýchlemu vzrastu sokolských sborov na Slovensku prispelo hlavne to, že sme sa začali starať o výchovu cvičitelstva hneď po založení župy Masarykovej. Tajomstvo úspechov sokol- skej činnosti spočíva v dobrom cvičitelstvu. Dokázal to Tyrš i náš skvelý vodca br. Jindra Vaníček. S pravidelnou a dobre organizovanou výchovou cvičitelstva som začal v okrese Podtatranskom. Vo februári a marci sme uskutočnili prvé telocvičné naukobehy v Žiline, Turč. Sv. Martine, Ružomberku a v Lipt. Sv. Mikuláši. Účasť 148 žien a 102 mužov. Potom nasledovaly školy v okresoch Povážskom a Bratislavskom, ktoré viedli zas miestni pracovníci za účasti 108 poslucháčov. To boly kurzy nedeľňajšie, celodenné. V marci 1919 sa konala celotýždňová župná škola v Lipt. Sv. Mikuláši za početnej účasti cvičitelstva, v ktorej učili: br. Frant. Machovský, spol. cvičiteľ COS, sestra Táborková, profesori telocviku bratia Bohumil Tesár a Ján Sladký. Školu riadil br. Jarka Jelínek s náčelníčkou s. Vlasťou Viktoríno- vou. Ideové predmety mal na starosti dr. Kašpar z Ružomberka. Okrem toho sme v sboroch vychovávali cvičitelstvo v pravidelných cvičitelských hodinách. V marci 1919 usporiadal okres Podtatranský školu i pre vzdelavatelov. To samé sa uskutočnilo potom i v ostatných okresoch. 23. marca 1919 konala sa v bratislavskom vládnom dome prvá schôdza predsedníctva župy Masarykovej, ktorej predsedal správca župy br. Dr. Vavro Šrobár. Okrem rozhodnutia o programe SLOVENSKÉ SOKOLSTVO V ORGANIZAČNEJ PRACÍ 45 [pageend5]ráme organizačnej práce, boly prijaté zprávy činovníkov a riešená bola veľmi delikátna záležitosť čestného členstva slovenského Sokolstva, ktoré malo byť udelené talianskému generálovi Piccionimu. Byť v Sokole čestným členom je vysoké vyznamenanie, než aby bolo udelené na jednoduché požiadanie a k tomu ešte osobnosti, o ktorej sa naše mienky roz- chádzaly. Preto záležitosť boly vyriešená tak, že mu bola venovaná Fr. Úprkova krásná socha "Slováka". Druhá schôdza sa konala v Modre 30. marca 1919, společne so zástupcami sokolských sborov. Rokovalo sa o rozvinutí veškerej sokolskej činnosti, o spôsoboch propagácie sokolskej veci a o založení vlastného so- kolského časopisu. Okolo časopisu sa vyvinula zaujímavá diskusia. Po celý čas v pozadí miestnosti sedel muž, ktorý jednanie pozorne sledoval. A potom sa prihlásil o slovo. Predstavil sa: "Som Milan Getting, bývalý redaktor "Slovenského Sokola", orgánu Slovenskej Telocvičnej Jednoty Sokol v Amerike. Dajte svojmu časopisu meno "Slovenský Sokol", a dal k tomu náležité odôvodnenie. Návrh bol jednomyseľne a bez debaty prijatý a br. Getting bol medzi nami srdečne privítaný. Na počiatku získanej slobody, nezmerné nadšenie strhovalo mnohých dobrovolníkov-Sokolov často k nepremyslenému založeniu sboru v mieste ich krátkého pobytu. Heslá o rovnosti, bratstve, demokracii, o láske k vlasti, a k tomu nejaké organizačné úpravy a hŕstka nadšencov, a ten samý deň bol založený sbor. Zvolení boli činovníci bez organizačných, administračných a iných skúseností, bez stanov a pravidiel, podľa ktorých sa vlastne malo postupovať. Založenie sboru sa "slávne" oslávilo a potom bol všetkému koniec. Pôvodný zakladateľ sboru - vojak, možno ešte ten samý večer či na druhý deň musel postupovať ďalej za nepriateľom a mladý neskúsený sokols- ký sbor, sám na seba odkázaný živoril alebo zmieral. Takto unáhlený postup sme však zastavili, keď vo februári 1919 bola založená župa, odkiaľ potom vyšla verejná výzva a upozornenie, aby takéto nedomyslené pokusy boly zastavené. Sokol na Slovensku bol budovaný v duchu demokratickom. Stál tu robotník vedľa podnikateľa, kaplán vedľa biskupa, študent vedľa profesora, slúžka v domácnosti vedľa zamestná- vateľky, roľník vedľa úradníka. Nebolo rozdielu medzi jednoduchým občanom a inteligentom, medzi chudobným a bohatším; nebolo zpočiatku rozdielu, do ktorého kostola kto chodí. To prišlo až neskoršie na Slovensko pod vplyvom politického rozvrstvenia a pod vplyvom náboženskej bigotrie, ale len v ojedinelých prípadoch. Podle knihy Jarky Jelínka: Sokol na Slovensku 1918 - 1921. 46 JARKA JELÍNEK prvý náčelník slovenského Sokolstva sdruženého v župe Masarykovej — neskoršie náčelník župy Podtatranskej-Hviezdoslavovej. [pageend6]SPĚJME! Rudolf Fiala HLÍDKA VZDĚLÁVACÍ 47 Jestliže v našich myslích je povědomé spojení mezi březnem a prvním presidentem naší republiky, T.G. Masarykem - hlavně u těch, kteří jsou ještě pamětníky - není to a také nemá být vytváření, nebo udržování kultu osobnosti. Byl by to první TGM, který by nám to vytknul a přímo se proti tomu ohradil. Ale pro nás zůstává v platnosti i do budoucnosti, že byl přísný k sobě, ale dovedl vyzvednout hodnoty jiných - to prokazoval celým svým životem. A to právě, co dokazoval skutky a vykonaným dílem, má být pobídkou a měřítkem k naší práci, našemu životu, našemu vztahu ke všemu, čím jsme obklopeni. Rád bych pro nás v tomto měsíci připomenul několik kritérií, které byly jemu ukazovatelem cesty celým životem. A nebude jistě na škodu, když to i pro nás bude směrovkou s vědomím cíle, který má stát před námi. Je samozřejmé, že musíme vzít v počet všechno, co nám do života staví dnešní doba, vývoj společenský, hospodářský, filosofický a také - a to hlavně, mravní. U Masaryka to byla mravní a přímo asketická přísnost k sobě samému. Tolerance a shovívavost k slabostem a nedokonalostem druhých. S jeho povoláním pedagoga nedílně spojená trpělivost k výchově druhých, k přesvědčování o správnosti názoru, ke kterému hlubokým rozborem a bádáním došel. Nestrnutí na názorech, ke kterým došel, byl-li vývojem přesvědčen o správnosti a nutnosti jejich korektur. Vysoký takt, se kterým přistupoval v přesvědčování odpůrců, at už filosofických, nebo politických. Jeho krédo životní, mnohokrát různě a různými osobnostmi formulované: "za vším musíme vidět člověka". A to člověka s jeho silou, schopnostmi, ale také slabostmi a nedokonalostmi. Když se zamyslíme nad několika, zde jen nedostatečně zmíněnými rysy osobnosti TGM, má to pro nás, v praxi života stojící, býti směrnicí, kterou bychom se měli my, nejen vzdělavatelé na všech úrovních sokolské organizace, ale každý z nás jednotlivě, řídit a ji v denním životě uskutečňovat. To veliké a zavazující, co nám řekl, že nejkrásnější na celém sokolství je, že jsme skutečnými bratry a sestrami, nejen oslovením, ale životem. Životem velké rodiny, kde silný je vždy ochotný pomoci slabšímu, kde je pochopení pro ochabování druhého. [pageend7]Že dovedeme projevit opačný názor, kritiku bratrsky, sestersky. Vytvoření opravdu bratrského ovzduší v našich tělocvičnách, ale také i mimo, budiž našim hlavním a trvalým cílem. K tomu spějme! Ústředí Cs. Sokolstva v zahraničí byla doručena srdečná zdravice Jihoslovanského Sokola ve svobodném světě, v níž bylo uvedeno mj.: Během 116 let vzájemné a upřímné sokolské spolupráce byl Jihoslovanskému Sokolu vždy nejblíže u srdce Sokol československý. Na tuto krásnou tradiční srdečnou spolupráci navazujeme také v naSí činnosti v zahraničí a přejeme si upřímné, aby byla ještě více utužena a prohloubena. Po druhé světové válce a uchvácení moci komunisty v našich zemích, je sokolská činnost možná jen v zahraničí. Jihoslovanské Sokolstvo ihned usilovalo o navázání styků mezi svými příslušníky, žijícími v mnoha zemích ve svobodném zahraničí. Měli jsme v tom ohledu těžší úkol než Vy, neboli československý Sokol v zahraničí již své jednoty měl. V roce 1957 pokročily naše práce již natolik, že bylo možno zahájit přípravy na ustavení sokolské organizace v zahraničí. Velkou pomocí při tom byl námi brzo na to vydávaný časopis "Sokolský věstník", jenž se stal důležitým pojítkem našeho roztroušeného členstva. V r. 1974 byla ustavena naše ústřední organizace "Predstavništvo Jugoslovanskega Sokola v Svobodném Světu". I když ne silná počtem, naše organizace se vyznačuje silou ducha a pevného odhodlání a představuje silné jádro, jež bude schopno a dobře připraveno k tomu, aby obnovilo Sokol v Jugoslávii až tam dojde k novému národnímu osvobození, k němuž dojde zcela určitě! Jsme pevně přesvědčeni, že v našem společném úsilí, jehož konečný, cíl je totožný - obnova svobody, samostatnosti a tím i Sokola v Jugoslávii a v Československu - bude v našem společném zájmu, abychom ještě více upevnili naši spolupráci. Toto naše přesvědčení i vřelé přání nás vedlo k tomu, abychom před Vašim sletem v Curychu r. 1976, navrhli ustavení Svazu Sokolstva ve svobodném světě, který by ideově navazoval na úspěšnou tradici bývalého Svazu Slovanského Sokolstva. Upřímně doufáme, že k ustavení Svazu dojde co nejdříve a bratrsky Vás všechny zdravíme sokolským pozdravem Zdravo! Nazdar! France Vadnal hlavní tajemník Ladislav J. Bevc starosta BRATŘI JIHOSLOVANÉ VYZÝVAJÍ K SPOLEČNÉ SOKOLSKÉ PRÁCI PREDSTAVNIŠTVO JUGOSLOVANSKEGA SOKOLA V SVOBODNEM SVETU 48 [pageend8]SOKOLSKÝ TĚLOCVIK DĚLÁME TO DOBŘE? Jiří Liška (18. pokračování ) 19. PŘÍKLAD PRAVIDEL CVIČEBNÍ KÁZNĚ Cvičitelský sbor Tělocvičné jednoty Sokol ŘÁD SOKOLSKÉ TĚLOCVIČNY 1. Vstup do tělocvičny a účast na sokolském cvičení jest dovolen jen rádně přihlášeným a jednotou přijatým příslušníkům Sokola. 2. Cvičenci se účastní pravidelných cvičebních hodin v předepsaném cvičebním úboru. K cvičebnímu úboru nepatří šperky, hodinky nebo uliční obuv. 3. Užívání nápojů jakéhokoliv druhu není v tělocvičně dovoleno. 4. Cvičení na nářadí je dovoleno jen se svolením a za přítomnosti cvičite- le nebo jím určeného zástupce, znalého záchrany. 5. Cvičenci mohou opustit svá družstva nebo tělocvičnu jen se svolením cvi- čitele. 6. Tělocvična a šatny musí být vždy udržovány v naprosté čistotě. 7. Nářadí, náčiní, žíněnky atd. musí být vždy uklízeny do určené místnosti z tělocvičného prostoru před ukončením cvičební hodiny. 8. Osoby rušící cvičení, nebo jakýmkoliv způsobem narušující kázeň, budou z tělocvičny vykázány. 9. Od všech cvičenců se očekává pravidelná návštěva všech cvičebních hodin. 10. Cvičenci musí po celou dobu cvičení náležitě dbát výkladu a ukázkám cvičení. Musí vyčkat v stanoveném pořadí a jakmile na ně dojde řada, musí ihned bez vyzvání nastoupit k cvičení. Pamatuj: Sokolští cvičitelé mají velikou zodpovědnost za přípravu, vedení a řízení cvičebního programu. Úkol, který na sebe vzali, je nejvýše důležitý a odpovědný. Dodržováním shora uvedených pravidel umožníme a ulehčíme jim výkon jejich důležitého úkolu. Hoši a děvčatal V tělocvičně buúte vždy zdvořilí a ochotni pomoci jeden druhému a nezapomeňte každého v tělocvičně zdravit sokolským pozdravem "Na zdar!" Své cvičitele oslovujte "bratře" nebo "sestro". 49 [pageend9]20. PŘÍKLAD d o pis u n as t áv aj íc ímu c vIČIt el I Hilý ...... / Milá ...... Jsi již dosti dlouho mezi námi, abychom mohli říci, že jsi nejen pohybově zdatným cvičencem /zdatnou cvičenkou/, ale i ukázněným chlapcem /ukázněnou dívkou/, který /á/ pravidelně a se zájmem navštěvuje sokolské cvičební hodiny. Proto myslíme, že bys mohl /a/ v budoucnosti stát se členem /členkou/ cvičitelského sboru naší sokolské jednoty. Být členem cvičitelského sboru je velkou ctí, ale předpokládá to také plnění řady povinností: především pravidelnou docházku do cvičení, znalost Tyršovy tělocvičné soustavy a ideí, pro které byl Sokol založen, a umění toto všechno cvičencům vyložit a ukázat. Takové znalosti můžeš získat, budeš-li pravidelně po cvičení účasten/a/ cvičitelského kursu, který bude uskutečněn v nastávajícím cvičebním roce, vždy po cvičení v pátek, nebo pak i jindy podle dohody. Jako cvičitel /ka/ budeš konat velmi platné služby, protože se budeš podílet na výchově mládeže k tělesné zdatnosti a duševní svěžesti, síle a odvaze, k práci pro svobodu a demokracii, a k její obraně. Těšíme se na spolupráci s Tebou a jsme přesvědčeni, že Tvoji rodiče, kteří Tě do Sokola přivedli, budou Ti nápomocni ve Tvém správném rozhodnutí, které, jak doufáme, nám oznámíš v první cvičební hodině po prázdninách. Na zdar! 21. PŘÍKLAD d o t azn ík u c v iČen c Ům Část I. 1. Budu cvičitelem: nejmenších dětí žáků nebo žákyň dorostu členstva Mohu pravidelně docházet: den v týdnu: _____________________ hodina: _________________________ 50 Cvičitelský sbor Tělocvičné jednoty Sokol 2. Mám zájem o sokolský cvičitelský kurs, který by se konal ve cvičebních hodinách. a. všeobecný kurs základního tělocviku ... b. zvláštní kurs pohybové výchovy dospělých Pozn.: Pohybovou výchovou rozumíme vydatné cvičení při hudbě, bez náčiní nebo s náčiním - ne na nářadí. Něco jako prostná bez nácviku - pro muže i ženy, začátečníci vítáni. (Pokračování) [pageend10]SOKOLSKÁ AKADEMIE na oslavu 28. října byla úspěšnou přehlídkou sokolské činnosti jednoty. Akademii zahájil hodnotným projevem starosta jednoty bratr F. Vozábal, který zdůraznil, že v dnešní době je činnost sokolská a národní zejména důležitá a významná. Žactvo, dorost i muži předvedli ukázky cvičení na nářadí, ženy předvedly vzorně nacvičenou skladbu s barevnými stuhami a kroužky. V rámci pořadu bylo rovněř předneseno prohlášení Rady svobodného Československa k 28. říjnu a bohatý pořad byl vyplněn přednesem básní, zpěvem a hudbou sokolské ka- pely. PRAVIDELNÁ CVIČENÍ všech složek byla začátkem prosince, po dobu školních prázdnin,přerušena. Znovu byla pak zahájena 12. února v tělocvičně školy Princess High School. PRÁCE NA ÚPRAVÁCH VLASTNÍ BUDOVY, Cs. Národního domu, pilně pokračují. V období školních prázdnin byla konána řada schůzek, na nichž byly plánovány další práce. Jednota i krajanská veřejnost je ve znamení velké činnosti - členové i jiní nadšenci se předstihují ve své zručnosti a umění při úpravných pracích. OTEVŘENÍ SOKOLOVNY, původně připravované na duben, muselo být odloženo na dny 5. a 6. května. Nepředvídané požadavky městského stavebního a zdravotního úřadu přidaly značně na rozsahu úprav a výdajů. Tím se stalo, že otevření je poněkud odloženo a změny vyžadovaly velikého úsilí, jehož bylo třeba pro 10. VÝROČÍ ÚMRTÍ JANA PALACHA by- lo vzpomenuto, společně s ostatními čs. demokratickými organizacemi v Sydney v neděli 11. února v sokolovně. V rámci vzpomínky byla sloužena polní mše dp. P. Eliášem a místní skupina SVU předvedla kulturní pásmo. LOUÚENÍ SE STARÝM ROKEM v sokolovně bylo velmi zdařilé a Nový rok byl uvítán za překrásné noci pod Jižním křížem při české muzice od podlahy, která opravdu hrála do všech srdcí. Nikomu se ani domů nechtělo, zpívalo a vzpomínalo se a při houslích a kytaře se posedělo až do rána. Na zábavě bylo mnoho hostů - návštěvníků z domova, z Melbourne, Canberry, ale i z Los Angeles. MATĚJSKÁ ZÁBAVA, pořádaná 24. února v rázu první jarní poutě, byla zahajovacím společenským podnikem jednoty v novém roce. V příjemném prostředí sokolovny hrála k tanci i poslechu oblíbená česká hudba, zpívali L. Kašpar a J. Sedláček. JIŘÍ MOTTL, člen jednoty, zúčastnil se letos již po osmé yachtařských závodů Sydney-Hobart-Tasmania lodí Casablanca, jež z 96 lodí se umístila na pátém místě. V dalším závodě, kolem Tasmánie, dojel třetí a v následujícím závodě kolem Fort Phillip Bay dojel první. Upřímně blahopřejeme! VE STAVBĚ DRUHÉ ČÁSTI SOKOLOVNY bude pokračováno v nejbližší době. V.S. 51 AUSTRALIE Melbourne ZE SOKOLSKÉHO SVĚTA Sydney včasné dokončení prvního patra a náležitého příslušenství, aby v budově mohla být uspořádána sylvestrovská zábava. Toto první otevření pro veřejnost se opravdu dobře vydařilo a večer byl všestranně úspěšný. Výtěžek ze zábavy byl věnován na fond Národního domu. Tento obnos sice pomohl k přemyku přes padesátitisícovou dolarovou hranici, avšak sběrací akce stále pokračuje a jednota doufá, že jí bude i nadále uchována přízeň dárců. V. Soust. [pageend11]PRAVIDELNÁ CVIČENÍ všech složek se konají každý čtvrtek večer ve škole Marymount High School. žactvo cvičí od 7 hod. večer, po něm následuje cvičení dorostu a členstva. ZÁJEZD NA ZIMNÍ HRY ŽUPY, jež se konají 4. března v pohoří Gatineau u Ottawy, připravuje opět jednota autobusem. PŘÍPRAVY NA XVIII. SLET SLOVENSKÉHO SOKOLA V USA dobře pokračují a jednota již přijímá přihlášky na autobusový zájezd, který na slet plánuje. ”Z POHÁDKY DO POHÁDKY" zněl ráz letošních šibřinek jednoty, které se konaly v sobotu 10. února 1979 ve společenské místnosti Osady sv. Václava. Sál se proměnil v pohádkovou říši a návštěvníci se radovali ve světlé pohodě české Musilovy hudby. Přítomní kanadští hosté zejména oceňovali vysokou úroveň zábavy a pestrou krásu masek. Před půlnocí obtáčel taneční parket pestře strakatý průvod, v němž byly zastoupeny víly, princezny, knížata, maha- radža z Indie i turecký Sultán, před nímž tančily krásky z jeho harému. Přítomni byli čarodějnice i černo- kněžník, Ferda mravenec i beruška z říše hmyzu, Honza v zaplátovaných gatích, Jeníček a Mařenka z Perníkové chaloupky, spanilé květinářky a kytičky i slunečnice. Pohádka a bez šašků? Ti obveselovali svými šprýmy tanečníky i stolovníky. Nad ně vynikal dloubán (Pavel Krištof), rozený komediant - však právě za to byl odměněn druhou cenou. První cenu získala pyšná královna z pohádky o Sněhurce (sestra Vlasta Waldaufová), stále se vzhlížející v mluvícím zrcadle, třetí cenu vyhráli Jeníček a pihovatá Mařenka (dorostenky E.Sabo- lová a M. Waldaufová). Věru, že porotě bylo zatěžko z tolika pohádkových postav vybrat pouze tři. Vždyt co pohled na průvod masek, to potěšení . Taneční veselí vyvrcholilo sólem manželů Waldaufových v jásajícím kruhu jejich přátel. Však oni, milováni Sokoly i nesokoly, "šli" ve valčíku z ruky do ruky. Starosta jednoty br. Menšík jim vyhlásil sólo, protože místostarosta br. Mimra se sestrou jednatelkou Hollerovou s omluvou použili příležitosti a přečetli gratulaci členů jednoty k zvolení br. Waldaufa starostou Ústředí. Na zdaru šibřinek měla velký podíl samospráva dorostu. Pod odborným vedením náčelnice sestry Janoušové vydekorovali sál a čile prodávali ka- rafiáty mládencům za taneček. V týdnech před šibřinkami dorostenky napekly perníková srdce a vkusně je ozdobily polevou i sokolským znakem. Kuchyňské zařízení i odborné rady jim k tomu poskytly rodiny Derků, Hálů a Janoušů. Výnosem z prodeje obohatil se fond samosprávy dorostu k zájezdu na slet v r. 1982 ve Vídni. Do tomboly přispěli dary pí.Štýrská, pp. Hlobílek a Mareček, Šanda a firma Bata, služby při zábavě obstarali sestry Havlová, Koukolová, Menšíková a Stehlíková, bratři Forest, Hale, Janků, Kubík, Menšík, Stehlík a Vidlák. Torontské šibřinky svým radostným prostředím unesly mnohé ze starších Sokolů vzpomínkou do sokoloven ve staré vlasti a pořadatelům patří upřímný dík za tak pěkný a úspěšný podnik. SAMOSPRÁVA DOROSTU pilně pokračuje ve své činnosti. Kromě pravidelných měsíčních schůzek, uspořádala dvě velmi úspěšné besídky - 18. listopadu a 17. února, vždy ve Společenské místnosti Slovenského luteránského kostela sv. Pavla. Zástupce samosprávy dochází do schůzí výboru jednoty a samospráva činně přispívá k zdaru většiny podniků jednoty. Montreal ŽUPA KANADSKÁ Věstn. Toronto Emma Jarošová - f. 52 [pageend12]ŽUPA ŠVÝCARSKÁ ŽUPA VÍDEŇSKÁ Župní lyžařské závody Z pověření župy Švýcarské, pořádala jednota Winterthur lyžařské závody v obřím slalomu v Unteribergu dne 4. února 1979. Závodů se zúčastnilo celkem 90 závodníků všech složek a věkových skupin. Závodům přálo počasí a slunečné krásné počasí přilákalo také mnoho diváků. Závodů se kromě příslušníků Sokola zúčastnili také hosté. Příslušníci sokolských jednot se umítili následovně: Žákyně: 1. Marcela Staníková, 2. Zuzana Fuchsová, obě Thurgau. Žáci: 2. Hynek Burian, Thurgau, 3. Míša Imrich, Lucern. Dorostenky: 1. Martina Schnyderová, Thurgau, 2. A. Pourová, Mnichov, 3. Hana Medřická, Baden. Dorostenci "E 1": 3. Martin Strnad, Basilej . Dorostenci "E 2": 1. Michael Hák, Winterthur. Ženy "D 2": 2. Eva Háková, Winterthur, 3. Věra Holubová, Bern. Ženy "D 1": 1. M. Vaňková, Thurgau, 2. J. Medřická, Baden, 3. Myra Schla- epferová, Thurgau. Muži "B 2": 3. Tony Burian. Muži "B 1": 1. Josef Imrich, Lucern, 2. VI. Nešpor, Thurgau. Muži "A": 1. Tomáš Matějovský, Thurgau, 2. Petr Kuře, Mnichov. Výbor pořádající jednoty blahopřeje vítězům, děkuje za účast všem závodníkům i divákům a těší se na shledanou se všemi na příštích lyžařských závodech. MAŠKARNÍ VOLEJBALOVÝ TURNAJ smíšených družstev, který jednota uspořádala pro krajanskou menšinu v kulaté hale v Simmeringu dne 4. února byl velikým úspěchem a stane se pravděpodobně tradičním podnikem masopustu. Turnaje se účastnila družstva 3 mužů a 3 žen - všichni v maskách - a četné obecenstvo se po dobu turnaje výborně ba- Vídeň XII-XV. KULTURNÍ VEČER v lednu byl věnován životu a dílu Viktora Dýka. Výběr ukázek Dykovy poezie a zhodnocení jeho tvorby i života přiblížily účastníkům večera tohoto významného básníka. Na velkém úspěchu se podílela autorka pásma sestra K. Fleischhackerová se sestrou Frejovou, paní Kolářovou a bratry Kolářem a Siónem. St. - V.S.L. Vídeň III. Ved. - V.S.L. ODDÍL ODBÍJENÉ jednoty representuje župu Vídeňskou ve Vídeňské I. výkonnostní třídě svým družstvem mužů velmi úspěšně. Po ukončení prvé poloviny soutěže je družstvo na 2.místě tabulky a jen horší poměr setů rozhodl o prvním místě. I přes tento veliký úspěch má družstvo řadu problémů mezi nimiž nejvážnější je nedostatek mladých hráčů - průměrný věk je 36 let a pro zajištění budoucnosti družstva je nezbytně nutné, aby bylo co nejdříve omlazeno. Vídeň II. Župa Vídeňská zahájila v prosinci m.r. vydávání "Zpravodaje župy Vídeňské" aby, jak v úvodu prvního čísla bylo uvedeno, bylo vytvořeno vlastní zpravodajské pojítko jednot župy. V prosincovém čísle je shrnuta celoroční činnost všech jednot v župě sdružených. Zpravodaji, který má vycházet pětkrát do roka, přejeme dlouhodobé a úspěšné vydávání. Župní zpravodaj 53 Z.A. [pageend13]KOŠÍKÁŘI jednoty, kteří ve Vídeňské lize hájí barvy župy, ukončili první kolo ligy velmi úspěšně - na 4. místě tabulky. VALNÁ HROMADA jednoty konala se dne 2. února 1979 a zvolila nový výbor, jehož členy jsou sestry a bratři: Starosta Ing. J. Kadlec, místo- starosta Dr. R. Dvořák, náčelník Ing. K. Smejkal, náčelnice M.Marou- šová, vzdělavatelka Dr. M. Tůmová, jednatelka L. Polášková, matrikářka a pokladní A. Benešová ml. Členové výboru: J. Paul, J. Trunčík, VI.Beneš, A. Trunčíková, V. Kadlecová. Hospodářští a účetní dozorci: M. Paulová a M. Ilbergová. Nový výbor, v němž došlo více ke změně funkcí než ke změně funkcí doufá, že bude mocí svojí činností přispět k rozvoji nejen mnichovské jednoty, ale i celého Čs. Sokolstva v zahraničí. HODNÉ ZDRAVÍ A ZASLOUŽILÝ ODPOČINEK popřáli členové jednoty bratru Jožkovi Pejskařovi před jeho odletem do nového domova v USA. Bratr Pejskař se podílel značnou měrou na zno- vuzaložení mnichovské jednoty a od 1. valné hromady v březnu 1974 byl členem výboru jednoty. Výbor doufá, že ani v budoucnu nezapomene na svou jednotu a při prvé příležitosti ji navštíví. 3. ROČNÍK MEMORIÁLU Dr. M. TYRŠE, závodu v běhu na lyžích, byl jednotou uspořádán v neděli dne 11. února v Jachenau - asi 85 km od Mnichova. Na startu se sešlo 30 závodníků, přesto že ani letos se pořadatelé nedočkali účasti vídeňských nebo švýcarských jednot. Sněhové podmínky nebyly právě nej lepší, v noci před závody pršelo a v poslední chvíli bylo nutno změnit i stanoviště startu a cíle. V soutěži mužů, v závodě na 15 km v kategorii do 40 let, se jako prvý umístil Frisch (host) časem 37:35 min, další místa obsadili rovněž hosté - Řezníček a Jandl. V kategorii nad 40 let zvítězil v nej lepším čase dne bratr J. Třaskalík - 37:06 min, před Jemelkou a Zaoralem. V soutěži žen na trati 5 km zvítězila v mladší kategorii v nej lepším čase dne sestra Nejtková 13:32 min. před sestrou Benešovou ml. a Pittro- vou. V kategorii žen dříve narozených byla prvá sestra Tůmová před sestrou Poláškovou a Benešovou st. V závodě žáků na 5 km zvítězil Jemelka časem 18:53 min, v soutěži žákyň na stejné trati Řezníčková časem 23:53 min. TRADIČNÍ SOKOLSKÉ SlBŘINKY, které se již staly nedílnou součástí života jednoty, konaly se dne 16. února. Tentokráte byla mezi návštěvníky přivítána více než třicetičlenná výprava vídeňských jednot a několik členů jednoty basilejské. Velký úspěch měl nástup maskovaných účastníků z Vídně pod heslem "Cirkus Vídeň zdraví Mnichov". Z více než 160 účastníků zůstali mnozí v přátelské zábavě až do V. S. L. ČLENSKÝ VEČER jednoty, pořádaný dne 11. února 1979, byl věnován přípravě valné hromady a přípravám nastávajících oslav 90. výročí trvání jednoty. Zdařilý členský večer byl ukončen promítnutím filmů z menšinového života i sletu v Curychu a zajímavou přednáškou s barevnými dia- posity bratra Sysla o Indii a Cey- lonu. Zrn - V. S. L. Vídeň XVI. vilo a povzbuzovalo s velkou vervou soutěžící družstva. Pořadí družstev: 1. Patnáctlící, družstvo jednoty Vídeň XII-XV, 2. Zvrácená trojka - jednota Vídeň III, 3. Li-Frey - jednota III, 4. Vodní kapky - jednota XVI, 5. D.T.J., 6. Baštouni - družstvo několika jednot, 7. Noční klub 15 - jednota XII-XV. Jindřich III - V. S. L. ŽUPA ZÁPADOEVROPSKÁ Mnichov 54 [pageend14]časných hodin ranních, mnozí museli však odejiti o něco dříve, aby se udrželi svěží, nebot... v sobotu 17. února 1979 konalo se: PRVÉ UTKÁNÍ V NÁŘAĎOVÉM TĚLOCVIKU mezi jednotami Basilej, župy Vídeňské a Mnichov. Myšlenka uspořádat tyto závody vznikla v květnu loňského roku ve Vídni během pomahatelské školy. Celkem 25 žen a mužů závodilo v soutěži družstev i jednotlivců. Výsledky soutěže družstev mužů: 1.Vídeň, ’2. Basilej, 3.. Vídeň - II.Družstvo, 4. Mnichov. Soutěž družstev žen: 1. Mnichov, 2. Vídeň. Jednotlivci - muži: 1. Vytiska, 2. Kolář, 3. Lapin - všichni Vídeň. Ženy: 1. Maroušová, 2. Nezdarové - obě Mnichov, 3. Exnerová, Basilej. Zástupci zúčastněnných jednot se dohodli opakovati závody v nářaňovém tělocviku koncem října ve Vídni. ŠESTÝ SVATODUŠNÍ SOKOLSKÝ SRAZ V OETZU bude uspořádán jednotou ve dnech 2.-4. června 1979 k uctění památky zakladatele Sokola, od jehož smrti uplyne letošního roku 95 let. Protože jednoty doufá v hojnou účast, doporučuje zájemcům, aby si zajistili noclehy prostřednictvím jednoty co nejdříve. SOKOL OPERA WASHINGTON, úspěšný operní odbor sokolské jednoty, veden sestrou Lídou Brodenovou, představil americké veřejnosti již řadu českých oper. Na oslavu svátku čs. samostatnosti připravuje na sobotu 27. října 1979 premiéru nádherné české národní opery "Jakobín" od Antonína Dvořáka. Návštěvníkům Spojených států a zejména Washingtonu vřele doporučujeme, aby podle možnosti do svého programu zařadili návštěvu této významné kulturní události. SOKOLSKÁ ŽUPA PACIFICKÁ konala svou valnou hromadu 4. února v sokolovně jednoty Los AngelesJ Supa oslaví letos 75. výročí svého trvání sletem v Los Angeles,ve dnech od 26. do 28. května, a slet bude současně i oslavou 70. výročí trvání Sokola Los Angeles. Ve volbách činovníků byl místo- starostou župy zvolen bratr Jiří Špánek, bývalý člen Sokola v Paříži a přímý člen Ústředí a náčelníkem bratr Jiří Liška, čtenářům našeho časopisu známý svými příspěvky v tělocvičné hlídce "Sokolský tělocvik". SOKOLSKÁ ŽUPA VÝCHODNÍ zahájila vydávání věstníku "Sokol", jehož redaktorem je župní vzdělavatelka sestra Dagmar Fialová. Do prvního čísla přispěla sestra Marie Provazníkové svou úvahou "Jak je to s tykáním v Sokole". s po l e č n á s c h ů z e v ý b o r u ú s t ř e d í č s . SOKOLSTVA V ZAHRANIČÍ SE ZÁSTUPCI ČLENSKÝCH JEDNOT A ŽUP bude se konat v sobotu 21. dubna odpoledne a večer a v neděli 22. dubna 1979 po celý den v Curychu ve Švýcarsku, v místnostech Freizeitanlage, Amperěstrasse 4. Pozvánky, s uvedením podrobného pořadu jednání byly rozeslány 5. února členům výboru Ústředí a jednotám a župám,a 8. března byly rozeslány předlohy pro schůzi, obsahující zprávy činovníků Ústředí a znění došlých návrhů k projednání na schůzi. Společné schůzi bude v sobotu 21. dubna předcházet ustavující schůze nového výboru Ústředí. Česká sokolská tříčlenná rodina - 43, 38 a 17ti letý syn - ze Švýcarska hledá partnery pro měsíční cestu USA - Camper. Zájemci, piště přímo: Ivan Kouba, Ahornweg 1 CH-5430 Wettingen Switzerland. Z ÚSTŘEDÍ J. Kadlec. SPOJENÉ STÁTY AMERICKÉ Americká Obec Sokolská 55 [pageend15]ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí Čs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 ročně Subscription : $ 6.00 per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, NOYO, 10021-, USA Administrátor - změny adres a předplatné z Kanady: 0. Stehlík, 1665 Bloor St.East,Apt.1001,Mississauga,Ont.,Canada L4X 1S4 Redaktor: Jan Waldauf, 2333 Kenbarb Rd.,Mississauga,Ont.,Canada L5B 2E9 Bata Shoemakers to the world .—-——---- [pageend16]