nový život O B S A H SHEED : LAIK V CÍRKVI » ROZEHNAL : NESPLNĚNÉ SLIBY • DRAPELA : KNĚŽSKÁ POVOLÁNÍ V U.S.A. • MICHAL : KŘEST • BERNAT : POLYTECHNICKÁ VÝCHOVA V ČSR • VE L E C K Ý : CÍRKEV NEZNÁMÁ • TUMLÍŘOVÁ : NÁVŠTĚVY NA HŘBITOVECH • JÁCHYM : JAK JSME ZAČÍNALI • ROZHLEDY • ŽIVOT Z VÍRY • O LEPŠÍ SVĚT • POZNÁMKY • STALO SE DOMA, V EXILU A JINDE VE SVĚTĚ • DOPISY, DOTAZY, ODPOVĚDI. ROC. IX ■ liliu • LISTOPAD 19.17 [pageend1]npvs) život MĚSÍČNÍK c y r i l o m e t o d ě j s k é l i g y p r o k u l t u r u a ž i v o t z v í r y . VYDÁVÁ KŘESŤANSKÁ AKADEMIE V ŘÍME . ADRESA REDAKCE A ADMINISTRACE: N O V Ý ŽIVOT, VIA DELLA CONCILIAZIONE, 1. ROMA-ITALI A. Časopis řídí redakční kruh. • Redakční uzávěrka 10. každého měsíce. • Předplatné na rok 1957 : V Itálii 1800 lir (podpůrné 2.500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvláší a třeba je platit předem. Bližší návod, jak předplácet Nový život, je na poslední straně časopisu, i se seznamem našich zástupců. • Vita Nuova. - Mensile • Con approvazione ecclesia- stica. • Autorizzazione Tribunále Roma N. 3779 del 16-3-54. • Direltoreresponsabile: P. Vincenzo I nsoleka S. J. FRANCIS J. SH EED: Laik v Církvi článek je poněkud zkrácená přednáška z II. světového kongresu laického apoštolátu v Římě, v říjnu t. r. Francis J. Sheed je Australan, doktor filosofie a práv university v Sydney, zakladatel nakladatelství » Sheed a Ward « v Londýně a v Novém Yorku. Zvláště pak je známý jako výborný řečník — » master « westminsterské » Catholic Evidence Guild «, která apoštoluje na rozích londýnských ulic a před zástupy v Hydeparku. Vydal několik theologických a sociologických děl a nedávno byl jmenován čestným doktorem theologické fakulty v Lilie. I. - Jak víte, Církev se dělí na klérus a laiky. Laici jsou nižšího stupně, dá-li se vůbec o stupnich mluvit, avšak početně jsou ve velké většině. Pojednám o jejich funkci v Církvi. Křtem se stali údy tajemného těla Kristova, a jejich nej vznešenějším právem je, že se mohou skutečně podílet na oběti mše svaté. Žádný jiný úkon laika se tomuto nevyrovná. Nechci teď mluvit o t. zv. » kněžství « laiků (co znamenají na př. slova » moje i vaše oběť«), ale prosaičtěji pojednám o laiku, který proto, že přijal biřmování, je bojovníkem Církve na zemi. Církev je na tomto světě ve válce, je jako vojsko. Jejími důstojníky jsou biskupové a kněží, my jsme obyčejní řadoví vojáci, kteří se v britské armádě nazývají » privates « a v americké se jmenují » men « nebo » G. I . «. Zamysleme se nad tím, jaká je naše úloha v boji. ^ Nejdříve je zapotřebi pochopit, že tato válka nemá za účel pouze rozšíření Církve, nýbrž že chce především dosáhnout sjednocení duší s Kristem. Je to docela zvláštní válka, která se svádí v zájmu nepřítele, nikoliv proti němu. Ovšem výrazu » nepřítel « je také nutno dobře rozumět. Nevěřící právě tak jako katolíci jsou bytosti s nesmrtelnou duší, jsou stvořeni k Božímu obrazu a Kristus za ně zemřel. Ať je někdo třeba zapřisáhlým nepřítelem Církve nebo Krista, naším úkolem je obrátit ho, nikoliv porazit nebo dokonce zničit. Nikdy nesmíme zapomenout, že dábel chce jeho duši přivést do pekla, jako tam chce mít i naši duši, a proto musíme bojovat proti ďáblu za něho. Můžeme si považovat za povinnost opřít se někomu, abychom zabránili zlu, jež chce způsobit ostatním duším, ale vždycky ho chceme přemoci pro spásu jeho duše. Náš boj závisí na Duchu sv., který je Láska Otce a Syna; jakmile však vojáci Církve bojují s nenávistí, bojují vlastně proti němu. Mezi mnoha zbraněmi, jimiž se vede tato válka, nej důležitější je pravda. Ta znamená vidět skutečnost tak, jak je. Kdo neví, co je to Bůh, co je lidská duše, jaký smysl má život a co nás čeká po smrti, nežije ve skutečném světě. Bohužel v této situaci se nachází většina lidstva. Lidské masy nutně potřebují být poučeny o pravdách o Bohu, o duchovním řádu, o záhrobí, protože nikdo nemůže žít podle skutečnosti, kterou nevidí, a ani mu to nesmíme mít za zlé, když nežije podle něčeho, co jsme mu nikdy neukázali. Lidé musí především dospět k tomu, aby viděli a znali Pána našeho Ježíše Krista, v němž je celá pravda a jenž ji oznámil lidem. Kdo jim má ukázat tyto pravdy? Zastavme se na chvilku u tohoto jednoduchého faktu : žijeme v příliš hlučném světě. Máme stále otevřeno rádio a zrovna tak i tele visi; jsme zaplaveni filmy, sportovními událostmi, časopisy a novinami; po silnicích se honí automobily a v povětří letadla. Kdo může v tomhle «rámusu slyšet pravdu, zjevenou pravdu? Máme velkého papeže, který jasně a hluboce vykládá pravdu, ale široké vrstvy lidu neslyší nikdy, co jim říká, protože to prostě nemohou slyšet. Totéž platí o našich biskupech a velkých spisovatelích a kazatelích ; jejich hlas doletí jen k malé menšině, kdežto pro ostatní se ztrácí ve vřavě. Je jenom jeden hlas, který může být slyšen, 222 [pageend2]hlas člověka mluvícího k svému sousedu, k druhu při práci, při hře, na cestách. Tento hlas, a jedině on, může na sebe upoutat pozornost. Proto na tomto hlasu závisí vítězství naší války v naší době a na našem místě. Klérus musí poučovat laiky, jinak jsme ztraceni ; ale jednotliví laici musí nést poselství jednotlivým nevěřícím. Přednášky jsou důležité a mělo by jich být více ; ale každodenní boj, hodinu za hodinou, je možný jen, když každý katolík je vyzbrojen natolik, aby mohl vést k pravdě všecky, s kterými se setká osobně. Laik má být vyzbrojen hlavně pravdami, které se týkají Boha, duše, věčného života a Krista. Není potřeba, aby uměl debatovat podle všech pravidel dialektiky, ani aby uměl dokázat filosoficky jsoucnost Boha nebo nesmrtelnost duše. Podstatné je, aby věděl, co znamenají tyto pravdy pro něho a jakou mají důležitost ; a nejen že to musí vědět, nýbrž musí také dokázat to vyjádřit. Když pravdu nevyjádříme, zůstane v nás němá a nepomůže nikomu kromě nás. Nejdříve musíme nastudovat naši nauku, a potom se ji musíme naučit vyjadřovat, protože je velký rozdíl mezi tím : vidět duchovní skutečnosti, a mluvit o nich. Musíme se totiž snažit proniknout mentalitu toho, komu máme předložit naši nauku, abychom věděli, co má již v hlavě, co v ní chybí, jak funguje jeho rozum a jaká slova chápe. Avšak problém šíření víry není tak snadný ; příliš mnoho laiků nezná tyto pravdy ani tak, aby je byli s to vyjádřit aspoň špatně. Znají sice, anebo při nejmenším slyšeli ve škole, podivuhodné formule katechismu, v nichž jsou obsaženy ve zkratce ony pravdy, ale nerozumějí jejich pravému smyslu ; zřejmě je tedy nemohou předkládat druhému tak, aby ho nadchli jejich krásou, a tím méně, aby pochopil, jak by mu změnily život, kdyby je přijal. Uvažujme o tom, jak asi průměrně vzdělaný laik chápe nauku o nejsvětější Trojici. Ví, že jsou tři božské osoby v jednom Bohu a že se jmenují Otec, Syn a Duch svátý. Ale to je skoro vše, co o ní ví, nebo aspoň na co by se zmohl, kdyby měl o ní mluvit. Jakmile zajde o krok dále, působí theologům nevýslovná muka. Jak často je slyšet třeba tuto frázi: » Chudinka Duch svátý, jak ho zanedbáváme ! « Jinými slovy, litujeme Ducha svátého, že mu nevěnujeme sdostatek pozornosti a že se musí spokojit společností Otce a Syna. Řeknete, že tohle jsou hlouposti, které je slyšet pouze od opravdu nevědomých katolíků. Avšak takový » nevzdělaný « katolík je často osoba se slušnou profánní kulturou, na př. katolický universitní profesor... Byla to velmi vynikající katolická osobnost onen laik, který na otázku, jak je možno, aby Bůh byl ve třech osobách, odpověděl: » Pán Bůh je všemohoucí, a proto může být, v kolika osobách chce«. Jako člen organisace » Catholic Evidence Guild«, která řídí projevy pod širým nebem v Hyde Park a po celé Anglii, náležím k těm, kdo zkoušejí velký počet laiků, kteří se přihlašují do Guild, aby se cvičili v takové práci. Povím vám rozhovor, který se často přihází. Žák má říci, zda Bůh zemřel na kříži. Odpoví okamžitě a správně, že ano. Další otázka zní: » Co se stane s vesmírem době, kdy Bůh je mrtev? « Většina odpovědí vysvětluje, že to na kříži nezemřel Bůh, nýbrž pouze Kristova lidská přirozenost. To je blud Ne- storiův, zavržený před patnácti sty lety na Efeském sněmu, ale i vzdělaní katolíci do něho upadnou. Řekl jsem, že tuto odpověď dávají skoro všichni. Někdy se však objeví i jiná : » Na kříži zemřela pouze druhá božská osoba, kdežto další dvě zůstaly naživu, aby udržovaly vesmír v existenci až do zmrtvýchvstání.« Co do vědomostí o nejsvětější Trojici to už přesahuje všecky meze. Vybral jsem tyto příklady mezi desítkami jiných. Všecky však dokazují nepříjemnou skutečnost, že katoličtí laici příliš Často vůbec nepochopili nauku o nejsvětější Trojici, a nebudou schopni přimět druhé, aby ji přijali. A přece Trojice je Bůh, a co není Trojice, není Bůh. Jestli se tito vojáci Církve nezlepší, jsou neschopni boje. Potom je tu jedna část lidstva, vůči níž náš způsob mluvení o nejsvětější Trojici je obzvláště škodlivý a politováníhodný, a to jsou židé. Žid je monotheista až do morku kosti, a nauka o nejsvětější Trojici mu připadá jako lev číhající za keřem, právě proto, že zdánlivě ohrožuje jednotu Boží, jíž se úporně drží po staletí a tisícileti. Když chce o ní něco vědět od svých katolických přátel, buď mu nepovědí vůbec nic, anebo mu dají takové krkolomné vysvětlení, že zůstane přesvědčen, že katolíci věří ve tři bohy, protože mluví o Bohu Otci, Bohu Synu a Bohu Duchu svátém, anebo že jsou naprosto neschopni vrhnout aspoň trochu málo světla na toto tajemství, jak tři mohou být jeden Bůh. Nechci tím tvrdit, že každý katolický laik musí umět podat vyčerpávající theologický výklad tohoto nebo jakéhokoliv jiného 223 [pageend3]článku víry. Ale zklame jako voják, neumí-li o nich mluvit srozumitelným způsobem, neumí- li vyjádřit jejich smysl nebo přesvědčit o jejich významu tak, aby vzbudil o ně zájem, a když je to možné, aby vzbudil i touhu požádat o podrobnější vysvětlení kněze. My laici se dovedeme výtečně utěšit výmluvou, že theologie je pro kněze a že konáme svou povinnost, když dáváme dobrý příklad. Bylo by to však prapodivné, kdyby úkol vojáka záležel pouze v dávání dobrého příkladu. Ač je to velmi důležité, přece to nestačí. Na nevěřící často působí dobrota, laskavost a velkodušnost některého katolíka tolik, že by rádi zvěděli, zda to závisí na jeho náboženství, až se ho konečně na to zeptají. Když jim odpoví inteligentním a přesvědčivým způsobem, dopadne to dobře, a celý případ může skončit náboženskou výukou nevěříciho, kterou provede kněz. Poví-li však pár hloupostí, nevěřící odejde přesvěčen, že ten katolík je sice dobrý, ale že s tím náboženství nemá nic společného. Zkušenost nás, jak se zdá, učí, že my laici učíme své známé velmi málo pravdám. Horší však je, že se nám ani nezdá, že bychom se tím nějak prohřešovali proti svým povinnostem. Když se vyskytne ve městě, ve vlaku, na lodi nebo v letadle náhodou nějaký komunista, hned se to pozná. Když však tam je nějaký katolík, těžko to kdo o něm zví. K omunista je stravován vášní šiřit nauky, které pokládá za pravdivé ; katolíku tato vášeň namnoze chybí. A nedá se říci, že bychom milovali naši víru méně než komunista miluje komunismus. Kromě dobré vůle obrátit nevěřící existuje ještě jiný důkaz lásky k víře, a to je ochota zemřit za ni. A katolíci vždycky dokázali tuto ochotu v hrdinské míře. V těch zemích, kde je dnes nutno umírat za víru, Církev má své mučedníky. Ale v mnoha jiných částech zeměkoule tomu tak není. Církev potřebuje ne naši smrt, nýbrž naše svědectví, a to svědectví našeho života a našeho slova. Proč my laici dáváme tak málo svědectví slovem? Skoro vždycky by se laiku líbilo mluvit otevřeně o pravdě — ne aby přesvědčil druhé (na to myslí málo), ale aspoň aby ji hájil před útoky. Proč mlčí? Obyčejně proto, že cítí, že ji nezná dosti dobře, a proto, kdyby se dal do diskuse, že byl by poražen. A zdá se to pravděpodobné. Proč tedy není lépe vyzbrojen pro tento závažný úkol? Protože mnoho katolíků nevidí povahu boje, ani jak by mohli pomoci k vítězství. Nevidí-li skutečnosti, které tolik bijí do očí, je zřejmé, že nepoužívají očí. A je to svátá pravda, že když nepoužíváme očí k vidění, budeme jich užívat k pláči. Že Církev nakonec zvítězí, to je jisté. Avšak na určitém místě a v určitém čase může být poražena. V naší době a na tomto místě se nezdá vítězkyní. Není totiž nutno být kdovíjakými vojenskými znalci, abychom neuměli předpovědět výsledek války, v níž velký počet vojáků nebojuje, anebo ani neví, že je vůbec nějaká válka. Je nezbytné mít důstojníky a poslouchat je. Ale vojsko, v němž bojují pouze důstojníci, nemůže mít velký úspěch v žádné válce, a tím méně ve válce, kterou Církev podstupuje pro duše lidí. Většina osob, které máme přemoci naší válkou, se nesetká s důstojníky, ani neslyší jejich hlas. Setkávají se s námi. Bylo hy přehnané tvrdit, že slyší náš hlas. {Příště dokončení) K 40tému výročí komunistické revoluce ALOIS ROZEHNAL: NESPLNĚNÉ SLIBY Komunistická revoluce chytila mnoho lidí na sliby, jejichž podstata záleží v sociální bezpečnosti na jedné straně a v hmotném blahobytu na straně druhé. V tomto smyslu byla jen logickým pokračováním revoluční tradice nesoucí se proti diskriminaci lidí. Rovnost Ve francouzské revoluci (1789) to byla diskriminace lidí podle zrození (feudalismus), proti níž byl postaven požadavek rovnosti občanů před zákonem. Slově skutečnosti o jinou formulaci myšlenky americké revoluce (17751783), která proti anglickému panství postavila zásadu : All men are born equal. Velká revoluce francouzská (po předchozí průpravě literární, filosofické a státovědecké) přivodila pád absolutní monarchie a dala signál k všeobecnému boji proti dosavadnímu systému ve všech zemích po celé Evropě. V komunistické revoluci (1917) zapálilo plamen revoluce v Rusku rozlišování lidí podle 224 [pageend4]majetku. Majetek vedl k sociálnímu odstupňování lidí nejen v oblasti politické při výkonu volebního práva (plurální volby, volební kurie), nýbrž i v oblasti nepolitické, kde dává rozsáhlou vládu nad lidmi (pracovní smlouva). Heslo svobody, původně míněné jako popření politického tlaku rodově privilegovaných, znamenalo v hospodářské oblasti požadavek naprosté svobody smluvní a neomezené vlastnictví (liberalismus). Proto totéž heslo rovnosti vedlo stejně k formální rovnosti politické a právní jako k dosud nebývalé nerovnosti hospodářské a majetkové. Říjnová revoluce vyhlásila třídní boj a povalila základní pilíř demokratického řádu, kterým je rovnost občanů před zákonem, to je rovnost vůle každého občana při tvorbě právních norem. Tato formální rovnost znamenala : a) při tvorbě norem smluvních naprostou rovnost smluvních stran, i když druhá strana byla osoba veřejného práva ; b) při tvorbě konkrétních norem soudních a správních naprostou rovnost stran v řízení soudním a správním, i když druhá strana nebo žalobce byl stát; c) při tvorbě norem zákonných (normotvorný proces zákonodárný) rovnost práva volebního a rovnost politických práv vůbec. Šlo o klasickou rovnost formální, která je základem formální demokracie (politické), která měla být nahrazena novou demokracií materiální (hospodářskou), kde již nejde tolik o vůli každého jedince jako spíše o rovnost jeho prospěchu. Stejně jako kdysi byl proveden soustředěný útok na odstupňování rodové (francouzská egalita), nyní byl proveden soustředěný útok na odstupňovací znak majetku (egalita ruské revoluce). Nerovnost majetková byla sice odstraněna tím, že soukromý majetek byl zlikvidován, ale tím nebylo dosaženo cíle, aby byli všichni stejně bohatí (rovnost v blahobytu), nýbrž opačného výsledku, že totiž všichni jsou stejně chudí (rovnost v bídě). Na druhé straně vznikla dosud největší nerovnost v postavení občana vůči státu, který zestátněním soustředil ve svých rukou veškeré výrobní prostředky, takže je nositelem nejen politické, nýbrž i veškeré hospodářské moci. Přitom není důležité, kdo je zdrojem státní moci podle ústavní listiny (lid), nýbrž jedině rozhodné je, kdo je jejím držitelem (komunističtí funkcionáři). Nezáleží dále na tom, kdo je formálním vlastníkem, jemuž zůstalo pouhé jméno vlastnictví (nudum nomen dominii), nýbrž rozhoduje, kdo má jeho požitky (usus fructus). A tímto blaženým držitelem (beatus possi- dens) není všechen lid, ba ani všichni komunisté, nýbrž jen tenká vrstva nové vládnoucí třídy komunistické šlechty, která jedině pro sebe podržela výsadu bezpracných důchodů. Komunistická revoluce podnikla však útok i na vzdělání jako další rozlišovací znak lidské společnosti. Vzdělání je totiž v určitém vztahu mezi zaměstnáním jako dalším znakem tvořícím sociální stupně a skupiny. Pouze základní vzdělání zůstalo stejné pro všechny třídy obyvatelstva bez ohledu na sociální původ, ale vyšší a odborné školení bylo omezeno jen na děti předků zrozených v určité třídě (dělnické nebo komunistických funkcionářů). A tak komunistická revoluce vyhlášením třídního boje popřela nejen formální rovnost, ale místo slibované rovnosti hmotné provedla diskriminaci podle všech tří základních rozlišovacích znaků : rodu, majetku a vzdělání. Vítězství komunistické revoluce však zpravidla a současně znamená konec komunistické ideologie. Kde se komunistická strana zmocnila státního aparátu tak, že se stala výlučným nositelem veškeré státní moci, tam komunističtí revolucionáři byli stiženi osudem všech svých historických předchůdců, z nichž po dobytí vítězství se stali největší reakcionáři, kteří se pokoušeli násilím zastavit další vývoj. Ideologie se u nich seschla na otázku vládní formy politického režimu a na to, jak se udržet u moci. Proto staví přítomný společenský řád pod sankce neměnnosti, a jedni jej chtějí zajistit na tisíc let, druzí pak na věčné časy. Z revoluční ideologie zůstal jen strašák, pod jehož škraboškou se mezi nejvyššími funkcionáři provádějí čistky končící na šibenici, nebo se udržuje v poslušnosti poddaný lid a řadové členstvo pod heslem demokratického centralismu. Sociální bezpečnost Sociální bezpečnost je jedním ze základních požadavků moderní lidské společnosti, která se chce chránit proti živelním rozmarům hospodářské činnosti, kmitající mezi konjunkturou a nezaměstnaností. Tento požadavek je naléhavější v zemích, jejichž obyvatelé zakusili hlad a bídu nezaměstnanosti a nadto pro politické převraty několikrát v životě přišli o majetek a začali od nuly. Této touhy po sociální bezpečnosti dovede mistrně využívat komunismus, který volá: Občane, neboj se, já tě uživím. Pravdu však má Hilaire Belloc, který odpovídá : Tato největší zbraň socialis225 [pageend5]mu je největší zbraní proti socialismu, neboť běda tomu občanu, jemuž všemocný stát (jako jediný zaměstnavatel) řekne : Občane, tebe já živit nebudu. Takový občan (se závadou v kádrovém posudku) zhyne na ulici hlady. Jakým způsobem může být zneužito i tak humánní instituce jako je sociální pojištění, toho je dokladem Československo, které se na tomto poli mohlo chlubit dlouhou tradicí. Ale právě tento dlouhý vývoj, který probíhal v nestejných etapách a zahrnoval různé skupiny obyvatelstva nestejnými výhodami, měl za následek, že v dobách první republiky (19181938) došlo k roztříštění sociálního pojištění, jež bylo obsahově i organisačně nejednotné, nepřehledné, a proto i hospodářsky neúsporné. Obecná jeho tendence však směřovala k tomu, aby se jeho výhody rozšířily na pokud možno největší počet obyvatelstva. Po skončení druhé světové války došlo jednak k dalšímu rozšíření okruhu pojištěných osob (zejména o válečné poškozence), jednak ke zvýšení dosavadních dávek, ale k sjednocení sociálního pojištění již nedošlo, neboť bylo předstiženo státním převratem z 25. února 1948. Národní pojištění československé bylo tedy zavedeno až po komunistickém puči zákonem z 15. dubna 1948, č. 99 Sb., který v důvodové zprávě o něm praví : Bylo uznáno, že sociálně politický účel sociálního pojištění je tak závažný, že nelze z něho vylučovat žádného námezdně pracujícího. Avšak tytéž důvody platí pro ostatní pracující, t. j. i ty, kteří jsou činní na základě jiného právního titulu než pracovního nebo služebního poměru. Uzná-li se, že ono sociální zabezpečení, které poskytuje sociální pojištění, je jedním ze základních sociálních práv, které sama ústava zaručuje pracujícímu občanu, pak nutně platí zásada solidarity pracujících a zásada rovnosti každé práce pro celek a každého pracujícícho, jde-li o toto základní občanské právo. Z toho důvodu je nutno rozšířit sociální pojištění na další dvě — dosud nepojištěné — velké složky pracujících občanů, a to jednak na osoby samostaně výdělečně činné, jednak na jejich spolupracující členy rodiny. Poněvadž pak se předpokládá, že v naší republice není a zejména v dalším jejím sociálním vývoji nebude žádná pozoruhodná skupina osob nepracujících, bude se nové pojištění vztahovat nepochybně na 95% i více všech státních občanů. Zasluhuje si proto nepochybně názvu pojištění národního. (Dr. Jan Gallas : Zákon o národním pojištění, Práce 1948, str. 8.) Ale toto pojištění si nezasloužilo názvu národního pojištění, poněvadž přes výslovné ustanovení zákona nebyla jeho platnost rozšířena na všechny pracující. Osoby samostatně výdělečně činné a jejich pracující příslušníci rodiny nikdy nepodléhali povinnému pojištění, neboť k jeho provedení nebylo vydáno slíbené vládní nařízení. Avšak ani tato nedokonalá úprava národního pojištění nevydržela dlouho, neboť od 1. ledna 1952 nabyl účinnosti nový zákon z 19. prosince 1951, č. 102 Sb., o přebudování národního pojištění, který o účelu zákona praví: Učíce se ze zkušeností Sovětského svazu, přebudujeme národní pojištění tak, aby podporovalo rozvoj výroby, aby všestranně a stéle dokonaleji pečovalo o pracujícího člověka, aby pracující v něm byli sami hospodáři a sami za ně přímo odpovídali a aby tak pojištění v souladu s rozvojem výroby bylo nástrojem k trvalému zvyšování životní úrovně všech pracujících. Národní pojištění důchodové bylo odděleno od národního pojištění nemocenského, a o správě tohoto rozděleného pojištění bylo ustanoveno : a) , Pracující sdružení v Revolučním odborovém hnutí spravují nemocenské pojištění a v něm rozhodují ’ (par. 3). Správa nemocenského pojištění nebyla svěřena všem zaměstnancům, nýbrž jen těm, kteří jsou sdruženi v Revolučním odborovém hnutí ovládaném komunisty. Vrcholným orgánem nemocenského pojištění je Ústřední rada odborů, jejíž úkol při přebudování nemocenského pojištění byl stanoven takto : , Ústřední rada odborů přebuduje nemocenské pojištění tak, aby se přiblížilo pracujícím, aby jeho dávky byly v souladu se zájmy výroby a pracujících a se zásadou odměny podle zásluhy a aby jeho provádění bylo zjednodušeno ’ (par. 4). Cílem této přestavby nemocenského pojištění nebylo tudíž sociální zabezpečení pracujících pro případ nemoci, nýbrž zvýšení pracovní výkonnosti pomocí dávek nemocenského pojištění, odstupňovaných podle zásluhy. b) , K přebudování důchodového zabezpečení a ke kontrolo tohoto zabezpečení se zřizuje státní komise důchodového zabezpečení ’ (par. 7). Tímto ustanovením bylo zrušeno národní pojištění důchodové a přeměněno na státní důchodové zabezpečení, které však je vyhrazeno jen některým třídám obyvatelstva s diskriminací důchodů podle významu povolání při budování socialismu. Vládní nařízení z 17. dubna 1953, č. 22 Sb., o úpravě důchodů z důchodového zabezpečení a zaopatření osob nepřátelských lidově demokratickému zřízení, dokonce stanovilo možnost odnětí důchodu : 1. význačným představitelům dřívějšího politického a hospodářského zřízení a vdovám po nich, 2. těm, kdo horlivě sloužili dřívějšímu kapitalistickému řádu, a vdovám po nich, jestliže tyto osoby projevují nepřátelský postoj k lidově demokratickému řádu. Poněvadž ani po tomto přebudování se pojištění nestalo dosti pružným nástrojem ke zvýšení pracovní výkonnosti, ústřední výbor KSČ se odhodlal k nové jeho přestavbě, o níž uvedl : Aby se stalo nástrojem, který bude více podporovat výrobu a produktivitu práce, proto ústřední výbor navrhuje upravit dávky nemocenského poji226 [pageend6]štění tak, aby se jimi podporoval větší výkon ; aby byli více odměňováni ti, kteří poctivě pracují, a aby byli postiženi absentéři a flirktuanti. (Rudé právo 2. října 1956.) Pro toto nové poslání sociálního pojištění neměli již dříve pochopení lékaři, které na plenární schůzi Ústřední rady odborů tehdejší ministerský předseda A. Zápotocký káral takto : , Ani lékaři nemají správné pochopení pro naši výrobu a pro náš úkol zlepšovat všeobecně životní úroveň. Jsou to namnoze filantropické, liberální a nesprávné názory, že hlavní úkol je pomáhat a nadržovat jednotlivci. Co je to, soudruzi, za socialistické stanovisko? ’ (Rudé právo 10. listopadu 1951.) Ale od té doby se na lidském stanovisku lékařů nic nezměnilo ; , Mnozí naši lékaři projevují ještě přemíru t. zv. sociálního cítění a přespříliš blahovolně posuzují pracovní neschopnost ’. (Rudé právo 20. srpna 1957.) Přes tyto výtky uznávali lékaři v roce 1956 práce neschopnými průměrně denně 241.000 pracovníků ; v prvním pololetí 1957 stoupla pak tato číslice na 272.000 denně (Zdravotnické noviny 17. srpna 1957.) Úplná likvidace národního pojištění byla provedena celou sérií zákonů, které nabyly účinnosti od 1. ledna 1957. Konečná reorgani- sace přinesla značné omezení okruhu pojištěných osob proti původnímu úmyslu zákonodárce, který zamýšlel národním pojištěním krýt více než 95% obyvatel. Úbytek pojištěnců je patrný z tohoto srovnání : Na sklonku roku 1956 bylo 13,282.000 obyvatel a z nich pracovalo v socialistickém sektoru národního hospodářství 4,406.000 osob, které byly kryty povinným nemocenským pojištěním. Všech osob činných v národním hospodářství bylo však přes 6 milionů, takže 1,600.000 osob (mezi nimi 395.000 členů jednotných zemědělských družstev vyšších typů) nebylo kryto povinným nemocenským pojištěním. Jednotlivě hospodařící zemědělci nepodléhají sice nemocenskému pojištění, ale zato povinné důchodové pojištění se stalo prostředkem k lámání jejich odporu proti kolektivisaci: , Skutečnost je taková, že ke konci roku 1955 činily nedoplatky pojistného v celé republice 1.069 milionů Kčs. Většinu z toho, přes 979 milionů, mají doplatit jednotlivě hospodařící rolníci. Tyto nedoplatky jsou kamenem úrazu. Podmínka totiž k nároku na přiznání důchodových dávek v sociálním zabezpečení rolníků je zaplacení pojistného za celou dobu pojištění. ’ (Rudé právo 1. října 1956.) Blahobyt Materiální čili sociální rovnost tvoří jeden z nej závažnějších problémů moderní sociální politiky. Ústavy moderních demokracií se zpravidla omezovaly na zabezpečení demokracie formální (demokratický normotvorný proces) a chránily jednotlivce proti zásahu státní moci (katalog občanských svobod), avšak ústavy proklamující materiální demokracii stanoví zásady, podle kterých má stát positivně pečovat o blaho svých občanů. Na rozdíl od rovnosti formální, což je pojem záporný (znamenající nedostatek rozdílů), má egalita sociální pole naprosto neomezené : je to všeobecné vyrovnání životních podmínek čili životní úrovně po stránce hmotné (sociální, zdravotní, kulturní atd.). V podstatě to je vyrovnání občanů aspoň pokud jde o určité minimum, jehož se má dostati každému. V tomto směru však kolektivistický stát nejvíce selhal, neboť se změnil ve stát policejní, který není vázán na určitou vládní formu: »Revoluční režim Dantona i Robes- pierra i diktatura Lenina a jeho žáků pádně dosvědčují, že určitá moderní demokracie, možno snad říci ochlokratická zrůda demokracie a oligarchický bolševismus, mají na rozdíl od policejního absolutismu navíc jen tu nepoctivou výmluvu, že absolutistický režim nových pánů je vykonáván ve jménu osvobození společnosti od despotismu«. (Dr. Adolf Merhl: Obecné právo správní, Praha 1931, 74.) Jako v době francouzských Ludvíků je v komunistickém státu občan snížen na pouhý objekt cizí vůle, kterou jeho sebevědomí nezbytně musí pokládat za zvůli, která ústavně zajištěná individuální práva považuje jen za okrasu ústavní listiny. V právu na práci nejde tak o nárok a vyloučení nezaměstnanosti, která je možná i v plánovaném hospodářství, jako spíše o povinnost vyjádřenou heslem : Kdo nepracuje, ať nejí (čl. 12 sovětské ústavy), a výslovně stanovenou v každé kolektivistické ústavní listině. Práce takto definovaná nepřináší požehnání, ale považuje se za trest a prokletí. V právu na spravedlivou odměnu za práci nejde tak o pracovníka, jako o státní mzdovou komisi, která autoritativně stanoví, co je to spravedlivá mzda v souvislosti s plánovanými úkoly a výkonovými normami. Proti snížení mzdy pak není stávka, která v řízeném hospodářství státním je zločinem sabotáže, ale zvýšení pracovní výkonnosti, chce-li si dělník udržet předchozí životní úroveň. Poněvadž zaměstnavatel je jenom jeden (stát), dělníku zůstala jen volba mezi ním a přirozeným, však ústavně nezaručeným právem na revoluci. Mzda udržovaná na hranici hladu je nejúčinnějším nástrojem politické moci, neboť organisovaný hlad podle I. P. Pavlova je nejúčinnějším prostředkem k ovládání lidí. Tato nelidská formule organisovaného hladu by však neplatila o zemědělci, kdyby se z kontroly vymkly užitky jeho půdy. Nová 227 [pageend7]vládnoucí třída soustřeďuje svůj zájem na jednotlivě hospodařícího rolníka ne tak proto, aby pomocí mechanisace vyrobil více zemědělských výrobků, jako spíše proto, aby prostřednictvím mechanisace ho dostala do zemědělského družstva, které ho připraví o majetek (živý a mrtvý inventář) a zlomí jeho vliv, opírající se o soukromé vlastnictví k půdě, a promění jeho vzdor v bezejmenné kolečko velkého družstevního kolektivu : Družstva nezakládáme jen proto, abychom měli více potravin, ale (proto), že tu jde o samó základy našeho národního hospodářství, {Rudé právo 26. září 1955.) Nemůžem trvale vedle sebe ponechat dvě naprosto rozdílné hospodářské základny —• socialistický průmysl s vysokou produktivitou práce, a zemědělskou malovýrobu, kde je produktivita práce velmi nízká, neboť by to ohrozilo celé národní hospodářství. (Rudé právo 25. ledna 1956.) Přes stálé dokazování převahy produktivity socialistického úseku nad soukromým sektorem v zemědělství v Československu, zůstávají nevyvráceny tyto skutečnosti o vzrůstajícím dovozu zemědělských výrobků : 1. V roce 1934-1935 zůstala u Obilní společnosti neprodána zásoba pšenice 35.250 vagonů, při čemž v roce 1935-1936 tato zásoba dále vzrostla na 69.940 vagonů. Podobně tomu bylo u ječmene, žita, ovsa a jiných obilnin. (Mladá fronta 4. srpna 1955.) 2. Nehledě na velká kvanta nejrozmanitějších strojů a zařízení, dovezli jsme v letech 1951-1955 ze SSSR přes milion vagonů surovin a potravin : 252.718 vagonů obilí, 2.508 vagonů masa, 2.691 vagonů másla, 8.818 vagonů tuků a tukových surovin. (Rudé právo 15. července 1957.) 3. Zahraniční obchod se zemědělskými výrobky, potravinami a zemědělskými surovinami v milionech Kčs : Rok Vývoz Dovoz 1937 1.179 1.187 1953 614 1.912 1955 522 2.198 Z přehledu vyplývá, že bilance zahraničního obchodu se zemědělskými výrobky má stále nepříznivou tendenci. Nutno dodat, že v roce 1955 jsme dovezli 18krát více chlebového obilí, 22krát více másla a 2.5krát více masa než v předválečných letech 19341937 za rok. (Politiká ekonomie 1957, č. 1-2.) Kolektivisace tedy snižuje zemědělský výnos a tím životní úroveň všeho obyvatelstva, ale nejvíce zemědělců, jejichž životní úroveň se proti dobám předválečným snížila nejméně o jednu třetinu. Tak ku příkladu v r. 1935 činila průměrná cena 100 kg pšenice 177.02 Kčs a 1 páru bot 50 Kčs, avšak v roce 1957 byla výkupní cena 100 kg pšenice 97 Kčs, a kupní cena 1 páru bot 155 Kčs. Nízké výkupní ceny a vysoké normy povinných dodávek zemědělských výrobků snižují životní úroveň zemědělců přibližně o další třetinu ve srovnání s průmyslovým dělnictvem, takže nastal obecný útěk mládeže z vesnice do měst a zemědělství upadá v chřadnoucích rukou stárnoucích rodičů. Kolektivisace půdy v zemědělství a znárodnění výrobních prostředků v průmyslu jsou prostředkem nejen k řízení životní úrovně, nýbrž i k ovládání lidí. Kolektivní vlastnictví je pouhá fikce, která má v ovládaném občanu vyvolat falešný dojem, že se účastní řízení výroby (dělníci jsou spoluvlastníky továren, rolníci jsou spoluvlastníky družstev), a svou prací rozhoduje o výši své životní úrovně (zvyšování výkonových norem). Ve skutečnosti je to největší psychologický podvod tohoto věku, neboť o výsledku práce a rozdělení národního důchodu rozhoduje jen a jen komunistická oligarchie. Poněvadž tato fikce kolektivního vlastnictví je základem komunistické diktatury, nezměnil na ní ničeho ani X X . sjezd KSSS, ani X. I. Chruščev. Ale rozklad komunistické ideologie není již závislý na rozhodnutí diktátorů. Po 40 letech nezměrného utrpení dnes už ani řadoví komunisté nevěří, že jejich generace nemá jinou cenu než hodnotu mrvy, kterou je třeba stále obětovat pro marxistickou vidinu ráje na zemi. Znárodněním výrobních prostředků marxismus nevyhrál boj o znárodnění myšlení člověka a nepodařilo se mu vnutit svou státně uznanou doktrínu. Člověk potřebuje k životu nejen chleba, ale i trochu štěstí, a to mu marxismus dáti nedovede. VIKTOR J DRAPELA: KNĚŽSKÁ POVOLÁNÍ V U.S.A. Nedávno jsem navštívil trapistický klášter v St. Norbert, na kanadských prériích. Vedle vzpruhy pro duchovní život jsem si odtamtud chtěl odnést také kilo trapistického sýra, který po řadu let prodávali jako pochoutku v Hudson’s Bay Company. Během rozhovoru s panem převorem jsem se dověděl, že klášter, dříve zcela francouzský, se teď přeorientuje na angličtinu, aby se tak zachytila řeholní povolání ze Spojených států. » Slibujeme si mnoho od této transfuse mladé krve«, řekl mi pan převor na rozloučenou. Tato episoda je příznačná pro rozmach kněžských a řeholních povolání v » materialistické « Americe. Podle statistik připadá tu na každého kněze okrouhle 650 věřících. V předválečném 228 [pageend8]Československu tento poměr byl značně vyšší, na každého kněze připadalo kolem půl druhého tisíce duší. Je zajímavé zjišťovat předpoklady pro tento růst kněžských a řeholních osobností v U.S.A. Povolání je milost, a my víme z Písma svátého, že » Duch vane, kde chce «. Nelze však předpokládat, že by Bůh soustřeďoval své nadpřirozené působení pouze na několik národů. Naopak, Boží prozřetelnost dává všem zemím stejnou možnost nadpřirozeného růstu, přiměřenou jejich potřebám, tak jako dává všem lidem bez rozdílu předpoklady k věčné spáse. Oč nám tu jde, je postoj člověka k Božímu volání. Žírná půda pro růst povolání je vyrovnaná katolická rodina, v níž život z víry souladně zapadá do denního programu, bez nezdravé vnějškovosti a přehnaného horlitelství. V takové rodině najdete ovšem úctu ke kněžství a k řeholnímu životu. Najdete tam i to, čemu theologové říkají » sentire cum Ecclesia«, cit pro nadpřirozenou pravdu a mravní dobro v Církvi. Stane-li katolík tváří v tvář kněžskému pohoršení, tento cit mu zasadí skutečnou osobní ránu, ale zároveň posílí jeho ochotu k oběti a lásku ke kněžství. Dobrá katolická rodina žije životem svátostí a má otevřené oči pro symboliku liturgie. V takovémto prostředí mladý člověk žije » ve světě «, a přece není » ze světa «. Odchod do semináře nebo do noviciátu zůstává také pro něho obětí, ale chápání nadpřirozených hbdnot je tak živé, že radost z Božího volání překoná jakýkoli náznak sentimentality. Skoro tu chybí element » odchodu ze světa «. Je to spíše výstup na vyšší úroveň, z níž lze dokonaleji formovat moderní život podle obrazu Božího. Americký bohoslovec, zejména o prázdninách, zůstává navenek částí svého » světského « prostředí. Neodlišuje se od něho na ulici oblekem nebo společenskými formami. V létě pracuje na farmě nebo v továrně, aby si vydělal peníze na příští školní rok. Musí zakusit něco z finančních starostí (a často těžkostí) normálního smrtelníka. Zároveň se tím pojistí proti pocitu méněcennosti, jako by se totiž v civilu nemohl uživit. Američtí bohoslovci dostávají sice finanční podporu od diecésí, v nichž budou později pracovat, ale tato podpora záleží hlavně v bezúročných půjčkách, jež bohoslovec po vysvěcení musí splatit. Nekyne mu ani naděje na státní plat (»pod pensí«) a nemocenské pojištění. Chce-li vydělat hodně peněz, je na bíle dni, že musí odejít do obchodního života. Proto najdete v amerických seminářích velmi malé procento těch, kteří jdou za sociálním zabezpečením. Někdejší rektor jednoho z řádových učilišť, jesuita Frederick Lynch, mi nedávno vyprávěl o nově zavedené praxi několika amerických provincií Tovaryšstva. Mladí novici jsou podrobeni psychiatrickému vyšetření, a to hned na začátku noviciátu a znovu o několik měsíců později. Nejde jen o zjištění symptomů případné duševní choroby, nýbrž o rozbor psychologického profilu kandidáta, tak aby bylo lze využít co nejplněji jeho přirozených vloh. Podle Fathera Lynche, tato praxe předešla mnohé ztráty povolání a životní neštěstí. Hojná úroda kněžských povolání ovšem také zavazuje k nadprůměrnému duchovnímu výkonu, zejména na misijním poli. V posledních desetiletích se stovky amerických misionářů a řeholních sester, příslušníci starších řádů i nově zřízených amerických kongregací, rozjely do světa. Zejména v Jižní Americe a na Dálném Východě se stali hybnou pákou misijní práce. Jde-li nám o duchovní růst Církve, můžeme se z tohoto vývoje upřímně radovat. V minulosti si Pán Bůh vyvolil jisté národy za nástroje pro nejrůznější apoštolské cíle, a některé z nich, jako na příklad Španělé, vytvořili svou vlastní epochu na misijním poli. Není nemožné, že tento úděl na čas připadne katolické Americe. J. V. SLÁDEK : T ic h é pole Na vrchu se vížka bělá, Božího tam u kostela, ohrazené pod tou věží malé tiché pole leží. Malé, tiché, smutné pole, každé zrno samo dole, a tak hluboko se sází, že už žádné nevychází. Jeden je tam sází v tichu, každé zrno v jednu líchu; se zrnem když přicházejí, s věže smutně zvony znějí. •/. 229 [pageend9]NAŠE POVÍDKA JOSEF MICHAL : KŘEST Mrzlo a sněžilo. Vítr se proháněl po polích, rejdil kolem domů, lomcoval okny a dveřmi. Na závětrných místech hromadil sníh do vysokých závějí, že někde ani cestu vidět nebylo. Kdo chtěl vyjít z domu do stodoly, musel hlavu sklonit, oči přivřít a honem honem dveře za sebou přirazit. Na cestách však nebylo vidět živé duše. Lidé seděli doma ve vytopených světnicích u velkých cihlových kamen, mužští povídali a ženské předly. V této alpské krajině, říkají lidé, je půl roku zima a půl roku chladno. Vesnice není příliš početná, ale domy leží roztroušeny široko daleko po zvlněné náhorní rovině na severní straně údolí. Jak malá pevnost vypadá takový selský dvůr : obytný dům celý z kamene, bíle omítnutý, a vedle domu velká dřevěná stodola na kamené podezdívce. Na všechny strany se rozbíhají pole, u cest obehnaná plotem, aby dobytek nedělal škodu. Sněhová fujavice bránila rozhledu. Hory a oblaka se slévaly v mlžné běli. Kohout na kostelní věži se chvílemi točil jako káěa, pak zase ztrnule vzdoroval skuěícímu větru. U kostela se na mírném svahu krčila fara, jedno- Celý rok se tady seje, do trávy a do závěje ; co kam padne, to tam padne — dál už není práce žádné. Jedna lícha zpráhlá, k jiné drahocenná rosa line, na některé kvítko prosté, na jiných jen plevel roste. M alé, tiché, smutné pole — všem tak tvrdě spí se dole : radost, žalost, ústrk, pýcha, všechno už tam leží zticha. Rád, či nerad, do tmy dolů musí k a žd ý; tam spí spolu. Všem ať světlo Tvé tam září, toho pole H ospodáři! (Ze Selských písní.) patrová budova s otlučenou zídkou a rozvikla- nými okny. Pan farář seděl v kanceláři a psal, slečna farská, jeho sestra, seděla dole u šicího stroje a povídala s Andělkou. Andělka na faře pomáhala. Širokou chodbou se rozlehlo několik ran na klepadlo a naplnilo dům. » Kdopak v takovém počasí z domu vytáhne nohy? Jistě musí jít pan farář zaopatřovat«. Slečna farská vstala od práce a šla otevřít. Cestou ke dveřím rychle vzpomínala, kdo je nemocný. Odemkla těžké dveře a spatřila na prahu mužskou postavu : poznala v ní domkáře Sinta. » Pojďte honem dovnitř«, vybídla ho, » kdepak se tady dnes berete?« » Pozdrav Pán Bůh«, řekl Sint, sestoupil po schodku do chodby a oklepával sníh. » Takový nečas.« Zvlhlé vousy mu splihle visely. Na zádech měl koš a v ruce sukovici. » Je pan farář doma?« »Je nahoře v kanceláři. Copak se stalo?« » Řekněte mu, aby šel křtít.« » Křtít? Kampak?« »N o sem, dolů. Přinesl jsem pokřtít kluka.« Slečna farská zprvu nechápala, ale když Sint začal sundávat s ramen košík a opatrně jej odkrývat, naráz porozuměla ; komu by to bylo jen napadlo ! » Pro pána krále ! Pojďte rychle do světnice, tady je zima !« Sint vybalil ve světnici z koše uzlík, v němž se objevily po chvíli růžové tváře, zavřená očka a malá ústa. »Položte je sem ke kamnům! Vždyť vám mohlo zmrznout! Kouska rozumu nemáte! Strčíte děcko do košíka jako by to byl kus dřeva«, hubovala slečna a spěchala zpravit pana faráře o podivné návštěvě. Pan farář už v těchto alpských krajích všelicos zažil a zkusil, ale Sintova odvaha jej přece zarazila. Podíval se na Sinta přísně : » Člověče, Páij. Bůh ti pošle kluka, a ty bys byl schopen poslat mu jej expres rekomando zpět. Kdo kdy takového tátu viděl?« » Mráz kopřivu nespálí«, vzdoroval domkář. » O trochu zimy! Zakusí ji doma ještě dost, fučí nám tam každou škvírou.« » Nemohls počkat, až se trochu vítr utiší? Zítra by taky bylo času dost.« » Nechci mít v domě pohana«, prohlásil Sint, 230 [pageend10]a vyslovil tak obecné smýšlení vesničanů. Dávali křtít své děti buď hned v den narození nebo příštího dne. Pan farář viděl, že by se zbytečně zlobil. » Kde máš kmotra?« zeptal se. » Kmotr jsem já«. Pan farář se nechápavě podíval, Sint však mluvil vážně. » Žádného kmotra nepotřebuji. Vyřídím všechno sám.« » To nejde«, namítal pan farař. » Ty jsi otec, nemůžeš dělat kmotra.« » Můžeš, nemůžeš. Já se nikoho prosit nebudu. Domkáři jsou žebrota jako já, a ohýbat hřbet před sedláky? Ani mě nenapadne! Kluka na rukou unesu sám a starat se mi o něj taky nikdo jiný nebude.« Pan farář pochopil. Lidé neměli Sinta v oblibě. Práce mu nevoněla, rád však kritisoval. Když štípal onehdy u sedláka Gassera dříví, pořád naříkal, že ho bolí v kříži, to aby mohl každou chvíli odpočívat. V poledne ležela u špalku skrovná hromádka dříví. U oběda byl Sint samozřejmě první, ale bez brumlání se jídlo neobešlo. » Využít člověka dovedou, ale pořádně mu dát najíst, to ne. Hledí víc na dobytek než na domkáře.« Není divu, že Sint svým chováním lidi dráždil. Nebyli zlí, pomáhali mu, hlad trpět nemusel, i když neměl nadbytek, ale do důvěrnějšího přátelství se s ním nikdo nepouštěl. » Darmo mluvit, Sinte, já bez kmotra křtít nemohu. Mám ti to ukázat černé na bílém? Víš, že kmotr není jen kvůli dárkům. Církev chce, aby se o dítě někdo staral, kdyby rodiče umřeli. A někdy je to potřeba i za života rodičů«, dodal se zřejmou narážkou. » Proto otec ani matka nemohou být kmotry.« Sint však trval na svém. Že se nikoho dopro- šovat nebude, a i kdyby umřel, chudáci že se ve světě nikdy neztratí. Chudáci že jsou jako býlí. Všichni by je chtěli vymýtit, ale nikomu se to dosud nepodařilo. Kopřiv že se nezbavíš. Zato s obilím že je tolik piplání, než dozraje, a přijde najednou mráz nebo krupobití, a je po všem, ale kopřivy že rostou vesele dál. Ah, nic se nebojte. Tak mudroval Sint, vedl svou a přemluvit se nenechal. Panu faráři nakonec došla trpělivost a zostra zakončil.» Buď se tady objeví kmotr, nebo kluka nepokřtím.« Když už se zdálo, že Sintova tvrdohlavost je nezlomitelná, vložila se do rozmluvy sestra pana faráře a navrhla : » Takhle byste se mohli dohadovat až do soudného dne. Kmotrou budu já.« Toto řešení přišlo tak náhle a nečekaně, že ani Sint ani pan farář honem nevěděli, co namítnout, a tak se stala farská slečna kmotrou. Pro kostelníka ani neposlali. Andělka schy- stala potřebné věci ke křtu, pan farář si oblékl rochetu a štolu, sestra pana faráře vzala uzlík s novorozeným Sintem do náručí. Odpověděla za něho, že se odříká ďábla a všech jeho skutků, že se odříká také veškeré jeho nádhery (tomu Sint nikdy nerozuměl: jako kdybych měl doma nějakou nádheru, myslil si), že věří v Otce, Syna a Ducha svátého a že chce být pokřtěn. Pan farář jej tedy pokřtil a kmotra držela na rukou křesťana Sinta. Sint otec přešlápl a přihladil si knír. Vítr zatím trochu ustal a sníh se tolik nemetl. Sint malého zabalil, uložil jej zase do košíka, nenechal se zdržovat ani přemluvit a vyrazil na zpáteční cestu. Kdybyste pátrali v jeho nitru po hlubokých dojmech, jistě byste se zklamali. Sint neměl při křtu otřásající náboženské zážitky ani ho neopájela myšlenka, že vykonal hrdinský ěin. Sint jen nejasně cítil, že udělal, co se patří (až přijme v poslední nemoci svátost umírajících, bude mít stejný pocit), že je nyní » všechno v pořádku«. Moudří by v tom pocitu nalezli smysl pro autoritu nebo smysl pro povinnost, Sint však byl prostý člověk ; nebyl zvyklý rozbírat své city a dávat jim jména. Malého Sinta mráz skutečně nespálil. Rostl — a rostl samozřejmě jako ostatní děti. Mimořádný křest neučinil jeho život nijak mimořádným. Jen v tom se odlišoval od ostatních dětí— a to mu záviděly— že měl snadnější přístup na faru. Slečna, jeho kmotra, vždycky našla nějakou dobrotu a ke kusu koláěe nebo perníku připojila obvykle dobré slovo. Doplňovala tak nenápadně výchovu svého kmotřence. O křtu se ve vsi mluvilo nějaký čas, Sint musel tu a tam i kousavou poznámku vyslechnout. Po čase však, když nastaly jarní práce, zapadla událost do pytle vzpomínek : ten se rozvazuje obyčejně za dlouhých zimních večerů. A když fujavice skučí, když sníh cesty a příkopy zarovnává a mráz nos a uši pálí, říká se : » Je nečas, že by ani Sint křtít nešel.« 231 [pageend11]rozhledy POLYTECHNICKÁ VÝCHOVA V ČSR Před čtyřmi roky byl v Československu vydán zákon o polytechnisaci škol. Jeho smysl je až příliš jasný : urychlit přípravu odborných pracovních sil pro státní robotárnu, neboť normální učební proces, kterým procházejí chlapci a děvčata v internátech pracovních záloh a v učňovských a odborných školách, je pro nenasytného molocha příliš zdlouhavý. Polytechnisace se stala heslem školních pracovníků. A jak už tomu bývá v podobných případech, i zde se setkáme s polytechnisaci při kterékoliv příležitosti, ať jsou to již hesla k prvnímu máji, nebo závěrečné resoluce školských odborářů. Po zákoně vydaném v roce 1953 byla otázka nového zaměření čsl. školy probírána na diskusích s učiteli a pedagogickými pracovníky, a v roce 1954 byl vypracován podrobný plán pro zavedení poly- technického vyučování ve škol. roce 1954-55. Podle referátu čsl. zástupce na X V III. Mezinárodní školské konferenci, Vladimíra Václavíka, uveřejněném v Annuaire International d’éducation (vol. X V II, 1955, Genève), přispívá polytechnická výchova zcela zvláštním způsobem k lepší přípravě pro život. Podle našeho názoru je to však celkem ubohá příprava pro tak bohatý život, jakým je obdařen myslící člověk. O co vlastně jde v této nové výchově? Polytechnika dává žákům všeobecně vzdělávacích škol základní poznatky vědních oborů a jejich praktického využití: základní -teoretické poznatky, užíváni výrobních nástrojů, organisace a chod moderní průmyslové a zemědělské výroby atd. Za tím účelem se samozřejmě musí věnovat zvýšená péče matematice, chemii, biologii, fysice atd. Y Československu, jako v tolika jiných zemích, si školští pracovníci naříkají na nadměrné množství učiva. Je-li třeba přidat ještě nové předměty, jako ruční práce, dílenské a polní práce, elektrotechniku a ovládání strojů, je víc než pravděpodobné, že na to nejvíce doplatí humanistická stránka školní výuky a výchovy. Učitelé čsl. osmiletek a jedenáctiletek stojí dnes před obtížným úkolem. Polytechnická výchova se musí uskutečnit stůj co stůj. Ale jak? Chybějí odborné příručky, schází technické zařízení ve školách, a řekl bych, i jasný pojem o tom, co vlastně ta polytechnická výchova je. Odpomáhá se tomu tím, že se organisují zvláštní kursy pro učitele, jako byl na př. kurs polytechnického minima, podávající základní znalosti obrábění dřeva a kovů, uspořádaný o loňských prázdninách v pardubickém kraji. Odborné školské časopisy se obírají soustavně problematikou nových předmětů a nezapomínají poukazovat na » bratrskou pomoc, kterou nám poskytuje v řešení našich obtíží bratrský Sovětský svaz «. Jednou z hlavních překážek důsledného uplatnění výnosů vlády je nedostatek místností a strojového zařízení. 13. února tohoto roku vydala vláda směrnice o zajištění materiálních podmínek k zavedení polytechnická výchovy. Y jádru se jedná o toto : zvýšením rozpočtu pro tento obor se dává školám možnost zakoupit od místních továren za režijní cenu nejnutnější nářadí a odpadové suroviny, které mají posloužit jako cvičný materiál. To se dá ale uskutečnit pouze v některých oblastech, a proto se vyskytly hlasy, které žádaly — v duchu komunistické byrokracie zřízení jakési ústřední rozdělovny tohoto materiálu pro všechny kraje. Podobné řešení však bylo zamítnuto a jednotlivé školy si mají potřebné pomůcky obstarat samy v dohodě s místními nebo okresními činiteli a patronátními závody. Zajímavý experiment, k jehož přesnému vyobrazení nám zatím chybí potřebná dokumentace, je zřízení školních pracovních brigád, které se soustavně zúčastňují výrobního procesu v továrnách. Zatím prý se podobný pokus děje na jedenáctiletce v Trnavě, kde se tak žáci seznamují se zámečnictvím, soustružnictvím atd. Něco podobného existuje již v SSSR, kde čtrnáctiletí až patnáctiletí žáci stavro- polské oblasti tvoří pracovní brigády v místních kolchozech. Brigáda má k disposici stroje, nářadí a určitý pozemek, na kterém pracuje. Pracovní doba je stanovená na 2 hodiny ráno nebo večer. O prázdninách pracují žáci 6 hodin denně. Mají dokonce své pracovní normy, které jsou o 30% nižší než normální pracovní normy dospělých. Polytechnická výchova není v moderní školské výchově novinkou. Začalo se s ní již v druhé polovině minulého století. Tak na př. Dewey ji chápe jako prostředek společenské výchovy, pro Kerschenstei- nera je cestou k realisaci vyššího, altruistického ponětí života. Ruční práce se dnes stala jedním z prostředků působení na vnitřní síly dítěte, aby odpovídalo stále účinněji na vnější podněty vychovatele. Směřuje-li tedy veškerá snaha výchovy k ucelenému a co nejširšímu rozvoji osobnosti, i na práci bude třeba hledět především jako na pomocný prvek, odpovídající vnitřním tužbám dítěte a obohacující je o nové možnosti rozvinutí vlastní existence v harmonickém plánu světa přirozeného a nadpřirozeného. Naproti tomu vidí komunistická výchova vrchol své činnosti v socialistickém kolektivu, pro který obětuje všechny hodnoty a tužby lidské osobnosti, čili, jak už bylo tolikrát řečeno, vytváří z člověka pouhé kolečko v mašinérii socialistického státu. S. Bernat CÍRKEV — NEZNÁMÁ 1. C.E.C. Katolická Církev je ještě stále neznámá Církev. Ne snad pro vás nebo pro mne, nýbrž pro tisíce a miliony lidí, kteří žijí v zemích, které bud dosud nepřijaly křesťanství, nebo ztratily jeho plnost. Mezi země, jejichž křesťanství je dnes méně plné než před staletími, patří též Anglie. Většina Angličanů dnes zná křesťanství jen v jeho částečné podobě jako protestantství, plnost katolické víry je jim něčím neznámým, a často nenáviděným. Neznalost a z ní pramenící předsudky nemohou překvapit nikoho, kdo po Anglii cestoval a povšiml si i takového malého zevnějškového ukazatele, jako je celkový pohled na lidská sídliště. Nad většinou vegnic a měst se tyčí nekatolické kostely jako bud jediné, nebo alespoň nejhlavnější a nejnápadnější budovy pro bohoslužbu. Aby se tato neznalost zmenšila spolu s tím, co z ní vyplývá (předsudky, nenávist atd.), angličtí katolíci zorgani- sovali rozmanité akce a instituce ; nejdůležitější z nich beze sporu ja C.E.C. (Catholic Enquiry Centre - Katolické informační středisko). Co je C.E.C., o co usiluje, a jakými prostředky? Nejlepší odpověd na tuto otázku snad podává výroční zpráva za rok 1957. C.E.C. usiluje o to, (1) aby nekatoličtí spoluobčané měli příležitost si uvědomit, 232 [pageend12]že v Anglii a Walesu existuje katolická Církev (Skotsko má svou vlastní hierarchii, a proto se o něm výslovně nemluví) ; (2) aby jim bylo dáno na srozuměnou, že katolíci mají o ně zájem a že jim mohou nabídnout něco cenného ; (3) aby se odstranily předsudky a nedorozumění; (4) aby byla poskytnuta pomoc k nalezení víry těm, kteří by ji snad jinak neobjevili. Prostředky k dosažení těchto cílů jsou dva : (1) inseráty v novinách a časopisech ; jejich účelem je vzbudit zájem o katolickou víru ; (2) poštou rozesílaný kurs » Písemný katechismus « v dvaceti lekcích, které jsou bezplatně posílány každému, kdo si o ně požádá. - Kdo to však financuje? Tato práce není placena z podpor sypajících se z vatikánských tajných pokladen, jak si to vysvětlují všelijací zaujatí šuškalové. Magnáty CEC jsou obyčejní věřící, neobyčejní jen co do štědrosti a bohatí jen v silné víře : většina z nich pochází z nižších výdělečných vrstev. Akce CEC je mladá (výroční zpráva za rok 1957 je teprve třetí bilanční listinou), a tudíž dosud ne příliš dobře známá ; proto nepřekvapuje, že dosud jen asi 1% anglických katolíků (z přibližně 3 milionů ve Velké Britannii) na ni přispělo dary, poneoháme-li stranou dobrodince z jiných zemí. Druhým zdrojem příjmů jsou pak » podpůrci «, to je ti, kteří se zavázali modlit za obrácení lidí ve své vlastní farnosti a měsíčně darovat 1 anglický šilink. Tento výčet podporovatelů ovšem není úplný, protože nezahrnuje hlavního podpůrce této akce - Boha. Bůh a víra v jeho prozřetelnost jsou základy akce. Bylo by mylné domnívat se, že CEC je jen dobře zorganisovaný spolek, který má štědré členy a se snaží získat nové a vyvarovat se dluhů. CEC žije » na úvěr « — či lépe řečeno » z víry « — a do výdajů se pouští, protože jsou nutné pro práci na budování Božího království, ne proto, že má plnou pokladnu ; CEC není obchodní firma, nýbrž duchovní společenství. Proto na prvním místě CEC žádá od podpůrců, aby usilovali o obrácení k hlubšímu životu u sebe i u svých katolických spolubratři ; jen na druhém místě o konversi nekatolíků. P. Michael O’ Connor, jeden z hlavních kněžských spolupracovníků, napsal v oběžníku posílaném přátelům této akce: »Již jsem Vám několikrát řekl, že dříve než uděláme jakýkoli pokrok v tom, abychom přinesli víru zpět do Anglie, především je třeba, abychom (1) dosáhli obrácení sebe samých a (2) obrácení našich katolických spolubratři. « Proto CEC ve všech informačních letácích a tiskovinách žádá na prvém místě modlitby a naznačuje, že jakýkoli jiný druh podpory má cenu jen jako doplněk k modlitbě. Jak bývalý představený CEC, P.G.P. Dwyer (nyní biskup v Leeds), zdůraznil : nesmí se zapomínat, » že jen Bůh může dáti milost. Boží dary si nikdo nemůže vynutit inseráty. Našim cílem je však připravit půdu pro milost. « Pracovníci CEC jsou si plně vědomi toho, že konec konců usilují o něco, co je nad lidské síly. CEC může pomoci lidem dobré vůle, aby jejich postoj k Církvi, kterou založil Kristus, byl objektivní a pramenil ze znalosti, nikoli z neznalosti ; CEC však sama nemůže nikoho na víru obrátit, protože víra je milost, a tu může dát jedině Bůh. Tento dar každý člověk může svobodně přijmout nebo zamítnout, stejně jako každý jiný dar pramenící z lásky. CEC usiluje o to, aby katolická Církev přestala býti v Anglii cizinkou ; význam této akce může však přesáhnout hranice jedné země, neboť může být příkladem pro podobnou akci i jinde. Až snad jednou katolická Církev bude mít opět možnost svobodně se rozvíjet v zemích, kterým sv. Cyril a Metoděj přinesli křesťanství, kdo ví, zda i tam nebude spousta lidí, pro které Církev jejich otců bude Církví neznámou. Proto nám neuškodí, když se obšírně nad tím zamyslíme. V tomto čísle jsme nastínili jen obecný program ; další úvaha se bude zabývat podrobnostmi této akce, která chce změnit pro- tikatolické ovzduší ve Velké Britannii. Chce-li snad někdo CEC v tomto pomoci nebo začít práci na budování českého CEC, může se do toho pustit bez odkladu. Není nutné, aby hned něco platil, i když dary jsou vítány (CEC, 114 West Heath Rd., London, N. 2 W. 3) ; především je třeba duchovní oběti — modlitby k Bohu, aby on pomohl každému člověku — nám i jiným — osvobodit se ode všeho, co brání v poznání plné pravdy. Poproste Boha, aby posílil obětavé apoštoly v Anglii a popřál jejich práci úspěchu. A hlavně — každý z nás by měl horlivěji usilovat o své vlastní náboženské prohloubení. Vždyť pro každého z nás cílem je uskutečnění slova sv. Cypriána, že křesťan má býti druhý Kristus. Česlav Velech) ČTYŘICET LET NÁRODNÍHO SVAZU ČESKÝCH KATO LÍKŮ V AMERICE Svaz českých katolíků oslavil čtyřicáté výročí založení děkovnou mší sv. o svátku sv. Václava ve farním kostele bl. Anežky České v Chicagu. Mši sv. sloužil pap. prelát Dr. Josef Bezdíček, vicerektor pap. koleje Nepomucenum v Římě. Bohoslužeb se zúčastnila řada významných osobností : chicagský arcibiskup kardinál Samuel Stritch, ndp. biskup Mořkovský, ndp. opat Ambrož Ondrák, kaplan Svazu prelát Křižka a řada jiných. Při večerním slavnostním banketu bylo přítomno na 500 hostí. Předsedal prof. Dr. Čada, slavnostním řečníkem byl Mons. Bezdíček. 30. září se konala valná pracovní schůze, při níž promluvili členové výkonného výboru a zástupci všech krajanských organisací v Americe. Některé referáty vyzněly bolestným závěrem : Česká větev v Americe vymírá ! Český jazyk mizí ze školy i z kostela. Snad alespoň si zachovají zájen o starou vlast děti českých vystěhovalců, i když nebudou mluvit česky. Snad v nich zůstane alespoň české srdce! Svaz českých katolíků vykonal a koná dosud obrovskou práci. Max Picard v loňském ročníku Nového života ji zhodnotil ve dvou článcích : Národní svaz českých katolíků (NŽ 56, str. 184 nsl.) a Národní Svaz českých katolíků a národní osvobození (NŽ 56, str. 201 nsl.). Po r. 1948 organisoval Národní svaz rozsáhlou pomoc pro čsl. uprchlíky (na ten účel věnoval organisaci NCWC 21.000 dol., na jiných hmotných podporách rozdal uprchlíkům na 18.000 dol., na léky 6.000 dol.) a zvláště velkomyslně se ujal římského Nepomucena, když biskupové je nemohli vydržovat. (Od r. 1948-1957 bylo věnováno na kolej na 73.000 dol. S dřívějšími příspěvky dary svazu koleji převýšily 100.000 dol.) Kéž Pán štědře žehná všem dobrodincům a všem, kdo řídí Národní svaz (zvláště předsedovi p. Janu W. Volerovi a kaplanu Svazu prelátovi Křižkovi), aby i v dalším desítiletí mohli s podobnou velkomyslností a se stejným úspěchem pracovat pro duchovní i hmotné dobro krajaníi ve staré i nové vlasti. vf Nic nevychází tak rychle z módy jako móda (Duméry), Ode dne, kdy nám chybí křiž a utrpení, je s námi zle (Sv. Terezie Vel.). 233 [pageend13]PROPAGAČNÍ FOTOMONTÁŽ V posledních týdnech dostalo mnoho katolických ústavů v Itálii a též v jiných zemích brožurku z ČSR. Má za titul slova sv. Pavla z listu k Římanům 12, 5 : » ... cosi noi, che siamo molti, facciamo un corpo solo nel Cristo ... (stejně tak je tomu i s námi : je nás mnoho, ale tvoříme jen jedno tělo, protože jsme spojeni s Kristem). « Brožurka, vydaná českou Charitou a Spolkem svátého Vojtěcha z Trnavy, navazuje na brožurku » K slávě Boží «, vydanou před dvěma roky (viz NŽ 1955, str. 223), a jejím cílem je dokázat úplnou náboženskou svobodu katolíků v ČSR. Je tedy k slávě a obraně komunistického režimu. Obsahuje 70 stránek textu a 77 fotografií, u mnohých z nich je pečlivě udáno datum, kdy fotografie byla učiněna — snad proto, že při předcházející brožurce někteří » recensenti « odkryli, že fotografie byly staré. První článek, jakoby úvodní, nese jméno Mons. Mořice Pichy, biskupa z Hradce Králové ; on též vystupuje na třech fotografiích. V poznámce se dodává, že » po životě příkladném a plném plodné práce « zemřel před rokem. Je tedy snadné mluvit jeho jménem nebo zneužít jeho podpisu. I kdyby snad skutečně podepsal článek : nezapomeňme, že mu bylo 86 let když zemřel, a není to tajemství, že poslední léta nemohl sledovat to, co se dělo kolem něho. Svůj článeček má světící biskup pražský Mons. Eltschkner » O výsledcích nové velikonoční liturgie «, pan biskup Cársky, a závěrečný článek ap. administrátor z Trnavy pan biskup Lazík : » Je nutná cesta vzájemného pochopení. « Po ostatních biskupech z ČSR není ani stopy. Jako by neexistovali. Žijí, ale ve vězení, v internaci nebo se jim brái\j vykonávat svobodně jejich úřad. Tak jeden kanovník kapituly královéhradecké píše o kvetoucím náboženském životě v diecési, pěje chvály na velké hospodářské a sociální změny, které uskutečnil lidovědemokratický režim, ale jak se vede ordináři ap. administrátoru Mons. Karlu Otčenáškovi, se nezmiňuje. Podobnou věc zamlčuje děkan z Dyjákoviček z brněnské diecése. Mnoho stránek textu a fotografií vykresluje vskutku idylický život řeholních sester v nemocnici sv. Alžběty v Bratislavě. V brožurce nečteme, že to jsou jedny z posledních sester, které ještě smějí pracovat ve veřejných nemocnicích, a že z desítek a snad set jiných nemocnic a klášterů byly sestry už dávno vyhnány ; a ostatně : pracují u nevyléčitelně chorých nebo u slabomyslných a neduživých, pro něž komunisté dosud nenašli dost stejně trpělivého laického personálu, a sestry nesmějí přijímat novicky, jsou odsouzeny k vymření. V brožurce se velebí život ve dvou bohosloveckých seminářích : v Litoměřicích a v Bratislavě ; neříká se, že stát svévolně uzavřel všechny semináře, aby je odňal z kontroly biskupů, a že stát dává představeným semináře » normu «, kolik bohoslovců smějí přijmout. Kdežto dříve jen na př. olomoucký nebo brněnský seminář míval po čtyřiceti bohoslovcích v prvním ročníku, dnes dvacet bohoslovců musí stačit pro celé Čechy a Moravu. Do bratislavského semináře bylo letos přijato místo dvaceti jen devět. V ČSR jako v ostatních lidovědemokratických republikách existuje ještě stále svoboda, třebas kontrolovaná, účastnit se bohoslužeb a přistupovat k svátostem. Je tedy možné bohoslužby a věřící fotografovat. Nedá se ale fotografovat nátlak na vnitřní organisaci a pravomoc Církve : kontrola konsistoří, kázání, prázdné kláštery a internovaní biskupové. V některých krajích ještě existuje vyučování náboženství ve školách ; je však spojeno s nesmírnými obtížemi, a komunisté neopominou poukázat na jeho zhoubné vlivy. V brožurce vidíme fotografie dětí, které přistoupily k prvnímu sv. přijím ání; neříká se nic o jejich budoucím osudu, když jim ve škole budou při každé příležitosti vštěpovat » vědecký « pohled na život a svět a budou vyvracet » náboženské pověry «. Brožurka je plná zámlk. Je to propagační fotomontáž, v níž z několika skutečných podrobností je sestaveno něco zcela falešného a neskutečného. (Podle ISOsservatore Romano z 22. X. 1957.) Z MEŠNÍ LITURGIE ZA ZEMŘELÉ Vpravdě je vhodné a spravedlivé, slušné a spasitelné vždy a všude ti vzdávat díky, svátý Pane, všemohoucí Otče, věčný Bože, skrze Krista, našeho Pána. V něm nám zasvitla naděje na blažené vzkříšení, aby ty, které rmoutí jistý úděl smrti, potěšilo zaslíbení budoucí nesmrtelnosti. Pane, tvým věrným se život nebere, jen se mění. A když se rozpadne dům tohoto pozemského přebývání, je jim připraven věčný příbytek v nebi. A proto s anděly i archanděly, 234 [pageend14]s trůny a panstvy a s celým zástupem nebeského vojska pějeme chvalozpěv tvé slávy a bez ustání voláme : Svatý, svátý, svátý, Pán Bůh zástupů ... (Preface ve mších za zemřelé) Bratři, nechcem vás nechat v nevědomosti o těch, kteří už zemřeli. Nesmíte pro ně truchliti tak, jak to dělají ostatní, kdo nic nevědí o naději. Protože věříme, že Ježíš umřel i vstal z mrtvých, věříme také, že Bůh s Ježíšem přivede i ty, kdo zesnuli ve spojení s ním (I. Thesaloniěanům 4, 13). (Čtení) To je vůle mého Otce, který mě poslal : aby každý, kdo vidí Syna a věří v něj, měl věčný život, a já ho vzkřísím v poslední den (Jan 6, 40). Vpravdě, vpravdě vám pravím : Nebudete-li jisti tělo Syna člověka a piti jeho krev, nebudete v sobě míti života. Kdo jí mé tělo a pije mou krev, má věčný život a já ho vzkřísím v poslední den (Jan 6, 55). (Evangelium) ( Všechny texty z Římského misálu, v ‘překladu Křesťanské akademie v Římě, vyd. 1957) NÁVŠTĚVY HŘBITOVŮ Jako se střídá v životě rodiny radost a žal, narození, svatba a pohřeb, tak docházíme v průběhu roku ke dnům, které nám zvláště působivě připomínají tato jednotlivá údobí osobního a rodinného života. Podzim se svým závěrem ročního života přírody je přirozeným symbolem i závěru lidského života. Pro ty, kdo dočasně přežívají, je den druhého listopadu příležitostí, aby se vraceli ve vzpomínkách s projevy lásky a úcty k těm, kteří svou životní pouť již naplnili. I děcko, které provází v tento den své rodiče na hřbitov, cítí instinktivně při návštěvě zemřelých, ač zcela vzdálené ještě představě smrti, onu nadzem- skou souvislost mezi živými a těmi, kdo již odešli. Nevidí jen ozářený a vyzdobený pozemský domov mrtvých, ale cítí i za hrob existující svět lásky, němého dorozumění a citové souvislosti. Ještě bližší je toto pochopení pro mládež dospívající, i když ji snad osud ušetřil dosud trvalého pozemského rozloučení s členem rodiny. A dospělí, kdo již poznali smutky rozchodů, přirozených i násilných, předčasných, nespravedlivých a nesmiřitelných — ti vyci- ťují cele význam svátku mrtvých, vytrženého z toku všedních dní. Nejen měnící so situace rodiny, ale i situace širšího celku, situace národa, působí na oslavy našich mrtvých. Jinak jsme se vraceli k jejich hrobům v době rozkvětu vlasti, a jinak k nim chodíme ve svém národním ujařmení. Nechodíme však jen tesknit, uvědomovat si tíhu rozloučení ; chodíme vracet vzpomínkami životu dojmy zo styků z dob, kdy odešlí byli ještě mezi námi. Před našima duchovníma očima se chvěje dědova ruka, když ošetřovával včely stejně, jako když jsme se na ni dívali živou. Zahřeje ve vzpomínce pohled dávno mrtvé babičky, když jsme ji překvapili při práci a ona na nás pohlédla přes skřipec se slovy : » To jsi hodná, žes přišla ! « Nad hrobem maminčiným se oživí tisíce drobných setkání, tisíce jejích pohybů a tisíce příležitostných slov, kterými prozrazovala svou lásku a péči o nás. A nad jiným hrobem si vyvoláme ztepilou postavu tchánovu, který s dojemnou přesností a pozorností nosíval v den svátku či při jiných příležitostech své květinové dary. Nikdo z nás nemůže obejít v den mrtvých ve skutečnosti všechny hroby, na jejichž obyvatele dnes s úctou a láskou vzpomíná, ale v srdci každého vyvstanou ti mrtví sami a ve vzpomínce dávají, jako dávali za živa. Vedle nejbližších mrtvých členů rodiny se vracíme vzpomínkami podle různého postavení národních celků i k různým osobnostem minulosti. Za státní svobody jsme chodívali k hrobům národních velikánů ponejvíce jen z vděčnosti za to, čím přispěli k našemu kulturnímu a mravnímu bohatství. Dnes — pokud to je dovoleno, neboť komunisté se bojí i mrtvých — chodíme k nim též pro posilu. A kam nebudeme moci jít, budeme vzpomínat a uctívat na dálku. Budeme tím intensivněji myslit na boje jejich života a jejich vítězství, která jsou darem našich životů. Položíme aspoň v duchu kytičku na hrob Boženy Němcové a vzpomeneme bolestí, kterými prošla, aby mohla konejšit tolik lidských srdcí. Vzpomeneme celoživotní chudoby Jana Nerudy, z které se zrodilo citové bohatství pro příští generace. Zastavíme se v duchu na lánském hřbitově u hrobu ušlechtilého starce i jeho syna, kteří žijí i mrtví v srdci národa. Zajtleme v duchu do Lobkovic, do Hostivaře, postojíme před Slavínem na Vyšehradě a změříme, kolik krásy dali svému národu ti, kdo došli na jeho roli dědičné až sem — a kdo přece zůstali mezi námi a zůstanou i mezi těmi, kdo teprve přijdou. Nad všemi těmi hroby prožijeme tolikrát opakované dojmy z návštěv hřbitovů. Jdeme tam ve stesku po ztracené blízkosti, představujeme si cestou, že jim budeme blíž, jako se těšíme na shledání s někým živým, ke kterému jdeme a kdo nás nečeká a o kom víme, že ho návštěva potěší. A pak přijde ono vždy znovu opakované zklamání ze hřbitovní návštěvy. Přijme nás tichý hrob a časem na něm zabolí i to, že se nám nezdá dosti ošetřený, neboť je daleko od našich domovů a můžeme k němu přicházet jen občas. Uklidíme jej, vyzdobíme, jak se patří na svátek Dušiček, pokřižujeme, pomodlíme se nad ním, postojíme nebo i přisedneme a hladíme trávu nebo kámen na něm. V duchu se rozvíjí rozhovor beze slov. Jdou nám myslí překonané smutky zemřelých, jdou nám hlavou naše vlastní, a uvědomujeme si najednou s ulehčením, co všeho zlého se prožívá, o čem ti mrtví již nevědí. Uspokojení, že že tomu ušli, nám vstupuje do srdce, a s ním nové smíření s jejich odchodem. Cesta ze hřbitova je přec jen útěšlivá, posilující, harmonická nad skončenými osudy i vůlí znovu bojovat a vzdorovat vlastní strázni. Nový mír vstupuje do srdce. Smrt je rozchod, ale přece ne tak típlný, jakým se zdá ve chvíli loučení. Naši mrtví žijí v nás, jsou jakoby naším svědomím, předestíráme jim své problémy, v duchovním styku s nimi překonáváme své bolesti, jejich zážitky léčíme své resignace. Stesk po nich zaháníme péčí o ty, kdo potřebují pomoci, neboť vzpomínky na lidi, které ctíme, nás dělají lepšími. Ve chvílích velkých rozhodování cítíváme skoro fysicky jejich blízkost, » stesk našich lásek o nich divně ví «, jak říká Josef Hora. Byli, jsou a budou s námi až do našeho vlastního skončení. A naše smrt bude zas jen novým shledáním. Marie Tumlířová Není situace, která by se nedala zlepšit výkonem nebo trpělivostí. (Goethe) Má politika je kříž. (Sv. Pius X .) Bůh se přibližuje k nám v té míře, jak se přibližujeme k němu. (Giuliotti) 235 [pageend15]o lepši svět KONIGSTEINSKÁ MADONA DNY » UMLČENÉ CÍRKVE « V KÓNIGSTEINĚ Kónigstoin u Frankfurtu nad Mohanem má svou tradici. Za posledních devět let se stal známým především svými sjezdy » Kirche in N ot« — » Církev v tísni«. » Dům setkání«, vybudovaný P. Weren- friedem van Straatenem, se stal křižovatkou, kde se setkávají zástupci nejrňznějších národů z Východu i ze Západu, aby rokovali o nejaktuálnějších problémech dnešní Evropy, a především Evropy křesťanské. Letošní sjezd byl už sedmý. První se konal v Hilversum v Holandsku r. 1951 a zabýval se jen problémem náboženské a mravní bídy odsunutých Němců z Východu. Od r. 1952 měly však další sjezdy, konané pravidelně v Kónigsteině, širší základnu. Zabývaly se problémy všech národů za Železnou oponou, nedostatkem kněžského dorostu, jímž trpí většina z nich, a jinými obtížemi, kterými je brzděn jejich náboženský život. Na sjezdech měl být informován i Západ o skutečné tváři komunismu, studovalo se nebezpečí koexistence a infiltrace komunistického vlivu do západního světa. Letos bylo v Kónigsteině zastoupeno na 30 národností. Počet delegátů dosáhl nebývalé ^výše — 700. Prostorné budovy obou seminářů nestačily letos na ubytování všech. Ze zemí za Železnou oponou tam byli delegáti z Pobaltských států, z Ruska, z Ukrajiny. Byli tam Bělorusové a Poláci, Češi a Slováci, Slovinci, Charváti, Rumuni a velmi početná delegace madarská (120 osob). Byla zastoupena i Čína a řada delegátů ze západních zemí. Čestným předsedou sjezdu byl ukrajinský arcibiskup Mons. Josef Bučko. Práce kongresu řídil budovatel Kónigsteinu a ředitel íilosoficko-theologického učiliště prelát Kindermann. Hlavní téma letošního kongresu pojednávalo o strategii světového komunismu (prof. Franzel z Mnichova) a o nebezpečích nacionalismu (prof. David z Curychu). Vídeňský prof. Oto Mauer v hluboké me- tafysické meditaci dovedl. přiblížit posluchačům útěšnou skutečnost živého tajemného těla Kristova na zemi — katolickou Církev, v které jediné jě možné překonat nebezpečí kolektivismu i šovinismu. Strategii komunismu výborně ilustrovaly tři referáty o komunismu a Církvi v Polsku, o maďarské tragedii a o křížové cestě Církve v Čině. Zvláště hluboce zapůsobil na všechny třetí referát, poněvadž řečník, apoštolský prefekt ze Šaow Mons. Inigo König, vyprávěl své vlastní zkušenosti z komunistických žalářů. Jeho svědectví o hrdinné věrnosti čínských katolíků, které nedovedly zlomit ani sliby vlastenecké národní církve, ani uvěznění nebo vyhnání biskupů a kněží, ani teror žalářů, přes svou tragiku utvrdilo všechny v pevné naději, že komunismus nemůže být konečným vítězem. Poslední hlavní přednáška prof. Adolfa Sůsterhenna o sjednocené Evropě jako společném úkolu a vážné povinnosti všech evropských národů ukazovala praktickou cestu k překonání nacionalistických přehrad a k vytvoření jednotného bloku na obranu před obludným kolektivismem. Kónigsteinské sjezdy nejsou však jen dny studia. Jsou to i dny společné modlitby. Byla to zvláště adoračnl hodina porobených národů, kdy jsme se všichni cítili sobě tak blízko, když setmělým kostelem k osvětlenému oltáři se nesly prosby za bratry doma, kdy mezi ostatními zazněl i český a slovenský Otčenáš: aby se Pán Bůh už smiloval! Neméně dojemný byl i mariánský večer národů, při němž s českým Zdrávasem se nesla ztichlou dvoranou i naše píseň : Máti Páně přesvatá, vyznání naší nezlomme důvěry v ochranu Matky Boží. Slavná ponti- fikální slovanská bohoslužba arcibiskupa Mons. Bucka zakončila letošní kónigsteinský sjezd. — Některým se zdálo, že dřívější sjezdy bývaly srdečnější. Je to pochopitelné. Bývalo nás tehdy mnohem méně. Bylo více možnosti k osobnímu seznámení, k osobní výměně názorů. To dnes při tak velikém počtu účastníků není možné. Kónigsteinské sjezdy, věnované Umlčené Církvi, se staly jakýmisi akademickými týdny, ale i tak plní své poslání. A splní je především tenkrát, jestliže účastníci se budou stále více snažit pracovat v jejich duchu a překonávat v sobě, a všude kolem sebe, co by nás mohlo rozdělovat ve vlastním národě i od národů ostatních. Abychom byli opravdu jedno v Kristu a v jeho Církvi, 236 [pageend16]JAK JSME ZAČÍNALI Katolická akce — zásady a zkušenosti III. (Viz NŽ březen, str. 66, květen, str, 119.) Pokračujeme v záběrech ze života skupiny Katolické akce mladých inženýrů ve Francii v kraji Belfort-Montbéliard. Abyste si mohli udělat hodně konkrétní představu o naší práci, připojuji přehlednou mapku našeho kraje a několik zeměpisných údajů. V kraji žije asi 350.000 obyvatel. Většina z nich pracuje v průmyslu (jen asi 8% v zemědělství). Přibližně tu je asi 55,000 průmyslových zaměstnanců. Hlavní průmyslové obory u nás zastoupené jsou : strojní a elektrotechnický (Alsthom v Belfortě ; Jappy v Beaucourt, Delle) ; automobilový (Peugeot v Sochaux) ; textilní (Belfort, Héricourt). Belfort má 45.000 obyvatel, Montbéliard asi 17.000. Kraj patří k největším průmyslovým střediskům ve Francii (je na šestém místě). Pracuje tu asi 1000 inženýrů (z toho 300 v Alsthom a 300 v Peugeot). Jsou tu dvě střediska hnutí mladých katol. inženýrů, skupina JI v Belfortě a druhá v Montbéliardu. Kromě toho v Belfortě už 20 let působí USIC (skupina svazu katolických inženýrů) ; má asi 97 členů. Zabývá se převážně studiem sociálních problémů v průmyslu. Schůze se konávají každou třetí neděli v měsíci, a v poslední době se studovaly především dvě otázky : činnost závodních výborů a informační služba v továrnách. Proč jsme založili skupiny mladých (JI) v kraji? USIC má poměrně málo vlivu na prohlubování náboženského života a sociálního uvědomování svých členů. Podobá se svou činností spíše syndikátu. Po válce přišlo do kraje mnoho mladých inženýrů. Někteří z vysokých škol, kde byli ve skupině Katolické akce, anebo přímo z katolických kolejí s čilým orga- nisačním životem, a tu se necítili v USIC doma. USIC se podobá škole, akademickým kursům, málo se tam věnuje pozornosti osobnímu životu jednotlivých členů, a často se ani vzájemně příliš neznají. Touha po prohlubování vlastního náboženského života a potřeba společné apoštolské akce na pokře- sťaňování našeho prostředí vedly k založení těchto dvou nových skupin mladých inženýrů. Jak jsme začínali ? Nebylo to bez těžkostí. Teprve na jaře r. 1956 se nám podařilo založit dvě skupiny, a zároveň jsme mohli si dát i konkrétnější program. Ve skupině belfortské je 8 inženýrů, v Montbéliardě jich'je 12. Patřím do Belfortu. Naše stáří se pohybuje mezi 25 až 34 roky. čtyři jsme ženatí, ostatní svobodní, čtyři působí v technických odděleních, jeden v laboratoři, jeden v obchodním oddělení, dva jsou provozní inženýři. Nejdříve bylo třeba vypracovat program. Podávám tu ve stručném přehledu hlavní body. Několik mladých inženýrů z USIC ši uvědomilo povinnost vůči pracovnímu prostředí a rozhodli se, že budou společně pracovat, aby své prostředí získali Kristu Pánu. Společné měsíční schůzky členů a styk s hnutím JI-USIC-MICIAC nám to mají umožnit. Každý z členů musí si jasně uvědomit své nové závazky k svému prostředí před Kristem ; proto se bude snažit o prohloubení náboženského života a vybere si určitý apoštolský úkol. Naše schůzky nejsou cílem, nýbrž jen prostředkem našeho společného svědectví pro Krista. Středem našich schůzek bude tak zv. životní revise. Každý z členů bude vyprávět něco ze svých osobních zážitků a zkušeností ze svého zaměstnání, a nechá je posoudit ostatními, aby pak touto společnou kritikou došel k přesnějšímu a jasnějšímu poznání sebe a své činnosti. Na začátku každé schůzky jeden z členů přednese připravený náboženský referát. Každá schůzka se zakončí modlitbou v kapli, kterou připraví vždy jeden z nás. Mimo to se jednou za měsíc sejdeme při společné mši sv. večer v sedm hodin v kapli (po práci, která končí v půl sedmé več.). A na konci roku (v červnu) a na začátku nového pracovního období (v říjnu) budeme mít krátké exercicie nebo duchovní obnovu (sobota a neděle). V prvních měsících se budeme snažit orientovat a studovat možnosti konkrétních závazků za účelem pokřesťanění našeho prostředí v Belfortě (syndikát, závodní výbor, rodinné přídavky, bytová krise, situace dělnictva ze severní Afriky, zaměstnanost a učni v našem okrese atd.). Každý si vybere určitý úsek a připraví referát, informuje skupinu o možnostech a podmínkách individuální práce na podzim. Každý musí dojít k osobnímu rozhodnutí, jak bude pracovat a vydávat svědectví Kristu, a toto rozhodnutí musí vyústit v konkrétní osobní závazek. Členové přátelským, prostým a otevřeným chováním si budou navzájem pomáhat k dosažení tohoto cíle. První výsledky Nepodaří se všechno hned. A všechno se nedá ani kontrolovat a vyjádřit statisticky. Ale na skupinových schůzkách byly podány informační referáty o závodním výboru, o syndikátu a o situaci dělníků ze severní Afriky. Tři ze skupiny se rozhodli pracovat v syndikátě, jeden v katolické charitě a vymezili si také přesně své osobní závazky. Ostatní ještě hledají. Od podzimu konáme schůze každý třetí týden. Jedna ze schůzek je celá věnována náboženskému tématu (probíráme společně bibli, každý má jeden úsek, který musí prostudovat a připravit pro druhé výklad), druhá schůzka je věnována životní revisi a konkrétním otázkám našeho apoštolátu. Příště o dalším vývoji naší skupiny. Jaroslav Jáchym [pageend17]život z v ír y CO JE VNITŘNÍ ŽIVOT? Podle P. Chautarda : Duše veškerého apoštolátu. (Viz NŽ č. 9-10, str. 213) (Pokračování) Poznámka. Vlažnost je trojí : o) Vlažnost citová, kloní-li se duše ve vyšších mohutnostech k dobru, ale ne v mohutnostech nižších. Na příklad : modlí se tak dobře, jak jen může, ale cítí k tomu odpor a vyprahlost. Tato vlažnost nic neznamená, a přemáháme-li ji, působí víc dobra než zla. b) Vlažnost ze slabosti. Duše má celkem dobrou vůli nehřešit, ale přece se dopouští lehkých chyb polodobrovolných nebo nedobrovolných, kterých hned lituje, sotva se jich dopustí. Tato vlažnost není tak nebezpečná, často vůbec ne. c) Vlažnost volní. Při této vlažnosti má vůle dvojí zaměření: dobré a zlé, » horké a studené«. Duše chce sice být spasena, a proto se varuje hříchů, o kterých jistě ví, že jsou těžké ; ale nechce vyhovět požadavkům Boží lásky, touží po pohodlí, po volném a lehkém životě, a dopouští se s plnou rozvahou dobrovolných všedních hříchů. Nepřemáhá-li tuto vlažnost, má skutečně zlou vůli, ne sice úplně, ale částečně, t. j. její vůle říká Bohu: v tom nebo v onom nepřestanu dělat to, co se ti nelíbí. VII. zásada : Mám vážný důvod k obavě, že jsem nedosáhl toho stupně vnitřního života, který ode mne Ježíš požaduje, a to v těchto dvou případech : 1) Nevzmáhá-li se ve mně touha žít v těsném spojení s Ježíšem, t. j. přání ve všem se líbit Bohu a bázeň, abych se mu v něčem neznelíbil; nebo neužívám-li prostředků k vnitřnímu životu : zanedbávám-li ranní modlitbu, mši sv., svátosti, oficium, částečné a obecné zpytování svědomí, duchovní četbu atd., nebo když z nich vlastní vinou nemám užitek. 2) Nejsem-li schopen ani takové vnitřní soustředěnosti, která mi pomáhá, že si v denním pracovním shonu zachovám srdce tak čisté a velkodušné, abych neumlčel Ježíšův hlas, který mě upozorňuje na každé hnutí trojí žádostivosti a mě nabádá, abych proti ní bojoval. Nedostatek naprosto nutné soustředěnosti se projevuje také tím, že neužívám prostředků, abych si ji zajistil. Jsou to : liturgický život, krátké vznětové modlitby, duchovní sv. přijímání, život v Boží přítomnosti atd. Nedovedu-li se aspoň do té míry soustředit, přerůstají mi všední hříchy přes hlavu, a snad to ani nepozoruji. Abych si to zakryl a utajil si stav ještě bídnější, klamu se zdánlivou zbožností (více teoretickou než praktickou), horlivostí pro vnější práci, na př. pro spolkový život a pod. Má zaslepenost je ale zaviněná, protože jsem se nesnažil o nezbytnou soustředěnost. (Pokračování) APOŠTOLÁT MODLITBY V PROSINCI Svatý Otec si přeje, aby se členové Apoštolátu modlitby v prosinci modlili na úmysl, aby se nábožně slavily neděle a zasvěcené svátky. — Neděle v mnohých zemích ztratila posvátný ráz. Válka, totalitní režimy, technická kultura, honba za ziskem často změnily neděli v pracovní den. A tam, kde se nepracuje, neděle je dnem sportu, výletů, hlučných zábav. Mnohdy se den Páně mění v den dáblův, v den hříchu. Církev vychází všemožně vstříc změněným hospodářským a sociálním poměrům. Zavedla odpolední a večerní mše sv., ulehčila a zjednodušila eucharistický půst. Ale bude to záležet především na křesťanech samých, a na prvním místě na katolících, zda se z neděle stane zase opravdu den Páně a vrátí se jí posvátný ráz. Není to snadný úkol. Dnes se těžko může ubránit zpohanšťujícím vlivům nejen veřejný život, ale i sama rodina. Rozhlas a televise mají všude přístup. A náboženské pořady zabírají tak málo místa v rozhlasových programech. Jsou to jen kapky v obrovském oceánu. Každý chápe, že lidé po týdenním shonu a po často opravdu vyčerpávající práci potřebují zotavení. Ale zotavení tak, jak se často organisuje, dosahuje spíše opaku : vybiěovává ještě více zesláblé nervy, vede k výstřednostem, které ničí lidi fysicky i mravně. Svěcení neděle a svátků je těžký problém. Ukládá mimořádně těžké úkoly duchovním správcům, katolickým organisacím a spolkům, a zvláště katolickým rodinám, které jsou buňkami celé lidské společnosti. Od jejich zdraví záleží zdraví celého organismu. Jen oživne-li v katolických rodinách duch víry a bude tam pevná vůle vrátit Bohu v rodině i ve společnosti první místo, které mu náleží, přinese pak společné úsilí kýženou nápravu. A právě proto, že to je tak těžké, a v mnohých zemích, lidsky mluveno, skoro nemožné, poněvadž pohanský proud je příliš silný, musíme se modlit, aby Bůh vzbudil mezi kněžími i laiky, a zvláště v katolických rodinách, opravdové moderní apoštoly svěcení neděle. Na tomto obrod- ném hnutí závisí více, než se nám někdy zdá : ozdravění celého veřejného života a upevnění rodinných svazků, zdravý rozvoj celých států. Misijní úmysl na prosinec nám připomíná bídu milionů uprchlíků před komunistickým útiskem na Dálném Východě. Jsou to miliony lidí, vydané často největší bídě hmotné a mravní. Tak na př. jen na malém území Hong Kongu (rozloha 1.013 km2) se tísní půldruhého milionu uprchlíků z Číny, a dalšího půldruhého milionu čínských uprchlíků žije na Formóse. V Koreji muselo před komunistickým terorem uprchnout ze severu na jih na 4 miliony lidí. Ze Severního Vietnamu prchl do jižní části skoro 1 milion obyvatel. Z nich je skoro 700.000 katolíků. Bylo vykonáno mnoho pro zmenšení bídy těchto lidí, kteří často přišli o všechno. Zachránili jen holý život. Ale co je to pro tak mnohé? Nemůžeme-li pomoci jinak, pomáhejme alespoň bratrskou modlitbou, aby jim Pán vzbudil apoštoly lásky a dobrodince. V těch dnech uspořádal hrdina Juda (Makabejský) sbírku a poslal dvanáct tisíc drachem stříbra do Jerusalema, aby byla přinesena oběť za hříchy zemřelých, protože nábožně smýšlel o vzkříšení— kdyby totiž nebyl doufal, že padlí zase vstanou (z mrtvých), byl by považoval za zbytečné a neužitečné modlit se za mrtvé — a protože měl na mysli, že ti, kdo umřeli zbožně, mají uloženu výbornou odměnu. Proto svaté a spasitelná je myšlenka modlit se za zemřelé, aby byli zbaveni hříchů. (Z II. knihy Makabejské 12, 43-46.) (Z mešní liturgie) 238 [pageend18]stalo se doma, v exilu a jinde ve svété STALO SE V ŘÍME V slavnostní audienci Pius X II. přijal nového velvyslance republiky Haiti u Vatikánu plukovníka Dr Benoita Alexandra, který při té příležitosti odevzdal Piu X II. své pověřovací listiny. V soukromé audienci přijal španělského ministra veřejných prací J. Vigena. Zvláštní audienci udělil majitelům nakladatelství, kteří smějí vydávat oficiální liturgické knihy Církve (pp. Marietti, Pustet, Desclée a j.), cleny pěveckého sboru továrny Dynamit AG, členky španělského sdružení Dam kate- chistek, ministry dopravy států záp. Evropy, kteří se sjeli do Říma na společnou konferenci, členy Evropského výboru pro spolupráci v užitkovém průmyslu a účastníky mezinárodního sjezdu o budování cest z betonu. Španělským rozhlasovým poselstvím Pius X II. zakončil oslavy 50. výročí založení arcibratrstva pro slavení eucharistických čtvrtků. Obétem katastrofálních povodní u Valencie Pius X II. zaslal soustrastný telegram, své apoštolské požehnání a finanční pomoc postiženým. Světící biskup z Nového Yorku Mons. Griffith odevzdal předsedovi komise OSN pro technické pozvednutí méně vyvinutých zemí 2.000 am. dolarů jako symbolický dar Svaté stolice této komisi. Sv. stolice podporuje její program od r. 1954 ; od tohoto roku má v komisi svého zástupce. Na I. konferenci mezinárodní agence pro atomovu energii zastupovali Sv. stolici Američané : ředitel společnosti RCA Frank Folsom a rektor university Notre Dáme P. Teodor Hesburgh. Péčí Hnutí intelektuálů Italské katolické akce byla vydána kniha » Reci a alokuce Pia X II, o mezinárodním společenství«. Kniha podává text nebo výňatky celkem ze 79 řečí, v kterých se sv. Otec dotkl problému pokojného soužití národů. Vatikánské posty vydaly sérii příležitostných známek k 20. výročí založení Papežské akademie věd — 28. října 1956. Na známkách je zobrazeno sídlo této Papežské akademie : letohrádek Pia IV. ve vatikánských zahradách. Římské papežské university a bohoslovecká učiliště zahájily 15. října nový akademický rok. Na papežském učilišti otců dominikánů Angelicum pronesl inaugurační přednášku řádný profesor na fakultě církevního práva P. Ondřej M. Petrů O.P. o rozdílech mezi manželským právem v západním a východním církevním zákoníku. 27. října, na svátek Krista krále, Sv. Otec Pius X II. posvětil nové vysílací přístroje vatikánské rozhlasové stanice a uvedl je v činnost. Pak pronesl latinské rozhlasové poselství ke katolíkům celého světa. Slavnost byla přímo vysílána řadou západoevropských rozhlasových sítí a italskou televisí; jiné stanice si vyžádaly text nebo překlad papežova poselství. Po silnější vatikánské vysílačce se volalo už dávno ; některé její přístroje pocházejí až z roku 1931, jak je tehdy instaloval vynálezce Marconi. Zvláště za války se pociťovaly jejich nedostatky, kdy Vatikán organisoval širokou pátrací službu po zajatcích a nezvěstných (zmínky zasluhuje, že tehdy jedině Hitlerovo Německo a Sovětské Rusko odmítly spolupracovat). Po válce se z dosavadní amatérské stanice, vysílající jen při slavnostních příležitostech, stala normální mezinárodně uznávaná stanice. Rok co rok byly přidávány nové řeči, takže nyní Vatikán vysílá v 29 řečech (m. j. česky, slovenský, čínsky, arabsky, habešsky, kromě všech evropských jazyků). Ani na umělé překážky a zábrany dobrého poslechu nesmíme zapomenout : pořady vatikánské rozhlasové stanice pro země za Železnou oponou jsou silně rušeny, podobně jako pořady jiných zahraničních stanic. Aby tedy opravdu » hlas nejvyššího pastýře mohl být slyšen na vlnách éteru až na kraj světa k slávě Krista Krále a k dobru duší«, jak si to přál Pius X I., zakladatel stanice, darovali holandští katolíci r. 1950 nový vysilač Philips o síle 100 K W sv. Otci. Po vyřešení všelijakých formalit — především bylo nutné najít pozemek mimo vlastní území Vatikánského státu a vymoci mu na Itálii práva exteritoriality — bylo začato s pracemi r. 1954. Kromě vysilače Philips byly instalovány ještě tři nové vysilače Brown Boveri: dva krátkovlnné a jeden pro střední vlny. Postavení moderních zaměřovačích antén bylo svěřeno německé firmě Telefunken. Tak tedy na svátek Krista Krále se vatikánské rozhlasové stanici dostalo nových možností, aby plnila svůj velký úkol: »nést záchranu v neštěstí, potěchu v skleslosti, radu v pochybách, světlo v temnotách, aby sláva Božího jména byla šíře známa po světě a Boží láska aby sjednotila všechny národy« (modlitba při posvěcení). V ČESKÉ RECI VY SÍL Á VA TIK ÁN denně večer o půl deváté středoevropského času na vlnách J96m, 48,47m, 41,21m, 31,10m a 25,67m ; toto vysílání je opakováno příští den o půl druhé na týchž vlnách, jen místo 48,47m jé 19,84. Slovenské vysílání je v osm večer a v jednu odpoledne na týchž vlnách jako české vysílání. Zprávu o poslechu vděčně přijme » Sezione Ceca, Rádio Vaticana, Cittá del Vaticano«. STALO SE V ČESKOSLOVENSKU V Praze se konala 12. a 13. října celostátní konference » Československé strany lidové«. Hlavní projev měl předseda strany, ministr zdravotnictví Josef Plojhar. V prvních částech své řeči podal výkaz o činnosti strany za posledních několik let (podle FEP má 13.000 členů) — t. j. do jaké míry podporovala a hájila iniciativy komunistů mezi katolickým obyvatelstvem, i když byly proti křesťanskému, ano i přirozenému zákonu. Zvláště velebí přínos lidovců k » socialisaci« venkova, t. j. k propagaci Jednotných zemědělských družstev. Čtvrtou část Plojharovy řeči tvořila » zásadní slova k otázkám ideologické práce a k církevní politice«. Plojhar si zde neušetřil další ostrý útok na Vatikán, na Světovou radu evangelických církví a na křesťanskodemokratické strany na Západě, které, se spojily se silami » míru a socialismu nepřátelskými«, a tak sledují politiku » nekřesťanskou« (!) ; také byl vytažen starý rejstřík lží a pomluv proti kardinálům Mindszentymu, Spellmanovi a dokonce i proti kardinálu Fringsovi z Kolína nad Rýnem, pro- *■ tože » obhajoval oprávněnost a dokonce nezbytnost existence atomových a vodíkových zbraní«. O maďarských poslancích kněžích, kteří byli církevními úřady vyzváni, aby se vzdali svého mandátu, Plojhar prohlásil, že nepochybuje o tom, že neposlechnou. I v ČSR prý jsou ještě zbytky podobné reakce, dokazuje to » odhalená a odsouzená protistátní činnost skupiny salesiánů, jakož i některých kněží v Českobudějovickém kraji«. Plojhar nabádal zde přímo k udavačství: » Odhalení a zneškodnění protistátních živlů, byť se kryly řeholním nebo kněžským šatem, je jen k prospěchu státu a církve« (státu na prvním miste, na druhém Církve ; Lid dem. 13. října 1957). Do budoucna dostala Čs. strana lidová za program » práci za výstavbu naší krásné socialistické vlasti« a studovat dokumenty ze zasedání UV KSČ ; projev komunisty Širokého, který mluvil na konferenci jako »host«, je »základní a závaznou směrnicí«. 239 [pageend19]Konferenci byla přítomna delegace CDU z Vých. Německa a delegace katolíků ze Sev. Vietnamu, členy této delegace byli m. j. tři knězi : Nguyen Huu Le, Ho Thanh Bien a Luong Minh Ky. Z oficiálních míst bylo oznámeno, že všichni tři pocházejí z Jižního Vietnamu, ne ze Severního, který chtějí zastupovat, a co horšího : všem třem jejich právoplatní ordináři zakázali vykonávat kněžské funkce. Takovými» delegáty katolíků« se tedy chlubí » katolická Č SL «! Účastníci oslav 500. výročí založení Jednoty bratrské v ČSR v USA potvrdili zprávy o kontrole náboženského života ; farář na př. nemůže poslat svým věřícím oběžník, aniž je napřed censurován místním komunistou, pověřencem pro církevní záležitosti. K procesům proti katolickým kněžím a řeholním sestrám, o kterých jsme se zmínili v minulých číslech, nutno přidat i proces proti dp. Omáčkoví, který byl podle novin pražského kraje » Svoboda« z 30. dubna odsouzen spolu se 14 osobami. Vůbec prý se zesiluje tlak na náboženské společnosti a častěji se objevují zprávy o protistátní činnosti jejich představitelů. Bylo prý zatčeno i několik funkcionářů československé a jiných evangelických církví. Veřejnosti se říká, že v protistátní činnosti jednotlivé církve spolupracují, nutno je tedy zasáhnout a ničit všechny. K vstupu na pedagogickou školu se žádá jako nezbytná podmínka, aby žadatel m ěl» vyřešenu náboženskou otázku«, t. j. musí být materialistického světového názoru, — dále spolehlivost rodičů a » dobrá politická minulost z osmiletky«. O přijetí na kteroukoliv vyšší školu se rozhoduje na » přátelském pohovoru«, při němž kádrový posudek rozhoduje. Pražský rozhlas věnoval jedno vysílání » Mládí republiky« odpovědím na stížnosti, že kádrové posudky hrají větší roli nežli vlastní kvalifikace uchazečů. Prof. Mirko Očadlík a jeho kolektiv to celkem hájil, jen připouštěl, že by se to mělo říci otevřeně, a ne říci nadanému matematikovi, že neprospěl v matematice, jak prý se stalo. Jindy kádrový posudek se prý zakládal na klepu. Prof. Očadlík též hájil výběr posluchačů » podle třídního původu«: při dvou posluchačích stejně kvalifikovaných a stejně hodnotných se dává přednost tomu, kdo pochází z dělnického nebo zemědělského prostředí, před tím , kdo pochází z rodin intelektuálů. 2, října zemřel po zranění při silničním neštěstí v Náchodě vdp. František Sokol, administrátor v Ostražné na Jičínsku, ve věku 36 let. • V Českých Budějovicích zemřel ve věku 86 papežský prelát a probošt Msgre Karel Boček, rodák z Karda- šovy Rečice. Příští rok je jubilejní rok lurdských zjevení. Poutníci z celého světa se sjedou do Lurd, jen náš národ tam nebude zastoupen, poněvadž se situace ve vlasti sotva změní. Proto se vyskytl návrh uspořádat ČESKOSLOVENSKOU POUŤ DO LURD všech krajanů ze svobodného světa. Organisování se horlivě ujal dp. Ladislav Pavelka, duchovní správce krajanů v Paříži, který po úspěšné letošní pouti do Lurd a Fatimy nabyl v pořádán! poutí velkých zkušeností. Sám osobně zajel do Lurd a tam se mu ještě podařilo zajistit naší pouti stanovený termín. Je to 7.-11. červenec 1958. Je to velký úspěch, když uvážíme, že ostatní dny jsou už poutěmi přeplněny. Podle toho je program pouti v hlavních rysech tento : 6. července : dopoledne odjezd z Paříže, příjezd do Lurd večer. 7. -11. července : pobyt v Lurdech. 12. července : ráno odjezd z Lurd, večer příjezd do Grenoble, odtud autobusem na La Salettu. 13. -15. čeryence : pobyt na La Salettě. 16. července odjezd z La Saletty, večer příjezd do Paray-le- Monial. 17. července : pobyt v Paray-le-Monialu. 18. července : rozchod z Paray-le-Monialu. K tomu několik poznámek : 1. Dopište si ihned o další informace na MISSION TCHÉCOSLOVAQUE, 15, rue Philippe Girard, Paris 10, Franée. 2. Podrobnosti si vyjednejte se svým zemským duchovním správcem, aby se mohlo jet ve skupině aspoň 10 osob. Jinak se nedá použít slevy na francouzských drahách. 3. Závazné přihlášky je nutno podat do 15. prosince 1957 ( !!) a zaslat zálohu 5.000 franků. Je nutno zamluvit předem noclehy a spát na asfaltu se nedoporučuje. Víte dobře, Čeho dosáhli Poláci v Czenstochowé. Nemohli bychom něčeho podobného dosáhnout v Lurdech? Náš národ si tam postavil svůj oltář, ale to nestačí, je nutno se tam u něho také modlit! Pravděpodobně se k nám připojí i velká pouí amerických Čechů, vedená panem opatem Ondrákem. Začněte na cestu spořit už dnes ! V EX ILU Z NĚMECKA. — O naše uprchlíky v jižní části bývalého francouzského pásma Německa se stará velmi pečlivě dp. Jaroslav Kubovec. Jeho práce je namáhavá, protože území jeho činnosti je velmi rozsáhlé a naši lidé tam žijí rozptýleni. Koná proto dlouhé a vyčerpávající misijní cesty, které unavují nervy a podrývají zdraví. Na svém Volkswagenu udělal již při této službě přes 120 tisíc kilometrů. Loňského roku si poležel dp. Kubovec dlouhé dva měsíce na urologické klinice v Uhnu, kde se musel podrobit dvěma těžkým operacím. Při druhé z nich mu byla vyňata jedna ledvina, a žije nyní pouze o jedné. Zpráva o jeho vážném onemocnění se rozšířila po celé jeho velké uprchlické rodině a mnoho jeho vděčných svěřenců s obavami sledovalo průběh jeho těžké nemoci. Celého čtvrt roku musel úplně vypřáhnout z práce, a ještě dlouho potom pociíoVal následky těžkých operací. Nyní je, díky Pánu Bohu, opět zdráv a v plné práci. Když jsem jej v době jeho nemoci navštívil v nemocnici, potěšil jsem ho sdělením, že uprchlíci na něho nezapomínají, že se za jeho uzdravení modlí a že mu chystají velké překvapení. Z vlastního podnětu zahájili mezi sebou totiž peněžitou sbírku, aby mu mohli dát udělat kalich. Sbírali mezi sebou téměř celý rok, každý přispíval podle možnosti, až konečně jejich šlechetná myšlenka byla uskutečněna. V červenci letošního roku odevzdal mu zástupce uprchlíků krásný kalich, jehož obrázek přikládám. Uprchlíci složili svými dary na účet značnou část, něčím přispěli také zahraniční krajané a zbytek, aby ulehčil jejich starosti, dal P. Kubovec z vlastní kapsy. Krásný důkaz vděčnosti našich lidí knězi, který se o ně již přes 8 roků pečlivě stará a který pro ně obětoval i svoje zdrávi Tento šlechetný skutek byl paprskem světla v temných měsících jeho bolestného utrpení. Na kalichu, který s láskou a porozuměním pro umělecký výraz vytvořil německý zlatník a přítel našeho národa p. Julius Bahnholzer, je vytepán obraz Panny Marie Týnické v Královicích u Plzně, kde P. Kubovec před svým útěkem působil a staral se o záchranu kláštera, kde její nádherná socha byla dříve chována. Kromě toho nese kalich nápis, kterým uprchlíci vyjadřují vděčnost svému duchovnímu pastýři : Exsul Familia Cechoslovaca in Germania Occid. Pastoři Fideli Rev. D. Jaro- slao Kubovec Grato ex Animo Donavit - A. D. 1956 — v překladu : českoslovenští uprchlíci v Západním Německu, svému věrnému pastýři dp. Jaroslavu Kubovcovi z vděčnosti darovali. Léta Páně 1956. Těchto několik řádů píše blízký spolupracovník dp. Kubovce jenom proto, aby se především prostřednictvím Nového života poděkovalo všem, kteří svým příspěvkem pomohli této krásné myšlence k uskutečnění a také proto, aby naší exilní veřejnosti byl podán krásný důkaz, že naši lidé dovedou i za těžkých podmínek ve vyhnanství a v cizině ukázat city vděčnosti a lásky pro svého kněze. v. v. • 4. řísío Salesiánského věstníku (vydávají ve vzomé úpravě Salesiani Boemi, Via Maria Ausiliatrice 32, Torino, Italia) 240 [pageend20]přináší článek Dr. K. ČESKÁ ¿KOLA PRO ČESKÉ DĚTI. Bude zajímat i naše čtenáře. Proto jej tu přetiskujeme : V červenci a srpnu hlaholil velký zámecký park zámku Rennhofu českými a slovenskými písněmi. Rennhof je útulný zámek poblíž Heidelbergu, Litevští exulanti jej koupili asi před 6 lety a zřídili tam své gymnasium a internát. Po celý rok se tu, v srdci Západního Německa, vyučuje litevsky. Jen při maturitních zkouškách se účastní komise z německého ministerstva kultu, neboť maturitní vysvědčení litevského gymnasia je rovnocenné kterémukoliv z německých gymnasií a maturanti litevského gymnasia ze zámku Rennhofu mají možnost studovat na kterékoliv německé universitě. V době prázdnin se rozjedou litevské děti k svým rodičům, kteří jsou rozptýleni za prací po celém Západním Německu, ve Francii, Anglii, Belgii, Holandsku. My, Čechoslováci, musíme Litevcům opravdu závidět jejich jednotu a velké dílo : našetřili mezi se- bou 150.000 DM (asi 37.500 dol.), aby mohli zámek pro své děti koupit. Byli bychom něčeho podobného schopni? Litevské gymnasium trpí jediným nedostatkem : nemá dosti schopných středoškolských profesorů. My Čechoslováci máme naopak mnoho učitelů, profesorů i universitních profesorů, ale nemáme pro ně uplatnění. Všichni si musí hledat zaměstnání v úplně cizím prostředí. Na kolika universitách ve světě vyučují naši učenci nejlepšího jména ! Jak by musela vypadat čs. universita v exilu, kdybychom ji dovedli zbudovat? Vraťme se však do zámku Rennhofu. Letos o prázdninách, když litevští studenti a studentky opustili gymnasium a internát, nastěhovaly se do zámku děti čs. dálkové školy. Strávily tu pěkné prázdniny, jak svědčí velká řada dopisů, které děti poslaly po skončení tábora vedení čs. dálkové školy a kde projevují nejen dík a vděčnost za krásné prázdniny, ale i touhu, aby mohly ěes. školu navštěvovat po celý rok. Také četné dopisy rodičů svědčí o tom, že děti vyprávějí jen o tom, jak to bylo krásné v ěs. letní škole a co všechno tam prožily. Den začínal budíčkem — českou nebo polskou písní na chromatickou harmoniku — potom umývání a krátká rozcvička a pak uspořádaný nástup do kostela, kde denně sloužíval mši sv. p. děkan J. Urban. S nadšením a vroucností se zpívaly české písně ke mši svaté. Protože nebyly zpěvníky, rozmnožily si děti na Copyplanu kostelní písně samy. Po mši sv. byla slavnostně vztyčena čs. vlajka, která pak po celý den vesele vlála před zámkem Rennhofem — uprostřed Záp. Německa, nedaleko Heidelbergu! Při vztyčení vlajky byla zpívána čsl. hymna a pak vše spěchalo k bohaté snídani. Po snídani byla volná chvíle k uspořádání ubikací, neboť brzy potom byla prohlídka vedoucími a zástupci žactva, a nejlépe uklizená světnice a postel byla odměněna body. Nu, a pak se vyučovalo : česky a a slovenský. Po obědě byla chvíle poledního klidu, kde děti měly možnost psát dopisy, deníky, číst české knihy z bohaté knihovny při táboře a odpoledne pak bylo naplněno hrami, vyučovací hodinou a opět hrami. Zámecký park a lesnaté okolí dávalo nespočetné možnosti ke skautským hrám. A večer, po slavnostním stažení čsl. národní vlajky, bývala rozjímavá chvíle u táborového ohně, který ozařoval okolní stromy a velký březový kříž, stojící při ohništi v čele. Zúčastňovali se jí i Litevci a němečtí občané z okolí. Ačkoliv se mluvilo a zpívalo jen česky nebo slovenský, byla tam naprostá shoda. Litevci staví své organisace mládeže na skautingu, na křesťanském, hlavně katolickém skautingu. Národním patronem Litvy je sv. Jiří, patron skautů. Není tedy divu, že jsme tu žili v bratrském porozumění. Náčrt denního programu však dává nahlédnout i do programu celých týdnů : v duchu křesťanského skautingu byl nesen program celého tábora. Loutkové divadélko, majáles, polní hry a celý ráz vyučování se snažil naplnit heslo, které vládne i litevskému gymnasiu : Bůh, Církev a vlast. A přece pro vedení čs. dálkové školy, která má teprve rok trvání od svého založení v říjnu 1956 — bylo tu i jedno bolestné poznání. Velké procento dětí z manželství, kde jsou oba rodiče zaměstnáni, nebo ze smíšených manželství — neumí téměř vůbec česky nebo slovenský a bylo nutno jim věnovat zvláštní zvýšenou péči při letní škole. V dětech byla patrna snaha a touha po mateřské řeči, která byla u nich zanedbána. Vedení čs. dálkové školy je jasno, že letní škola a oběžníky nestačí tam, kde jde o starší děti a kde je mateřština příliš zanedbána. Proto se snaží o organisaci výměny dětí a pěstounství čs. exilových dětí v čs. menšinových rodinách. Před časem uveřejnilo v několika exilových listech výzvu k čs. menšinářům, aby se ujali čs. dětí v exilu, které potřebují národní výchovu a vyučování mateřštině — tím, že s nimi bude doma mluveno jen česky a někdo se jim bude v tomto oboru věnovat. Dosud nedošla ani jedna přihláška. Při vzpomínce na jednotu Litcvců při organisaci litevského exilového gymnasia, nebo Ukrajinců při organisaci Ukrajinské svobodné university, je člověku trpko. Výměnu dětí započala čs. dálková škola zatím v menším měřítku při osobním styku. Kdo by měl zájem spolupracovat, přihlas se vedení čs. dálkové školy: Stuttgart, Postfach 1134. Dr. IC. POD VÁNOČNÍ STROMEČEK DARUJTE K NIH U KŘESŤANSKÉ A K A DE M IE D ÁR EK TRVALÉ C EN Y! Máme dosud na skladě : EVANGELIA (překlad Škrabal a Petrů), cena 600 lir, APOSTOLÁR, I.díl v překladu O. Petrů OP., cena 750 lir, APOSTOLÁR, 17. díl v překladu O. Petrů OP., cena 500 lir. Všechny tři svazky Nového Zákona 1.800 lir. ŘÍM SKY MISÁL na neděle a význačnější svátky, cena 1.500 lir. Kdo objedná celý Nový zákon s Římským misálem, zaplatí jen 3.000 lir. MODLITBY A CHRÁMOVÉ PÍSNĚ, zvláštní otisk z Římského misálu, cena 150 lir. Při hromadných objednávkách 100 lir. White-Robulecký, JAK STUDOVAT, cena 200 lir. KŘESŤANSTVÍ A OBNOVA SPOLEČENSKÉHO ŘÁDU, cena 300 lir, _ Jan Cep, O LID SK Ý SVĚT, cena 600 lir, Jan Čep, KVĚTNOVÉ DNI, cena 200 lir, Karel Schulz, POCHVALA SVATÝCH PATRONŮ ČESKÝCH, cena 180 lir. Kdo objedná pět posledních knížek, zaplatí 1.000 lir. BLOUDĚNÍ A NÁVRATY, otisk ze 6.-7. Čísla Nového života z r. 1954, cena 100 lir, ŽIVOT KRISTA PÁNA, návod na rozjímavou četbu Písma sv. (cyklostilováno), I. díl, cena 500 lir, SERIE POHLEDNIC PR AHY (5 kusů), cena 100 lir. Objednávky vyřizuje Accademia Cristiana Cecoslovacca, Roma, Via della Conciliazione, 1. - Italia. JINDE VE SVĚTĚ Oslavám 40. výr. posledního zjevení P. Marie ve FATIME V PORTUGALSKU 13. října bylo přítomno přes čtvrt milionu poutníků, především z Portugalska. Po tři dny před 13. říjnem bylo slouženo nepřetržitě 150 mší svátých, jakýsi růženec mší. Poslední mši svátou sloužil kard. Cicognani z Říma. Začátkem října připutovalo do Fatimy 500 nemocných nemocí Hansenovou - malomocných, z útulku blízko města Coimbry, Byli provázeni svými ošetřovateli a příbuznými. Pouť vedl biskup z Coimbry Mons. Sena de Oliveira. * První pastýřský list kard. Wyszyňského připomíná vážnou povinnost rodičů postarat se o to, aby jejich děti měly ve škole vyučování náboženství, jak jim to zaručuje ústava a slib Go- mulkův. Zase z interpelace v parlamentě jsme se dověděli, že místní úřady se zavedení náboženství do rozvrhu všemožně brání, nejednou přímo odmítly přijmout do školy děti, pro které rodiče požádali o náboženství. 241 [pageend21]p o z n á m k y LITERÁRNÍ SOUTĚŽ 1957 Křesťanská akademie a Kulturní rada upozorňují, že uzávěrka letošní literární soutěže je 31. prosince 1957. Práce přijímá pro/. Dr. Robert Vlach, Postfack 227, Lund - Švédsko. Soutěž je jako obvykle anonymní, rozsah prací není omezen. Lze se účastnit i pracemi všech vědních oborů. Oeměněné práce budou vydány. EDUARD TREGLER. — Dne 6. srpna tohoto roku bylo tomu 25 let, co zemřel v Bystřici pod Hostýnem tento z největších našich virtuosů na varhany a vynikající skladatel zejména církevní hudby. Narodil se 5. ledna 1868 v Lounech a hudebního vzdělání nabyl na místní škole a později u Antonína Dvořáka. Byl krátký čas ředitelem kůru na Smíchově, pak u sv. Jiljí v Praze a roku 1898 se stal dvorním varhaníkem saského krále v Drážďanech, uplatniv se jako první ve velké mezinárodní soutěži na toto místo. Roku 1906 založil v Praze s A. Heřmanem hudební školu » Dvo- řákeum«. Roku 1908 přesídlil do Loun, kde byl regenschorim. Byv vyzván Leošem Janáčkem, aby přijal místo na brněnské varhanické škole, vyhověl definitivně roku 1916 a přesídlil do Brna, kde učil na mistrovské škole až do své smrti. Treglerova » Missa jubilaei« je z nejlepších děl toho druhu vůbec. Jeho » Missa D-dur« a » Missa in honorem S. Venceslai« jakož i jeho » Ave Maria« ho proslavily a byly často provozovány. Kromě toho je i širší veřejnosti známa jeho » Serenáda pro velký orchestr« a jeho něžné » Klavírní skladby«. Ve své době byl Tregler uznáván za jednoho z největších soudobých virtuosů ve hře na varhany. Byl to muž skromný, který pro sebe nikdy nevyhledával reklamy a který svou činností zejména také povznesl hudební život svého rodného města, města Vrchlického. Uvedl Dvořákovu » Stabat mater« v děkanském chrámu svátého Mikuláše v Lounech s vynikajícími sólisty drážďanské opery, za ním jezdilo České kvarteto, založil » Lounskou filharmonii«, která byla tehdy tělesem nadprůměrné dovednosti. Tregler si nezaslouží, aby byl zapomínán, byl jedním z Dvořákových žáků, kteří dosáhli velikosti. jj ŽIDÉ A NÁBOŽENSTVÍ. — Ačkoliv malé procento židů si ještě zachovalo víru, jejich osud je nerozlučně spjat s náboženstvím, a to trojím způsobem: předně, že své pravé náboženství nenahraditelně ztratili; za druhé, že jsou neustále živým důkazem pravosti katolického náboženství; konečně, že jejich podvědomá mesiánská touha je vede k zakládání náhražkových náboženství. K tomu není nutno příliš dodávat, jelikož běží o očividné skutečnosti. Dnešní židé skoro vůbec nevěří. Od roku 70 po Kristu nemají chrám, který byl zapálen přes výslovný zákaz římského císaře, a nikdy se už nepodařilo jej obnovit; nemají oběti, protože nemají kněžstva; rabíni jsou pouhými učiteli zákona, kněžský rod však vymřel. Židé pláčí u zbytků zdí chrámu a shromažďují se v synagogách k modlitbě a náboženské výuce. Tak jejich náboženství, kde se ještě udrželo, je plané. Přesto, že ztratil jediné pravé a silné pouto svého náboženského vědomí, a je rozptýlen po celém světě, svazek tohoto národa je nerozborný, trvá již po dvě tisíciletí a podle sv. Pavla (v. 11. kapitole v listu Římanům) přetrvá věky až do konce svěla, aby pak po vstupu všech »pohanů« do Církve i on konečně hromadně uznal Krista. Tento případ je v dějinách jedinečný, nemá obdoby, a jeho průkazná síla je podepřena proroctvími z doby předkřesřanské a zvýšena docela mimořádnými obtížemi a překážkami, které jsou životu židovského národa vždy a všude kladeny v cestu. Mesiánská touha a očekávání Vykupitele však v židech žije a projevuje se nejen v obratnosti zacházet se zlatém a získávat bohatství, nýbrž i v » zakládání« pseudonáboženství, jež se představují světu s poselstvími » spásy«, zatím co jejich původci se jim klaní. Jen namátkou mohou zde být uvedeny : Spi- nozova racionalistickó-pantheistická etika, Marxův dialektický materialismus, Bergsonovo dynamické náboženství, Freudova psychoanalysa, Einsteinovo zbožnění kosmu, Hesnardova utopistická morálka bez hříchu ... Židovský národ nesmí být přehlížen, protože je tak m alý: před Kristem je středem a nositelem pravé historie, po Kristu zcela zvláštním způsobem hraje roli protivníka nového Izraele, aby se mu nakonec vzdal a uznal pravdu, jíž je svědkem proti své vůli. P. K. JE BIBLICKÉ MALOMOCENSTVÍ DNEŠNÍ LEPRA? — Lepra je choroba velmi rozšířená. Je způsobována bacilem, který se podle objevitele nazývá bacilem Hansenovým. Patří do téže třídy jako bacil tuberkulosy a jeho vědecké jméno je Mycobacterium leprae. Přímým stykem s nemocnými se lepra přenáší. Sta- dium inkubace, doba, než se objeví první příznaky, může trvat řadu let. Prvním příznakem je rýma. Pak se ztrácí na infikovaných místech kůže citlivost. Po dlouholetých příznacích, jež nejsou nijak charakteristické (nepravidelné horečky, rýmy, vyrážky atd.) se objeví uzlíky (Lepra tuberosa), zejména v kůži obličeje. Obličej tím zhrubne (facies leontina). Někdy postihne lepra přímo nervy (Lepra nervorum, Lepra anaesthetica), na kůži se objeví skvrny, které označují necitlivá místa. Protože zničením nervových funkcí trpí výživa zejména prstů, nastanou nekrosy a od- padávaní článků prstních. Manželství lidí leprou postižených vykazují málo dětí, většinou jsou bezdětná. Lepra se nedědí, ale je možná nákaza za porodu nebo po něm. Lepra se donedávna léčila chaulmoogrovým olejem, dnes se léčí sulfoamidy, jako jsou Conteben, Promiň, Diason atd. Dokonalých výsledků léčebných se nedosáhlo. Leprou stižení jsou většinou umístěni v ústavech (leprosariích). Podle statistiky » International Leprosy Association« je v Itálii počet těchto útulků omezen na čtyři. Na Maltě jsou 2, v Portugalsku 2, ve Španělsku 14, v Norsku 1, na Islandě 1, ve Francii 3. Největší počet leprosarií je v belgickém Kongu (105) s počtem 71.850 stálých ošetřovanců, kromě toho je 200.000 případů ošetřováno ambulantně. V Číně je jen 41 leprosarií, ale milion malomocných bez jakéhokoliv ošetření. V Indii je 85 leprosarií, v Nigerii 28, na Koreji (obojí) 20, v Japonsku 13, v Brazílii 36, ve Francouzské západní Africe 29. Spojené státy vydržují 3 leprosaria na Hawaiských ostrovech, kde nešřastní nemocní mají k disposici i kina, koncertní síň a veškeré pohodlí. » International Leprosy Association« se sídlem v Londýně vydává časopis» International Journal of Leprosy«, který se zabývá výlučné touto chorobou. - Líčení příznaků » malomocenství« v Bibli je ovšem jiné než jak lepru známe my. Mnoho lékařů je toho názoru, že biblické malomocenství není to, čemu dnes říkáme lepra. Lepra se také v biblické době ve Středomoří asi nevyskytovala. Byla tam zavlečena později z krajin teplejších. Na otázku, zda malomocenství biblické je dnešní lepra či nikoliv, nemohou však odpovědět pouze lékaři. Zde by měli svůj názor říci i znalci Bible a orientalisté. Jejich názor by byl víc než zajímavý. -j. Gilbert Keith Chesterton, VÁLKA BOHU A DÉMONU, výběr ze spisů přeložila a vydala Křesťanská akademie, Melbourne 1957, stran 72, cena neudána. Několik kapitol ze tří knížek, Heretikové, Orthodoxie a Nesmrtelný člověk, velmi vhodně vybraných, dobře přelo242 [pageend22]žených a pěkně uvedených, jistě podává dostatečný přehled o všeobecně uznávaném významu Chestertonovy tvorby. Myslím, že melbournská Křesťanská akademie dosáhla tímto studijním sva- zečkem cíle, který si vytkla. V úvodu se praví : » Jsme si vědomi, že v dnešní době, plné názorových zmatků, které byly způsobeny člověkostředným humanismem, je nutná především jasnost, pokud se týče pravdy, bez které není ani řádu, a proto ani jednoty. Z toho důvodu vydáváme k 20tému výročí úmrtí G. K . Chestertona výbor z jeho spisů pro náš exil.« — A ještě jeden citát z úvodu :» Chesterton našel řešení, jehož důsažnost je úměrná jeho prostotě, jak tomu bývá u mnohých geniálních objevů. Záleželo v tom, že vyšel vstříc modernímu myšlení co nejdále, ale jen v metodě, nikoliv v zásadách — že přijal za základ moderní způsob myšlení a vyjadřování, ba i moderní zaměření k praktickému úspěchu, ale přitom vycházel neustále z toho, co je nutným, všem lidem společným prazákladem myšlení — z prvotních zásad zdravého rozumu. A právě konfrontací moderních idejí se zdravým rozumem ukázal, že křesťanské učení je jediným spolehlivým vůdcem zdravého života« (str. 7). Domnívám se, že studium tohoto výboru by mohlo velmi věcně přispět i k řešení naší národní a exilové problematiky, nadhozené v celé šíři a nahotě v obou knihách Kolárových. Nepovažuji totiž» vládní«, a proto vysloveně dogmatickou myšlenkovou linii Milíč, Hus, Chelčický, Komenský, Masaryk za tak posvátnou a nedotknutelnou, abychom ji nesměli a neměli také jednou postavit do konfrontace se zdravým rozumem. Možná, že by se tím mnoho otázek podstatně zjednodušilo. Václav Milan Vladimír Zelený. PO V ÍD K Y Z PŘ ED MĚSTÍ, Lund, edice Sklizeň svobodné tvorby, 1957, stran 48, cena 1,50 dol., obálka a ilustrace A. Marek. Patnáctý svazek Sklizně svobodné tvorby má podle mého názoru trochu pochybený název. Člověk čeká něco docela jiného, než při četbě a hlavně po ní, když se trochu nad tím vším zamyslí, v Zeleného knížečce najde. Nazval bych tuto sbírku pěti vkusných povídek (pokud chceme za povídku považovat i stroze dokumentárního Otce Duška) spíše »Česká Paříž« nebo »Maloměsto ve velkoměstě«. Příběhy zcela malých lidí a přitom příběhy lidí, kteří jsou pro většinu » uprchlíků« strašidelným přízrakem : krajané, lidé, kteří se smířili s tím, že zemřou v cizině. Nevytýkám autorovi tuto thematiku, naopak. Je velmi zdravá. Ukazuje, že i před třiceti lety byly důvody odchodu do ciziny, pobytu za hranicemi anebo i návratu záležitost výsostné osobní, skorém charakterová, a řekl bych i charakterní. Není snad dobré všechno, co se dává do jediného oddělení s velkým nápisem » Politický odpor proti nelidskému komunismu«. A pokud jde o politiku, případ otce Duška může být nepříjemným, ale užitečným poučením. Nepochybně je Zelený dobrým vypravěčem. Jeho čeština neunavuje a francouzké vložky neodcizují, jak tomu často bývá v jiných případech. Zcela zvláště bych pochválil obálku a ilustrace. Nemohu si upřít závěrem poznámku, že se již těším na další svazky Sklizně svobodné tvorby a doufám, že budou více »literární« než první polovina letošní serie. Kolárovy Otázky české tradice a Kratochvílova Kniha o životě zvířat se mi zdály totiž spíše záležitostí odborných vědců, než předmětem literární kritiky. Jan Pražák Josef Václav Sládek, V \ B O R ZE SPISŮ, Řím, edice Vigilie, 1957 (uvnitř 1956), stran 84, cena neudána. Skromná edice Vigilie se skutečně činí. Za necelé čtyři roky jejího trvání máme v rukou již osmý svazek. Není tak bibliofilský jako Schulzova Pochvala svátých patronů českých, ale přesto je nutno pochválit pěknou reprodukci známého a každému Čechu přece jen tak drahého Alšova obrázku. Přes několik tiskových chyb je cyklostylová úprava dobrá. Výbor je dobře volen, i když myslím, že snad nebylo dobře trhat jednotlivé, básně, jako na př. ve Snu lásky (str. 67 a 68). Sládek sám nepotřebuje komentáře. Stačí přečíst básně, jako Modlitba dělnická, abychom pochopili jeho nadčasovou a přitom palčivě časovou hodnotu : » Ty, Bůh jeden nad oblohou, a my bratři na té zem i!« Je sice pravda, že přes Vídeň a londýnský Interpress máme dnes možnost opatřiti si české klasiky v pěkných vydáních, ale finančně jsou jistě dostupnější podobné malé výbory. Myšlenka literární edice římské Křesťanské akademie, vydávat vedle původní tvorby i trochu české klasiky, vede jistě k zamyšlení : není třeba slepý návrat do minulosti, ale co by asi řekl starý Sládek některým básním na prvních stránkách posledních čísel Sklizně? Jan Pražák Ludwig Armbruster. OBJEKT UND TRANSZENDENZ BEI JASPERS (sein Gegenstandsbegriff und die Möglichkeit der Metaphysik) in 44 Philosophie und Grenzwissenschaften” , Innsbruck Verlag Felizian Rauch, 1957, stran 139, cena neudána. Uvádíme tuto filosofickou studii spolupracovníka Nového života jako důkaz jeho kompetence na poli existenciální filosofie. Kniha, ke které bychom se rádi vrátili v delším článku, je význačná nejen svérázným metafysickým pojetím protimetafysického filosofického systému Karla Jasperse, nýbrž především obsáhlou znalostí nám Evropanům celkem nedostupné japonské filosofické literatury, znalostí, kterou si autor získal studiem na tokijské katolické universitě Sofia. Mladý český jesuita, který se pravděpodobně vrátí po ukončení svých řádových studií v Evropě zase na tokijskou universitu, má podle úrovně této své první delší práce nejlepší vyhlídky na poli synthese dovozu evropského myšlení s domácími myšlenkovými proudy nejmodernější země žlutého kontinentu. Václav Milan SK AU T-E XU LA N T. Měsíčník skautů, skautek, vlčat i světlušek z CSR v exilu brzy skončí pátý ročník. Časopis je živým svědectvím drobné, ale dobré positivní práce mezi naší mládeží v exilu. Zasluhuje si pozornosti a podpory všech, kterým leží na srdci budoucnost naší mládeže. Vychází v Londýně (4, Holland Rd., London W. 14., England). ČESKÉ A SLOVENSKÉ K N IH K U PECTVÍ V LO N D Ý N Ě INTERPRESS LTD. vydalo nové vánoční seznamy nových i antikvárních knih. Pište si o ně na novou adresu : Interpress Ltd. 12, M ontagu Sír., London, W. 1. - England. REDAKCI BYLO ZA SL Á N O : — Přemysl Pitter : OHEŇ NA ZEMI. — Druhá část proslovů vysílaných do vlasti. Sklizeň svobodné tvorby svaz. 22. — Obálku kreslil Rudolf Michalik. Str. 80, cena 1.50 dol (10 sh., 5.50 DM). J. K . Zeman : JAK » RŮSTI V K R IST A«. Nově upravená příručka českých baptistů od Torreye-Ptáčka. Edice Pravdy, sv. 2. Chicago-Toronto 1957. Str. 67. M ADRID. Sborník. Výběr z madrid- ského nedělního vysílání. Č. 3. Český národní výbor, Londýn. Str. 32. Cena 3 sh. MŠE SV. ZA DOBRODINCE A PŘEDPLATITELE NŽ byla sloužena v listopadu v kostele Gesú nad hrobem sv. Josefa Pignatelliho, uprchlíka a ochránce uprchlíků. V prosinci bude sloužena v arcibasilice P. Marie Sněžné » u jesliček«. Poslední číslo letošního ročníku NZ (12té) vyjde a bude rozesláno předplatitelům začátkem prosince spolu s přílohou Apoštolátu sv. Cyrila a Metoděje. Děkujeme všem, kteří nám pomohli dokončit tento ročník. Doufáme, že nám všichni zůstanete věrni i v novém X . (jubilejním) ročníku N Ž ! Rádi bychom, bez zvýšení předplatného, náš časopis ještě zlepšili. Bude to však možné jen tenkrát, když vzroste počet řádných předplatitelů. Doporučte časopis svým známým! Pošlete nám adresy, na než bychom mohli poslat ukázková čísla! Děkujeme Vám. Administrace 243 [pageend23]d o p is y • d o t a z y ♦ o d p o v ě d i Kalich mistra Bahnholzera pro dp. Kubovce. (Viz str. 240: V exilu) JEŠTĚ PEKAR A DRUZÍ. — Dopisem, který jste ve svém posledním čísle samozřejmě otiskli, poučil mě p. Přemysl Pitter, že jsem mu špatně rozuměl, když jsem si jeho slova vykládal tak, že doufá po vzoru Gandhiho ovlivniti okupační mocnost prostředky pouze mravními. (Citoval jsem pro stručnost pověstnou hladovku, která na. humánní Angličany ovšem udělala průrazný dojem.) Jestliže jsem jeho názor v tom smyslu nenáležitě zjednodušil, jestli si nedělá ilusí o vnímavosti okupanta sovětského, musím jeho slova vzít na vědomí a za svou nechápavost se i omluvit. Ale docela jinak odpovídám na jeho slova o poměru názorů Pekařových a Masarykových. Přemysl Pitter praví: » Zajisté patří Palacký, Havlíček, Jirásek a Masaryk mezi představitele myšlenkového směru protichůdného Pekařovi. Možno je však prohlásit za hlasatele these, že Češi jsou od přírody živel revoluční? Ze neuznávali české státní právo? Že Bílou horou české dějiny konci? Možno odpůrcům Pekařovým imputovat přesvědčení, že státní samostatnost byla národu darována Wilsonem, kterému to vemluvil Masaryk?« Na poslední otázku odpovídám stru čným : » Ano !« Pamatuji se na rozsáhlou, ba únavnou polemiku, kterou vedly » Národní listy« právě proti této thesi. NL tvrdily, že samostatnost ustavil v říjnu 1918 národ doma — t. j. Karel Kramář a » muži 28. října«. Proti tomu bylo z výšin Prahy IV. břitce odpovídáno, že národ vděčí za samostatnost právě jen oné svrchu uvedené činnosti za mořem. Postoj proti českému státnímu právu nemohu ovšem imputovat ani Palackému, historiogra- fovi pánů království českého, ani Havlíčkovi, pěvci blanických rytířů. Ale realistická strana profesora Masaryka své jméno brala od toho, že vycházela od reality cislajtánského státu, ne od plesnivých pergamenů státoprávních. Právě tak není tajemstvím, že prof. Ernest Denis obšírnou knihou označil Bílou horu za » Konec samostatnosti české« a za toto historické dílo byl Masarykovou republikou odměněn všemi poctami, jimiž vůbec vládla. A revoluční smysl českých dějin? Jaký, ne-li tento, je smysl pověstných slov, že Tábor je náš program? President Masaryk přece dozajista nechtěl za program své republiky prohlásiti theokracii, vyznačenou doslovným pojetím Bible a příjímáním Těla a Krve Páně pod obojí způsobou — takového programu byl nevýslovně vzdálen. Chtěl prostě za vzor své republiky prohlásiti revoluční boj Tábora proti tehdejším náboženským, politickým a společenským řádům. Proti tomu období konservalivní byla touto školou hodnocena záporně — to je nebyla snad jen habsburské protireformaci upírána každá světlá stránka (takže i barokní umění bylo třeba uvésti k platnosti takřka spikleneckým náporem), nýbrž i z doby Karla IV. byl především připomínán mravní úpadek některých duchovních. Domníval jsem se, že to vše jsou these, pamětníkovi republiky banálně známé, a divím se, že někdo k nim může přičiňovat otazník. V tomto případě se za zjednodušování ani neomlouvám, neboť nemohu ovšem v časopisovém článku otisknout celého Denise, Bartoše, Herhena staršího a jak se již koryfeové našeho husiti srnu jmenují — nemohu se zastavovat u výhrad, jimž snad své základní these obměňují. Ale tvrdím, že these ty jsou právě takové, jak se na ně můj vážený kritik táže, a odvolávám se ke každému čtenáři oné literatury. Jindřich Středa Jak by se dalo zabránit přílivu kýčovitých sádrových soch (sv. Terezie, Lurdská Panna Maria atp,) do kostelu? Z některých chrámů vykážou turisty, kteří nejsou náležíte oblečeni; nevkusné obrazy a skulptury zrovna tak hanobí kostely. Dávají-li se květiny na oltář nebo k božím mukám, pod sochy světců, ke křížům na rozcestí v plechovkách od konserv (které jinak putují do odpadků) místo ve vázách, je to spis zneuctívání než uctívání. Lépe by bylo nezdobit — nestačí čistá bílá zeď, když ji nikdo neumí krášlit? Nezaplavovat kostely květinami, když je nedostatek dobrých řemeslníků a uměleckého průmyslu. Stejné hanebné jsou různé » svaté« obrázky, sloužící jako záložky do modlitebních knížek atp. Jak čelit tupení, jak vyhnat kramáře s brakem od bran kostelů? P. R, Dopis naší čtenářky mi připomíná to, co prý řekl jeden francouzský kazatel při návštěvě poutního místa. Ukazovali mu kapličku, kde se podařilo vyhnat zlého ducha z osmnáctiletého mládence. Kazatel se podíval okolo a dodal sarkasticky : » Zdá se, že si pak dábel vyprosil, aby směl vejít do těch » uměleckých« obrázků, které tu událost připomínají, a odtud jej už nikdo nedokáže vyhnat!« Pánu Bohu se má dávat to nejlepší. Umění, které slouží bohoslužbě, má být umění skutečné, vážné, svaté, jak to nařídil Pius X. To platí o kostelích, obrazech, písních, textech bohoslužebných, zkrátka o všem, co je určeno k chvále Boha. Biskupové při visitacích nebo církevní komise pro posvátné umění kontrolují situaci, jsme úplně zajedno s naší čtenářkou, pokud jde o positivní snahu zlepšit a zkrášlit místo, kde se člověk stýká s Bohem. Mělo by být více těch, kteří upřímně usilují o krásu domu Božího. Ale myslím si, že nemusíme být tak » obrazoborečtí« v každém případě, všude, kde jde o sádrový odlitek, o májový oltář utopený v moři bramboříků, lilií, muškátů. Kýč je pokrytectví, něco, co se za umění vydává a není, proto zásadně do kostelů nepatří. Ale něco jiného je nedostatek estetické vyspělosti, nedostatek prostředků, nedostatek odborníků. Se stromu krásy, jak říkával Březina, může trhat každý jen tak vysoko, kam až dorostl. Zde nic nenapraví předpis, tu musí předcházet dlouhá výchova. Kromě toho každé příkré obrazobo- rectví, i nejlépe míněné, snadno zapomene na nej důležitější theologickou pravdu. Bohu máme dávat s naší strany to, co je po lidské stránce nejlepší, ale víme dobře, že Bůh nebere vždycky a automaticky jen to nejlepší. Nejlepší obraz Boží je sám člověk. A jak často Bůh volí slabé, aby zahanbil silné, nevědomé, aby zahanbil moudré! Ostatně víme dobře, že k Michelangelově Pietě putují turisté, kdežto u barvotisku v Pompejích si miliony vyprošují milost. Z Rafaelovy Madony k nám září odlesk krásy jakoby z jiného světa, ale z laciného sádrového odlitku v Syrakusách se nadpřirozeně vylily mateřské slzy soucitu s naší bídou, s naší ubohostí. Jakob v poušti prohlásil za svátý kámen, protože tam k němu sestupovali ve snu andělé. Nemá být svaté každé místo, kde se duše stýká s Bohem? Nevím už, kdo to řekl, ale pověděl to dobře : » Já se nedokážu smát tam, kde se někdo modlí !« žc 11. číslo Nového života vyšlo v Římě 15. listopadu 1957. - Vytiskla P.U.G. Roma, Piazza Pilotta, 4. - Italia. [pageend24]