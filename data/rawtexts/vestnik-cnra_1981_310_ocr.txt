VĚSTNÍK Vyšla řada reportáží o mezinárodním teroru od různých autorů ve Spojených státech, v Anglii i ve Francii a všichni dosvědčují, že existuje sovětské mezinárodní spiknutí zorganizovaných teroristů, zdánlivě separátní hnutí extrémní pravice i levice. Ze všech Moskva těží, neboť vše to směřuje к rozvratu a chaosu a to konec konců je její cíl. Z nejznámějších spisovatelů v tomto oboru je Claire Sterlingo- vá, která se nám před lety uvedla svou knihou o tragickém skonu Jana Masaryka. Autorka žije v Evropě třicet let, odkud zasílá americkým časopisům zahraniční reportáže. Poslední dva roky soustředila svou pozornost na terorismus v západním světě a přišla к poznání, že síť se rozprostírá z Moskvy, od Havany až po Palestinu. Některé události zdánlivě nesouhlasí, ale ve skutečnosti jsou stejného původu. Své poznatky zvěčnila v knize “Network of Terror”, vydalo nakladatelství Reader’s Digest Press v New Yorku. Popisuje činnost mezinárodních vrahů, kteří žijí v podsvětí, mění jméno, národnost, působiště a unikají spravedlnosti po léta díky hlavně naivnosti svých budoucích obětí a měkkosti západu. Odstrašujícím příkladem je Ilič Ramirez Sanchez, lépe znám jako Carlos “Šakal”, narozený ve Venezuele, po otci komunista. Starý Sanchez měl tři syny, které pojmenoval Ilič, Vladimír a Lenin. V Caracasu mladý Ilič patřil ke skupině dvou set činných členů, kteří organizovali pouliční protivládni demonstrace a děsili obyvatelstvo. R. 1966 byl otcem poslán do Londýna, kde organizoval, jak hrdě hlásí, první internacionálu irských a britských soudruhů. Na cestě do Londýna se stavěl na Kubě, kde se vyučil v sabotáži, výrobě bomb a výbušnin, padělků; vyškolil se v kamufláži, přestrojení, ve všem čeho bude třeba v podzemí к podvratné činnosti. Nejlepší vyškolení dostal v Moskvě, přímo od KGB u pluk. Simenova a pak následoval tréning v Palestině. Vrátil se do Moskvy r. 1973 na speciální kursy v politické indoktrinaci, ve zbraních a v obraně karate. Pohyboval se z místa na místo; v Paříži r. 1975 zastřelil tři osoby, zase se mu při zatýkání podařilo uniknout policii, která neměla tušení, že má před sebou dávno hledaného Carlose. Francouzská výzvědná služba věděla, že Kubánci, společně se špióny z východní Evropy se zúčastňují mezinárodního hnutí teroru, ale ministerstvu vnitra nebylo dovoleno nařknout Sovětský svaz na rozkaz presidenta Giscarda ď Estainga, který si nechtěl znepřátelit Moskvu. Autorka Sterlingová si stěžuje, že narazila na tyto ohledy (hands-off policy) ve všech deseti zemích, kde hledala fakta a studovala poměry. Ve Washingtonu poradce presidenta Cartera v National Security Council nechtěl věřit těm “bájkám” o mezinárodním teroru. Konečně jsou tu důkazy, že existují tři disparátni skupiny, které si však vzájemně pomáhají a dostávají pomoc z jedné centrály. Je to síť teroru a všechny cesty směřují do Moskvy, která cílevědomě podporuje mezinárodní teror finančně i výzbrojí vrahům, aby zabíjeli a uskutečňovali její politický cíl. Tato síť byla vlastně zorganizována v lednu 1966 na konferenci “Tří kontinentů” v Havaně za účasti 513 delegátů. Bylo na konferenci zastoupeno 83 skupin. Vyhlásil se program pro studentské hnutí, pro dělný lid a za národní osvobození. Měla to být globální strategie proti americkému imperialismu. Byli přítomni zástupci z Belgického Konga, Angoly, Mozambique, Habeše, Jižní Afriky, Yemenu, Palestiny, Laosu, Kambodži, ze Střední a Jižní Ameriky. Na Kubě byl vytvořen řetěz táborů pro výcvik teroristů pod dozorem plukovníka KGB Vadima Kotčergina, který měl na starosti budoucí teroristy. Zde se učili budoucí učitelé z komunistických států, Československa, Maďarska, Bulharska, Severní Koreje a Jižního Yemenu. Byla to léta neobyčejně plodná počínaje r. 1968: obsazení Československa; ve Spojených státech vzbouření proti Vietnamu; ve Francii demonstrace studentů za vedení Rudého Dutschkeho; bouřlivé studentské hnutí v Japonsku; neklid ve Španělsku; výtržnosti v severním Irsku. Oficiálně Moskva se odvracela od teroristů, ale tajně je vyzbrojovala, mělo to být hnutí národního osvobození. Po roce 1970 rozvětvovaly se tábory к výcviku teroristů v Africe к osvobození Angoly a Mozambique; v Libyi dostalo se Palestincům za biliony dolarů sovětské výzbroje. Ve většině táborů učili je Kubánci, ale často i Němci z východního Německa. Tyto skupiny nebyly proletářské a často byly poměrně malé. Pověstná tlupa Baader-Meinhof čítala necelých 100 vytrénovaných aktivistů, když unesla a zavraždila průmyslníka Schlegra r. 1977 a podnikla řadu odvážných akcí. Tlupa Tupamaros v Uruguayi neměla ani desetinu jednoho procenta obyvatel, když se jí podařilo rozvrátit tuto republiku. Claire Sterlingová popisuje postup v západní Evropě a činnost palestinského hnutí Popular Front for the Liberation of Palestine. Jejich specialitou bylo zajmout letadla rychle za sebou, v desíti místech. Původně měl to být útok na židy, ale přišlo o život při výbuchu letadel mnoho lidí různých národností. Je třeba sledovat jak se činnost rozrůstala, jak si teroristé vzájemně pomáhali, např. Carlos se přidal к Palestincům r. 1970 a měsíce s nimi trénoval. Ve své rozsáhlé reportáži autorka jmenuje spoje, kdo na koho navazoval. Ovšem vždy v pozadí se objevuje sovětská tajná služba. Od založení trojúhelníku v Havaně - Kuba, Palestina, Sovětský svaz - Moskva měla volnou ruku. Po deset let se zdánlivě distancovala, jakoby neměla nic společného s teroristy. Ve skutečnosti je chránila diplomaticky, vyzbrojovala je a současně ve svobodném světě s velkým úspěchem fedrovala ČESKOSLOVENSKÉ NÁRODNÍ RADY AMERICKÉ Čís. 310 Červen 1981 ZÁPAD SE KONEČNĚ BRÁNÍ [pageend1]VĚSTNÍK June 1981 Organ of the Czechoslovak National Council of America Published monthly (Except bi-monthly July-August) Subscription $4.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 détente. Západ za každou cenu chtěl věřit mírumilovným sovětským námluvám. Osm let před vypuknutím islamské revoluce v Iránu opustilo na tisíc Íránců svou zem, aby trénovali a připravovali se na revoluci. Po návratu do vlasti, začli cvičit další členy. Není divu, že byli připraveni zmocnit se hladce amerického vyslanectví. Terorista jako Carlos vystupuje v mnohých úlohách, na mnohých místech. Zavedl např. zajímání rukojmí v Evropě a se svými japonskými commandos zmocnil se francouzského vyslanectví v Holandsku; připravil cestu německým teroristům ve Stockholmu; zorganizoval Francouze a zařídil, aby bombovali tři pařížské časopisy; vystavil falešné pasy japonským commandos; používal italskou Rudou brigádu к vystavování pasů, ke krádeži automobilů; к převádění lidí a převážení skrytých zbraní využil pomocníků nejrůznějších národností: Turka, Němce, Řeka, Jihoameričana, atd. Trvalo to léta než si západní policie uvědomila, že má co dělat s rozvětvenou sítí teroru. Během let se osvědčila řada vynikajících teroristů, mj. Gabriela Krocher-Tiedmannová z učitelské rodiny ve východním Německu. Působila s německými studenty v severním Irsku, pak ve Švédsku a dále v Berlíně. Sotva byla propuštěna z vězení, kde si odseděla necelé dva roky za zavraždění policisty, vyznamenala se účastí na únosu Petra Lorenze. Výměnou za něho teroristé požadovali propuštění šesti uvězněných teroristů. Za necelé čtyři dny německá vláda kapitulovala na celé čáře a vyhověla všem požadavkům teroristů. Uvěznění byli propuštěni a každý z nich - a Gabriela též - dostali $10,000 a zdarma let Lufthansou do Jižního Yemenu, aby tam mohli pokračovat a připravovat se na další vraždy. Musíme si klást otázku, zda se vyplácí vykupovat rukojmí. Tímto dobrodružstvím nekončila nikterak činnost Gabriely Tiedemannové. Carlos si ji vybral do teamu šesti, kteří měli za úkol zajmout jedenáct ministrů z olejových států, tou dobou návštěvou ve Vídni, aby se zajistil větší nátlak Arabů na zničení Izraele. Při tomto pokusu Gabriela zastřelila dva členy policie, načež zmizela na dva roky. O vánocích r. 1977 zastřelila na švýcarských hranicích dva členy pohraniční stráže, aby jim znemožnila prohlídku automobilu. Vezla sebou v ukradeném autu mnoho zajímavého materiálu o plánované činnosti teroristů a $20,000 na hotovosti. Peníze byly z výkupného $2 milionů za rakouského textilního magnáta Michala Palmera. Mezi dokumenty byla zmínka o chystaném únosu italského státníka a skutečně Aido Moro krátce nato stal se obětí teroristů v Římě. Bouřlivé poměry v severním Irsku jsou ideální pro revolucionáře. Žel, že finanční dary amerických občanů irského původu pomáhají financovat hnutí Ira. Moskva by nejraději rozvířila občanskou válku a využila národního konfliktu ke svému prospěchu. Československo bylo zataženo do těchto plánů. Zástupce IRA David O’Connell byl v Praze vyjednávat s Omnipolem o velkou dodávku zbraní. Autorka poznamenává, že československý zbrojní průmysl je pod těžkou kontrolou KGB. Část objednávky byla zaslána letecky do Amsterdamu a tam na letišti zadržena. To ovšem neznamená konec dodávkám teroristům. Pod heslem “národního osvobození” Baskové jsou středem pozornosti mezinárodních teroristů. První skupina revolučních Basků byla vycvičena na Kubě již r. 1964. Pak se Moskva rozhodla rozšířit svůj mezinárodní teroristický program a z Kuby, s různými jinými skupinami z Jižní Ameriky, je všechny poslala do Alžíru, do nových táborů, kde se shromažďovali ostatní, mj. American Black Panthers ze Spojených států. V Madridu zahájilo sovětské vyslanectví rozsáhlou novou činnost r. 1977, ale nikdo se neměl dovědět, jak velkou úlohu hraje KGB na těchto přípravách. Sovětská komunistická strana zahájila novou éru diplomacie. KGB agenti působí účinně na každém vyslanectví a ve Spojených národech. Mnoho zůstane utajeno, ale stačí, co nám prozrazuje Claire Sterlingová, abychom se utvrdili ve svém přesvědčení o velkém světovém nebezpečí. Občas doufáme, že nové a nové důkazy terorismu donutí i mírumilovné občany svobodného světa, aby se zamyslili a poučili o nástrahách komunismu. Autorka dává za odstrašující příklad Itálii, kde mnozí intelektuálové, sociálně uvědomělí a čestní občané nevědomky spolupracovali s komunisty, takže zorganizovaná extrémní levice bezmála zničila demokracii. Konečně západ se začíná bránit proti mezinárodnímu teroru Policie devíti států západního hospodářského bloku, spolu se Španělskem, Rakouskem, Švýcarskem a Řeckem, se spojila, aby čelila nebezpečí. Zástupci těchto zemí se pravidelně navštěvují a zúčastňují porad o vzájemné pomoci. Jednají o rychlé výměně informací, koordinaci strategie, o souhře při zjišťování čísla vozů, ilegálním pohybu přes hranice, krádeži valut atd. Německo, Itálie, Španělsko a Britanie vydaly nové anti-teroris- tické zákony, které byly schváleny velkou parlamentní většinou. Žel, že nastupují do starých řad mladí teroristé, neméně brutální. Používají nej modernějších vymožeností, s větší účinností vraždit. Vůbec se nezměnili. Terčem jejich nenávisti nadále je a bude Západ. 2-Věstník VĚSTNÍK Červen 1981 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $4.00 ročně. - Mimo U.S.A. $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Zpráva z Madridu Vedoucí americké delegace na madridské konferenci o spolupráci a bezpečnosti v Evropě, která 5. května zahájila znovu jednání, obvinil Sovětský svaz a východo-evropský blok ze soustavného porušování lidských práv. Stalo se tak na zasedání konference 12. května, v den, kdy bylo také vzpomenuto páté výročí založení moskevské skupiny, která sleduje plnění opatření helsinské dohody o lidských právech Sovětským svazem. Vyslanec Max Kampelman poukázal na porušování práva této moskevské skupiny, sovětskými úřady, zejména Andreje Sacha- rova, Jurije Orlova, Vladimíra Šlepáka, Anatolije Ščaranského a Taťany Osipové. Vyslanec Kampelman kritizoval nedávno zatýkání v Československu, kde bylo zadrženo více jak 35 osob, stoupenců Charty 77 a členů VONS. Podle zpráv v západním tisku byli někteří ze [pageend2]zatčených propuštěni, avšak československé úřady vedou proti některým vyšetřování. O situaci v Československu vyslanec Max Kampelman řekl toto: “In Czechoslovakia, too, a group of individuals formed what became known as the Charter 77 human rights movement to engage their government in peaceful dialogue about the fulfillment of its pledges to its people and to all of us under the Helsinki Final Act. During the convening of the Belgrade CSCE meeting in the fall of 1977, the world learned to its dismay that mass arrests of this Charter 77 group had taken place. We know that those arrests in small measure adversely affected the atmosphere of that Belgrade meeting. The government of the United States recognizes its obligations to those monitors who took the Helsinki Final Act seriously and have been imprisoned and otherwise seriously punished for doing so. We signed the Helsinki Final Act and earnestly undertook our commitments in the belief that the other signatory nations would do the same. We cannot permit the violations of that Act to escape unnoticed by us and to be free of our most serious condemnation. Profesor Tomin zbaven československého občanství Podle zprávy v londýnských Times, profesor Julius Tomin a jeho manželka, Zdena Tominová, byli zbaveni československého občanství, protože vyslovil naději, že polské události dodají hrdost československým dělníkům. Profesor Tomin byl předvolán na velvyslanectví v Londýně, kde byl o této skutečnosti informován, s tím, že se nesmí vrátit do Československa. Profesor Tomin dostal vloni v srpnu povolení na pět let odejeti s rodinou do Anglie, kde nyní přednáší na Balliolově koleji Oxfordské university. V rozhovoru s novináři prof. Tomin prohlásil, že má v úmyslu se vrátit domů, i když byl zbaven občanství. -afa- Věstník - 3 Další pololetní zpráva americké vlády o plnění ustanovení Helsinské dohody V těchto dnech vydala americká vláda další zprávu o plnění Helsinské dohody, jak to vyznačuje zákonné opatření amerického kongresu. Je to první zpráva vlády presidenta Reagana. Zpráva podává smutný obraz o vývoji na poli lidských práv v Sovětském svazu a v jiných státech střední a východní Evropy, které jsou pod komunistickým vedením. Jedině v Polsku byla v minulém období zřejmá snaha lépe plnit ustanovení Závěrečného aktu z Helsink, a to proto, že tam zahájilo činnost nezávislé odborové hnutí a byla umožněna větší svoboda projevu. Pokud se týká Bulharska, Československa, Východního Německa a Maďarska - jediná pozitivní zmínka ve zprávě se týká slučování rozdělených rodin. Pokud se týká ustanovení o volném proudu informací, zpráva se zmiňuje o tom, že Sovětský svaz a některé jiné komunistické státy, stále ruší západní rozhlas. Došlo к rušení i Hlasu Ameriky v některých konkrétních případech - také v době, kdy Spojené státy vysílaly do nadzemského prostoru raketoplán Columbii. -afa- Spolehlivost armád členských států Varšavského paktu Známý žurnalista, Cord Meyer, nedávno ve své úvaze rozebíral studii The Rand Corporation, kterou toto soukromé výzkumné středisko vydalo o spolehlivosti - či nespolehlivosti - armád zemí varšavského paktu. Podle této studie, nejspolehlivější je armáda východoněmecká, která je plně pod kontrolou Sovětského svazu. Nejméně spolehlivá je armáda československá. Tuto nespolehlivost odborníci Rand Corporation přičítají tomu, že po sovětské invasi Československa v r. 1968, vyšší důstojníci československé armády byli podrobeni čistkám a československá armáda - podle jejich názoru - již nikdy nedosáhla té soudružnosti, kterou se vyznačovala před rokem 1968. Podle této studie je čs. armáda tak nespolehlivá, že její jednotky jsou rozmisťovány jako “policejní” jednotky к udržování pořádku v různých větších městech ČSSR, protože sovětské vedení armád varšavského paktu prý se nechce vystavit risiku rozmístit československé jednotky na západě státu na obranu se státy NATO (Severoatlantické obranné souručenství). -afa- Sacharov - 60. Pod záštitou “The Sakharov International Committee” byl dne 19. května t.r. v Kennedy Center ve Washingtoně uspořádán koncert na počest 60. narozenin Andreje Sacharova. Pohostinně vystupoval “The Soviet emigre orchestra”, pod taktovkolu Laza Gosmana, býv. dirigenta leningradského komorního orchestru. Při té příležitosti byla také vystavována umělecká díla Ernesta Neizvěstného. Koncert sponsorovala řada významných osobností, jako býv. vyslanec Arthur Goldberg, laureát Nobelovy ceny míru Sheldon Lee Glashow, asi 50 senátorů a poslanců - sen. Daniel Patrick Moynihan, Howard Baker, Robert Dole a posl. Millicent Fenwick, Barbara Mikulski, Jack Kemp a další, jakož i mnoho organizací, které pracují na poli vědy a lidských práv, dále organizace náboženské, obchodní, atp. Sacharovo mezinárodní komité při této příležitosti vydalo úhledný program, ve kterém jsou jmenováni všichni jednotlivci, kteří se na přípravě koncertu a výstavy podíleli, jakož i organizace, které přispěly finančně, poslaly prohlášení, případně informaci o jiném obhájci lidských práv. Československá národní rada americká ko-sponsorovala koncert finančně a dodala informaci o Václavu Havlovi a jeho obrázek. Místo zvláštního prohlášení uvedla citát Jana Amose Komenského z r. 1668, který vhodným způsobem vystihuje dnešní situaci v zemích sovětského bloku. Další naše organizace, které koncert finančně ko-sponsoro- valy byly: Czechoslovak American Education Council a “Help and Action” (Paříž). Čistý výtěžek byl určen na podporu obhájců lidských práv v zemích komunistického bloku. Po koncertu byla uspořádána recepce. -ČSNRA -afa- Vladimír Škutina: Co se nyní děje v Praze . . . Když na čs. hranicích zatkli dva Francouze a zabavili u nich přes 200 kg podvratného materiálu (jak praví úřední zpráva) použil toho Husákův režim ke generálnímu útoku na Chartu 77 a na opozici. Jména 32 čs. občanů, kteří jsou obviněni podle par. 98 z podvracení republiky, jsou známa. Je známo, že jim hrozí trest deseti let vězení. Světová veřejnost se znovu zaktivizovala na jejich obranu. Amnesty International, novináři, CDUP v Londýně, International Helsinki Association v Curychu - všichni vyvíjejí maximální úsilí, aby aspoň zabránili nejhoršímu. Husákův režim se domníval, že hromadným zatýkáním a represí definitivně zlomí odpor demokratických a svobodomyslných občanů. Stal se opak. Snad к tomu přispěl spád událostí i v sousedním Polsku. Dogmatici režimu tentokrát podcenili přirozenou inteligenci národa. Předpokládali, že po dvanácti létech [pageend3](otištěn dne 12.5.) v němž v souvislosti s udělenímCeny Jana Palacha Edici Petlice žádá západní veřejnost, aby nepsala a nemluvila o umlčených čs. spisovatelích. (Celý text Vaculíkova dopisu otiskuje curyšský Magazín v červnovém čísle). Komunistický sjezd v superpaláci na předmostí nuselského Mostu sebevrahů vydal závěrem heslo, dlouhotrvajícím skandovaným potleskem přijaté: Uvést uzávěry sjezdu KSČ do praxe. Slovo “uzávěry” je jednoznačné. Vlna zavírání je hlavním výdobytkem onoho komunistického slalomu. Zprávy oblastí a odboček Úspěšný 44. Československý den v New Yorku Letošní Československý den v New Yorku se konal v pondělí dne 25. května v Českém domově v Astórii, za účasti více jak 800 krajanů a hostí. Záštitu a koordinaci tohoto tradičního krajanského podniku převzal letos Oblastní výbor Československé národní rady americké. Na přípravách a provedení se podílela řada čs. organizací z New Yorku a okolí, především české a slovenské školy, Sokolské jednoty, aj. Po státních hymnách, které v krásném národním kroji zazpívala pí. Kankrlíková, uvítali přítomné J. Gašparec za Slovenskou národní školu a dr. J. Profous za české školy. V následujícím bohatém a dobře připraveném programu zazpívala nejdříve pí. Kankrlíková několik národních písní a krajanský pěvecký sbor pod vedením prof. Lebedy přednesl svatováclavský chorál a několik písní. Následovalo vystoupení žáků a žákyň čs. škol z metropolitní oblasti, pod vedením učitelů pí. Mullerové, pí. Marčíkové a p. Pašky. V tělocvičné části vystoupili žáci a žačky, dorost a muži tří sokolských jednot - D.A. Sokol Astoria, Sokol Fugner a Sokol New York. Obzvláště vysoké úrovně bylo cvičení na hrazdě, které předvedli gymnasti D. A. Sokol. Bouřlivým potleskem bylo odměněno vystoupení slovenského lidového souboru Limbora, který ve třech částech předvedl lidové tance vysoké choreografické a umělecké úrovně. Před programem a dlouho po něm hrála к pobavení i tanci známá krajanská kapela, Pilsner Brass Band, tentokráte v plném více jak 20-členném obsazení, pod taktovkou oblíbené s. Ann Šebíkové. Dobrá propagace a příprava, jakož i příznivé počasí zaručily úspěch letošního Československého dne a rekordní návštěvu. Jako jiná léta, čistý výtěžek jde na podporu českých a slovenských škol v New Yorku a okolí. Československý den - anglicky Czechoslovak Heritage Day - je podnik národní, jímž američtí občané čs. původu, jakož i nověji přišedší exulanti z Československa demonstrují svou neutuchající lásku ke staré vlasti, к její staleté historii a kultuře, jakož i к ideálům, na nichž byla Československá Republika v roce 1918 zakládána. jvz. Koncert zahájil předseda odbočky “28. říjen”, br. E. Lát, který přivítal všechny přítomné, a především účinkující umělce, Mistra F. Smetanu, pianistku Mary Jane Fitzpatrick a sopranistku Jiřinu Podgornou. Koncert pak uvedla anglicky sestra V. Vrázová, neboť mezi přítomnými byli i američtí hosté neznalí češtiny. Její vřelý vztah к hudbě a osobní přátelství s F. Smetanou způsobily, že tento projev vytvořil vstup pro následující hudební zážitky večera. V koncertu bylo uvedeno devět skladeb, které jednotlivě uváděl sám Mistr Smetana svým osobitým způsobem vřele přijatým posluchači už při loňském jeho vystoupení zde v Chicagu. Upozorňoval vždy stručně na okolnosti, za jakých skladba vznikla, a na hlavní rysy skladby, kterých si má publikum všímat. Program začínal volnou větou z Dvořákova violoncellového koncertu h-moll a pokračoval Rondem téhož autora. V úvodu к první skladbě zdůraznil sólista souvislost s hlubokým osobním prožitkem Dvořákovým. Druhá vznikla v době jeho loučení s českými přáteli před odjezdem do Ameriky. Dvořákův žák a pozdější zeť Josef Suk byl zastoupen Serenádou pro violoncello, která vyznívá jako zralé, zcela již hotové umělecké dílo, přestože byla napsána studentem teprve šestnáctiletým. Cenným obohacením bylo dále zařazení Tří noktum pro střední hlas, violoncello a klavír Josefa Bohuslava Foerstra. Skladatel věnoval toto dílo známé altistce pražského Národního divadla, paní Martě Krásové. Je to dílo, ke kterému má Mistr Smetana zvláštní osobní vztah, neboť je několikrát s M. Krásovou prováděl na koncertech. Tentokrát v této tradici pokračoval s její žačkou, paní Jiřinou Podgornou z Chicaga. Provedení všech skladeb, starších i současných, bylo pro všechny přítomné vskutku silným zážitkem a ukázalo vysoké umělecké kvality účinkujících. Pořad byl ještě doplněn setkáním se sólisty a klaviristkou v místnostech Café Europe, kam přišel nečekaně velký počet posluchačů. Zážitky z koncertu i vzpomínky tu ještě pokračovaly v osobních rozhovorech, jejichž středem byl zvláště host, Mistr Smetana. К celkové pohodě tu přispěla i péče, jakou věnoval schůzce a účastníkům majitel restaurace, pan Umlauf. Stejně tak je třeba poděkovat těm členům odbočky “28. říjen”, kteří se podíleli na úpravě sálu, br. V. Tomsovi za technickou spolupráci a br. S. Rokničovi za grafickou úpravu poznámek a programu. Věstník - 5 F. Smetana opět koncertoval v Chicagu V chicagském krajanském životě došlo к významné kulturní události - koncertu Mistra Františka Smetany, profesora hudební fakulty na Virginia Commonwealth University, Richmond, Va., který přednesl bohatý výběr z tvorby českých skladatelů. Uspořádání večera se ujala odbočka Československé národní rady americké “28. říjen” ve spolupráci s V. Vrázovou a manželi Svejkovskými. Sál Havlíčkovy školy v Berwynu se téměř zcela naplnil těmi, které sem přivedl zájem o českou hudbu. Ale zároveň přišli, aby si poslechli jednoho z největších žijících českých violoncellistů a aby ocenili úsilí neúnavného propagátora československého umění mezi krajany i v širších kruzích americké veřejnosti. Odbočka Gama ČSNRA Organizace bývalých politických vězňů komunistického Československa uspořádala ve spolupráci s odbočkou ČSNRA - Gama v neděli dne 31. května “První jarní piknik” v zahradě č. 2 v Riverside. Počasí tentokráte přálo pořadatelům a sluníčko teple hřálo celý den - jakoby chtělo podpořit tento podnik - jehož cílem je pomoci nemocným a potřebným bývalým politickým vězňům a chartistům doma. Návštěvníků se sešlo к milému překvapení pořadatelů pěkný počet, takže organizátoři měli celý den plné ruce práce. Nálada a pohoda byla “slunečná”, ke které pěknou měrou přispěla řízná kapela vyhrávající к tanci i ke zpěvu. Řada “štastlivců” odcházela s pěknými výhrami z nepostradatelné tomboly, která byla bohatě dotovaná hodnotnými cenami našich krajanských obchodníků. Dalším milým překvapením byla vydatná pomoc příslušníků “mladší generace”. Děkujeme všem obětavým za pomoc a dřinu, že piknik skončil nejenom společenským, ale také finančním úspěchem. Návštěvníci se rozcházeli v pozdních hodinách večerních s milým pocitem, že dobrá věc se podařila. Klub Domov a Spol. sv. Vojtěcha Piknik v Schuth’s Grove, No. Riverside 19. července. [pageend4]šikanovaní přirozená resignace pověstných 98 proc, obyvatelstva přeroste do strachu. A že tento strach se obrátí proti chartistům. Že lidé řeknou, aby už konečně dali pokoj, že už je na čase, aby byl klid. Resignace sice přerostla do strachu, ale strach zachvátil mocipány. Polský příklad nedává čs. dogmatikům pokoje. Je pravda, že v Československu není v pravém slova smyslu dělnická třída jako v Polsku. Českoslovenští dělníci nemají ten podpalující náboj jako dělníci polští. Ale mají něco navíc. Když jsme ve francouzské televizi v dialogu s Milovaném Djilasem srovnávali poměry v Jugoslávii a Československu, podivoval se Milovan Djilas, že si českoslovenští dělníci tak výtečně rozumí s inteligencí. Odpověděl jsem tehdy, že to bude zřejmé tím, že u nás máme inteligentní dělníky. A tuto inteligenci Husákovi dogmatici podcenili. Je pravda, že těžko by někdo dostal české a slovenské dělníky do ulic nebo do stávky. Ale už žádná propaganda ani zastrašování s nimi nehne. Ještě nikdy nebyly zahraniční rozhlasové stanice - ať již Hlas Ameriky nebo Svobodná Evropa, tak pravidelně sledovány jako nyní. Ani v roce 68 ne, protože tehdy mohli lidé svobodně vysílat a číst, co chtěli. Od loňského léta, kdy to v Polsku začalo vřít, se zahraniční rozhlas stal denním chlebem. A nesmíme zapomenout, že plná jedna třetina obyvatelstva má možnost sledovat západní televizi - Německo (ADR, ZDF, Bavorskou televizi) a obě rakouské stanice. A sleduje je pozorně a náruživě. Ne nadarmo s oněmi 5 miliony posluchači intendanti německé televize počítají. Jsou to nejvěrnější posluchači. Co se tedy děje nyní v Praze a okolí? Žádná resignace a žádný strach. Naopak. Naděje a vyčkávání. Naděje, že Poláci neprohrají a vyčkávání, že Brežněv (nebo jeho nástupce) odežene Husáka a jeho kohortu od moci. Ať už přijde kdokoli - říkají si lidé v Československu - nemůže to být horší. Mladí lidé a zvlášť dělníci (jimž se nemůže nic stát!) začínají nahlas říkat, že Poláci bojují i za nás. Je to možná oportunistické, ale je to pravda. Uvědomují si tuto pravdu i Husákovi dogmatici? Možná, že ne, protože nejsou inteligentní jako českoslovenští dělníci. * Dodatečná zpráva z 8. června: Francouzští hosté byli zatčeni 28. dubna a propuštěni 19. května pod tlakem veřejného mínění ve svobodném světě. Protestovaly organizace pro lidská práva, Amnesty International, komunisty ovládaná odborová organizace CGT a známé osobnosti z kulturního a veřejného života. Svolána pak manifestace 3. června v pařížské Mutualité proti zatčení a vyslýchání chartistů a pro okamžité propuštění těch, kteří jsou ve vězení. Manifestace se konala pod heslem “Osvoboďte Československo”. Nejvýznačnější byl projev zástupce strany presidenta Mitteranda, MMe Veronique Neiertzo- vé. RSČ oznamuje, že Výbor na obranu nespravedlivě stíhaných (VONS) vydal Sdělení 250, v kterém popisuje celou akci čs. policie a uvádí všechna jména zatčených i těch, proti nimž pokračuje řízení. VONS poslal dopis 15. května madridské konferenci, poděkování za pozornost věnovanou čs. bojovníkům za lidská práva. (Redakce). DARY NA ČINNOST ČSNRA: Jarmila Hynčíková, OH $50.00 Jan Šrámek, MI 20.00 Dr. L. J. Hanka, MI 13.00 Henry Kovář, KS 10.00 Marie Stoeff-Volland, FL 10.00 Ivo Klíma, NY 9.00 Bessie S. Henry, Canada 5.00 Father Max J. Frego, MI 5.00 Ještě dříve než po skončeném partajním slalomu opustil rudý car Prahu, zvedl prst a pohrozil svému oddanému leštiči holínek Husákovi a ještě oddanějšímu utírači klik deBilakovi, že dřív nedovolí začlenit Československou socialistickou republiku do svazku Svazu sovětských socialistických republik i ústavně (neboť formálně je začleněna už od roku 1948), dokud nebude zlikvidována opozice. A třikrát dupnul. Volal přitom: “Chartu rozdupat!” Československá televize tuto historickou scému zaznamenala ve svém zpravodajství. Obrazově. Ukázala Brežněva, jak hrozí Husákovi a Bilakovi a pak dupne pravou nohou. Mluvený text slyšet nebylo, protože jednak Brežněv hodně šumluje a jednak to cenzura nepustila. Kromě toho se nevědělo přesně, jestli by si světová veřejnost nemyslela, že chce dupat po Chartě lidských práv, neboť světová veřejnost už na Chartu 77 převážně- zapomněla. Hned na to šprýmař televizní režisér a recesista kameraman ukázali v detailech orgie, při nichž Brežněv Husáka líbal s jistým odporem po lících (bylo to vidět na jeho tváři), zatím co s Bilakem setrval v dlouhém vášnivém francouzském polibku. A opět v nádherném detailu nám televizní obrazovka odkryla rozkoší zarosené oči rusínského trpaslíka. Pak kamera švenkla na v řadě stojící zanedbávané poddané, při čemž každý hluchoněmý, který umí odezírat ze rtů, si mohl přečíst z Indrových rtů, jak se lehce sklonil к pomenšímu Štrougalovi a zeptal se, cože to rudý car povídal, načež Štrougal odvětil: “Měl ses učit rusky”. A pak to začlo. Jak říká Shakespeare, že lidský život se jednotlivostech podobá komedii, ale ve svém celku je velikou tragedií. A totéž platí o životě českého národa. Mluvím úmyslně pouze o českém národu, protože masakr, který byl po Brežněvově pražském sjezdovém intermezzu v Praze uveden do chodu, se týká jen Čechů. V tomto světle lze také pochopit, že Husákovo uvítání Brežněva - při jeho příletu do Prahy, nebylo přeřeknutí. Husák tehdy vítal Brežněva jako “nejvěrnějšího přítele českého národa” (o národu slovenském ani slůvko). Známe-li z historie a zvlášť z r. 1968, co si Sověti a komunisté pod pojmem přátelství představují, muselo být každému hned jasné, že se chystá generální útok na samotné bytí českého národa. Otok začal zatčením 32 signatářů Charty 77, z nichž 14 jich bylo obžalováno podle paragrafu 98 za podvracení republiky (trest vězení do 10 let). Pak byli zatčeni další dva a u deseti obviněných byl paragraf 98 pozměněn na rozvracení, kde hranice trestu překračuje deset let vězení. Na hraničních přechodech byly zostřeny prohlídky a u nežádoucích západních turistů byly nalezeny kompromitující materiály, které zadržení prokazatelně nikdy předtím neviděli a ani vidět nemohli. Byly jim při prohlídce podstrčeny. Státní bezpečnost dostala příkaz zvlášť pečlivě sledovat osoby, které si t.zv. upravily své vztahy s ČSSR a přijíždějí po létech do staré vlasti. Agenti StB mají příkaz sledovat všechny osoby, s nimiž se “upravenci” stýkají a po odjezdu “upravenců” okamžitě zahájit trestní sankce s těmito potenciálními nepřáteli komunistického zřízení. Je třeba, aby “upravenci" cestující do ČSSR, o této praxi věděli a zbytečněi• nepřiváděli své příbuzné a přátele do neštěstí! V této hysterické atmosféře výhrůžek a strachu byl Ludvík Vaculík přinucen, aby napsal dopis do Neue Zurcher Zeitung 4 - Věstník IN MEMORIAM: К uctění památky svých rodičů - Josefa Procházky a Anny Procházkové - věnuje Anna Faltusová, Washington, D.C. $225.00 Vladimír Škutina: Hysterie v ČSS/S/R Napřed líbání, pak zatýkání! [pageend5]VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED 436 FIRST CLASS MAIL CZECHOSLOVAK SOCIETY OF AMERICA ‘ Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: [pageend6]