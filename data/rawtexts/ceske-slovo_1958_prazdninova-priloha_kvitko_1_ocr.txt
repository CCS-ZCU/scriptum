KVÍTK0 humoristický a satirický časopis v exilu rozum v čepici, ale ani tam nenf čepice se silnými vycpávkitni. proti boulím v diskusích sláma — omylem považovaná xa vlasy mozek: vakuum pohled „strané věř, soudruhu" nos který strká, kam nemá tlustý zátýlek od nošeni různých břemen, jako ku př. břemena strachu užívá se k reprodukci srdce — bije jen pro SSSR kapesní universita vodka — prazdroj občanské odvahy parné! straníka pás — který neni záchranný kam vítr, tam p I á š f Jednou nohou ve straně, druhou v kriminále bez páteře neilepši kvalllikace pro vzorného straníka VZORNÝ STRANÍK (Velmi volně podle Tarantela a Deninose) Kvítko do úvodu Kvítka Bude snad gentlemanské, oznámíme-li čtenářům hned na počátku své úmysly. Za a) Nebude snad mezi rozumnými duchy sporu o tom, že celý veřejný humor v ČSR nestojí vlastně ani za zmínku. Humor v komunistických humoristických časopisech je tak řídký jako voda na Sahaře. „Kam oko dohlédne: nekonečné plochy suchého bezútěšného písku." Čtenář doma se spíše rozesměje nad pitomostmi v Rudém právu než nad humoristickými výplody státně koncesovaných humoristů Laciny, Krátkého, Jiro tky nebo Gregora v jejich humoristickém orgánu. — A přece: humor v Československu neodumřel. Uchýlil se, k hrůze uchvatitelů, do ilegality, kde žije a kde se mu daří jako nepřemožitelnému bojovníku hnuti odporu. Každá komunistická porážka, každá komunistická proradnost, každá komunistická lež má několikerou ozvěnu v lidovém vtipu. Jako se už v 18 století pod příkrovem habsburského útlaku rodily, jako projev nespoutané duše národa, lidové písně, rodí se dnes pod příkrovem komunismu, jako projev pravého mínění národa — lidové vtipy. Vtipy jsou dnes v komunistickém režimu jediným nepotlačitelným hlasem skutečného veřejného mínění. Každá nová anekdota tu působí jako událost; jde jako nová zpráva o vítězství nad nepřítelem od úst k ústům. — Považujeme za svou povinnost, tento humor sledovat a zaznamenávat. Za b) Pokud jde o humor v exilu: mnozí lidé mezi námi možná za posledních 10 let dospěli k názoru, že v exilu se není čemu smát. Ale my jsme opačného mínění. Doufáme také, že nikdo mezi námi tento humor nezatratí, protože „komunisti v Praze by ho mohli zneužít". Zajisté, komunisti mohou zneužít a překroutit náš humor. Vždyť aby citovali to, jak si z nich dělá „jundu" náš lid, na to nemají ani dost odvahy, ani dost disposic. Komunista stalinského ražení se neumí smát s jinými, a už vůbec ne sám sobě, komunista se dovede jen vysmívat jiným — pokud mu už vůbec nepřešel smích. — To však není, podle našeho soudu, důvod k tomu, abychom exilový humor poslali v exilu — do exilu. Za c) Pokusíme se dokázat, že i náš exil má své satiriky, jako Minku Rybá- kovou a jiné. ' í A ještě mi leží na srdci dvě sdělení. Za 1. Když vyšlo falešné České slovo, už jsem se lekl, že za nás humoristickou přílohu Českého slova obstarala Praha sama. Ale nevím, jestli bychom mohli za humor pokládat na příklad to, že ve falešném Českém slově jsou oznamována nepravdivá úmrtí otců některých našich kolegů a přátel. To není humor, to je hyenismus. — A za 2. Ani Kvítko, jako všechno, co dělají lidé, nebude bez vad. A jestliže (najdete v Kvítku nějakou hrubou tiskovou chybu, prosíme vás, nezapomeňte, že jsme ji dali vytisknout schválně. V exilu je přece dost lidí, kteří ve všem hledají nějakou chybu. A Kvítko chce přinést pro každého něco. , M. Muggeridge napsal, že „život bez humoru — to by bylo něco hrozného." A to je také citát, kterým bych chtěl první číslo Kvítka uvést. Redaktor Kvítka F. F. (Efef? — pozn. sazeče) [pageend1]Strana 2. KVÍTKO Číslo 1. Dvě nestejné kapitoly o smíchu a slzách JAN ČEP 1. Nedostatek, ba úplná neschopnost humoru jsou příznačné pro totalitní režimy. Nemyslím tím jenom fakt, že se na přiklad pod komunistickými diktaturami nemohou dělat veřejně vtipy na režim, na jeho vládnoucí osobnosti, na situace, které vznikají z jeho politiky a hospodářství. Může se ostatně stát, že režim a jeho vládnoucí osobnosti někdy potřebují, aby se na ně dělaly vtipy, že si je více méně objednávají. Avšak takové vtipy nemohou a nesmějí jít příliš daleko ani příliš hluboko. Mohou se týkat jenom věcí vedlejších a povrchních. Musejí spíše lichotit, než odhalovat hluboké vnitřní protiklady^ základní lži, které se představují pod maskou vážnosti, spravedlnosti a dobroty. Humor je víc než dělání vtipů. Hranice mezi komedií a tragedii je někdy těžko rozeznatelná. Smějeme se Moliérovu Lakomci nebo Tartuffovi, ale to je jenom věc perspektivy, z fcteré se díváme na události. Stačilo by nepatrné posunutí našeho zorného úhlu a smích by nás snadno přešel. Pravý humor předpokládá úplnou vnitřní svobodu. Může existovat jenom tam, kde je možno obejít fakta, osobnosti a události se všech stran. Jenom ze svobody humor vzniká, a novou a širší svobodu tvoří. Hluboký a pravý humor nezáleží především v tom, aby nám ukazoval lidi a události v jejich směšnosti. Směšnost je ovšem zbraň velmi účinná. Může způsobit pád tak zvané veřejné osobnosti rychleji než celá volební kampaň. Jenom lidé přímých a poctivých úmyslů jí odolávají. Srdcem a inspirací skutečného humoru není závist, před- s.udek, touha po pomstě, nýbrž hluboké pochopení, láska k věcem i k lidem. Humor je neoddělitelný od lásky a od soucitu. Hle, čím by chtěl člověk být, čím se často stavi, co všechno předstírá — a ve skutečnosti se scvrkávají všecka jeho gesta, jeho ctižádosti, jeho hra, kterou hraje před sebou i před druhými, na tak málo. Ale nejenom to: i naše vážné a přímé úmysly se většinou uskutečňují jenom napolo, ačli nevyústí v svůj pravý opak. Rozpětí mezi tím, k čemu člověk míří, co by chtěl udělat, čím by chtěl být — a mezi tím, co dělá a čím je ve skutečnosti, je vždycky značné, a taková je lidská přirozenost. Lze k tomu zaujmout dvojí postoj: buď si nad tím zoufat, mstít se za to druhým i sobě, anebo se tomu zasmát, mít soucit s lidskou přirozeností a s jejími slabostmi, a mít odvahu začít znovu. Schopnost humoru souvisí s vědomím relativity lidských věcí. Nic není v našem lidském světě zcela dokonalé, ani naše poznání, ani naše povahové vlastnosti. Nejsnadnější kořistí smíchu se stávají právě ti, kteří si nejsou vědomi svých slabostí, kteří se za všech okolností chovají tak, jako by jich neměli. Podobají se lidem, kteří by se procházeli s velkými a vznešenými gesty na pódiu a netušili, že mají třeba vzadu roztržený kabát. Humor je v každé zdravé společnosti živlem stmelujícím a léčivým. Víme z každodenní zkušenosti, že hrozí-li někde propuknout hádka, a najde-li někdo z přítomných šťastné slovo, kterému se dají všichni do smíchu, je situace zachráněna. Aby se takové slovo našlo, k tomu je ovšem potřebí nejenom velké duševní pohotovosti, ale především jisté dobroty a prostoty srdce, spojené s velkou jemností a moudrostí. Podobně je tomu, jde-li o společnost v širokém měřítku. Takový stmelující a léčivý živel představuje v národním společenství literatura. Humoristická a komická literatura vysoké úrovně, jak ji znají zejména Angličané, od Chaucera a Shakespeara před Fieldinga k Thackerayovi a Meredithovi, je znamením rovnováhy, duchovního zdraví, předpokladem a zárukou spravedlnosti a svobody. Komedie a humor nemohou ovšem existovat ve společnostech, kde se třesou lidé před policií, kde pronášejí z oficiálních tribun panáci, nadutí prázdnotou a nevědomostí, slavnostním hlasem banální fráze, jejichž každé slovo je otřelé jako vyšlapaný kámen v dlažbě. Stejná slova a stejné fráze se objevují denně v úvodnících novin, v rozhlase, v školních čítánkách, o básních a v románech. Plochost a lež, vyjadřující se slavnostním tonem, by vyvolala smích v každé zdravé společnosti, v které není svoboda jenom prázdným slovem. Jak by však mohla vzniknout komedie a pravý hluboký humor na pozadí policejního teroru, koncentračních táborů, připravených procesů, jejichž principem jsou tak zvaná spontánní přiznání? Jak by mohly vzniknout komedie a humor ve spole-čnosti, jejíž vládcové se veřejně a cynicky přiznávají k záměru, vyhladit celé vrstvy obyvatelstva? A „vyhladit", to neznamená jenom: zbavit majetku a vlivu, ba ani ne zbavit svobody slova, myšleni a duchovní tvorby; „vyhladit" tu znamená opravdu vyvraždit a vymučit. Ptáme se s úzkostí, kdy a jak budou moci být vyléčeny tyto strašlivé rány, zasazené vědomou a soustavnou zlou vůlí? Schopnost pravého hlubokého humoru je neoddělitelná od schopnosti, postavit se na místo druhého člověka, pokusit se uvidět věci z jeho zorného úhlu. Humor a soucit jsou skoro dvě slova, označující stejnou věc. Snažím se uvidět věci tak, jak je vidí druhý, a zjišťuji, jaký je rozdíl mezi tímto pohledem, a mým pohledem vlastním. Mohl bych se v první chvíli třeba rozhněvat, ale místo toho se dám do smíchu. Nebývá to vždycky smích laciný a lehký. Neznamená, že se vzdávám docela svého vlastního zorného úhlu, ani že přijímám docela zorný úhel druhého. (Jak bych mohl ostatně vidět, vědět a cítit, co vidí, ví a cítí druhý?) Znamená to však, že si uvědomuji, jak různé podoby může nabýt v zrcadle několika vědomí stejná skutečnost. Musím-li však vzít v úvahu zlou vůli druhého, přejde mě smích. 2. Někteří tvrdí, že viděli i krávy plakat, a j:ini opět, že se viděli smát psa nebo kočku. V české řeči se říká, že se rackové chechtají, a také hrdlička prý se směje. Mám spíše za to, že si člověk vykládá tyto zvířecí grimasy a zvuky příliš podle svého; slyší-li plakat řeku, nebo naříkat stromy ve větru, slyší v těchto zvucích pláč vlastního srdce. Ale musím se zastavit: tohle říkání o smíchu, a ne o pláči. O některých lidech — a hlavně o ženských — se říká, že mají obojí v jednom pytli. Mluvívá se také o smíchu skrze slzy. Buď jak buď, oba tyto zvláštní projevy lidského srdce nejsou patrně od sebe tak daleko, jak by se zdálo na první pohled. A není nepravděpodobné, že je někdy nesnadnější se smát než plakat. Smích je ovšem několikerý. Někdo se směje, a neví proč. Někdo se směje ze škodolibosti, a někdo jenom proto, že ho lehtají pod paží. Něco jiného je, smát se ve společnosti, a něco jiného, když je člověk sám. Lehčí je smát se druhým než sám sobě. Jinak zní smích z hlouposti, a jinak... zkrátka ten druhý. Ale i ten druhý smích, ten, kterým se směje lidské srdce, lidský duch, lidská moudrost, má několik pater. Je smích kousavý a zlý, který se chce mstít — nejčastěji na jiných, ale také někdy na sobě samém; smích bláznivý, který vyráží z hrdla — nejraději dívčího — tak jako roz- stříknutá voda z fontány, jejímiž paprsky svítí slunce; a potom ještě jeden, ten nejvzácnější, osvobozující, který vidí lidskou přirozenost s obou stran, ale (který se-nesměje jí... zase nevím, co bych dal místo těch tří teček... Bojím se, aby to neznělo moc vznešeně. Smích, který je výsadou ducha, je darem lásky. A kupodivu si myslím, že se tímto smíchem nesmějí příliš často lidé mladí. V našem nynějším světě je smích — smích všeho druhu — celkem drahé koření. Nemusíme si vykládat, proč. Ani špatné svědomí, ani zločin, ani strach, ani bída se neumějí smát. Smích je řeč lehkosti, čistoty, svobody. Smích je zvuk světla. KLINICKÝ SNÍMEK VTIPU Vtip je pohrávající si úsudek. K. Fischer Vtip je přestrojený kněz, který váže každou dvojici, napsal Jean Paul, ale Th. Vischer k tomu dodal: Vtip váže nejraději dvojice, jejichž spojení by příbuzní nikdy netrpěli. Vtip je smysl v nesmyslu. Freud Vtip nás může oklamat jen na okamžik, a v tom je jeho nejpodivuhodnější vlastnost. Kant Krátkost je tělem a duší vtipu, ba vtip je krátkost sama. Jean Paul [pageend2]Číslo 1. KVÍTKO Strana 3. Aforismy mladého Polska OPICE má ještě šanci, stát se člověkem: (Podle Darwina.) Ale jakou šanci má člověk? ČASTO se stává, že dvě hlávky tvoří jednu hlavu. NÉKDY účel usmrcuje prostředky. NA KAŽDÉHO boha připadají nejméně dva lotři. FORMACE přejdou; zůstává jen deformace. TI, KTEŘÍ trpí útisk, sami útiskem netrpí. MÁM-LI VOLIT mezi despotou a lidožroutem, volím raději lidožrouta; ten zabíjí, protože má hlad. VYBÍJET nevolníky ještě neznamená odstraňovat nevolnictví. LIDÉ podřídí své zájmy dobru celku, jestliže dobro celku odpovídá jejich zájmům. POVÉZ MI, za co bojuješ, a já ti povím, s kým jdeš. NEJVÍCE mohou klamat ti, kteří znají pravdu. VŠECHNO lze vyjádřit, jenomže, ne všemu se dá rozumět. HLOUPOST nezná hranic, ale za to zná mnoho nepotvrzených výroků. JE MOŽNÉ svítit i slepcovi na cestu — ale nač? MÉNÉ nebezpečný je malý počet moudrých než nadmíra hlupáků. NÉKDY JE horší rozdělit peníze než lidi. CO SE DNES ve skrytu nejvíce ctí, to se nazývá Nagyovou pravdou. NEJVÉTŠÍ BOJE svádí můj světový názor s mým pohledem na svět. KDYBYCH ZNAL o sobě všechny názory, ani bych nevěděl, co mám o sobě soudit. JSOU VINY, jejichž odpuštění by se rovnalo zločinu. TĚŽKO je vyprostit se z pasti, když jsi padl na kolena. STAROST je zamyšlení nad tím, co se chtělo vykonat. PES je největším přítelem, poněvadž ačkoli nám rozumí, přece nás neprozradí. PÁŠE-LI hlouposti šílenec, tak je to zcela normální. SÍLA předstihne vždy právo, jestliže právo nedisponuje silou. PŘÍRODA nám nic nedaruje: Vždycky musí někdo zratit rozum, aby ho jiný našel. JSOU ORGANISMY tak slabé, že jen síla je musí udržet při životě. VŠECHNO by bylo vzhledné, jenom lidé jsou nevzhlední. (Kritika oblékání v lidových demokraciích. — P. r.) DOHODNU se se svým protivníkem na kompromisu. Ale co když on se vrátí a já zůstanu? TO BYLA nejhezčí polemika, jakou jsem zažil; nejdřív: On mluvil a já mohl poslouchat, potom: On poslouchal a já jsem nemohl mluvit. KAŽDÝ MÁ svého psa, do kterého kope. NĚKTEŘÍ LIDÉ jsou vám ještě tak zaslepeni, že — pozorují jen sami sebe. (Z kampaně proti tajné policii. — P. r.) KATA nemusíte přesvědčovat, že odsouzenec spáchal velezradu. KDE SPRAVEDLNOST snímá pásku s očí, tam by měla nastoupit amnestie. PŘÁTELE poznáte v bídě. Jenom oni vás nepoznávají. JESTLIŽE JSI ŠTĚNICE, nechval DDT!! NEJHLASITÉJI křičí ti, kteří jaktěživ nemají co povědět. JEŠTĚ JSME revolucionáři: Vyrábíme vodku, abychom mohli své bližní nazývat opilci. HRANICE mezi geniem a hlupákem probíhá mezi nimi. CO Z TOHO, že nemocnému, který trpí ztrátou paměti, něco připomeneš; vždyť si to stejně nezapamatuje. LIDI je nutno oceňovat nikoli podle toho, co mluví, ale podle toho, o čem mlčí. ZA ŽIVOTA bývají uznáváni jenom taktikové; ideologové dojdou uznání někdy i po smrti. NEJENOM pesimista, ale i každá vrána krákorá. NE VŽDYCKY můžeme vejít otevřenými dveřmi; zvláště když zdviž stojí mezi patry. NAŠE hospodářská situace je dobrá, jen si ji nepoškrábat. NEJNEBEZPEČNÉJŠÍ je tchoř, který se už zase nebojí. (Kritika neostalinismu. — P. r.) JDEŠ-LI vlastními cestami, stane se, že vejdeš i jiným do dráhy. BÝT ČLOVĚKEM, to je velká odpovědnost. NEBÁT SE znamená být svobodný! KDO jednou ztratil hlavu, tomu nepomůže ani cizí. NENÍ SNADNÉ být vůdcem lí*du, ale ještě nesnadnější někdy bývá být lidem. NIKOLI, to není pravda, že na světě jsou jenom dva tábory; na světě je mnohem víc táborů! PO ČASE se z Pravdy vyklube jen Lež. V IDEOLOGICKÝCH SPORECH nakonec nejméně obstojí „železné argumenty". LÉPE JE opanovat se než být opanován. JESTLIŽE NEMÁM CO ztratit, pak to znamená, že nic nepostrádám. KDYŽ UŽ musíš marnit čas, dělej to s největším požitkem. TVRDÍ-LI O SOBÉ jeden jediný pople- tenec, že je genius, zavřou ho do blázince; začne-li to však o sobě tvrdit celé kolektivní vedení pomatenců — zavírají normální lidi. NEJČASTĚJŠÍ příčinou skonu člověka je smrt. KAŽDÝM DNEM se přibližuje naše smrt; mimo to vydáváme kalendáře. NEJVĚTŠÍ službu nám prokazuje hrobař; bohužel se to ještě nikomu z nás nepodařilo náležitě ocenit. (Toto vyšlo v týdeníku polského studentstva a mladé inteligence „Po prostu", později zakázaném. CO JE REVISIONISMUS? Urvat jeden výtisk Hemirtgwaye, z ciziny znát, co se v světě děje, žádat marxismus nepovinný •a v Stáncích francouzské noviny, obdivovat americký vůz: tot prosím revisionismus. A revisionismus zřejmě je také: Žádat pravdu od denního tisku, od byrokratů podíl na zisku, od ministerstva cestovní pas, od státníků neutrální pas. Česat se, jak chce západní vkus. Jo, to je revisionismus. Psát romány místo litanií a zatáhnout do nich policii, zato od soudu ji pěkně hnát. Nechodit se Stb. ptát kolik let mu dát. Zkrátka vše, co pro lidi je plus, to vše je revisionisums. DEVISOVÁ Ten, kdo má v kapse švýcarské franky, je drahý přítel Národní banky: Jak švýcarský frank v kapse máš jsi milovaný soudruh náš. Ten, kdo má pár liber a dolarů, ten je miláčkem Karlových Varů. Jak pár dolarů v kapse máš jsi milovaný soudruh náš. Kdo si sem veze nějakou liru, jsi milý host a obránce míru. Jak aspoň liru v kapse máš, jsi milovaný soudruh náš. Spojte se, turisté, všeho světa vozte libry, marky a peseta, tot naší strany kurs nový — kurs srdečně devisový! * ČÍNSKÁ BAJKA O VELKÉM DOBRODINCI Velký dobrodinec chytil želvu a chystal se ji sníst. Leč ustrnulo se jeho dobrotivé srdce nad tak spokojeným a trpělivým stvořením. Nad otevřeným hrncem, v němž bublala vařící se voda, pravil k želvě: „Říkají, že jsi mistr v lezení. Přelezeš-! i hůl, kterou ti nastavím, pustím tě na svobodu.” Želva věděla, že nemá jiné volby: její osud visel na vlásku a voda v hrnci již bublala. Opatrně, plná strachu, hůl přelezla. Velký dobrodinec, ač udiven akrobatickým výkonem želvy, přece jen šilhal po hrnci nad ohněm, když už v něm voda tak pěkně bublala. Pravil tedy k želvě: „Mám ještě jednu prosbu. Nepřiprav mě o požitek, pozorovat tvoji zručnost. Prosím tě snažně, zkus to ještě jednou. Přeležeš-U i tentokrát, pustím tě zcela určitě na svobodu!” Želva se strašlivě rozhněvala nad nejapným žertem a ze svých plných želvích plic vykřikla: „Ty že jsi velký dobrodinec! Komu to chceš namluvit? Když už mě chceš sníst, tak mluv přímo! A nebal svá slova do bavlnky!” [pageend3]Strana 4. KVÍTKO Číslo 1. Smích domova MOSKEVSKÉ VTIPY Na nedávné hospodářské konferenci v Moskvě upravil Nikita Chruščov nový směnný kurs mezi americkým dolarem, britskou librou a ruským rublem. Za jeden dolar bude k dostání libra ruských rublů! V Sovětském svazu si leží armáda a tajná policie ve vlasech. — ?!? — No, armáda je antistalinistická, a tajná policie je už anti-antistalinistická. * PRAŽSKÉ O „osobnosti“ nového presidenta koluje v Praze následující anekdota: „Před ústřední sekretariát KSČ Na příkopech předjelo prázdné auto a z něho vystoupil Antonín Novotný. * Hlavni město Praha bude změněno na lázeňské letovisko. Na každém rohu je tu už totiž Pramen. * V předvečer přehlídky čs. armády pozoruje na Letenské pláni komisař Stb. starého muže, který stále stojí na jednom místě a nepřetržitě luská dvěma prsty. Po delší chvíli k němu komisař přistoupí a táže se ho, co tu vlastně dělá. Starý muž si ještě dvakrát luskne prsty a praví: „Zaháním imperialistické špiony.“ Komisař Stb. je udiven: „Člověče, vždyť tu žádné nevidím.“ Na to starý muž: „No tak vidíte, jak je to účinný!“ ❖ Jeden pražský občan se nemohl zbavit krys ve svém sklepě. Když nepomáhaly ani jedy farmaceutického průmyslu, ani jiné prostředky — postavil do sklepa svůj starý přijímač a zapnul Prahu. Za dva dny všechny krysy ze sklepa zmizely — a až do dnešního dne se neobjevily. V Jindřišské do sebe málem vrazili Pepek a Karel, dva staří kumpáni ze závodní organisace KSČ v libeňské Smaltovně. Pepek potřásl Karlovi rukou a hned měl pro něho novinku: „Karle, musím ti něco říct, budeš se moc bavit." A hned se naklonil ke Karlovu uchu a dlouho mu měco šeptal. Když skončil, Karel zvedl oči a pravil: „Ale Pepku, to sem nevěděl, že ty seš na veřejnosti takhle odvážnej!“ ■— „Jak to myslíš, Karle? Kde vidíš tu veřejnost?“, ptá se Pepek a Karel mu hned podává vysvětlení: „No přece, ty a já!" * Host vinohradské kavárny Flora, nespokojený s kvalitou objednaného nápoje, na otázku číšníka, proč umístil šálek s kávou na židli: „Je slabá, aby nespadla." * „V celém okolí Prahy kácí brigádníci lesy. Nová pětiletka je totiž v háji zeleným, a oni nevědí, v kterým." * Do redakce Rudého práva došla zásilka toaletního papíru. Byl k ní přiložen lístek: „Proč komplikovaně, když to jde jednoduše!“ * Velká tlačenice lidí okolo sovětské odborářské delegace na Václavském náměstí. „Rusové tady něco rozdělují!“ křičí někdo z davu na kolemjdoucího pensistu. Stařeček jde však dále a jen povážlivě kroutí hlavou: „To bych chtěl ale vědět — co! Cizí státy nebo cizí majetek?“ * Popisuje pionýrka Alenka Šmudlánko- vá, jak se vypořádala s kultem osobnosti: „No my jsme včera měli občanskou výchovu a soudružka učitelka mě vyvolala a ptala se, kdo zvítězil v bitvě na Vítkově hoře a já jsem nevěděla a Mourková mi napověděla: .Husiti.’ Tak jsem řekla: Husiti. A paní učitelka povídala: A kdo je vedl? A já jsem povídala: To je přece fuk, protože historii dělají masy. A soudružka učitelka najednou sklapla notýsek a už ten den vůbec nezkoušela." * Přijel lidovecký poslanec NS Polanský ze studijní cesty po SSSR a vyprávěl o tom na závodní schůzi zaměstnanců ČAT: „Tam se opravdu dělá všechno demokratičtěji než u nás. Tam když jsou volby, tak jsou to tajné volby. Každý dostane kandidátní listinu v zapečetěné obálce a tak ji také hodí do urny. A samozřejmě, my tam viděli jednoho, který chtěl obálku otevřít, a podívat se na kandidátku! Hned však k němu přiběhl člen volební komise a varoval ho: Pro pána, neotvírejte to, soudruhu! Copak nevíš, že ty volby jsou tajný?!" VENKOVSKÉ Ve Vysokém Mýtě byl odhalen zavilý třídní nepřítel lidově-demokratického zřízeni. Jeho provinění: Odeslal do ciziny pohlednici. Za svým podpisem připsal ještě doušku: „Pod známkou je další sdělení." Když censor známku po namáhavé zahřívací proceduře odlepil, četl: „To čumíš, co?" * U prověřovací komise ve Stalinových závodech v Mostě: „Co jste byl za první republiky?“ — „Spokojenej." i VARŠAVSKÁ Už mnoha osamělým chodcům se stalo při setmění ve varšavských ulicích, že byli osloveni neznámým mužem: „Mám v ruce cihlu. Koupíte ji nebo ji nekoupíte?“ A kdo cihlu nekoupil, tomu spadla na hlavu. — Varšavský vox populi má k tomu komentář: Jen tak lze v Polsku dojít k zvýšení životní úrovně. ZVÍŘECÍ Prověřovací komise KNV v Praze se rozhodla odsunout soudružku Bučov- skou jako vysoce nespolehlivou silu do výroby, ale převodová komise si s ni dobře nevěděla rady. Vždyí už ani ve výrobě nebylo dostatek pracovních míst! I zavolal si soudružku Bučovskou „na převodovku" soudruh Jabůrek a nabídl ji: „Podívej se, soudružko, měli bychom tu jedno místečko v zoologické zahradě v Tróji. Ještě nedošel šimpanz, a tak bys ho mohla na nějakou dobu zastoupit." Protože se nikomu nechce umřít hlady, soudružka Bučovská místo v trojském zoo přijala. A hned od prvního dne vyvíjela na svém pracovišti takovou aktivitu, že se stala přes noc miláčkem všech návštěvníků. Skákala a dováděla v zavřené kleci, že by se za ni ani pravý šimpanz stydět nemusel! Až jednoho dne to trochu přehnala: skákala tak divoce, že prolétla šimpanzí klecí rovnou po hlavě — mezi lvy. Nejstarší lev však na ni položil dobrotivě pracku a pronesl lidským hlasem: „Nic se neboj. Seš u svých. Mě sem laky poslali z převodovky!" * Bavili se vůl s krávou o současném převádění nespolehlivých administrativních sil do výroby. A i vůl na to přišel: „Co už je platná organisace výroby — bez organisace!" ROZHLASOVÉ Každý večer poslouchal domovní důvěrník Kučera u dveří nájemníka Koželuha a večer co večer mu neušlo, že nájemník Koželuh si zapíná zahraniční rozhlas a při tom si vyhrává na foukací harmoniku. Jednoho večera přešla soudruha Kučeru trpělivost, zabušil na Koželuhovy dveře a bez vyzvání vpadl dovnitř. „Co tu vlastně děláš, soudruhu?" obořil se na něj z titulu své funkce. „No. copak nemáš uši?" odpověděl mu s bohorovným klidem nájemník Koželuh. „Zesiluje přece rušení štvavých vysílaček!!" 4' „My jsme vždycky chtěli Polákům pomoci", ujišťoval Novotný Chruščova na nedávné hospodářské konferenci v Moskvě. „A nejenom to, my jsme chtěli hned po říjnu 1956 přejmout některá jejich zařízení!" — Chruščov zbystřil sluch, zrudl, ale to ho už Novotný uklidňoval: „No přece, zařízeni ruši- ček!" DVÉ Z ARCHIVU Timotěj Lysenko zkonstruoval skleněnou desku a skleněné kladívko. Na skleněnou desku položil blechu. I rozezvučel kladívkem desku a blecha vyskočila. To 300krát opakoval a blecha 300 krát vyskočila. Pak vytrhl bleše nohy, rozezvučel kladívkem desku a blecha nevyskočila. To 300krát opakoval a blecha 300krát nevyskočila. Čímž podal vědecký důkaz, že vytrhnou-li se bleše nohy, blecha neslyší. * Kdo je pro Čechy významnější? Hus na Staroměstském náměstí nebo Stalin na Letné? Samozřejmě, že Hus. Protože to je mistr, kdežto tam nahoře, to je jen tovaryš. ČEST KASAŘŮ „Těpic, Šudlo. Kam se pachtíš?" „Nikam. Jen tu vokounim." „Co dělá Hezoun?" „Si to vodkašlal, šlohl tašku ňákýmu vod Vejboru." „A Kadel, náš starý parťák, postrach vod Ruzýně?" „Kdepak, ten už nedělá půdy, ten dělá káči. Seděl za jednu družstevní tři roky." „A tvůj brácha Kudla?" „Hraje si na lehára. Nic mu pořádně nevoní. Má šak něco v pácu. Du mu to zrouna askunčaftýrovat." „A Bedlík-Jedlík?" „Jo ten, ten se dostal na šikmou plochu. Je teď v partaji!" [pageend4]Číslo 1. KVÍTKO Strana 5. ČESKOSLOVENSKÁ LITERATURA Její vývoj po Stalinově smrti Roku 1954; Rehabilitace poesie. Roku 1955: Rehabilitace metafory. Roku 1956: Rehabilitace stylu. Roku 1957: Rehabilitace kritiky. Roku 1958: Rehabilitace socialistického . realismu. * Vítězslav Nezval (ť ) o Janu Drdovi: Jaký duch, takový charakter. * V Ústředním výboru Svazu čsl. spisovatelů se charaktery nehrbatí, ale drdatí. SLOVNÍK ČS. SPISOVATELE Charakter — dobrý poměr k STB Kariéra — legitimace strany Honorář.— úplatek Tragedie — humor Václava Laciny Socialistický realismus — rudé brýle mámení Fabule — školní sešit Agitpropu Kritik — třídní nepřítel Positivní kritik — kumpán z noci probdělé Šance — Svazem spisovatelů povolená cesta na Západ Překlad — umět pořídit anglický překlad i z ruštiny Kniha, která je ležákem — nevyspělé čtenářstvo VÝROKY DOMOVA Znovu upozorňuji, zejména p. t. kruhy ve straně, že nejsem žádný malobur- žuasni hrdina, nýbrž kladný typ. Všechny výroky a vtipy, které jsou mi připisovány, bych chtěl uveřejnit pod titulem: „Od mých dodavatelů." Jan Werich * „Raději kotletu v ruce než novou pětiletku na transparentu." Dělník z plzeňské Škodovky * „Čte Rudé Právo, a ještě má své vlastní názory!" O jednom členu redakce Května. (Ne Květů.) ❖ „Jestli chceš ze života nabírat plnýma rukama, tak si je nejdříve umyj." František Hrubín * „V jeho knihách veršů není jediné místo, které bys už někde nečetl." M. Florian o St. Neumannovi ml. $ „Vašek Káňa napsal nedávno článek: Mládež je naše zrcadlo. To má mít mládež taky křivou hubu?" Jeden člen ČSM. * „Dělám pro češtinu, co mohu. Komu se to nelíbí, ať se učí rovnou ruštině!" Prof. Trávníček * „Velcí sovětští vědci jsou ve výzkumu meziplanetárního prostoru tak daleko, že na slavných sovětských vysokých školách bude nyní zaveden nový vědní obor: Marsismus." Prof. Z. Nejedlý ZPRÁVA O KONFERENCI ČSL. HUMORISTO (Psána už podle Nových pravidel českého jazyka z roku 1960.) Na Dobřýši se sešla sekce humoristů Čsl. svazu spysovatelů, aby prodyzku- tovala ynycyatyvní návrh soudr. Kopeckého na zreaktyvování humoru v české literatůře. Formulace nového programu humoru socyalystyckého realys- mu byla prymérní bází konference. Všychni debatéri vycházely manyfestač- ně z pozyc marx-leninysmu. Již předem odvrhly balast dogmatyzmu a revyzyo- nyzmu v humoru a vyslovyly se pro humor bez normatyvníčh theory! z doby kultu osobnosti. Po konstantování, že v humoru by bylo anachronysmem akty- vování nymbu falešné grandyoznosti i standartního klyšé proklamatyvních tabulí, stejně jako by bylo anachronyz- mem vyznávat reformní neorealyzmus, odhlížející od prakce praletaryátu a fy- kyslující buržoázni ydeologyi proletář- ským ekstrémyzmem, bylo zdůrazněno, že absence aktuálnosti i rehabylytace shématyzmu, jakož i taktyzující a konjunkturální a vehementní bezydeovost reprezentují nekritickou koncepci pro- zayckého i poezujícího humoru ydeo- vých fals. Organický dynamyzmus revoluční avantgardy neutrály zuje sám o sobě bezkonflyktovost problematyky tématu, aniž koketuje s módní nelogyč- ností dogmatyků či buržoázni nedyscy- plynovaností revjzioniztů, hraničící se sympatií k diverzi. Kdo chce aklamovat humoru socialistického realizmu, 1 regenerovaného realystickým stylem našich velkých sovjetských přátel, garantovaného sctranou a její lynyí, nekapytuluje, nýbrž ryzkuje jen konfrontacy theorye s praksí. V sortymentů ydeálů nové humorystycké tvorby se asymylují revoluční fakta s exyztenční monumentálností proletářské problematyky. Tento humor nacházý bázi ve velkém humany- styckém ydeálu tvorby socyalystického realyzmu: Vsjo pro človjeka! Bylly až dosud humor a satyra záležitostí od- umýrajícich zbytků buržoazye, jde nyní lenynským krokem v bojové frontě! Taková a ne jynaká je programatyvní proklamace humoru socyalystyckého realizmu dneška nad humorem buržoazye a humorem dogmatyztyckého konserva- tyzmu a revyzyonystyckého abzurdyz- mu! Humor v čsl. literatůře bude žýt! Zpátky ni krok! ZPÍVEJTE S NÁMI (Malé ukázky socialistického realismu z lidově-demokratických šlágrů, uveřejněných v Programu nových estrád.) Volně podle Katajeva: Nad obzorem plachta bílá mizí, zatím co čas, čas slíbává hořké slzy s řas Šťastné budovatelské zítřky: Slunci vstříc se svou malou sedmikráskou, neboř je mu víc než cizí orchidej • Proletářská: Mistr kovář, to je kos Říká: Hlavu hrdě nos Vždycky se hlas k perlíku V něm je síla dílníků , BYTOVÝ OZNAMOVATEL Hledám byt bez dveří. Pod zn. „Nemám rád zaklepání na dveře." Hledám spolehlivého- souseda. Pod zn. „Spolehlivý soused je důležitější než dobrý byt." MALÉ HLAVOLAMY Plave to ve vodě a je to modré. Čo to je? — ?!? — No přece: Kapr ve sva- zácké košili. Co to je radioaktivita? — ?!? — No přece: aktivita komunistických ruŠiček. * Co je to maloobchod? — ?!? — No přece: Sovětské dodávky obilí do ČSR. * Co je to nekalá soutěž? —■ ?!? — No přece: Zřídit stanici MVD v revíru lovců lebek. * Čemu se říká vzorná obsluha? — ?!? — Když sovětský technik obsluhuje nejen arabského zákazníka, nýbrž i jeho kanón. * Co je to železniční uzel? — ?!? — Zavazadlo, s nímž cestuje sovětský mužík na železnici. * Co je to dvacetina normálního rozumu? — ?!? — No přece: Inteligence straníka. * Co je to vybíravý zákazník? — ?!? — Zákazník, který půl hodiny vybírá z chleba kusy dřeva a slámy než ho milostivě strčí do tašky. * Čemu se říká kombinát? — ?!? — No přece: Když se hlavní závod spojí s nějakým doplňkovým odvětvím: na příklad továrna na automobily s pohřebním ústavem. * Víte, jak se bude psát podle Nových pravidel českého jazyka z roku 1959 „Pražská estráda"? — ?!? — No přece: Praská estráda. * Co je to risiko v podniku? — ?!? No přece: Když arabský šejk objedná své žárlivé ženě bednu českých granátů a dodatečně v harému zjistí, že všecky byly ruční. * Čemu se říká „Jít za spotřebitelem?" — ?!? — No přece: zmrzlinárně na poušti Gobi. * Co je to spekulace? — ?!? No přece: Otevřít si kožišnictví na rovníku a čekat, až Země vychladne. * A co je to zmetek — ?!? — Kukačkové hodiny, které krákorají. * Co je to zisk? — ?!? — Koupit české sklo v Moskvě za tamější cenu a prodat je v Praze. * Co je to krátkodobá investice? — ?!?.— Postavit roku 58 nový sekretariát strany. * A co je to pomoc hospodářsky zaostalým národům? — ?!? — Dodávka moderních hasících přístrojů do Ohňové země! M. R. — F. S. — K. [pageend5]Strana 6. KVÍTKO Číslo 1. Z poeticko-satirického notýsku Minky Rybákové Let na měsíc Epigramy Co k němu říká president Antonín Novotný: Dopravit lidi na Měsíc, to bude celkem hladký. Mně ovšem vrtá v hlavě víc, jak donutit je zpátky. Vynikající biolog: Na Měsíci že prý nelze žít, říkají. — Tot zkazka pro děti. Nemožný tam život začne být teprv, až tam přijdou Sověti. Známá filmová hvězda: Jaké důsledky z toho plynou pro film, to už, ovšem, celkem jasné je mně: nyní v romantickém záběru, on ji bude líbat v kráteru — při svitu země. Profesor Trávníček: Ten prospekt vypadá lákavě, nicméně však tonu v obavě, neboř: Na Měsíc s velkým M na měsíc s malým m bych podíval se rád, však na zem s malým zet na Zemi s velkým zet bych v troskách nerad spad'. Prostý pracující člověk: Proč na Měsíc chtějí vědci, to, prosím vás, sdělte mi: Časové a NA PERSKÉM VELETRHU Na perském veletrhu naše exposice ta byla navštívená tam ze všech nejvíce. Ta naše exposice to byla sensace, na té se sešla všecka světa populace. U ledniček s československou značkou se zastavil eskymák s eskymačkou a ona praví: Mužíčku, kup mi tu krásnou ledničku! On na to: Ledu máme dost! Vždyť nejde o led, nýbrž o vymoženost a i když ta lednička k ničemu není, tak spon ta bednička od ní se hodí na topení. Tam zas prodavač, zalit potem, se posuňky baví s Hottentotem, který se zajímá o účtárenský počítač, a ptá se proč a nač to má deset čísel. Deset čísel je zbytečnej luxus, neboť u nás nejvyšší je pět, tyhle šestky, sedmy a ten balast, tím bych se jen v počítání pleť. Indonésský syn otci v auto-exposici dí: Tu sportovní Jawu tak vzít na silnici! Vzít Jawu na silnici?, přeci už i takhle jsou dost náměsíčný na zemi. Soudružka vedoucí dopravní kanceláře: Deset hodin, řekli, ten let má trvat. Tudíž při dnešním stavu dopravy z Prahy na Měsíc dostanem se rýchlej', než do Bratislavy. Spisovatel utopistických románů: Že bych byl králem utopistů, už, bohužel se dnes říc' nedá: neb ze mě udělala věda obyčejnského realistu. Skladatel šlágrů: Pro nás plodné šlágrů textaře, měsíc byl vždy odjakživa bledý, však teprve teď po prvé strachy. A to plným právem tedy. Školačka Zuzanka: Je to otrava, páč zeměpis je hroznej. Mám z něj hlavu jak škopek. Až doletěji lidi na Měsíc, zas přibudou další jména sopek. Generální tajemník Spojených národů: Že bude mír, napovídat nesnažte se mi, až skončí boj o životní prostor na zemi. Neboť já už zřím zde nový zas zdroj rozporů: teď zas začne boj o větší prostor v prostoru. časované dí otec zdráhavé. Dobrá, ale kde vezmeš silnici na Jawě? SKÁKAL PES PŘES OVES (Jak to mohl napsat S. Neumann jun. v Ml. Frontě.) Co myslel básník, řka že ,,skákal pes přes oves"? Koho tím asi myslel? Kdo je dnes u nás pes? A jaký tajný smysl má výraz přes oves? Možná, že něco skryto je snad i pod tím přes. Proč jenom tak vytrvale brání své právo na „proč" a „když" a „jak" a „ani"? Proč užil jen zájmene „ten"? To je celé podezřelé je v tom ruka nepřítele, ze Strany si dělá dobrej den! POSLEDNÍ SLOVA ČESKÉHO VELIKÁNA Nehynoucí slova velikánů lidstvo tklivě chová v paměti a ve školách od let nejútlejších učí se je děti zpaměti. Galileo pravil: Přec se točí! A Kolumbus zvolal: Vidím zem! A český velikán Drda prones' tato slova hrdá: My Sovětům věrni zůstanem! Caesar vzkřikl: Ach, i ty můj synu! když v senátě pod dýkami kles'. Nedotýkej se tady mých kruhů, řekl, jak známo, Archimedes. Lincoln pravil: Několika lidem lze lhát chvíli, ne však věčně všem. Leč český velikán Drda ... buď na něho vlast vždy hrdá... řek: Sovětům věrni zůstanem! Sokrates děl: Poznej sebe sama. Marx řek': Proletáři spojte se! Tolstoj radil: Nastavte tvář druhou. Žižka: Nepřátel nebojte se! Velký Einstein proslavil se slovy: E se rovná Cé na druhou eM. Leč náš národ může být hrdý na vševky své Drdy, jejichž věta v historii světa bude zářit jako diadém: My Sovětům věrni zůstanem! CTIRAD A ŠÁRKA Slyšte nyní starou baladu, vztahující se k známému špionážnímu případu a pojednávající o Ctiradu a Šárce. Na Děvíne v disciplině nesmělo být úchylek. Za zrádný styk s nepřítelem platil pouhý polibek. Každá žena prověřena byla nejdřív důkladně. Měla schůzky s nepřítelem? Nevzaly ji zásadně. Komisárka jménem Šárka, ta v kádrovém záznamu neměla ni jedno rande nejmenšího významu. Tato diva spolehlivá, ať ráda či nerada, jak to stojí v protokolu, měla zmámit Ctirada. Větším dílem skvělým stylem zhostila se úkolu. Ctirad visel na Děvíně týž den vpleten na kolu. Že však dívčí smečce líčí vše, co bylo ve stanu, by nerozvracel morálku zblízka nebo ani na dálku, s lesním rohem se skály jej svrhly co by přítěž pro stranu. Z čehož plyne ponaučení, že: Kde je láska tam i páska stihne osud ubohý: Ctirad skončil s jedním rohem, tobě hrozí parohy. No počkat, počkat, to z toho vůbec neplyne, nýbrž z toho plyne ponaučení, že: Kde je trouba, tam je zhouba v historii národa: že náš režim je tak zhoubný, není tudíž náhoda. [pageend6]Číslo í. KVÍTKO Strana 7. Milostná korespondence dvou socialistických realistů — herečky Natalie Šminkové s hercem Anatolem Šmírem Probírám v zamyšlení íy zažloutlé listy, napsané rukou skutečného komunisty, žáka Stanislavského a realisty, bojovníka za věčný mír. To byl můj drahý Anatol Šmír. V těch dopisech je celá jeho osobnost uvědomnělá, jeho kariéra i jeho tragický skon: tot celý on. Tady ... dopis, datovaný: 12. září: Milovaná! Mám pro tebe radostnou zprávu: konečně jsem dostal velkou roli! , Víš, koho budu hrát? Oběšence ve Švandovi dudákovi! Jsi příjemně překvapena,, drahoušku? Já jsem také byl, když ráno, před zkouškou, ke mně přišel režisér Dratev a povídá se svou obvyklou bolševickou přímostí: „Soudruhu, chceš vzít toho voběšenýho ve Švandovi?“ Moje srdce se zachvělo radostí a slzy se mi draly do očí, ale odpověděl jsem s toutéž bolševickou mužnou neformálnosti: ,,Se ví, že chci. Proč bych to nevzal!“ Ach, drahá Natalko, připadá mi, že Lenin na mě huláká ze scény . ., Čepela totiž. Musím spěšně končit. Dopis z 29. září: Moje předrahá Natalie, píši ve velikém chvatu, neboť pracuju pilně na tom oběšenci a to zcela absorbuje mou rekreaci. Samozřejmě, je to opět němá role, a tudíž nemohu ukázat beze zbytku úplně všecko, co je ve mně, ale rozhodně v tom oběšenci už ukážu daleko víc než mi bylo dopřáno v kremelské stráži. Hoví to mnohem lépe mému tragickému naturelu. A ty přece říkáš, že jsem v podstatě tragéd, že ano, drahoušku? Také na druhé straně soudruh Čepela, náš nynější Lenin, tvrdí, že němé role jsou daleko těžší, protože se při nich nedá mluvit. Myslím, že je to velmi bystrý a pronikavý názor. Zapomněl jsem ti napsat, jak ta moje role vznikla. Vznikla totiž šťastnou iniciativou soudruha Dratve, který bude režírovat Švandu, a kde měla ta šibenice původně stát jen tak. Ale soudruh Dratev usoudil, že ta šibenice bez oběšence nevypadá dost realisticky, a tudíž jsem byl poctěn tou rolí. Ale pro dnešek již dost. Musím trénovat. Co je prima Nazdar, Venco, tak co pořád děláš? Dostal jsem místo jako konstruktér letadel. No to je prima! Ale přirozeně vstup do strany byl podmínkou. Hm, to je ovšem špatný. No ale za to je to duševní práce. Jo, to je prima. Placená samozřejmě jako každá duševní práce. To je ovšem špatný. Ale jinak ta práce je dobrá, protože jsem svým pánem a nikomu nepodléhám ... To je prima. Kromě sovětskejch odborníků. To je ovšem špatný. To jsou ostatně většinou moc slušní a inteligentní lidi. A další list — z 5. října: Moje roztomilá Natalko, promiň mé odmlčení se: pracuju teď totiž horečně na tom oběšenci. Postavil jsem si pokusnou šibenici v prádelně, o které jsem měl dost nepříjemnou diskusi s domovnicí, ale nedal jsem se, a pilně trénuji. Průměrně se teď věším tak patnáctkrát za den, abych nevyšel z žánru. Připadá mi, že už visím dost přirozeně, ale tvé kritické oko mi chybí. Kéž už bys tu byla zpět ze zájezdu! Měl jsem také se soudruhem Dratvem konflikt ohledně kostýmu. Chtěl jsem si pořídit něco na způsob velkých ruských realistů, víš, něco velmi strohého, civilního, otrhaného. Něco á la proletariát, nebo eventuálně trestanecký mundur. Ale soudruh Dratev namítá, že celá opereta bude v národních krojích, a tudíž budu viset v chodském kroji. Je to trochu poklesek proti socialistickému realismu, ale na druhé straně to možná bude vypadat docela chic. Tvůj milující tě stále ... A tak dále. Ted v slzách rozplývám se zcela: Tohle je poslední list, který jsem obdržela. Z 15. října. Pak přišel jeho tragický skon. Píše stručně — tot celý on. Drahá Natalko, v hrozném spěchu jen několik řádek: za chvíli začne premiéra. Vše je v nejlepším pořádku, jenom jsem nemohl dopnout opasek, ale situaci se podařilo zvládnout. Jsem dobré mysli a doufám, že ospravedlním naděje, které do mne naše socialistická kultura skládá. Vydám ze sebe všecko. Spěchám ještě na jedno pivo, proto končím. A potom ... přišel jeho skon. Přehnal realismus a oběsil se doopravdy. Tot celý on. Ale kritika, kterou jsem si schovala, přesto nespravedlivě napsala: Soudruh Smír v roli oběšence působil nepřesvědčivě. Tak svět odplácí. - co je špatný No tak to je prima. S výjimkou mýho šéfa Duračkina, kte- rej ničemu nerozumí a je ras. To je ovšem špatný. Ale přesto jsem teď postavil novej model tryskový stíhačky. To tedy je prima. Až na to, že soudruh Duračkin si ho pozměnil podle svýho. To je ovšem špatný. Vzdor tomu ten model vyvolal všeobecný nadšení. Tak to je prima. Jenže se na neštěstí při zkušebním letu zřítil. — To je ovšem špatný. A konec-konců — ne tak docela špatný: on totiž v něm soudruh Duračkin seděl. Bajky s morálkou CHRUŠČOV A KRAB V jedné své dobře známé řeči prohlásil soudruh Chruščov: „Komunismu se vzdáme, až si krabi začnou pískat." Pravda roznesla jeho slova do všech čtyř stran Sovětského svazu a všude z toho byla taková radost, že soudruh Chruščov byl nucen poslat si mnoho a mnoho děkovných telegramů. Když se unavil psaním telegramů, odjel na Krym na zotavenou. Tam se jednoho dne procházel po břehu mořském a tu náhle spatří kraba, který si bezstarostně vykračuje po pláži a vesele si pohvizduje. Soudruh Chruščov byl překvapen obdivuhodnou dovedností toho zvířete, i zastavil kraba a otázal se svým obvyklým přátelským a neformálním způsobem: „Jak to přijde, že ty, krabe si hvízdáš?" „Z radostí nad tím, že jsi nám dal aspoň nějakou naději na konec režimu, soudruhu", odpověděl krab a zmizel za balvanem. Z čehož plyne mravní poučení pro autory: nepoužívejte obratných rčení — kazí to styl a mořská zvířata. SÝČEK, SIRÉNA A KLAXON Sýček, siréna a klaxon se pyšnili každý svým vlastním houkáním a opovrhovali houkáním svých soupeřů. Jak bylo lze čekat, dostali se jednoho dne do sporu o to, koho z nich se lidé nejvíc bojí. „Nejvíc se bojí mne", tvrdila siréna, „protože já jim oznamuju začátek denní dřiny." „Není pravda", na to klaxon, „nejvíce se boji mne, protože já jim ohlašuju bezprostřední blízkost úrazu." Ale na to zas sýček: „Oba se mýlíte: nejvíc se bojí mne, protože já jim zvě- stuju příchod smrti." Druzí dva s tím ovšem nesouhlasili, a protože se nemohli dohodnout, řekli si nakonec, že požádají známého ideologa, aby je rozsoudil. Zaklepali, vstoupili a otázali se: „Soudruhu, čeho se naši lidé nejvíc bojí: sýčka, sirény nebo klaxonu?" „Naši lidé se nejvíce bojí návratu kapitalismu", odpověděl bez přemýšleni ideolog — nebot kdyby přemýšlel, musel by vidět, že to s daným problémem nijak nesouvisí. Z čehož plyne naučení pro autory: Jedna fráze vám ušetří dvacet myšlenek. SOUDCE A ČERV Červ byl zatčen pro podzemní činnost a předveden před lidový soud. „Mohli bychom tě rozšlapat jako červa", pravil soudce, „ale my jsme humánní a raději z tebe uděláme nového člověka." To poslední dodal vlastně jen ze zvyku, protože zapomněl, že má před sebou červa, ale když už mu to slíbil, musel dodržet slovo. Červ byl poslán do žaláře a spojeným úsilím orgánů bezpečnosti a miču- rinců skutečně proměněn v člověka. Za to se cítil zavázán vděčností svému soudci a hned po propuštění se za ním vypravil, aby mu poděkoval. Ale u soudu mu řekli, že jeho soudce byl mezitím zlikvidován, a když bývalý červ přesto trval na tom, že ho chce vidět, poslali ho na Olšana. Vděčný odsouzenec se tedy odebral na Olšana, ale místo soudce našel jen — červy. Z čehož at si morálku zainteresovaní soudruzi laskavě vyvodí sami. [pageend7]Strana 8. KVÍTKO Číslo 1. Film 10 let exilu EMIGRANTSKO-EXULANTSKÉ Kdysi se ucházel filmový pracovník Luboš Kantor o emigraci do Venezuely (to když mu tenkrát ta Evropa ještě tak nevoněla). A za tím účelem si vypůjčil od jednoho dýpíka krásný venezuelský klobouk. V' čekárně před konsulovou úřadovnou mu všichni předpovídali velký úspěch. Ale konsul, sotvaže ho spatřil, vykřikl hromovým hlasem: Só, sie Lump, aber sofort RAUS! — Zdrcený Kantor běhal od dveří ke dveřím, aby zjistil, proč se na něho konsul tak rozkatil a proč byl odmítnut. Pak mu to jedna sekretářka prozradila: Víte, ten klobouk byl včera panu konsulovi ukraden! * Z vyprávění mladého malíře Aloise Janáka: To když jsem byl ve Francii, tak jsem pracoval na jednom statku. Nemluvili na mě a byli na mě přísní. A já bych se býval tak rád zeptal, jakou mám udat adresu, aby mi sem známí mohli napsat. Pak jsem zahlédl před statkem tabulku s jménem: CHIEN MECHANT. A tak jsem všude uváděl svoji adresu: A. J., CHIEN MECHANT, FRANCE. Dodnes se divím, že mně na žádnej dopis nikdo neodpověděl. (CH1EN MECHANT — zlý pes. — P. r.) * Úředník emigračního úřadu v New Yorku pojožil novému přistěhovalci při prohlížení jeho emigračních papírů otázku: „Chcete se stát občanem Ameriky?“ — „Ano“, zněla matná odpověď. — „A víte, kdo to byl Kryštof Kolumbus?“, chtěl vědět dále americký úředník. Přistěhovalec, který měl za sebou mnohaleté těžkosti s udělením amerického visá, mu břitce odpověděl: „To byl snad první a jediný člověk, který přistál na březích Ameriky bez screeningu.“ — Krátce na to byl odbaven. * Přeli se národní socialista a sociální demokrat o významu slov exulant a emigrant. „Tobě je to jasný, pro tebe jsou národní socialisti exulanti a ti ostatní emigranti“, zakončil svoji argumentaci sociální demokrat. * Dva stoly v restauraci amsterodamského letiště byly obsazeny Cechy. Dá rozum, že se mezi nima rozpředla zábava: „Kam jedete?“ — „Do Prahy.“ — „Odkud?“ — „Z Mexika. A vy? Přijeli jste z Prahy?“ — „Jo, ale před deseti lety." 4* Žije mezi námi exulant, který si zásadně plete wšechna jména. Nedávno se svěřoval svému známému: „Psal mi Cankl, no víš, ten z lidově-sociální strany, že byl u Heroutkya tam že byl starý Slánský, a teď že psali do Mnichova Viertlovi a Federovi, aby mi opatřili místo." O PROMINENTECH F. Peroutka o I. Herbenovi: „Ten když nenapíše za den aspoň deset skriptů, tak od něho nemám pokoj." F. Peroutka vodí návštěvníka z Evropy po New Yorku. Dlouho mlčí. Pak se však návštěvník osmělí rozříznout ticho společné procházky: „Ti Newyor- čani jsou obdivuhodní lidé. Jak jen milují zvířata. Jen se podívejte, v každém okně klícka!" Vece suše Ferdinand Peroutka: „To je airconditioning." Když se v RFE sledovala komunistická kampaň proti záhumenkům, pronesl Julius Firt k redaktorům stanice: „Ale nesmíte zofiomínat, že jsou nejen ty brambory tam dole, ale i nebe, plné hvězd, nad námi." Jára Kohout a Jan Cep, dva představitelé dvou protilehlých světů, se seznámili až v exilu. Při představování řekl Cep Kohoutovi: „Tak jsem si o vás myslel, pane Kohoute, že jste trochu větší." Později měli oba příležitost několikrát zapít svoje setkání. Když Jára Kohout zkonstatoval, že Jana Cepa sotva udolá, řekl mu: „Mistře, já vám budu raději vykat. Já vám budu říkat VY-ČEP“ * Jan Cep byl na dietě. Zase ho jednou bolelo srdce skrze lopatku plus žaludeční potíže k tomu. Jeho dieta se pozůstávala většinou z vaječných jídel. Když však dostal už asi po desáté vajíčko na tvrdo, resolutně prohlásil: „Jestli je ještě jednou uvidím, začnu je klást.“ * Zavítal Jan Cep (ještě za svobodna) s dvěma mladými exulanty do nočního podniku, a uviděv tančící ženu v průsvitných šatech, prohodil: „Dívat se můžete, ale vždycky si dodejte: Chudák holka.“ $ Římský profesor Petrů dával k dobrému — ze svých zkušeností se zahraničními studenty: „Přišel vám tuhle ke mně jeden z nich s otázkou: Nejste vy z Turecka? Chci vědět, co ho na to přivedlo a dovím se: No, že máte nad u půlměsíc!" * Pepa Maleček — k režisérovi, který ho v RFE zasvěcoval do tajů rozhlasového projevu: „Já vím, Luboši, kdybych býval hrál místo s hockejkou v Národním divadle, tak bys to měl se mnou snadnější." * Zaslechli jsme v kanceláři (bývalé) Rady svobodného Československa jednoho mládežnického prominenta u telefonu: „Prosím tě! Tak jsem se dověděl, že jsi mu to řekl, ačkoliv jsi mi slíbil, že mu nic neřekneš! Ale tak mu aspoň teď už neříkej, že jsem ti řek, co mi řek, protože jsem mu řek, že ti nic neřeknu.“ -i- Hudební skladatel Josef Stelibský si vyšel s několika novými emigranty na newyorskou Brodway. V jednom zábavném podniku začali za dozoru Josefova novopečení Američani házet do jednoho automatu deseticenty, až v něm poslední deseticent uvízl, a výhra ne ven a deaeticent ne ven. Doráželi chlapci na Stelibského: „Pepíku, ty seš v tý Americe už dýl, tak přece umíš ■dnglicky, ne? Tak jim to řekni!" — Stelibský volá na šéfa podniku a plynnou angličtinou mu vysvětluje: „Haló, šéfe, nikl dřin, koule fuč!" Mladý hudební skladatel Zajíček dostal kdysi na hradeckém gymnasiu za nevhodnou hudební vložku — při zkouškách církevní hudby — pohlavek od Mořice Pichy. Nyní se často chlubí před svými přáteli: „Vůbec nevíte, jakou já mám hlavu. Moje hlava je biskupem do- tejkaná!" Náruživý automobilista Pavel Borový učil svoji dcerušku Marunku modlitbě: „Pane Bože, dej, aby se komunisti obrátili na správnou cestu!“ Příštího dne se však Marunka modlila: „Pane Bože, dej, aby se komunisti obrátili na správnou dálnici!“ (A pokud se na další prominenty nedostalo, slibujeme jim, že na ně v příštích 10 letech nezapomeneme.) ROZHLASOVÉ (o RFE) Sekretářka v RFE: „Copak Rififi ■— ale Árefiíi!" Odběhl si ze studia herec, který v natáčené hře mluvil roli kata, do kantiny. Komentoval to kolega: „Jen aby se nám nevrátil sťatej." ❖ O jednom režisérovi se tu tvrdí: „To je náš rozhlasový Picasso. Ten když uhodí do gongu, tak musíte vědět, že je to zelený." * A poznámka posluchače S. E.: „Poslouchal jsem Peroutku. Hlasatel ho uváděl: Pro atmosferické poruchy přečte náš hlasatel. Já myslel, že ho četl pro lidi, ale on to četl pro atmosferické poruchy." VÝROKY EXILU Vývoj v RSČ slibuje, že se RSČ probudí k životu. Petr Zenkl Kdyby byla ruská babička vousatá, nebyl by ruský strýček holohlavý. F. Peroutka Víte, proč byla v ČSR měnová reforma? Protože jsem byl podepsán na stovkách. Ladislav Faierabend Hamburský Vlach je Krameriem exilu. Vlach, Amerika Sokol nevykořenili, protože má dlouhý kořen. Sokolský věstník Křídla Orla se rozpínají od Oceánu až k Atlantiku! Je nejvíce zorganiso- vanou nejmenší organisací exiilu. Orelský věstník ČLOVĚK Moderní člověk je zbabělý, ale nechá se rád přinutit k hrdinství. R. Musil Člověk, mučený vlastními ďábly, se bezohledně mstí na svých bližních. Franz Kafka Lidé jsou na sebe jako kati. E. Valenta Každý člověk je hřbitovem svých vlastních myšlenek. R. Musil Krk má cenu aspoň pro toho, čí hlava na něm sedí. Jaroslav Duryčh Protože člověk je člověkem, nemá rád botu v obličeji. B. Brecht Sekyrou nelze otevírat lidské hlavy. V. Vančura Lidem člověk neujde, i když si vymyslí bůhvíjakou samotu. E. Valenta Žít je vždycky životu nebezpečné. E. Kästner [pageend8]Číslo 1. KVÍTKO Strana 9. NAŠE a n k e t a Češi a svět Češi a Bavoři. Už ta příbuznost ve jménech: Nejen německé Bayern a Bohmen zní velmi spřízněně, v latinských jménech je spřízněnost ještě nápadnější: Bavaria et Bohemia. Obě země mají ve znaku lva, v obou zemích se vaří dobré pivo, snad nejlepší v Evropě. Čechy daly Evropě jako jednoho z mučedníků Jana Ne- pomuckého, v Bavorsku jej uctívají jako světce. Na notovém papíře prostého podkrkonošského muzikanta, řídícího učitele Hilmara, spatřila světlo světa polka, v Bavorsku zdomácněla. Takové polky Jaromíra Vejvody tu už pokládají za lidové písně. V Čechách teče Jizera, v Bavorsku Isara. Bavorským národním jídlem je vepřová — knedlík — zelí; české národní jídlo se od bavorského liší jen barvou knedlíku (někdy ovšem i chutí pečínky). Bavoři jedi konečně jako Češi hodně; Bavoři si však potrpí více na masitá jídla, Češi jsou zase více mouční a polívkoví. Muži v Bavorsku i Čechách mají přirozený sklon k pupkatosti, ženy v Čechách a Bavorsku jsou zase těžkoboké. Češi i Bavoři, když je rozesmějete, mají smích hlučný a hlasitý. Bavořan se nejraději směje nad pupkatým strejcem, upíjejícím právě z mázu. Češi se raději smějí delikátnějším vtipům (nejraději košilatým). V Bavorsku si dávají muži najevo projev důvěry štuchanci, v Čechách se muži drží za ruce. V Bavorsku jsou ještě kraje, kde „der Bohme" znamená nadávku. Je to asi načisto to samé, jako když Čech o někom řekne: „Nech ho, vždyť je to Bavorák!" Bavoři mají pro něco naprosto neznámého označení „ein bóhmisches Dorf", což je pro Čechy španělská vesnice, která leží zeměpisně v Bavorsku. Čili: Co Čechy a Bavory spojuje? Mnoho. A co je rozděluje? Málo. Filip Fuji. Češi a Rakušani. Co Čechy s Rakušany spojuje: nádražní budovy, pečivo a štrůdl jmenovitě, maďarský guláš po vídeňsku a vídeňský řízek po pražskú, smysl pro humor, dechovka, tramvaje ve městech tam i tady, vídeňský šraml a Balšánkův salonní orchestr (aspoň všechny pamětníky minulosti), Prátr a sv. Matěj, víděnská zvědavost a pražští čumilové, fandové foot- ballu, Brno a Moravské pole a 3001etá minulost (na kterou jsou Rakušani hrdi a o níž už Češi neříkají, že v ní tak trpěli). A tak dále. Co Čechy a Rakušany rozděluje: neutralita, blahobyt, turistický ruch, Železná opona, Pohraniční stráž a československý velvyslanec ve Vídni. Myslím, že by bylo nošením sov do Athén, kdybych opisoval všechna česká jména na obchodech v Kärtnerstrasse, nebo, kdybych prozradil, že poslední vídňskou módou jsou Wienerovy písničky o Novákovi a panu Dvořáčkovi, zpívané Sissy Cranerovou. O českém živlu ve Vídni vám budu raději vyprávět roztomilou historku, kterou jsem slyšel od někdejšího pražského herce Edy Linkerse: Ve známém vídeňském Burgtheatru vystupovali celé měsíce v hlavních rolích Hamsunovy Viktorie dva populární herci: Käthe Gold a Josef Meinrad. Oba patří k rakouské herecké elitě, oba spolu vystupovali již dříve nesčíselněkráte na jevišti, oba se znají léta, často se stýkali v soukromí, ale to hlavní jim ušlo. Byl jsem je navštívit v šatně a mluvil jsem s Meinradem česky. Käthe Gold svraštila obočí a bylo vidět, že je udivená. Meinrad se před ní ospravedlňoval: „Nedivte se tak, že mluvím také česky. Moji rodiče byli vídeňští Češi. Já se vlastně jmenuji Josef Moučka." — A k našemu překvapení mu Käthe Gold odpověděla česky: „Tak proč se mnou, proboha, česky nemluvíte? Já jsem Kateřina Zlatnická z Jihlavy!" A ještě jednu o Rafaelu Kubelikovi. Kubelik bývá pohostinským dirigentem Vídeňských filharmoníků. Je jejich miláčkem, stejně jako je miláčkem vídeňského publika. Kubelik sám se cítí mezi vídeňskými filharmoniky jako mezi svými, na společných zájezdech s nimi jezdí ve společném autokaru, na pódiu se s nimi dělí o ovace i kvěviny, ale na zkouškách „dře" ze všech nejvíc. Tuhle ho po jednom koncertě vyhledal jeden exulant a podivoval se, kolik českých jmen se vyskytuje v seznamu členů Vídeňské filharmonie. Kubelik se jen usmál a dodal: „Copak to. Víc by vás překvapilo, že tou nejpěknější češtinou hovoří v orchestru hudebníci, kteří mají německá jména!" J. Ajéje. Češi a Indiáni. Přijeli jsme až do Ohňové země. Náš parník zastavil v malé romantické zátočině, kde nás čekala celá řada hrdých Indiánů se svými oslíky, aby nás provezli po pobřeží. Snažil jsem se navázat s jedním z nich rozhovor ... Zkoušel jsem to nejdříve anglicky: — nic, pak Španělsky: marně! Indián se na mne díval nechápavě a skoro vyčítavě. Pak nevím, co mě to napadlo, vylovil jsem cigaretu a nabídl mu ji. Indián pohodil odmítavě hlavou a spustil: „Nekuřáci, prosím, ruku- líbám!" To už jsem seděl v sedle oslíka, a tak jsem div s něho nespadl. Indián — Patagónec z Ohnivé země — mě oslovil čistou pražskou češtinou. Bylo mi do smíchu a nebylo mi do smíchu! Ihned jsem se proměnil v Sherlocka Holmesa, abych vypátral, který smíšek ho této větě naučil. Teprve později jsme se dověděli, že jediným majitelem malého výčepu a obchodu na území o rozloze asi 500 kilometrů je Čech, Pražák, křtěný Vltavou. A jemu děkují Indiáni z Ohňové země za to, že se naučili oslovovat magickou formulkou: „Nekuřáci, prosím, rukulíbám!" Sigismund von Radecki. Češi a Maori. „Máme tu dobrou pověst u Maorů. Jeden náš krajan si vzal maorskou princeznu. Princezna je však tak černá, že se bojím, že ho jednoho krásného dne sežere k snídani." Dopis z Nového Zélandu. ČESKÝ ROZHOVOR NA MNICHOVSKÉ ULICI „Nejste vy holič Grobl?" — „A to se ví. To jsem. A nejste vy ten německej voják Schmid, co sem mu holil na Pankráci hlavu?“ — „To se ví." — „Tak proč na sebe nemluvíme německy?" ... A ROZHOVOR NA LONDÝNSKÉ ULICI Američan: „Kolik myslíte, že je na světě Číňanů?" — Čech: „600 milionů." — Američan: „A kolik je Čechů?" — Čech: „10 milionů." — Američan: „A viděl jste už Číňana?" — Čech: „Ne." — Američan: „No vidíte, ale Čecha, toho potkáte ve světě na každém rohu!“ KOMPROMIS Řiká-Ii křesťan o socialistech: „Z každého socialismu vyčuhují čertovy růžky komunismu", a říká-li socialista o křesťanech: „Každé dogmatické křesťanství končí totalitou fašismu", pak je kompromisem, když křesťan říká: „Nevidím vždy při vyslovení slova socialismus červeně", stejně jako když socialista řekne: „Nevidím vždy při vyslovení slova křesťanství černě.” STRANA BEZ MLÁDEŽE Věkové složeni členstva KSČ je neuspokojivé, většina členů v základních organisacích je starší než pětačtyřicet. A nejen, že je věkové složení strany neuspokojivé: její třídní složení je nevyhovující. To se taky zjistilo. Prostě jedno neštěstí nikdy nechodí samo po horách, nýbrž neštěstí chodí ve dvojicích po lidech — něco jako agitátoři. Zkrátka a dobře — strana mladých proletářů se pozvolna a nenápadně stává stranou starých sekretářů. Přirozeně o mladé pracující je velký zájem a nemusím ani říkat, jakou měli nedávno v té základní organisaci v Karlině radost, když se mezi nimi na schůzi zčista jasna objevil mládenec v montérkách, s rukama černýma od práce — skutečný dělník. Předseda si ho hned přitáhl na podium a ptá se: „Jak se jmenuješ, soudruhu?" „Venca." ■— „Kolik je ti?" — „Dvacet." Předseda si důležitě odkašle a povídá do slavnostního ticha: „Soudruzi a soudružky, vítám srdečně našeho nového soudruha Vendu. Venouši, děkujeme ti, že jsi přišel mezi nás, a doufám, že se u nás budeš cítit jako doma." — „No zaručeně", povídá Venda a dojatě se vysmrká „a taky vám slibuju, když jste ke mně tak milí, že ty kamna spravím co nejryčhlejc, abych vás dlouho nerušil." M.R. [pageend9]Strana 10. KVÍTKO Číslo 1. Jazz v Sovětském Rusku Nejenom v satelitních zemích, ale i v sovětském Rusku je rehabilitace jazzu hotovou věcí. Jazz-bandů tu měsíc od měsíce přibývá: Vedle starého a zkušeného orchestru Utiosova získaly v poslední době hodně popularity mezi ruskou mládeží bandy Edi Roznera, Bo- ryse Renskiego, Olega Lundstrema a Minchův orchestr, jejichž kádr tvoří vesměs mladí, ne-li nejmladší hudebníci. Všechny tyto orchestry se již objevily v plném lesku na loňském Festivalu mládeže v Moskvě. Mladí členové těchto orchestrů se hlavně rekrutují z řad studentů z Moskvy a Gruzínska. Stalin by se patrně obrátil v hrobě, kdyby věděl, že zejména v jeho Tiflisu jazz zdomácněl. Velké slovo mají také jazzové orchestry v baltských státech, anek- tovaných Sověty za druhé světové války. Tak ku př. Lundstremův orchestr přijel na zmíněný loňský Festival mládeže z Estonska. Mnohé ruské jazzové orchestry však ještě vys.tupují pod stydlivým názvem „estrádových souborů". To je ještě pozůstatek z dob, kdy v Rusku nebylo radno jazz provozovat veřejně. — Nejvíce k současné rehabilitaci ruského jazzu přispěl na veřejnosti velmi populární jazzový konferenciér a komentátor Oleg Milavski (ruský disc jockey ve zmenšeném vydání), který na obranu jazzu vytáhl proti konservativní linii sovětského tisku i citáty ze Shakespearova Othella a Leninových spisů. Skutečností je: pionýru ruského jazzu Utiosovi byl za jazzové zásluhy propůjčen roku 1942 titul zasloužilého umělce a roku 1945 dostal jeho orchestr řád Rudého praporu práce — ale to bylo ještě v době politického příměří mezi Amerikou a Ruskem. Roku 1947 začalo slunce ruského jazzu zapadat: Utiosov se musel uchýlit na periferii ruského hudebního života, kde živořil až do roku 1955. Nejeden člen jeho starého jazzového orchestru skončil mezitím v koncentračních táborech otrocké práce (pro přílišné napodobování západního způsobu života), nebo se musel osvědčit v pracovním nasazení na tak zvaných velkých stavbách socialismu na Urale a na Sibiři. Moskevský konferenciér Milavski dává při jazzových estrádách — na sovětské poměry nezvykle vtipným způsobem — za vyučenou všem dřívějším kritikům, kteří nad jazzem lámali hůl, a zejména polemisuje s dvěma hříchy, které měly v kampani sovětských ideologů proti jazzu nejtužší život. — To je Milavského obrana jazzu podle časopisu „Sovětskij sojuz": „První hřích ruského jazzu prý byl: Pod jeho vlivem se mládež demorali- suje. — Ale pravdou je: Demoralisují se jen ti, kteří se chtějí nechat demo- ralisovat. Tu má jistě .větší vliv na de- moralisaci mládeže ruský koňak. A přece není nikoho, kdo by zakazoval jeho výrobu (kdežto jazz se zakazoval hrát!) Ba — s ruským koňakem je to takové, že sovětský tisk se ještě chlubí, že náš koňak je výborný a že nám získal četná zahraniční odbytiště. Hřích druhý: Jazz není ruskou hudbou. Jazz svádí k napodobování zahraničních vzorů. Jazz přišel z Ameriky. — Moje olipověď: Brambory přišly také z Ameriky a nikdo jim to nemá za zlé. Obávám se, že by to byl malý důvod k tomu, abychom se jich zřekli. Z Ameriky přišlo ještě mnoho jiných a užitečných věcí a vzorů.“ DISTINGUOVANÝ VRCHNÍ Z příručky ROH pro zaměstnance RAJe „Standartní stížnosti ■— správné odpovědi!" „Pane vrchní, v polévce je moucha." — „Promiňte, ale za tuto lidovou cenu tam nemůžete mít slona." — Odpoví distin* guovaný vrchní. Jiné správné odpovědi jsou: „Vždyť taková moucha toho moc nevypije." — Anebo: „Promiňte, jestli máte bezmasou dietu, tak tam samozřejmě můžete dostat místo mouchy vlas." Distinguovaný vrchní se rovněž nedá vyvést z rovnováhy rozhořčeným výkřikem hosta: „Pane vrchní, tomuhle u vás říkáte ,pečená husa'?" Na to odpoví důstojně: „Nezapomeňte, že v naší zemi je svoboda přesvědčeni." Druhá správná odpověď by byla: „A co se vám na ní, prosím, konkrétně nelíbí: že není pečená nebo že není husa?" Jiná obvyklá stížnost zní, že nůž je špinavý. Na to je zdvořilá odpověď: „Ovšem, pane, ale vždyť na vás také nikdo nežádá, abyste se s ním dal operovat." — Anebo: „Přejete si k němu do páru stejnou vidličku, prosím?" Jiná stížnost hostů zpravidla zní asi takto: „Jak to tolik brambor a jenom takovej ždibíček hovězího?" — „Samozřejmě těch bramborů můžete dostat taky míň." Odpoví na to zdvořilý vrchní, anebo také může odpovědět: „Dovolte, ale v přírodě je brambořiště taky mnohem větší než kráva." Pásek — trn v oku totalitního systému Pásek není nikdy dospělý člověk. Pásek je mladý člověk, který se vyklubal z larvy svého dětství, ale dosud necítí pevnou půdu pod nohama. A protože ve světě dětí už nemá co dělat a ve světě dospělých není ještě uznáván za rovnocenného, utíká se do společnosti sobě rovných. * Dopouštěli bychom se však křivdy, kdybychom pásky posuzovali jen podle šablony: pásek (ačkoli se shlukuje) nechce být množství, ale chce být jedním z mnoha. Je to v jistém slova smyslu individualista davu. Vždyf páskové se ku při nikdy neoblékají do puntíku stejně, ba zcela naopak: jsou to protivníci uniformity. Každý z nich se snaží, pořídit si něco osobitého, originálního, i kdyby to byly jen jinak ušité kalhoty, jiná kravata, jiný klobouk. Páskové — to je prostě rozdováděné, nevykvašené mládí, mládí v pohybu, mládí hledající a předstírající dospělost a zralost za každou cenu. * Páskové jsou politickou stranou, která místo programu volila svoje zvyky a svoji řeč. Řeč, která, jestliže se přežene, tak nahání husí kůži, ale která, jestliže se pěstuje v mezích rozumu, dovede být vtipná, jadrná, sarkastická, nakažlivá, jediným výrazem odhalující směšnost, prázdnotu a nadutost pásková okolí, t. j. vnějšího světa, v kterém musí žít. * Pro páska je medajlí chrabrosti křiklavá kravata (nejlépe vlastnoručně kreslená) a válečnou polnicí saxofon. Jeho táborem lidu je taneční sál a revolučními písněmi jsou pro něho jazzové šlágry. * Rodokmen našich pásků sahá až do doby před první světovou válkou. Jejich předky byli pražští pepici a brněnští plotňáci, trampové první republiky a potápky z doby Protektorátu. * Náš pásek má také rozvětvené příbuzenstvo. Jeho pokrevními bratry jsou němečtí „halbstarke”, angličtí „Teddy boys”, američtí „hipsters”, a konec konců i ruští chuligáni — ale při tom myslíme na ty chuligány, kteří existují ve skutečnosti, nikoli na tý typy chuligánů, jak je vypodobňuje sovětská propaganda. * Náš pásek si může „vykroutit krk” ohlížením po západních vzorech. V napodobování je vynalézavý, ale i přehání. V pražských kavárnách není k dostání Coca-cola, pásek tedy pije nápoj podobné barvy: rum se sodou. V pražských oděvních prodejnách nejsou k dostání pověstné „blue jeansky”. Pásek tedy nosí docela prosté modré montérky — s barevnou obrubou. Náš pásek se ovšem často obléká mnohem křikla- věj, než všichni západní „páskové” dohromady. Tím se ovšem také od svých západních druhů liší. Pro páska je křiklavost a holdování západnímu způsobu života i jakousi formou politického protestu. Ano, pásek je něco převráceného ve zmrazeném světě totalitního systému. Ten jeho nápad s montérkami, to je vlastně maličkost. Ale jen si to představte! Starý symbol t. zv. pracující třídy, dělník v montérkách (který malíř, vyznávající socialistický realismus, by nenakreslil dělníka v montérkách!) byl znesvěcen páskem — v montérkách s barevnou obrubou. Tím vším je pásek prede- stinován stát se trnem v oku totalitního systému, neboli modřinou pod jeho okem. % Páskovství je však pomíjivé. Mladý člověk přestává být páskem v okamžiku, kdy dospěje. Odkládá páskovství jako šaty, z nichž vyrostl... A zapomíná na ně jako na střevíce, které ho kdysi tlačily... * Páskům se musí rozumět. Páskovství se neléčí spíláním, policejními raziemi ani koncentračními tábory. [pageend10]Číslo 1. KVÍTKO Strana 11. Lidově-demokratický oznamovatel K HODINĚ X Poučena maďarskými událostmi vydala čs. vláda předpisy, které vstoupí v okamžitou platnost, kdyby u nás — eh — nedej Bože — došlo někdy v budoucnosti k podobným událostem jako v Budapešti. Tak na příklad do veřejných místností přijdou tabulky: Žádáme p. t. publikum, aby neplivalo na podlahu, ani když je na ní sovětská vlajka. — A také: Nevěšte kabáty a policajty na kandelábry. Věšte je v šatně. — A také: Mládež nesmí pořádat revoluční shromáždění v kinech, kde se promítají filmy mládeži nepřístupné. — To je k vůli mravnosti. — V obytných domech zase bude: Žádáme nájemníky, aby po desáté hodině nestříleli v budově. To je aby to nerušilo sousedy. — V parcích bude: Nešlapejte a nejezděte tankem na trávu. — Na lesních cestách: Kouřit a pálit marxistickou literaturu zakázáno. To je k vůli lesním požárům. Na vládních budovách bude: Žádáme demonstranty, aby si kolektivně očistili obuv. K vůli tomu, aby jim tam dav nenadělal bláto na parkety. Na ulice přijdou nápisy: Při přecházeni dávejte pozor na jedoucí tanky. Chodci smějí přecházet a barikádovat ulice jen na červenou. To je, aby se zabránilo dopravním úrazům. A taky ještě na ulicích budou tabulky: Odhazujte, prosím, stranickou literaturu pouze do košů na odpadky. — A také: Neházejte z oken nábytek, smetí a funkcionáře. — Zkrátka aby se neznečištovaly ulice. Do tramvají přijdou tabulky: Cestující s kulomety a jinými zavazadly musí zůstat na plošině. — A do vlaků na okénka: Nevyhýbejte se z oken a nestřílejte z nich. — Na muničních skladištích budou nápisy: Vstup zakázán nebo aspoň ne příliš vítán. Na vládních automobilech: Nemluvte s řidičem — as pasažérem se moc nebavte. To je k vůli dopravní bezpečnosti. A v dílnách továren bude: Zachovejte čistotu! Neodhazujte ruční granáty na podlahu! V kanceláři ředitele pak bude nápis: Nešlapte na koberec a na mne. Ještě co bude na velitelství věznic? Tam bude: Když vstupujete, neklepejte... se! A konečně na všech oknech ,,Ústřední ho sekretariátu strany" budou výstražné tabulky: Pozor, hloubka! KÁDROVÝ DOTAZNÍK Pro všechny členy KSČ. bez vyjímky. Odpovídejte přesné! Nešvindlujte! Jste bdělí a ostražití? Považujete hrad Rábí za vojenský objekt? — Pokládáte otázku: kudy se jde ke Štefánikovým kasárnám za vojenskou špionáž? — Považujete recept na švestkové knedlíky za výrobní tajemství? — Dáváte členům rodiny k nahlédnutí účty od řezníka a jiné dokumenty hospodářského rázu? — Tvrdíte vždy důsledně, že Škodovka vyrábí syrečky? — Poskytujete neznámým osobám v tramvaji důležité meteorologické informace? Jako na příklad: „Vypadá to na bouřku" a podobně? — Je vám podezřelý člověk, který zlehčuje naše budovatelské úspěchy? — Je vám podezřelý člověk, který přehnaně chválí naše budovatelské úspěchy? — Je vám vůbec každý člověk podezřelý? Jste mírumilovní? Pletete si občas tank s traktorem? — Velmi často? Zřídka? Vůbec ne? — Myslíte, že Sovětský svaz má atomovou pumu pro parádu? Pro nic za nic? Pro starou bačkoru? Pro jiné mírovné účely? Dovedete zacházet alespoň čtyřmi z těchto čtyř zbraní, automat, kulomet, minomet, ruční granát? , Jste i jinak mírumilovně založen? Máte pracovní morálku? Vybral jste si už dovolenou — v tomto desítiletí? — Kolik hodin před začátkem práce jste připraven na pracovišti? — Jednu? Víc než dvě? Víc než půl dne? — Považujete návštěvu u zubaře za „spadající do rekreace"? — Jak uzavíráte závazky? Do šuplete? Doopravdy? Jinam? Jak spíte při noční směně? Tvrdě? Špatně? Vůbec ne? — Pracujete v polední pause? — Pravujete v neděli a ve svátek? — Pracujete po práci? — Pracujete dnem a nocí? — Pracujete i mimo den a noc? A vaše všeobecná uvědomělost? Považujete květináč ze oknem za vlastnictví půdy? — Považujete lidi v Tatraplánech za proletáře? Považujete se za spolumajitele národního průmyslu? A jestliže ano: pobíráte dividendy? — Je podle vás vlastník válečku na nudle vlastníkem výrobních prostředků? Považujete lidovou demokracii za lidovou? — Považujete jí za demokracii? Souhlasíte předem s likvidací soudruha Chruščova — bude-li to vyžadovat dialektická nutnost? — Souhlasíte v témž případě také se svou vlastní likvidací? NÁŠ PRÁVNÍK VÁM RADÍ Jako první tady máme dopis Národního výboru ve Šmodrchách. Stěžujete si, soudruzi, že jste třikrát žádali Pražskou filharmonii, aby vám tam dávala Smetanu, ale že vaší žádosti doposud nebylo vyhověno. Naše odpověď je: Žalujte Pražskou filharmonii pro nesplnění dodávkové povinnosti. Tohle je odpověď na dopis, který nám zaslala paní Renee Z., choť ředitele. Věříme vám ochotně, madame, že jste byla věrná svému choti, soudruhovi řediteli Z., po celou dobu jeho zájezdu do Číny a Sovětského svazu. Nicméně vás bohužel musíme upozornit na to, že věrnostní příplatky se vztahují jen na horníky. Soudružka Anastasie Baflová se dotazuje na povinnosti lidové soudkyně. — Naše odpověď na váš dotaz je zčásti ano a zčásti ne. Jako lidová soudkyně rozsudky vynášet musíte. Ale do smetí. KVÍTKO, humoristicko-satirický časopis exilu, vyšlo jako prázdninová příloha Českého slova. — 1. červenec 1958. — Redigoval: Filip Fajt. VELKÁ POLICEJNÍ ESTRÁDA Za větší propagaci socialistické zákonnosti a komunistického humanismu! Velký armádní stadion na Strahově! Na programu je m. j.: 1. Každý každému špiclem, anebo instruktáž pro honičky na špiony. (Instruktoři Pomocné stráže veřejné bezpečnosti.) 2. Velká prohlídka zavazadel, osobních průkazů, svrchníků, kabátů,, kalhot a spodního prádla. (Provádí deset elitních pluků Vnitřní stráže.) 3. Velká vlna zatýkáni. (Na pískové dráze — spolupracuje Vnitřní stráž a Státní bezpečnost.) 4. Chrápání o závod. (Předvedou absolventi Vojensko-politické akademie Josefa Hakena a účastníci Roku stranického školení. — Ideologická část.) — Budíček. — 5. Exekuce v Jáchymově. (Elitní oddíly Vnitřní stráže předvedou úplné rozdrcení revolty a potlačení hladovky v komunistickém koncentračním táboře.) 6. Při setmění — ve světle tisíce reflektorů: Velký masový výslech. (Za účasti diváků.) 7. „Lidé, zvířata, sensace" s vložkou „Dresura lidí a zvířat". (Přistižení nepřátelé státu budou štváni stadionem jedním tisícem vlčáků. Pod odborným dozorem příslušníků Pohraniční stráže.) 8. Slavnostní vyhlášení Komunistického dne lidských práv a odměněni vítězů jednotlivých soutěží o titul nejlepšího denuncianta, politického komisaře, vyslýchajícího komisaře a politruka. 9. Nástup Lidových milic. (K uklidnění diváků.) 10. Estráda bude zakončena společným zpěvem bojových písní a přísahou Rudému praporu. — Následuje: V parku kultury a oddechu Julia Fučíka ve Stromovce: „Noc bdělosti". Lidé, bděte i se zavřenými víčky! Jenom bděli dospějí k červánkům nových velkých zítřků! Z PROGRAMU PRAŽSKÝCH KIN Kino Parlament: Nudy bez hlasu. Čs. veselohra se Zdeňkem Fierlingrem v hlavní roli. Kino Moskva: Mezi mlýnskými kameny. Sovexportfilm. Originální snímky z Kremlu. V hlavní iroli: N. Bullgan n. Kino Letná: Pod zhasnutými reflektory. Čsl. dokumentární) film o Stalinové pomníku. Poslední dny! Chystá se II. díl: Opět v záři 'reflektorů! Kino mladých: Bez šéfa se těžko v’ád- ne. Čs. film podíle námětu Turka Svatopluka. Kino Budapešť: Rozvrácená pevnost. Maďarský film. Kino rozhlasu: Hledají se posli chači. Čs. veselohra s F. Nečáskem v hlavní roli. . Kino v Bohnicích: Nevyléčitelný případ. V hlavní roli tragikomik Vašek Kopecký. Dodatek: Jak léčit melancholii pathologií. Kino ve Vršovicích: Srdce v kalhotech. Dokumentární film o postoji, pohotovostních oddílů STB ve dnech maďarské revoluce. t Kino Sovětů: Jak vydělávat na šestinu světa. Dok. film o čsl. hospodářství. [pageend11]Strana 12. KVÍTKO Číslo 1. Z pokladnice lidového humoru 1914 1939 1941 Ježek aneb kaktus pochodowy, podobně jako se říkalo: radio aneb kisinka prolhaná, velbloud aneb krowa s dvěma ruksakama, olomoucký syreček aneb smrud presowany atd. Pražský Pepík u c. a k. obvodní komise _ iřVy jste Václav Vočko?" — „To se vr!" — „Jste nemocen?“ — „Od toho jsou drr!" — „Mluvte se mnou slušné, nebo vás dám zavřít! — „To zase prr!" — „Tauglich!" — „Vôni jsou dobr, pane obr!" 1945 Vyvolává průvodčí v tramwaji: „Flora. — Flora! — To první je německy!" 1946 1942 Z Vůdcova hlavního stanu. Velitelství branné moci oznamuje: Válku jsme prohráli, aniž nám v tom nepřítel mohl zabránit. Hodiny jdou kupředu a dělají tik-tak, maršál Rommel jde nazpět a říká tomu tak-tik. 1956 Na party u velitele RG (Rabovacích gard): „Sexteto?" — „Nesek sem to!" 1951 1958 Po Chruščovově projevu se rozhodl ÚV. KSČ., že nahradí Stalinovu hlavu na letenském pomníku — hlavou vola. Na podstavec přijde nápis: „Strana sobě." Slánský před popravou: „Malý moment, prosím! Ještě se doznávám, že jsem vytlouk Žižkovi oko a upálil Jana Husa!" (Kreslil Miroslav Šašek) „U té převodové komise mi slibovali hory doly!!" — ?!? — ,„No, hory v pohraničí a doly v Ostravě." [pageend12]