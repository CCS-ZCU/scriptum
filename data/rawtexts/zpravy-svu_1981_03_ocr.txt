ZPRávy SPOLEČNOSTI PRO VĚDY A UMÉNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 sVU Ročník XXIII. květen-srpen 1981 Číslo 3. Nadace - Kosmas - Montreal: Zpráva předsedy Nadace - Kosmas - Montreal: Zpráva předsedy Milí přátelé, členové SVU, od mé poslední zprávy, během posledních čtyř měsíců, mělo předsednictvo SVU dvě schůze: od 20. do 21. února, a od 8. do 10. května. Mohu s uspokojením konstatovat, že za toto období jsme vykonali dosti práce, o které bych Vám chtěl referovat. Snad nejdůležitější známkou životnosti jakékoliv společnosti je růst jejího členstva. Za těchto posledních dvou schůzí jsme přijali 56 nových členů. Když uvážíme, že jsme ještě nezačali s organizovaným náborem, tak přírůstek je jistě pozoruhodný. Protože je na čase, abychom se systematicky snažili získat ty naše vědce, literáty a umělce, kteří s námi ještě nespolupracují, připojujeme na poslední straně Zpráv formulář pro nábor nových členů. Prosím Vás, abyste nám byli v naší práci nápomocni a přispěli jmény a adresami Čechů a Slováků, o kterých si myslíte, že by byli kvalifikováni pro členství, a že by měli zájem s námi spolupracovat v SVU. Vaše návrhy prosím zašlete pí. Blance Glosové, tajemnici SVU. Jak jsem sám zjistil, je ve světě mnoho našich lidí, kteří by se rádi členy stali, ale nějak se neodvažují sami společnosti napsat. Když se jim zašle přihláška a program SVU, tak vše je pro ně velmi zjednodušeno. Na posledních dvou schůzích jsme ustavili dvě nové komise, jejichž činnost považujeme pro naši společnost za nezbytnou. Publikační komise, která bude rozhodovat o uveřejňování knih a o finanční podpoře pro publikace mimo SVU, má pět členů. Předsedou je profesor Jiří Nehněvajsa, místopředseda SVU. Profesoři dr. William Edward Harkins a dr. René Wellek členství v komisi přijali, zatímco s přijetím funkcí druhých dvou členů se musí počkat do jejich návratu z ciziny. Redaktoři Proměn, Zpráv, Bulletinu a nového anglického žurnálu SVU jsou ex officio členy komise. Druhá komise je pro stanovy a jednací řády, a její členové jsou dr. Jiří Glos (předseda komise), dr. Věra Bořkovcová, a dr. Jiří Kašpárek. Konečně předsednictvo se rozhodlo doplnit členství výboru SVU a jmenovalo pět kandidátů, kteří musí být schváleni výborem: dr. Jan Milič Lochman (teologie, Universität Basel), dr. Emil Řezníček (historie umění, Utrecht University), dr. Otokar Sirek (fyziologie, University of Toronto), dr. Zdeněk Suda (sociologie, University of Pitts[pageend1]burgh), a dr. Josef Peter Stern (germanistika a srovnávací literatura, University of London). Aby SVU bylo postaveno na trvalou finanční základnu, přistoupilo předsednictvo na své květnové schůzi ke zřízení nadace (endowment), z jejíchž úroků bude financováno vydávání nového žurnálu v angličtině (do doby až na sebe žurnál vydělá) a podporována jiná kulturní a publikační činnost SVU. Jako “seedmoney nadace,” které mají přilákat dary skupin a jednotlivců, předsednictvo doporučilo věnovat $40,000.00 z našich úspor. Návrh zřízení nadace bude předložen členům výboru SVU k písemnému hlasování. A nyní radostné překvapení: nadace ještě ani není oficielně zřízena a už byl našemu panu pokladníkovi Marlowovi slíben dar ve výši $1,000.00 od washingtonské skupiny SVU. Když si uvážíme jak těžce místní skupiny shromažďují peníze, musíme být washingtonským členům, a jejich předsedkyni dr. Věře Boř- kovcové, velmi vděčni. Nadace zaručuje dárcům, že jejich peníze nebudou utráceny za běžná vydání během roku, ale že se stanou součástí finanční základny naší společnosti a trvalým zdrojem příjmů. Jak jsem Vám už oznámil, zvolili jsme minulého roku na předsednické schůzi profesora Johna F. N. Bradleyho jako redaktora nového anglického žurnálu. V poslední květnové schůzi předsednictvo tento žurnál formálně založilo. Bude vycházet dvakrát do roka, a bude vydáván na University of Manchester v Anglii. Mimo zodpovědného redaktora a skupiny vice-redakto- rů, se na řízení časopisu budou podílet tři administrativní rady: Executive Editorial Board, International Editorial Board, a Honorary Board. Jméno časopisu (které vždy ještě můžeme změnit jestliže se nebude členům líbit) je “Kosmas,” a podtitulek “Journal of Czechoslovak and Central European Studies.” (Kosmas byl první český kronikář, žil v letech 1045-1125). Původně jsme chtěli krátký, ale výstižný titul jako Czechoslovak Review, ale několik členů předsednictva zdůraznilo, že Československo vzniklo teprve 1918, a že žurnál má rovněž zahrnovat vědecké, literární a umělecké pojednání týkající se materiálu z dob české, rakouské, a uherské monarchie, a taktéž problémů celé střední Evropy. “Czechoslovak Review” by byl tedy nesprávný název. Na druhé straně zase “Journal of Czechoslovak and Central European Studies” je titulem příliš dlouhým pro reference, proto “Kosmas.” Kombinace jednoduchosti titulu, a explikace podtitulu se nám zdá nejpřijatelnější. Všichni doufáme, že časopis bude mít vysokou úroveň, a že nejen obeznámí světovou veřejnost s československou kulturou a problematikou, ale že také Zprávy SVU rediguje Hana Demetzová. Adresa redakce: 283 Greene St., New Haven, Conn. 06510. Zprávy SVU (SVU News) - Date of issue: June 1981. Issued bimonthly. Vol. 23, No. 3. Publisher: Czechoslovak Society of Arts and Sciences, Inc. Office of publication: Mrs. R. Bunza, 75-70 199 Street, Flushing, N.Y. 11366. Tel.: 212-4790870. Annual subscription price: members $2.00, non-members $6.00. Second class postage paid at Washington, D.C. and at Flushing, N.Y. 2 [pageend2]otevře naši společnost a její kulturní a publikační činnost autorům nečeského a neslovenského původu. Letošní konference SVU se bude konat v Montrealu v době od 23. do 25. října v United Church Building, pod záštitou místní skupiny SVU. Její předseda dr. Richard Drtina se nejen ujal organizace konference, ale též přijal zodpovědnost za program, jehož přednášky se budou zabývat světovým problémem energie. Mimo přednášek, banketu a výroční schůze členů a výboruje na programu otevření výstavy obrazů, grafiky a keramiky, předvedení několika filmů, výstava českých a slovenských knih vydaných československými nakladatelstvími v exilu a výstava děl zesnulého Pavla Javora. Obsah programu a místo schůze (Montreal) zaručují, že sjezd bude jistě velmi zajímavý (viz oznámení schůze na konci Zpráv). Plány na sjezd SVU v roce 1982 zatím pokračují uspokojivě. Jak jsem Vám již sdělil, sjezd se bude konat na univerzitě v Pittsburghu od poledne 28. října do poledne 31. října. Od univerzity jsme jménem jejího kancléře Wesley Posvara dostali formální povolení. Dr. Burkart, Director of the University Center for International Studies, a jeho ústav budou našimi hostiteli a dr. Joseph T. Makarewicz, Director of Pennsylvania Ethnic Heritage Studies Center byl jmenován dr. Holznerem univerzitním koordinárorem kongresu. Jako zvláštní pozornost dr. Makarewicz zařídí u příležitosti kongresu výstavu československého umění a kultury z předmětů z Ethnic Archives Collections of the University of Pittsburgh. Profesor Zdeněk Suda přijal předsednictví přípravného výboru a profesor Jiří Nehněvajsa reprezentuje předsednictvo a koordinuje sjezdové přípravy. V rámci zřizování zájmových sekcí v celkové organizaci SVU, které by usnadnily styky, výměny názorů a spolupráci našich členů, a ulehčily jejich publikační činnost, předsednictvo dosud založilo následující sekce, a jmenovalo jejich organizátory: antropologie - dr. Peter Skalník; biologie-medicina - dr. Miloslav Rechcígl; historie umění - dr. Zdeňka Pospíšilová; bohemistika - dr. Milan Fryščák; a umění - Kristian Kodet. Po ustavení jednotlivých sekcí organizátoři provedou volby řádných předsedů. Bezprostřední důležitost sekcí vidíme v pomoci se sestavením programu našeho sjezdu v Pittsburghu. Další sekce se utvoří jakmile budeme mít dost zájemců a ochotných organizátorů. V závěru bych chtěl oznámit, že jsem zastupoval SVU na schůzi středoevropských a východoevropských akademických společností konané v New Yorku v Polish Institute, u příležitosti výroční schůze ústavu. Byla dohodnuta spolupráce v oboru publikačním, recenzním, a přednáškovém, a navrženo, aby tyto společnosti měly každá čtyři léta společný sjezd. O těchto problémech bude diskutováno v předsednických schůzích a na valných shromážděních jednotlivých společností. Končím tuto zprávu výzvou na Vás všechny, abyste pomohli při náboru 3 [pageend3]nových členů a podali nám zprávy o Vaší akademické činnosti (viz přiložené formuláře v tomto sešitě Zpráv). Srdečně zdraví Váš Leopold Pospíšil Bronzový reliéf Štefánika na americkom vyslanectve v Prahe Washington, D.C.—Dňa 12. marca zástupcovia našských spolkov v meste boli svedkami neobyčajnej udalosti v živote svojeti. Riaditeľovi východo- europského oddelenia amerického ministerstva zahraničních vecí, p. Petrovi Bridgesovi, doručený bol bronzový relief gen. Milana Rastislava Štefánika pre umiestnenie v predsieni amerického vyslanectva v Prahe na zvečnenie pamiatky po tomto národnom bohatierovi. Splnila sa tým výslovná žiadosť amerického vyslanca p. Francisa Meehana, až do nedávna vyslanca Spojených Štátov v Prahe. V dohľadnom čase relief Štefánikov bude umiestnený na americkom vyslanectve v Prahe vedľa reliéfov prezidentov Woodrow Wilsona a Tomáša Masaryka, aby tak vytvorili trojicu osobností najviac sa zaslúživších za utvorenie Československa. Reliefy Wilsona a Masaryka dedikované boli 28. októbra minulého roku, a Štefánikov bude za dôstojných okolností umiestnený v prijímacej sieni vyslanectva ako “stála upomienka” dľa slov p. Bridge- sa na dejaplnú dobu Čechov a Slovákov. Bronzový relief gen. Milana Rastislava Štefánika utvorila sochárka Klára Severova, valne známa umelkyňa pôvodom z Bratislavy, a predstavuje tvár bohatiera v tri-štvrtinovom profilu v uniforme francúzskeho generála. Realizovanie tohoto podniku je spoločnou prácou washingtonských odbočiek našských organizácií za účasti viacerých ústredí spolkov a roduver- ných jednotlivcov. Svojou hrivnou na tento cieľ štedre prispeli: Sokol Washington, D.C. a ústredie Sokola Amerického; Rada Slobodného Československa; Československá Ženská Rada v Exile; washingtonská odbočka Spoločnosti Vied a Umenia; Československo-Americká Rada Vzdelania; washingtonská odbočka Československej Národnej Rady v Amerike. Zpomedzi jednotlivcov-dar- cov sme vďakou viazaní pani Anne Faltusovej, sl. Irene Lettrichovej, pánu R. V. Fraštackému, pánu Jánovi W. Fiškovi a pani Elene Herdovej. Mluvčím za darcov pri doručení reliefu bol p. Pavel Šturman, ktorý celý podnik spravoval. Prehovoril jadrne o význame troch hlavných tvorcov Československa a oddal bronzovú dosku Štefánikovu pre umiestnenie na americkom vyslanectve v Prahe, teda na mieste bezpečnom kde Wilson, Masaryk a Štefánik zostanú večne uctení a spomínaní vďakou za svoju budovateľskú prácu. Bude to vzácnou upomienkou pre našich rodákov a priateľov Česko4 [pageend4]slovenská, ktorí vo svojich srdciach prechovávajú pevnú nádej o návrate slobody dnes ťažko skúšanej rodnej zemi. V odvetu na venovanie p. Peter Bridges ďakoval v mene vyslanectva za dar a vyslovil svoje ubezpečenie že relief bude v krátkom čase umiestnený ako plánované, aby sa tak stal “stálou upomienkou” spolu s reliéfom Wilsonovým a Masarykovým na slávne deje pri tvorení spoločnej vlasti Čechov a Slovákov. Bronzový relief tak oddal do rúk p. Robertovi Johnsonovi, prednostovi československého oddelenia na ministerstve, ktorý ubezpečil prítomných, že Štefánik, tak ako Wilson a Masaryk, budú v bezpečných rukách na upomienku slávnej minulosti. Po úradných obradoch účastníci zostali v družnom rozhovore s úradníkmi ministerstva tak dôkladne oboznámení s dejinami, zemou, problémami a Pudmi našej rodnej zeme. Prítomní pro oddávaní reliefu boli: dr. Vladimír Fleischer, predseda miestnej odbočky ČNRA; dr. Jiří O. Křížek, predseda miestnej odbočky SVU; p. Vavro Ryšavý za Radu Slobodného Československa; plk. Jaroslav Kašpar- Pátý za Sokolov; dr. Josef Hašek za Československo-americkú radu vzdelania; pani Anna Faltusová za ČNRA, a pi. Tanja B. Šturmanova, tajomníčka Štefánikova Fondu. Priebeh schôdze s úradníctvom ministerstva zahraničia bol dôstojný, rozhovor srdečný. Účasť predstaviteľov našských spolkov je dobrým dôkazom o svornosti aká jestvuje medzi nami vo všetkých spoločných podujatiach washingtonskej svojeti. Vďačný národ si bude pamätať na tento šľachetný skutok spolkov a jednotlivcov pre spoločné dobro a prospech národa. pst In memoriam Z Amherstu došla redakci smutná zpráva, že tam zemřel 23. dubna Václav Holešovský Narodil se v Praze 17. května roku 1924 jako syn Františky roz. Kohoutové a Antonína Holešovského. Studoval v Praze a po útěku do zahraničí v Paříži na Ecole des Sciences Politiques. Svůj doktorát obdržel v New Yorku na Columbia University. Po šestnáct let byl profesorem národohospodářství na University of Massachusetts v Amherstu. Byl autorem národohospodářské učebnice a četných článků v tomto oboru. Jeho maminka a jeho žena Hanna roz. Weill žijí v Amherstu. Zanechal také dvě děti, syna Tomáše a dceru Janet, a dvě vnoučata. Zemřel příliš brzo, a bude nám tu chybět. H.D. 5 [pageend5]Kulturní zprávy Svobodná Ukrajinská univerzita v Mnichově, pod záštitou Universität Stuttgart, pořádala 8. května přednáškový večer k uctění 130tých narozenin T. G. Masaryka. Hosty přivítal prof. dr. Hartmut Zwicker, rektor stuttgartské univerzity. Dále promluvili: prof. dr. J. Kratochvíl, prof, dr. H. Tiedemann, docent dr. K. Meyer zu Uptrup, dr. B. Jeřábková a prof. dr. V. Janiw, rektor Ukrajinské univerzity. Slovanští členové Stuttgartské fdharmonie večer hudebně obohatili. Středoevropský ústav Columbij- ské univerzity v New Yorku pořádal v březnu přednášku dr. Very von Wiren-Garczynski, která je prezidentkou Slovansko-americké kulturní společnosti v New Yorku. Dr. Wiren-Garczynski promluvila o slovanských tématech v díle Alfonse Muchy, malíře Art Nouveau a zakladatele českého modernismu. Přednáška byla doplněna barevnými diapozitivy. Slovansko-americká kulturní společnost v New Yorku otevřela nové centrum pro slovanské umění a kulturu v Glen Cove, L.I. Starosta města předsedal zahajovací slavnosti, která se konala 16. května. Nové kr' turní středisko bude přístupné návštěvníkům každý den mimo neděli od 10 do 5 hodin. Mnichovská katolická kulturně- politická organizace OPUS BONUM pořádala ve dnech 13. až 17. května sympozium na téma: Česká duchovní kultura 20. století v životě české společnosti. K tématu promluvili: Václav Belohradský, Antonín Brousek, Květoslav Chvatík, Josef Jedlička, Erazim Kohák, A. J. Liehm, Jiří Lederer, Ladislav Matějka, Ivan Medek, Vladimír Neuwirth, Rio Preisner, Sylvie Richterová, Ján Ros- ner, Karel Skalický, Josef Škvo- recký, Jan Tesař, Jan Uhde - s dalšími referenty se o účast jedná. Smyslem sympózia je poskytnout fórum osobnostem české vědy a kultury, které se touto problematikou zabývají a vytvořit protiváhu běžnému pojetí, které redukuje moderní české dějiny na dějiny politické a pohyb v oblasti kulturní považuje jen za jejich přívěsek. Mimo jiné se bude na franken- ském zasedání diskutovat o F. X. Šaldovi, o Pražském lingvistickém kroužku a českém strukturahsmu, o české kultuře doby protektorátní, o funkci a proměnách české literární kritiky 1945-1980, o vývoji jazyka v poválečném období, o české kultuře jako součásti středoevropské kultury, o potlačování české kultury za stalinismu a o jejím sebeosvoboze- ní od stalinismu v šedesátých letech, o situaci české kultury v sedmdesátých letech a o roli kultury exilové. Z jednání konference bude vydán sborník v jazyce českém a německém. Schůze SVU v Montrealu se bude konat od 23. do 25. října 1981 v budově United Church, v horním sále. Adresa: 6870 Terrebonne Street 6 [pageend6](Rosedale Avenue), Montreal, Quebec, Canada. O ubytování pište prosím na Holiday Inn Downtown, 420 Sherbrook Street West, Montreal, Quebec, Canada H3A 1B4. Těšíme se na shledanou. Redakci došlo Kratochvíl, dr. Antonín: Abendgespräche mit Luis Trenker. Athos- Verlag GmbH., München, 1981. 96 stran. Mitchell, Ruth Crawford, Alice Garrigue Masaryk, 1879-1966. With an introduction by René Wellek. University Center for International Studies, University of Pittsburgh, 1980. Neveršilová, Olga, Lahvová pošta. S ilustracemi Jiřího Kargera. Framar Publishers, Los Angeles, 1980. Pagáč, Štefan, Svědek z cely 13 (Dokument). Edice “Bratrství”, New York, 1979. Zprávy místních a oblastních skupin Skupina New York V pátek 13. února uspořádala skupina New York přednášku Františka Silnického na téma Dojmy a zkušenosti z dnešní Číny. Profesor Silničky, odborník na problémy mezinárodního komunismu, se právě vrátil z tříměsíčního pobytu v Číně, kde spolu Sf svou paní přednášeli o národnostních problémech Sovětského svaz» a zemí východní Evropy. Mluvil o proměnách, kterými prochází dneš- ni Čína ve snaze dohonit technicky, hospodářsky a v neposlední řadě i vojensky pokročilé země v dnešním světě. Po roztržce se Sovětským svazem hledá nové vztahy k západu. Musí přitom překonávat omyly a hříchy tzv. kulturní revoluce. Přímé svědectví dr. Silnického o tom, co viděli a poznali v zemi s miliardou obyvatelstva, účastníky večera plně zaujalo. Dozvěděli se nesrovnatelně víc než co by jim mohl nabídnout reportér normálních sdělovacích prostředků. Po přednášce se rozvinula živá debata. Po seriálu přednášek přišla newyorská skupina s programem kulturně uměleckým. Připravila na neděli 12. dubna zdařilé hudební odpoledne se vzpomínkou na nedožité devadesáté narozeniny jednoho z předních českých novodobých hudebních skladatelů Karla Boleslava Jiráka. Po úvodním projevu známého propagátora české hudby v New Yorku dr. Jaroslava Steyna - mimochodem jednoho z prvních členů SVU při jejím zrodu - následoval hudební a pěvecký program především z tvorby K. B. Jirákovy. Koncertní pianist- ka Jana Kašparová zahrála tři polková capriccia pro klavir a po ní sopranistka Barbara Mestre zazpívala anglicky a česky z Jirákovy ranné tvorby a z cyklu Jaro. Po přestávce hrála sl. Kašparová Smetanovu koncertní etudu Na břehu mořském a Slavického Taccatu. Paní Mestre zazpívala pak anglicky árii Mařenky 7 [pageend7]z Prodané nevěsty a česky árii z opery Rusalka. V úvodu a na závěr hudebního pořadu vystoupil poprvé před širším publikem nedávno utvořený krajanský mužský sbor. Skupina Washington V patek 10. dubna 1981 se konal ve washingtonském Cosmos-Clubu výroční banket SVU. Zlatým hřebem večera byl velice úspěšný a krásný koncert profesora Františka Smetany. Mistr Smetana předvedl ukázky česiké klasické hudby v pořadu ze sKladeb Smetany, Dvořáka, Janáčka, Suka, Nováka a Řídkého, a skončil chorálem “Svatý Václave”. Variace na tuto skladbu složil mistr Smetana roku 1949 v pankráckém vězení a vyjádřil v nich otřesně lidský smutek a lidskou naději. Koncert zanechal na všech posluchačícn hluboký dojem. Ocenili koncert profesora Smetany vřelým a nadšeným potleskem. Skupina Vídeň V novém roce se sešla naše skupina 6. února ve Studiu pracovního sdružení pro užitou psychologii a ředitel Studia, dr. Milo Beran, hovořil o moderním psychologickém train- ingu, jeho využití v praktickém životě a o praktikách soudobé neoficiální - “podzemní” - propagandy. Předvedl moderní zařízení studia. V březnu jsme vzpomenuli narozenin TGM provedením dvou biblických písní Antonína Dvořáka, při české mši v kostele na Rennwegu. Velmi pěkně zpívala koncertní pěvkyně pí. Olga Wostry. Dubnovou schůzku jsme pořádali společně s “Mezinárodním kulturním střediskem” (Inter- nationales Kulturzentrum) ve Vídni, v jehož místnostech pořádáme všechna setkání v příjemném a důstojném prostředí starého paláce ve středu města, v Annagasse 20, Wien I. Na naše pozvání se dostavila redaktorka Barbara Coudenhove-Kalergi (“Ost- Europa Redaktion” des Wiener Rundfunks) a hovořila o přímých zážitcích z Polska. Přednášky, kterou vedla v něm. řeči, se účastnili rakouští a polští pozvaní hosté. Využili jsme této příležitosti a přiložili k německým pozvánkám na zvláštním listu krátkou zprávu o vzniku, vývoji a cílech Společnosti. - Příští schůzku konáme 25. dubna. Požádali jsme plukovníka Tobyšku, který se po 12. týdnů účastnil madridské konference, aby nám pověděl o průběhu jednání. Poznámka redakce: Členové SVU, kteří hodlají podniknout cestu do Rakouska, mají oznámit svůj příjezd panu Hošťálkovi (telefon 73-08- 053). Vídeňští členové se budou těšit na setkání s členy ze zámoří. Skupina Toronto Pořádala spolu s Československým národním sdružením v sále Sv. Václava přednášku dr. M. Vituly. Byla to první přednáška z cyklu “Idea středoevropské konference v dějinách českých zemí,” který má dr. Vitula v úmyslu uskutečnit v průběhu tohoto roku. Z činnosti členů Členka SVU, akademická malířka Lýdie Darvas, byla vybrána National Museum and Gallery 8 [pageend8]Registration Association ve Washingtons pro registraci svých uměleckých děl. Tato společnost má přísná kritéria pro registraci a hodnocení prací amerických umělců. Paní Dar- vasová žije na Floridě, a její výtvarný projev je vyjádřen vřelým vztahem k přírodě, z níž čerpá náměty pro svoje díla. Z jejích olejomaleb dýchá vůně domoviny. Umělkyně ráda uvítá návštěvníky Floridy, kteří jsou členy SVU, ve svém ateliéru v North Miami Beach. Mezi přední knihovníky československého původu nepochybně patří náš člen a pražský rodák Stanley (Stanislav) Kalkus. Od roku 1977 je ředitelem U.S. Navy Department Library ve Washingtonu a zároveň působí jako koordinátor amerických námořnických knihoven po celém světě. Vystudoval na chicagské univerzitě, kde obdržel M.A. v knihovnictví. Za svých studentských let v Chicagu byl předsedou Masarykova klubu, jehož bývalí členové jsou namnoze členy naší společnosti. Stanislav Kalkus také obdržel M.A. v oboru Area Studies Sovětského svazu. Před rokem 1977 působil řadu let v Newportu, Rhode Island, a v New Londonu, Connecticut, jako vedoucí knihovnického oddělení při Naval Underwater Systems Center. V rámci svého povolání Stanislav Kalkus po řadu let zastupoval americké námořnictvo v technických informačních panelech NATO a minulý měsíc zastupoval svůj obor na konferenci Council of Navy Scientific and Technical Libraries v Newportu. Jiří Kovtun, který pracuje na Euro-, pean Division, Library of Congress, právě vydal úhlednou brožuru Tomáš G. Masaryk: A Selective List of Reading Materials in English. Tento vybráný seznam obsahuje nejdůležitější spisy T. G. Masaryka a také práce napsané o něm, které vyšly ve Spojených státech a v jiných zemích v anglickém jazyce. První část bibliografie je důkazem, že skoro všechny Masarykovy důležité statě, samé jádro jeho literárního díla, vyšly ve Spojených státech po druhé světové válce. V druhé části je vidět zřejmý a neochabující zájem učenců i čtenářů o Masaryka. Třetí část ilustruje pohled novinářů na Masarykovu politickou činnost za první světové války a bezprostředně po jejím konci. Jarní číslo časopisu Forest Talk, který vydává Kanadské ministerstvo lesnictví v Britské Kolumbii, otisklo dlouhý článek o dr. Vladimíru Krajinoví, členu SVU. Dr. Krajina od roku 1949 učil na University of British Columbia botaniku a lesnictví. Alitor článku zdůrazňuje, že byl prvním učencem, který už tenkrát znovu a znovu upozorňoval kanadské lesníky na jejich často lehkomyslné plýtvání přírodními zdroji. Nesouhlasil s kanadskou metodou pálení lesního podrostu, a nebál se, svůj nesouhlas a svůj protest vyslovit veřejně. Dřevařský průmysl tenkrát ještě nedbal na ekologii, a názor, který dr. Krajina už tenkrát zastupoval, nebyl zrovna populární. Jeho nejdůležitější přínos, ekosystematická klasifikace lesů, která spojuje ekologii 9 [pageend9]s praktickým udržováním, je dnes všeobecne uznávaným principem. Dnes zaměstnává Britská Kolumbie přes sedmdesát učenců a pracovníků, kteří Krajinovým systémem zkoumají a analyzují botanické držby. Dr. Krajina má radost, že tak ovlivňuje budoucí generace lesníků. “Musíme si lesů vážit,” říká “a snažit se je zlepšovat a nezneužívat, co máme. Myslel jsem dlouho, že-moje ideje budou platné až v příštím století. Jsem pořád ještě trochu překvapen a mám radost, že se prosadily už teď.” Děkujeme dr. Krajinoví za jeho práci. Dr. George Liská, profesor politických věd na Johns Hopkřns University v Baltimoru právě vydal svou novou knihu Russia and World Order: Strategie Choices and the Laws of Power in History. Časopis Foreign Affairs o knize píše, že je to originální a náročná práce o autorově myšlence zákonů ‘politické fyziky’, a o historické vizi, která ovlivňuje jak Rusko ták i západní svět. V Ukrajinském institutu v New Yorku se konal koncert mužského krajanského sboru pod vedením bývalého dirigenta brněnské a morav- skoostravské opery profesora Miroslava Lebedy. Výkon mužského sboru, který vznikl při českém kostele Panny Marie Karmelské v Astórii, kde hraje prof. Lebeda na varhany, byl velkým překvapením pro všechny přítomné. Zazpíval Smetanův Slavnostní sbor, Dvořákovu Biblickou píseň č. 4 v úpravě pro mužský sbor, dále Svatováclavský chorál a konečně dvě rozkošné lidové písně Vlaštovičku a Husara v úpravě Petra Ebena. Návštěvnici, kteří zaplnili sál v Ukrajinském institutu do posledního místa, odměnili všechny účinkující vřelým potleskem. V rámci odpoledne shlédli návštěvníci také výstavu talentovaného českého malíře Kristiána Kodeta. Nechybělo ani bohaté pohoštění účastníků. Dr. Jaroslav Mráček, profesor hudby na San Diego State University, strávil jarní semestr minulého roku v Marburgu, kde pokračoval ve své práci o rorátních zpěvech šestnáctého století. Přednášel o tomto tématu v hudebním odděleni Univerzy Kardelja v Lublaně; přednášku proslovil česky a diskuse, která se vyvinula, byla česko-anglická. V dubnu roku 1981 profesor Mráček přednášel při konferenci American Musico- logical Society na California State University v Northridge, o českém hudebním kritikovi Janu Löwen- bachovi. Pokračuje také ve svých studiích o hudbě Leoše Janáčka, a od svého návratu do San Diega se zasazuje o zřízení stipendia československé hudby na této univerzitě. Přejeme mu mnoho úspěchů. 26. května se ve vší svěžesti dožil osmdesáti let profesor Frank Munk. Stále učí v oddělení politických věd na Portland State University v Oregonu a účastní se portlandského veřejného života. Dr. Munk se narodil v Kutné Hoře, studoval na Vysoké škole obchodní v Praze, a už počátkem třicátých let pracoval jako vědecký aspirant na univerzitách Harvard a Columbia. Po emigraci do Spojených států učil na Reed College 10 [pageend10]v Oregonu, a roku 1965 se stal řádným profesorem politických věd na' Portland State University. Napsal a publikoval tři knihy: The Economics of Force (1940), The Legacy of Nazism (1943), a Atlantic Dilemma (1964). Přejeme jubilantovi hodně zdraví a spokojenosti do další desítky! Členka SVU paní Betka Papánko- vá se zúčastnila na sklonku minulého roku první části madridské konference v třicetičlenné delegaci. Konference tlumočila stanovisko amerického lidu v otázce lidských práv a plnění helsinské dohody z r. 1975. Paní Pa- pánková je zvána na konference a přednášky, aby mluvila o průběhu konference a o své účasti a aktivitě na ní. Po přednášce a bohaté diskusi na schůzi newyorské skupiny SVU dne 16. ledna t.r., zúčastnila se se svým chotěm dr. Papánkem diskuse, kterou dne 22. února uspořádal The Men’s Class and Riversiders for Cooperation and Progress při Riverside Church, Riverside Drive v New Yorku. Další setkání s paní Papán- kovou připravil The Council of European Women in Exile v pátek 27. března v sále Polského Institutu pro vědy a umění v New Yorku. Paní Papánková je předsedkyní Národní rady žen svobodného Československa a členkou výkonného výboru National Council of Women of the United States. Dr. Otakar Jaroslav Poliak, Dover, Delaware, člen SVU, a dr. David Kritchevsky, Philadelphia, Pennsylvania, vydali knihu pod názvem “Sitosterol” v nakladatelství S. Karger v Basileji. Sitosterol je v rostlinné říši čím cholesterol je v říši živočišné. Lydie Smutná-Štěrbová, koncertní pianistka a učitelka hudby, byla 3. května sólistkou Civic Symphony of Oak Park, Illinois. Zahrála tam Saint Seansovo Koncerto pro klavír No. 2. Orchestr řídil Perry Crafton. člen Chicagské Symfonie. Paní §&r- bová také hrála s Chicagskou Symfónií a s četnými jinými americkými orchestry. Vystupovala v televizních hudebních programech a byla sólistkou v Carnegie Hall v New Yorku. Její studenti z hudebního oddělení na Morton College každoročně získávají ceny a obsazují čestná- místa na klavírních soutěžích. V dubnu se dožil pětaosmdesátky dr. František Stein, rodák ze Sedíice. Svým kanadským krajanům se zapsal do srdce jako vynikající pianista a oddaný propagátor české hudby, přestože ho okolnosti přinutily k právnickému povolání. Za svého válečného působení v Kanadě na československém vyslanectví dr. Stein pořádal četné koncerty na podporu československého odboje. Po válce se vrátil do Československa, ale v únoru 1948 se vracel do nového exilu v Kanadě. Působil potom jako učitel hudby, koncertní pianista a muzikolog v Montrealu, a zapsal se tak zlatým písmem do kroniky krajanů v Kanadě. Dožívá se své pětaosmdesátky v duševní a fyzické svěžesti, kterou mu jeho přátelé až závidí. Dr. Otto Ulč, profesor politických věd na State University of New York 11 [pageend11]v Binghamtonu, publikoval článek “Czechoslovakia and the Polish Virus” v časopise Current History. V březnu také přednášel o polské situaci a o sovětské zahraniční politice na University of Manitoba, a měl půlhodinové interview na CBC-TV. Ve Winnipegu a v Calgary dr. Ulč dále přednášel o tématu své knihy o Oceánii, “Bez Čedoku po Pacifiku”. Dr. Jiří Valenta, profesor politických věd v Monterey, obdržel Rocke- fellerovo stipendium, které mu umožní studium sovětských invazí. Bude pracovat během příštiho školního roku v newyorském Council on Foreign Relations, které mu - čirou náhodou a zcela nezávisle - udělilo další stipendium. Takovému štěstí se anglicky říká windfall - přejeme dr. Valentovi dvojitě úspěšný rok! Biografický adresář členů SVU i Odj posledního vydání členského adresáře Společnosti uplynuly již tři roky a z vežkerého nákladu zbývá jen pár výtisků. Během tří let přibyla celá řada nových členů a kromě toho podstatná část našeho členstva změnila své adresy a působiště. Tyto důvody vedly předsednictvo SVU k rozhodnutí vydat urychleně nové vydání členského adresáře. Eva Rechcíglová, autorka čtyř předcházejících vydání tohoto bestselleru Společnosti, byla opět pověřena přípravou nového vydání plánovaného adresáře členstva SVU. Žádáme všechny naše členy, aby vyplnili přiložený formulář a vrátili jej bez prodlení na adresu redaktorky: Mrs. Eva Rechcigl, 1703 Mark Lane, Rockville, Md. 20852, USA. Jsou-li oba manželé členy Společnosti, každý z nich musí vyplnit formulář zvlášť. V minulosti se stalo, že někteří členové dotazník nevyplnili anebo jej nezaslali včas, což způsobilo, že jejich biografická data v adresáři byla neúplná či nepřesná. Doufáme, že tato okolnost se nebude opakovat. Je zodpovědností jednotlivých členů, aby dotazníky co nejpřesněji vyplnili a včas je zaslali na adresu redaktorky. Připravovaný adresář bude vizitkou SVU, přehlídkou podstatné části československé inteligence v zahraničí, jakož i evidencí světových odborníků zabývajících se československou tématikou a znamenitou pomůckou při vědeckých a uměleckých stycích. Předpokládáme, že většina našeho členstva si bude přát nový adresář zakoupit. Kdybychom věděli předem, kolik členů si adresář zakoupí, značně bychom ušetřili na publikačních a administrativních výdajích. Apelujeme proto na jednotlivé členy, aby nám s urychlením sdělili, zdali si hodlají chystaný adresář objednat a v kolika výtiscích. Členům, kteří si adresář předem zaplatí, dáme značnou slevu. Cenu za předem zaplacený výtisk jsme stanovili na $7.00. Jinak se bude adresář prodávat za $ 10.00 pro členy a $15.00 pro nečleny. Doufáme, že naše členstvo využije této příležitosti. Ušetří sobě na výdajích a nám ušetří na práci. Děkujeme předem za vaše porozumění. 12 [pageend12]Biografický dotazník 13 p- P>--------------------------------- --------------------------—------------ ----- t -—:------ příjmení první jméno prostřední jméno sl. Nynější postavení (kupř. mimořádný profesor chemie) Zaměstnavatel a adresa___________________________________________ ______________________________________ telefon--------------------------- Domácí adresa__________________________________________________ ______________________________________ t e 1 ef o n-------------------------- Narozen/a: Země ______________ Místo------------------------------------------ Rok__________ Měsíc__________________ Den Vzdělání (akad. tituly, obor, škola, rok)--------------------------------------------- Hlavní zájmy, specializace či výzkum Biografické zdroje v nichž uveden/a (tj. Kulturní adresář CSR, Wer ist Wer?, Qui etes-vous? atd.)______________________________________________ Seznam hlavních publikací (ne více než pět) Vyznamenání (čestné tituly, stipendia, fellowships) Pod kterým oborem chcete být v indexu uveden/a (tj. ekonomie, historie, chemie atd.)_____________________________________________________ Uvítáme, když též přiložíte svoje Curriculum vitae. Moje Curriculum vitae je přiloženo: Ano Ne Objednávám si kopii adresáře po $6.00.Přikládám šek na $ Upozornění: U jmen a názvů ponechte orig. háčky a čárky a jiná znaménka. Akademické tituly též ponechte v originále (tj. JUDr., RNDr., CSc., promovaný filolog atd.) - namísto anglických či jiných ekvivalentů. Seky laskavě vystavte na Czechoslovak Society of Arts and Sciences. Uvedené ceny jsou v amerických dolarech. Vyplněný dotazník zašlete na adresu: Mrs. Eva Rechcigl, 1703 Mark Lane, Rockville, Md., USA. [pageend13]Biographical Questionnaire Mr. Mrs. ___________________________________________________________ Last Name First Name Middle Name Miss Present Position (e.g. Assoc. Prof, of Chemistry)_____________________ Business/or Institutional Address__________________________________ ------------------------------------------------------------telephone______________ Home Address __________________________________________________ ------------------------------------------------------------telephone______________ Born: Country_________________ Place---------------------------------- —------ Year________________ Month_________________ Date____________ Education (Degree, Discipline, Institution, Year)_____________________ Chief Fields of Interest, Specialization or Research__________________ _ Biographical Sources in which Listed (e.g. Who’s Who in the East, Contemporary Authors, American Men & Women of Science etc.)________ _ Under which discipline (disciplines) do you wish to be listed in the Index (e.g. economics, history, chemistry etc.)_________________________________ List your major publications (not exceeding 5)_______________________ Honors (honorary degrees, major grants)____________________________ An inclusion of your Curriculum vitae would be appreciated. My Curriculum vitae is enclosed: Yes_____________________ No____________________ I wish to order_____copy/ies of the new SVU Directory at $7.00 a copy. A check in the amount of $_______________ is enclosed. Note: Use diacritical marks (“hacky”, “carky” etc.) wherever applicable. Original academic titles rather than their English equivalents should be used (e.g. JUDr, RNDr, CSc, prom, filolog etc.). Cheques should be made to Czechoslovak Society of Arts and Sciences. The quoted prices are in American Dollars. Completed questionnaires should be mailed to Mrs. Eva Rechcigl, 1703 Mark, Lane, Rockville, Md. 20852, USA. 14 [pageend14]Zpráva o osobní činnosti pro uveřejnění ve Zprávách SVU Jméno: Působiště: Zpráva: (např. publikace, přednášky, jmenování, vyznamenání, výstavy, koncerty, atd.) Ke členství v SVU navrhuji: Jméno: Působiště: Adresa: 15 [pageend15]Adresy SVU: Předseda: Leopold Pospíšil 554 Orange St. New Haven, CT 06511 Generální tajemnice: Blanka Glosová 3200 Holly Berry Court Falls Church, VA 22042 Pokladník: Frank Marlow 4217 Noble Ave. Sherman Oaks, CA 91403 Publikační komise: Ladislav Matějka 2003 Day Street, Ann Arbor, MI 48104 Jiří Nehněvajsa Dept, of Sociology University of Pittsburgh Pittsburgh, PA Prodej knih vydaných SVU: Mrs. R. Bunza 75-70 199 Street Flushing, N.Y. 11366 Redakce Zpráv: Hana Demetzová 283 Greene Street New Haven, Conn. 06510 Č.S.A. (Československé spolky v Americe) slavící letošního roku 126 let své činnosti jako nejstarší bratrská a sesterská podpůrná jednota v USA, nabizí vám jedno z nejlepších a nejspolehlivějších životních pojištění pro jednotlivce i celé rodiny. Č.S.A. P.O.Box 249 Berwyn, Illinois 60402 Telephone 795-5800 Area Code 312 Redakce Proměn: Harvard University Planning Office 900 Holyoke Center Cambridge, Mass. 02138 SVU NEWS (ISSN 0036-2050) 75-70 199 Street Flushing, N.Y. 1 1366 Return postage guaranteed Second class postage paid at Washington D.C. with additional entry at Flushing, N.Y. 16 [pageend16]