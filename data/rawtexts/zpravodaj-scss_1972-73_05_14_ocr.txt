zpravodaj čechů a slováků ve švýcarsku 1972 ročník 5 Číslo 14 [pageend1]POZOR! NEPŘEHLÉDNETE NASI NABÍDKU! Nevíte, kam se starým nábytkem? — K nám, k MOBEL FERRARI! Starý nábytek od Vás vezmeme protiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: — Při hotovém placení do 3 měsíců slevu až do 10%. — Kredit až do Fr. 15 000.-. — Splátkový systém až do 30 měsíců. - Termín splatnosti splátek lze až o 2 měsíce posunout. - Možnost placení do 6 měsíců bez banky a bez úroků a ještě se slevou. - Při nákupu nového zboží nad Fr. 500.— úhradu cestovních výloh. Váš krajan, pan Viktor HANUŠ, Vás obslouží každou sobotu od 8,00 do 18,00 hodin. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na čísle telefonu 01 - 74 89 82. Těšíme se Vaši návštěvu. Spinnereistrasse, 8640 Rapperswil Tel. 055-2 43 25/2 58 41 Hledáme s okamžitým nástupem nebo podle ujednání STAVEBNÍ TRUHLÁŘE TRUHLÁRE NÁBYTKU BEDNÁŘE STROJNÍKY PRIREZÁVACE POMOCNÉ TRUHLÁRE TRUHLÁRSKÉ UCNE TESAŘE TESAŘSKÉ UCNE POKLADAČE PODLAH POMOCNÉ DĚLNÍKY Nabízíme dobrý plat, pokrokové sociální podmínky a příjemné pracovní prostředí. PARQUET &HOLZBAU AG BERN Weissensteinstrasse 4 3000 BERN Telefon 031/2516 41 Bedete-li jako PRODAVAČ-RIDIC (kategorie D) ve službách našeho potravinářského podniku v Basileji obsluhovat naše zákazníky, určitě si přijdete na své. Budete pracovat samostatně, dostanete dobrý plat a diety, pěkný vánoční přídavek/ Gratifikation/a 3 týdny dovolené. Poskytujeme též dobré pensijní pojištění a jsme Vám samozřejmě nápomocni při obstarání bytu nebo podnájmu. NENÍ TO ZAMĚSTNÁNÍ PRO VÁS ? Zajimáte-li se o toto místo, těšíme se na Vaše zavolání nebo návštěvu. Verbandsmolkerei, St. Jakobstrasse 191, 4002 Basel, Telefon 061/35 24 40 S-48 S-49 [pageend2]Vývoj událostí se řídí zákony, které naštěstí neznáme. Kdyby lidé, kteří mají moc, navíc ještě věděli, co bude, byla by situace obyčejného člověka mnohem beznadějnější. Před velkou neznámou, kterou je přes všechno naše vědění lidský zítřek, jsme si všichni rovni ve své úzkosti. To je na našem světě jediná spravedlnost. Jan Procházka Neutrální Československo — ano nebo ne? Myšlenky z návštevy Edmunda Řeháka v Curychu Pařížský sekretář ACEN a současný předseda přípravného výboru pro ustavení Poradního sboru Čechů a Slováků v západní Evropě, Edmund Řehák navštívil v polovině září Curych. Mezi jiným také proto, aby po jednání v Mnichově a ve Vídni prohovořil některé záležitosti Sboru též se švýcarskými členy přípravného výboru. K veřejné besedě jej pozval Čsl. svaz křesťanských pracujících do šálku CARITAS, kde E. Řehák (15. září) referoval o současné politické situaci v Evropě a ve světě, Referát vyvolal živou a dlouhou diskusi (přišlo asi 50 krajanů), která svědčila o tom, že otázky, o nichž hovořil, jsou současně mimořádně aktuální. Šlo zejména o dva problémy, důležité z hlediska československého i exilového: připravovaná konference o bezpečnosti a spolupráci v Evropě; a problematika návrhu na neutralisaci Československa, respektive celé oblasti satelitních států SSSR ve střední a východní Evropě. Zdali se evropská bezpečnosti konference bude či nebude konat, to je rozhodování, které nemůžeme samozřejmě nijak ovlivnit. Není vyloučeno, že ke konferenci vůbec nedojde, na což mohou mít vliv i případné volební změny ve vládách zainteresovaných států. Ale otázka neutrálního pásma anebo neutralizace Československa se přímo týká i nás v exilu. Potvrzují to četné úvahy v exilovém tisku i několik akcí, které jsou v současné době v běhu. Jde o myšlenku, která vzešla z iniciativy čs. exilových kruhů už v roce 1954. Tehdy byl jejím hlavním propagátorem na mezinárodním foru Dr. Hubert Ripka. K myšlence se brzy vyslovila kladně Socialistická unie střední a východní Evropy, potom také většina představitelů z Unie křesťanských demokratů ze střední a východní Evropy, z Liberální unie a z Centra svobodných odborářů. Po roce 1956 se k návrhu začala hlásit též řada význačných politických i kulturních exilových pracovníků z Maďarska a Polska. (E. Řehák připomenul též podání skupiny čs. politických vězňů, které se podařilo odeslat z vězení v roce 1955 presidentu Eisenhowerovi — viz Zpravodaj č. 2/1972). Po vojenské okupaci Československa v roce 1968 řada západo-evropských novin zveřejnila náměty podporující tuto myšlenku. Nyní jde o její další prosazování na mezinárodním foru. V konkrétní formě se navrhuje prohlášení za neutrální /po vzoru Rakouska/ celého prostoru ovládaného dnes komunistickými totalitními režimy od Východního až k Černému moři se Do voleb v Nemecku zbývá několik týdnů. Televizní obrazovky jsou vsak již delší čas plny volebního boje. Jeho otevřenost a živost, spolu se skutečností, že je) miliony Němců opravdu pečlivě sledují, svědčí o vysokém stupni zájmu nejširších vrstev. V celku věcná STAROSTI velkého souseda i když tvrdá argumentace, podstatně převládající nad některými výstřelky a invektívami, dokazuje značnou vyspělost politických «kádrů» Spolkové republiky. To však, že si soupeřící strany mohou (anebo musí) dovolit před tváří celé Evropy takovou úpornost, svědčí o mimořádně vysoké závažnosti této-zdaleka už ne jen německé-záleži- tosti. Čím dále tím více hlasů přikládá výsledku německých listopadových voleb význam nejméně celoevropský. Pak ovšem není pochyby o tom, že se značnou měrou dotýkají i nás. Obě velké strany Německa se hlásí k demokracii, sociální spravedlnosti a ke křesťanství. Směřují tedy ke stejným cílům. Alespoň programově. O přízeň národa se rozdělily zhruba napolovic. Nelze tedy mít za to, že by každá z nich byla representantem jen určité společenské vrstvy či třídy. Obě jsou celonárodní — obě jsou strany středu. Rozděluje je tedy opravdu jen odlišný přístup k otázkám, jak daných cílů dosáhnout? Nebo snad pouze věci stra- 1 [pageend3]nické a osobní prestiže? Anebo je to přece jenom ještě něco vícef Určitým handicapem stran křestanské unie CDU/CSU jsou výhrady, které má část voličů vůči některým jejím representantům. Chybí prý osobnost formátu kancléře Adenauera, který kdysi dokázal vzbudit důvěru téměř celého národa. Neméně je však obtížena i strana so- ciálně-demokratická — a to nebezpečím levého extremismu. Mezi mladými, i ve vlastním jádru strany. A toto nebezpečí je prý zvláště veliké proto, že je strana na hlasy extrémistů odkázána, že se musí snažit jim vyhovět, aby se jejich odchodem, který jinak hrozí, její posice nezhroutila. Alespoň pokud by její eventuelní vítězství nebylo tak velké, aby si mohla dovolit být dost silná i bez nich. Vliv levých trendů ve straně hrál, podle hlasů z Německa, svou roli i při jednání o smlouvy s Východem, v jehož průběhu SPD ztratila hodně ze své počáteční prestiže. Více nežli o kolik ji dokázala připravit tvrdá obvinění oposice ze špatného hospodaření a ze špatné finanční politiky. Není tedy divu, že mnoho z těch voličů, kteří dali svůj hlas v roce 1969 W. Brandtovi, se dnes bojí, že by pokračování v dosavadní linii mohlo vést k ještě větší povolnosti vůči Východu, k uplatnění přímého vlivu SSSR na německé záležitosti a nakonec i k ohrožení evropského sjednocení. ]e přece známo jak negativní je postoj SSSR k EWG a ke všem snahám o jednotnou a silnou Západní Evropu. A odstrašujících příkladů toho jak se SSSR umí zmocňovat nenápadně ale jistě rozhodujících posic je také dost. Jedním z nich je ČSR v roce 1948. Na druhé straně je ovšem nemálo Němců, kteří se po eventuelním vítězství stran křestanské unie obávají stavu trvalého vnitřního neklidu a možného tlaku jednotných odborů (které jsou pod vlivem SPD )směrem k zvyšování mzdových požadavků. 2e by se tím dále stupňovala inflační atmosféra nejen v Německu ale v celé Evropě — to je na bíledni. 19. listopadu to tedy německý volič nebude mít lehké! Hu. se všemi důsledky, které s tím souvisí. Tedy také se zaručením lidských práv, se stažením všech cizích vojsk a cizích orgánů bezpečnostních, garantovaným dohledem Vysokého komisaře OSN. V některých exilových kruzích se proti koncepci neutrality uvádějí námitky, jejichž vyvrácení věnoval E. Řehák podstatnou část své úvahy. Argumenty shrnul do těchto osmi bodů: 1. Nejde o pouhou obdobu tak zv. Rapackého plánu z r. 1958. Ten se týkal jen «denuklearisace» určité části střední Evropy — Polska, Československa a obou částí Německa. Naproti tomu návrh na neutralizaci požaduje stažení okupačních vojsk a provedení svobodných voleb pod mezinárodní kontrolou, čili konkrétní a důsledné splnění deklarace z «Jaltské dohody» o právu osvobozených národů, aby si svobodně zvolily politický, hospodářský a sociální režim ve kterém chtějí žít. 2. Nelze tvrdit, že neutralizaci si vlastně přeje Kreml. Důkazem je případ Maďarska z r. 1956 a Československa z r. 1968. Civilní i vojenské osoby, které se vyslovily pro neutralitu byly pronásledovány a vězněny. Co Kreml chce skutečně dosáhnout je neutralisace Německé spolkové republiky. Tím by mohl vykonávat stalý tlak, politický, vojenský a hospodářský, na celou západní Evropu. (V této souvislosti E. Řehák vzpomněl, že letošního května, kdy Bundestag ratifikoval smlouvy se SSSR a Polskem, bylo tomu právě 50 let, kdy v Rapallo Německo zahájilo svou první «Ostpolitik» vůči SSSR.) 3. Se sovětsko-čínským konfliktem lze počítat jen jako s eventualitou. Není správné odmítat proto propagaci myšlenky neutralizace s odůvodněním, že takový (eventuální) konflikt by «rozbil celý SSSR, žalář národů®. 4. Není nic «sobeckého» žádat neutralizaci jen středo-vý- chodní Evropy, anebo jen Československa bez současného osvobození všech ostatních ujařmených národů SSSR. Naše propagace neutralisace nijak nenarušuje jejich osvobozovací snahy. Naopak. 5. Neutralizace nezpevní komunistické režimy v této oblasti, které se udržují u moci jen «záštitou» Rudé armády, proti vůli většiny jejích národů. 6. Za vlasy přitažená je také námitka, že by bylo neloyální nebo dokonce nemravné chtít na Západu, aby nám dopomohl k neutralitě a potom, v eventuálním jeho konfliktu se SSSR, se mu «odměnit» tím, že bychom zůstali neutrální. 7. Mnozí zcela nesprávně zaměňují vojensko-politickou neutralitu s mravní kulturní a ideologickou. Švýcarsko ani Rakousko nejsou v tomto smyslu neutrální. Nebylo by jím ani celé navrhované území. 8. Jedni tvrdí, že neutralizaci si přeje Kreml a druzí zase naopak, že SSSR takový návrh nepřijme, čili, že je nerealistický. Co bychom však mohli podnikat, kam bychom se dostali, kdybychom podle tohoto «realitického» hlediska měli propagovat jen to, co «přijme SSSR»?! * Po vyvrácení námitek proti neutralitě zakončil E. Řehák svůj referát hlavním argumentem v její prospěch. Položil tuto závažnou otázku: Jak by se rozhodl lid v Československu, kdyby se mohl svobodně vyjádřit zda si přeje neutralizaci svého státu podle vzoru Rakouskaft Odpověď patrně všichni známe. 2 [pageend4]28. ŘÍJEN Nepovažuj se za vlastníka, příštím-li předat máš svůj skvost. A neříkej: Má republika, jen chceš-li říc': Má povinnost. Že křivdí se ti, věřím cele, kde v zmatku křivda nevzniká? Než před pocitem věřitele měj dříve pocit dlužníka. Myšlenka pýchu tvou a ŕ zvrátí: nesiľs a česal ovoce. Máš důvod dědům děkovati a nezapomeň na otce! Čas není k tomu, abys výskal, než nekormuť se zoufáním. Jednou se optav: jak jsem získal, ptej třikrát se: jak uchráním. Viktor Dyk Padesáté čtvrté výročí vzniku. Československé republiky připomínáme dvěma články, z nichž oba se určitým způsobem vymykají obvyklosti: druhý je část přednášky významného českého historika Josefa PEKAŘE, kterou proslovil k prvnímu výročí převratu v roce 1919 a která nese výrazné stopy jeho velmi reálného a demytologisujícího pohledu na české děje. První článek je z pera slovenského autora, což už samo o sobě není zcela běžné; nebot se pomalu stalo zvykem, že naši slovenští spoluobčané pohlížejí na rok 1918 jako na začátek nové poroby. Jest tedy připomínka října 1918 vlastně součástí našich aktuálních úvah a diskusí. 28.10.1918 a SLOVENSKO Je nerozlučným faktom, že 28. 10. 1918 sa stal našim, obom národom, českému i slovenskému sviatkom štátnej samostatnosti. Slovensko po tisícročnom útlaku na túto zodpovednú úlohu pripravené nebolo ani národnostne, ani politicky, tobôž nie po stránke kultúrnej. Možno niekto bude oponovať tým, čo sa stalo roku 1848 za maďarskej revolúcie na fare v Hlbokom, kde sa stretli národovci Hollý, Hurban, Hodža a Štúr, kde po prvý raz zavznelo hnutie národnej hrdosti. Za ťažkých okolností založila sa Matica Slovenská, slovenské gymnázia, čo ovšem netrvalo dlho a toto hrdé hnutie bolo udusené. Krátko pred prvou svetovou vojnou roku 1910 vyhlásil maďarský ministerský predseda Tisza v parlamente, že slovenského národa už niet. Len obdobie tejto svetovej vojny prinieslo na prah nových dejín otázku slobody malých národov v strednej Europe. Predstavitelia Rakúsko-Uhorskej integrácie spozorovali blížiace sa nebezpečie, preto navrhovali už Masarykovi federáciu českému národu. Slovenská otázka sa dostala do popredia známym priateľom Slovákov, angličanom Setonom Watso- nom. Bola to búrlivá parlamentná debata vo Viedni, kde práve českí poslanci vyhlásili, že federáciu odmietajú, ak nie sú do tohoto procesu zahrnutí aj Slováci. Národné uvedomenie na Slovensku bolo tragické. Spomeňme si na slová Ivana Dérera, ktorý bol napísal: «Velká väčšina slovenského ľudu nemá ani národného, ani ľudského uvedomenia.» A Vavro Šrobár napísal vo svojich pamätiach, že Tisza mal pravdu v maďarskom parlamente, pretože Slovensko po prvej svetovej vojne malo iba niekoľko sto národne uvedomelých jedincov. Nebolo slovenských učiteľov, nebolo slovenských úradníkov a žiaľ i v srdci Slovenska prevládal jazyk maďarský — Banská Bystrica a okolie, kde jednotliví synovia slovenských rodín ako učitelia škôl, samozrejme maďarských vyhlasovali: Ak by som vedel, ktorá žilka je vo mne slovenská, dal by som ju ihneď chirurgicky odstrániť. Taká bola skutočnosť. Uhorský snem zasadal 23. 10. 1918 na ktorom gróf A. Appony vo svojom prejave prehlásil, že Československo je iba fantázia a akási nová formula a že Slováci si neprajú byť vylúčení z Uhorska. V tieto dni v Prahe sa konali veľké divadelné slávnosti, na ktoré boli pozvaní aj Slováci — 35 členov slovenského politického života. Aj pri premávkových ťaž3 [pageend5]kostiach sa do Prahy dostalo 300 slovenských národovcov. Len čo sa dostali domov na Slovensko, väčšina z nich bola internovaná v Czegléde, čiže takýmto spôsobom chceli uhorskí politici zabrániť akémukoľvek shromaždeniu, ktoré by na Slovensku podporilo založenie nového štátu v strednej Europe. Internovaní národní buditelia sa nedali zastrašiť. Tí, ktorí boli na slobode, svolali do Turčian- ského Svätého Martina poradu Slovenskej národnej rady. Tam bolo zvolené aj predsedníctvo. Predsedom sa stal národovec Matúš Dula a tajomníkom K. A. Medvecký. Národná rada pripravovala návrh deklarácie. Jedna bola vypracovaná Dr. E. Stodo- lom a jedna S. Zochom. Keď sa stretávali títo jednotliví predstavitela do T. Sv. Martina, nemali ani tušenia, čo sa v Prahe pripravuje, tým menej, čo sa stalo 28. 10. 1918. Mali zprávy iba o tom, že minister zahraničia gróf J. Andrássy prijal podmienky amerického prezidenta Wilsona, aby boli uznané práva malých národov Rakúsko-Uherska, ktoré, nech si sami rozhodnú o svojom ďalšom štátnom živote. Slovenská národná rada dňa 30. 10. 1918 popoludní za predsedníctva Matúša Dulu prijala Zo- chov návrh deklarácie, v ktorom sa prehlasuje, že Slovensko dobrovoľne vstupuje do sväzku republiky Československej a to z týchto dôvodov: 1. slovenský národ je čiastka rečovo i kultúrnohistorický blízka českému národu, 2. Slováci prejavujú svoj súhlas s novoutvoreným právnym položením, čo formuloval prezident Wilson 18. 10. 1918 a čo uznal dňa 27. 10. 1918 minister zahraničia Andrássy. Predstaviteľom Slovenskej národnej rady v T.Sv. Martine bolo jasné, že úloha na ktorú sa podujali nebude ľahká, veď administratívne rozdelenie Slovenska na župy dávalo právnu istotu, ale nik netušil, že stredná Európa prežije v krátkej dobe vlnu komunistickej revolúcie. Tá začala v Maďarsku a viedol ju komunista Kuhn Béla. Jeho vojská prešli i na naše územia a na východe v Prešove bola vyhlásená tzv. Republika rád. Bojovalo sa aj na južnom Slovensku a v Komárne došlo aj k spoločnému vyjednávaniu medzi Dr. Šrobárom a Bélom Kuhnom, lebo Maďari sa nechceli vzdať Slovenska, tým menej budúceho hlavného mesta Bratislavy. V tejto neutešenej situácii sa dostali do Uhorskej Skalici štyria členovia novej vlády, ktorí mali zabezpečiť ďalší rozvoj Slovenska. Predstaviteľ maďarskej vlády Károlyi chránil politickú i hospodársku integritu Uhorska, samozrejme že to oplyvňovalo vtedajšie obyvateľstvo Slovenska a bola obava, že pri uskutočnení podunajskej konferencie Slovensko podľahne politickým snahám Károlyiovým. Na schôdzi Národného shromaždenia 15. novembra poslanci za Slovensko dopodrobna informovali čsl. vládu o situácii. Vtedajší predseda vlády Dr. Kramář prisľúbil, že do 3 týždňov pošle na Slovensko tri divízie vojska na obranu. Boli to väčšinou dobrovoľníci, ktorí sa grupovali z radov českého SOKOLA, ako aj legionári, ktorí boli preniknutí veľkým zápalom, uviesť čo v najkratšom termíne konsolidáciu Slovenska v novom štáte. Vláda Dr. Šrobára na Slovensku nebola schopná previesť národnostný proces pre veľký nedostatok ľudí znajú- cich slovenský jazyk a z tohoto dôvodu boli povolaní na Slovensko českí učitelia, úradníci a iní pracovníci, ktorí tiež neovládali slovenský jazyk, nepoznali pomery na Slovensku, ale boli schopní administrátori a organizátori. Dr. Šrobár bol zástancom československej myšlienky, ktorú prakticky uskutočňoval. Medzi slovenskými poslancami boli však i takí, ktorí s Dr. Šrobárom nesúhlasili a došlo v krátkom čase k ostrej výmene názorov. Hlavnou příčinou bola zásadná otázka náboženská, že do nového Slovenska neboli začlenení vedúci príslušníci katolíckej cirkvi. Vytýkalo sa programátorovi Martinskej deklarácie, evanjelickému biskupovi Samuelovi Zochovi, že zašiel v otázke československej myšlienky priďaleko. Vyústil sa ostrý myšlienkový boj mezdi Dr. Šrobárom a A. Hlinkom, ktorému sa nedostalo pri počiatkoch budovania Slovenska takej úlohy, akej se podľa svojej minulosti zaslúžil a A. Hlinka začal vystupovať na politickom fore samostatne. Matúš Dula sa snažil tieto problémy umierniť, avšak Slováci sa rozdelili do dvoch skupín: 1. hlasistická — československy orientovaná 2. slovenská — opierajúca sa o Rím, katolícky klérus, z čoho pozdejšie vznikol bojový program proti Čechom. Matúš Dula na toto všetko prehlásil: «Ešte sme sa nenaučili, čo je sloboda, ešte sme sa ani neobjali a nepoďakovali a už sme jeden druhému vo vlasoch.® Takto vyzerala skutočnosť na prahu novej slobodnej republiky Československej. Dnes si musíme uvedomiť, že generácie, ktoré v tomto štáte vyrástli, prešli terciálnou cestou politického vývoja. Jedni poznali prvú republiku — demokratickú, potom protektorát, alebo tzv. Slovenský štát a poznali aj republiku, ktorá zlomila základy slobody a demokracie. V tomto terciálnom vývoji, vyrástli aj noví, mladí ľudia ktorí nepoznajú a ani poznať nechcú historický vývoj našich národov. Sem — tam niečo počujú a vyvodzujú si svoje úsudky, je len otázkou či to zodpovedá pravde. Naša najmladšia generácia často hovorí o českom centralizme, ale kto ho zaviedol? Ťažké pomery po prvej svetovej vojne, neusporiadané pomery na Slovensku a bola to požiadavka Slovákov, ktorí nenachádzali východiska z chaotických povojnových pomerov a hlavne vedúcich predstaviteľov smútiacich nad 4 [pageend6]neuvedomelým národným a politickým presvedčením svojho porobeného ľudu. Dnes všetkým ľudským neduchom odzvonili. Je síce pravda, že naše národy nežijú v slobode, ale na tom nenesú vinu ani Češi, ani Slováci. Máme právo vyjadrovať svoje presvedčenie aj za tých, ktorí žijú doma a prežívajú dni strachu a útrap? A budúcnosť? Ani jeden z nás nevie a ani vedieť nemôže, ako sa vyvinie situácia budúcej integrovanej Európy. Je tu iba dobrá snaha, vidieť konečne Európu slobodnú, demokratickú a sjednotenú v ktorej nebude nenávisť národov, kde nebude samostatnej slovenskej a českej rivality, ale kde všetci budeme žiť v znamení humanity, výsostného ľudského práva na život a kde s úctou počujú budúce generácie názov: Európan. Sme dva národy, máme dvoje očú Čech i Slovák, máme dvoje rúk, ktorými si budeme pomáhat, ale obom ostáva len jedno srdce, jeden duch, jedna vlast a jedna rodná zem. DrJMM ŘÍJEN 1918 Josef Pekař Zrození 28. října náleží — chceme- li se spokojiti nej- bližšími souvislostmi — ke dni 28. a 29. září 1918. V těch dnech hlavní stan německý ve Spaa s generály Luden- dorffem a Hindenburgem v čele rozhodl se, ovšem v největší tajnosti, vyzvati císařskou vládu v Berlíně, aby co nejrychleji zahájila jednání o příměří a mír. To znamenalo, že v těch osudových dnech zřítila se pýcha Německa a meč, vztažený bojovně před víc než čtyřmi lety k podmanění světa, vypadl zlomen z ochromené ruky jeho. Důvodem k hroznému odhodlání bylo jednak odpadnutí Bulharska, jednak obava před katastrofu u obou ostatních spojenců, hlavně však obava, že rostoucí vojenská převaha spojenců a rostoucí nespolehlivost vlastního vojska přivodí katastrofu i na frontě francouzsko-bel- gické. Poslušno naléhavých ano hrozebných výzev hlavního stanu nastoupilo Německo, provázené Rakouskem i Tureckem, dne 4. října cestu na Golgathu — v ten den vrhlo se k nohám Wilsonovi, žádajíc příměří a zprostředkování míru na základě podmínek, Wilsonem rozličně, ale zejména 8. ledna 1918 vyhlášených. Mezi nimi, jak je známo, byla, pokud Rakouska se týče, hlavně žádost, aby národům monarchie habsburské byla zaručena příležitost k autonomnímu rozvoji; podmínky znamenaly ovšem také ztrátu polské Haliče a území Italy obydlených. Na tyto podmínky upozornil Wilson v sumárním odkazu rakousko-uherskou vládu ještě zcela nedávno, když odpovídal odmítavě na notu hr. Buriána ze 14. září, na notu, která žádala nezávazné rozpravy vyslaných všech států o hlavních zásadách obecného míru. Ve Vídni proto doufali, že Wilson, vázán jsa slavnostními projevy svými, nebude se moci ztotožniti se «satanskými plány» na úplné vyvrácení monarchie habsburské, pro něž získána byla od jisté doby část dohodové veřejnosti. Wilson však Rakousku prozatím vůbec neodpověděl; optimismus vídeňský klonil se k tomu viděti v tom dobré znamení. Odpovídaje Německu, nedotekl se také vlastního obsahu žádosti, nýbrž kladl předběžné podmínky, jejichž splnění mělo býti předpokladem dalšího jednání a důkazem německé opravdovosti; podmínky, jež takto kladl, byly od noty k notě dalekosáhlejší. Rakousku odpověděl teprve dne 19. října (s datem 18. října); dne 21. publikovali odpověď ve Vídni. Byla to odpověď zdrcující, neboť v důsledcích svých znamenala ortel smrti nad monarchií. A nadto: vynesení tohoto ortele mělo býti svěřeno nikoliv úvaze dohodových velmocí, nýbrž dáno do vůle dvou malých, dosud rakouských národů, Čechů a Jihoslovanů! Autonomie pro ra- kousko-uherské národy, tak odpovídal Wilson, nemůže již býti základem míru, protože vláda Spojených států zatím uznala československou Národní radu v Paříži za vládu rozhodující o vojenských a politických záležitostech československých. Tedy jen Čechové, spolu s Jiho- slovany, nikoliv on, Wilson, mohou býti soudci v otázce, jakým skutkem rakousko-uherská vláda dostiučiní jejich vůli po samostatnosti. Zdá se mi, že nikdy v dějinách nedošla do hlavního města habsburské monarchie nota obsahu víc pokořujícího, že nikdy vítězný triumf Čechie nad Austrií nebyl tak bezohledně představen zrakům celého světa. Čechové rozhodčími v otázce české samostatnosti, Čechové soudci nad osudem Rakouska i Uherska! Odtud, t. j. od pondělka dne 21. října počínaje, mohl a snad měl každý den státi se 28. říjnem. Nestal se však. V Praze se nehnula ruka, a zdá se vůbec, že se obratým komentářům, vydávaným z vídeňského vládního prostředí, podařilo smrtící význam odpovědi Wilsonovy poněkud masko- vati. Tak uplynul týden, až přišel zase pondělek, den 28. října, kdy poslední c. a k. ministr zahraničních záležitostí hrabě Andrássy publikoval odpověď monarchie Wilsonovi, odpověď, v níž oznamoval, že rakousko-uherská vláda, prosíc o separátní mír, tedy odvracejíc se od Německa, souhlasí s názorem Wilsonovým o právech Čechů a Jihoslovanů. V ten den, jakoby čekajíc na kapitulaci Andrássyho, zdvihla se pražská ulice a s ní celá země, aby v prach strhla a zašlapala rakouské barvy. V Evropě narodil se nový stát, stát československý. , * První dojem, jenž hlásí se z hrubé souvislosti výkladu, vyznívá v poznání, že ujali jsme se samostatnosti své teprve v té chvíli, když nám to Rakousko úředně povolilo. Při pozornějším příhledu ukáže se, že toto poznání 5 [pageend7]potřebuje k doplnění svému spíše vysvětlení než korektury. Četli jsme svědectví dra Rosina (jenž má hlavní zásluhu o to, že Národní výbor vzchopil se k činu): Národní výbor byl připraven, připraven na vše, ale čekal na kapitulaci Rakouska. Čekal proto, že nechtěl krvepro- lití. Ale z výkladu Rašínova je jasno zároveň, že Národní výbor nevylučoval, že monarchie se bude jednostrannému aktu se strany české, bezodkladnému prohlášeni samostatnosti, přece brániti. Nota Andrássyho nemínila to zajisté jinak, než že novou státní organisaci území dosud rakousko-uherského provede teprv mírová konference; do rozhodnutí jejího mělo a mohlo vše zůsta- ti prozatím při starém. Ze tato eventualita, rozličná nebezpečí v sobě skrývající, byla hotovým skutkem dne 28. října vyloučena, je zásluhou Národního výboru, je politickým činem, jehož váhu nelze podceňovat!. Kromě nadání našeho politického vedení se ovšem ukázalo, že Rakousko se již vůbec brániti nechce, že vzdává se Čechům ihned, že samo, dobrovolně opouští frontu. To přispělo k tomu, že den 28. října měl průběh tak klidný, že se stal více národním svátkem než dnem revoluce. Ale ten svátek osvobození byl přece plodem revoluce: oslavoval porážku, katastrofu, kapitulaci dědičného nepřítele, k níž došlo nejen v úvaze, že monarchie vojensky i politicky válku prohrála, ale i v úvaze, že se musí podrobiti vítězné vůli československé Národní rady v Paříži, t. j. vůli české revoluce, kterou organisovala naše emigrace za hranicemi. * Rakousko se poddávalo osudu rozličně již před 28. říjnem: poslední měsíc jeho života je naplněn čím dál tím určitější předtuchou smrti; rozpaky konečně působí jen otázka, v jaké podobě tato smrt přijde, po případě jakou formu sebevraždy voliti by bylo nejúčelnější. Vláda Hus- sarkova obrací po tom, co se stalo v posledních dnech září, velmi znatelně. Dne 1. října naznačuje baron Hus- sarek v říšské radě nejen, že Rakousko vzdá se Haliče ve prospěch státu polského, bude-li tento stát ochoten spojiti se s monarchií, ale namítá zároveň utvoření ještě jednoho slovanského státu v obvodu monarchie, to jest státu složeného z Chorvatska a Slavonie, Bosny a Hercegoviny a Dalmacie; zmiňuje se konečně nejen o autonomii, ale již i o sebeurčení rakouských národů. Den následující, den 2. října, je nad jiné historický v dějinách rakouského konce: zástupci slovanských národů odpovídají vládě a po prvé stanoví zcela nepokrytě a zcela určitě své konečné cíle. Za Čechy, kteří se v Praze dne 29. září usnesli, «nedati se v žádné jednání s těmi, kteří v podstatě chtějí jen záchraně dosavadního bezpráví®, mluví posl. Staněk: ve velké řeči strhuje poslední masku s české politiky, vyznávaje, že ani kapka české krve nebyla v této válce prolita pro monarchii dobrovolně, velebí zásluhy našich legií a jásá jak nad zkázou Německa a Maďarska, tak nad vítězstvím práva a svobody. Samostatný stát československý je mu blízkým, nepochybným faktem, stejně jako konec Rakouska. Podobně určitě tlumočí posl. Ko- rošec pevnou vůli i formální usnesení Jihoslovanů, utvo- řiti jednotný stát Chorvatů, Slovinců a Srbů bez ohledu na dosavadní hranice; klidná a stručná resoluce polská ohlašuje konečně stejný úmysl: spojiti v jeden svrchovaný polský stát všechny země, obydlené polským obyvatelstvem. Všichni řečníci slovanští zdůrazňují mezinárodní povahu národních postulátů, jež zastávají; zároveň prozrazují, že Čechům i Jihoslovanům tane na mysli plán vyššího státoprávního svazu, jenž má vyplniti místo, uprázdněné monarchií: plán jakési federace středoevropské, opírající se o stát polský, český a jihoslovanský. V dnech následujících vystupují i Ukrajinci s požadavkem samostatné velké Ukrajiny. / / Konečně je zjevno, že kapituluje i vládní moc, že vzdává se Rakousko samo. Počne nejen důvěrně jednati s poslanci českými, aby zabránili rozkladu fronty na Piavě — ne k tomu konci, aby armáda odolala nepříteli, ale pouze proto, aby bylo zabráněno ztrátě miliardových válečných hodnot a zásob, kdyby snad došlo k překotnému vstupu vojsk zpět do zázemí — ale je i ochotno (od polovice října) vydati českým a jihoslovaským poslancům pasy k cestě do Švýcar, aby se dorozuměti mohli se zástupci revolučních národních rad v zemích Dohody. Rozuměj: aby se mohli smluviti o pohřbu Rakouska s těmi, kteří byli zváni dosud vůdci zběhů, zrádci, bídáky ... Ve dnech 24. a 25. října vydali se vskutku naši a ji- hoslovanští delegáti na tuto švýcarskou jízdu, aby vyslechli ty, jež Wilson byl učinil soudci nad Rakouskem . . . Vskutku porady švýcarské nerozhodly o osudu Rakouska: delegáti slovanští vrátili se sice poměrně brzo, po deseti dnech, ale návratu jejich říše již se nedožila! Dne 27. října utvořen byl nový kabinet cislajtánský, Lamma- schův, a to výslovně jako likvidační, t. j. jako kabinet, jenž má připravit odevzdání správy státní jednotlivým národním vládám, téhož dne otiskují pražské deníky bez překážky oslavné články o Wilsonovi a Masarykovi, téhož dne doléhá znovu k českým zástupcům prosebná výzva císařova, aby zakročili pomocně na italské frontě. Dne 28. října vyšla kapitulační nota Andrássyova, pod jejímž dojmem odtrhlo se od Rakouska české království, téhož dne se dal v Záhřebe jenerál Snjarič se vší zbrojnou mocí země k disposici Národního výboru. Dne 29. října následovala příkladu Prahy a Čech i Morava, téhož dne v Záhřebe sněm chorvatský ve vší formě rozbil všechna pouta, vížící království k Uhrám nebo Rakousku a téhož dne pošlapala i Lublaň barvy rakouské. A den nato dne 30. října prohlásili se Slováci v Turčanském Sv. Martině pro československý stát, v týž den 30. října postoupil císař celé rakousko-uherské válečné loďstvo, všechnu vojenskou moc námořní novému státu jihoslo- vanskému a téhož dne dal (z nepochopitelných dosud důvodů) hlasovati vojsku na frontách, aby rozhodlo, je-li pro monarchii nebo republiku ... Tak říše sama vzdává se titulů panství i moci, a to v téže chvíli, co armáda její, ještě mocná a úctyhodná, ocitá se na italské frontě v posledním zápasu. V několika dnech i její rozvrat, při- voděný odvoláním maďarských a dobrovolným odchodem českých divisí, zpečetí úplnou katastrofu habsbur6 [pageend8]ské velmoci. Co z ní zbývá ještě, zhroutí se brzo v revolučních pozdviženích obou hlavních měst, Pešti i Vídně. * Popatřme ještě na onu Čechii, do jejíchž rukou především vložil Wilson rozhodnutí o osudu Rakouska, na onu moc politickou a vojenskou, jež povstala jako zázrakem uprostřed cizích národů, od vlasti, za kterou bojovala, oddělena jsouc dálkami širých zemí a pevnostními liniemi vojskových front. Dějiny znají příklady podobných situací, ale neznají nic tomu podobného co do rozměru a co do účinu. Podobnou situaci stvořila již jednou naše historie, když po Bílé hoře nejlepší, ač nej- menší část pokoušela se z exilia, z proticísařské ciziny, dobýti si zpět vojensky i diplomaticky vlasti, z níž byla vyhnána. Vzpomínka na přetrpký osud této revoluční Čechle z války třicetileté nebyla toho druhu, aby mohla povzbudit k následování. V létě r. 1918 byli však náčelníci zahraničního odboje našeho již bezpečni vědomím, že velké odhodlání, v němž předkové podlehli, je povede k vítězství. Až do té doby, po dlouhé měsíce, i v době, když již odedávna pluky české rozličně pomáhaly věci Dohody, i potom, kdy Dohoda v lednu 1917 oficielně pojala mezi válečné cíle své osvobození Čechoslováků z cizí nadvlády, byl zdar kýženého cíle stále pochybný-) /... / Ale že ke katastrofě centrálních mocností dojde již v říjnu, v Paříži naprosto netušili: čekali konec až roku příštího; rychlým spádem událostí, od 5. října počínaje, byla tedy překvapena i Národní rada česká v Paříži, a to tím spíše, čím víc mírové nabídce ústředních mocností ze dne 4 . října nedůvěřovala, čím více byla přesvědčena o stále velké vojenské i hospodářské moci Německa. Dne 14. října, v den, kdy z prvé odpovědi Německa Wilsonovi bylo zřejmo, že Berlín vskutku je hotov ke kapitulaci, spěchá dr. Beneš, již jako ministr zahraničních záležitostí prozatímní vlády československé, sídlící dočasně v Paříži, oznámiti francouzské vládě ustavení československé vlády i jména vyslanců jejích u Dohody. Odvolávaje se na dorozumění s politickými vůdci českými v Rakousku, v tom zejména na řeč Staňkovu a na (domnělý) projev českých poslanců, že opouštějí trvale vídeňský parlament a «lámou tak navždy veškerá pouta s Rakousko-Uherskem*, ohlašuje, že vláda československá v Paříži «béře dnes do svých rukou řízení politických osudů našich zemí*. To znamená, že ve chvíli, kdy nastávala světodějinná rozhodnutí, byla česká vláda pařížská připravena po každé stránce zaujmouti velkou úlohu, jež ji čekala. Připiš Benešův spojeným vládám o ustavení prozatímní vlády československé je ze 14. října; dověděli jsme se, že vydání jeho urychlil telegrafický poukaz od předsedy nové prozatímní vlády, t. j. od prof. Masaryka, dlícího té doby ještě ve Washingtonu. Dověděli jsme se zároveň, jak patrný vliv na americké řešení otázky mírové vůbec vykonával v těch dnech Masaryk, a to jak u ministra Lansinga, tak u Wilsona, tak v americkém tisku. Amerika měla ku podivu kusé a nespolehlivé zprávy o poměrech ve Vídni a v Praze, ale z nich přece nabyl Masaryk (jenž podobně jako Beneš v Paříži s počátku o upřímnosti a pravdomluvnosti mírové nabídky berlínsko-vídeňské ze dne 4. října rozhodně pochyboval a varoval v Bílém domě jí důvěřovat!) přesvědčení, že císař Karel chce uniknouti záhubě federalisací říše. Obával se, aby slovanští poslanci svodům plánu nepodlehli — a proto rozhodl se čeliti nebezpečí včas hotovým skutkem: formálním, slavnostním prohlášením československé neodvis- losti. Pracoval na aktu tom se svými přáteli a poradci, maje velkou péči o věcný i formální výraz jeho, neméně než čtyry dny. Prohlášení české neodvislosti ze dne 18. října je jediným okázalým gestem v revolučním rozchodu českého národa s Rakouskem a Habsburky. Je motivováno klidně a plně především proradou Habsburků, jíž se dopustili na našich historických právech státních i na přirozeném právu národů, je to slavnostní prohlášení o sesazení Habsburskú s českého trůnu, je to žádost o spojení se Slovenskem, je to zároveň ostrá charakteristika nemorální lživé povahy rakouské ústavy i politiky, je to konečně s vervou zvlášt patrnou načrtnutý obraz ústavy a veřejného ducha příštího státu československého, pojatého ve smyslu vítězné, nad omyly minulosti triumfující demokracie. 7 Otokar Březina Dny jasné, podzimní, v nichž září azur čistý . „__ _ a s větví bronzových se niti rudé listy, APOSTROF A PODZIMNÍ . , , , ’ jez svaty ostrým vanem podzimního dechu, se stkví jak vyraženy ze zlatého plechu. Svůj rozestřete lesk a plajte v chladný říjen svou září karmínu a minií a sien a rozlévejte smrt, jež proudem deště kane vám z třpytných paprsků jak z číše vy tepané ze studeného kovu. Vaše vůně těžká jak otrávený plyn v mé duši na dně mešká, a barev, květů, žití velkou agónii (závěr delší básně) ze vzduchu vašeho jak hořký nápoj piji. [pageend9]Otázky k Listopadu Vzpomínáme výročí 28. října, které pro nás neznamená jen osvobození z habsburské nadvlády (nebo se v listopadu 1621 taky říkalo okupace či bratrská pomoc?), ale současně nás nutí promýšlet podstatu demokracie, humanity, práva na diskusi a vyjádření názoru mého i tvého. A blíží se také ono pro miliony lidí hrůzné datum 7. listopadu, kdy půjdou zase občané východního svétadílu «jednotně a svobodně* oslavovat revoluci, která měla změnit svět. Miliony tun obilí (do srpna 1973 ca 27 mil. tun), které musí sověty nakupovat, hovoří výmluvně o tom, kam to za 55 let dotáhly. Mají sice víc tanků, letadel a divisí, ale míň traktorů a potřebují 13x více lidí v zemědělství než USA; 3 °/o záhumenků dodaly 63 % brambor na trh ... a tak lze pokračovat. Tanky snad mohou zdupat svobodné lidské myšlenky, ale kartofle ne- vyorají. Čeho tedy sověty za nesmírných obětí vlastně od roku 1917 dosáhly? Miliony lidí muselo položit život ve vězeních, koncentrácích, další miliony byly mučeny a umučeny, tělesně i duševně mrzačený jen proto, aby «nepřekážely» oné hrůzné ideji, která před 55 lety chtěla svět revolučně změnit. Podobně jako Hitler chtěla založit blaho všech, nebo jen — jak jsme dnes svědky — některých? na zničení všech ostatních odlišného názoru, na pošlapání základních práv člověka, na škrtnutí slova humanita a lidství. Hrůzná vidina George Orwella našla tu své uskutečnění (snad jen při menší technické dokonalosti, zato však v masovějším provedení). Leninismus dovoluje použít všech prostředků, vedou-li k cíli, k jeho cíli, který ospravedlňuje vše, jakékoliv metody tělesného či duševního útlaku. Který ještě dnes ospravedlňuje i tu strašnou fysickou i psychickou isolaci od vnějšího světa, to duchovní otroctví lidí východního bloku. naše glosa Zločiny ve jménu této pošetilé a nelidské ideje páchané v minulosti, přítomnosti a jak se zdá i v budoucnosti, nelze ospravedlnit nikdy a ničím. Národ, který se snažil uskutečňovat ideje demokratického humanismu Masarykova by na to nikdy neměl zapomenout. Složkou tohoto humanismu je i řešení otázky sociální evoluční cestou. Nikoliv tedy podupáním všeho dobrého, i toho, z čeho dobro mohlo vzejít. Při tomto tragickém jubileu bychom si měli položit i otázku, co hodlá svobodný svět podniknout k vymýcení těchto orgií hrůzy a teroru a co pro to hodláme učinit my sami, každý ve svém nitru a ve svém nejbližším okolí, co jsme pro myšlenku lidské svobody a důstojnosti ochotni obětovat. Otázky jsou kladeny proto, aby byly promýšleny a zodpovídány. Gregor UČITEL A Ž Á K Švýcarský Sonntags-Journal přinesl ve svém č. 41 článek o Husákovi. Autorem je Eugen Loebl, který líčí Husáka jako svého žáka na bratislavské universitě z dosud poměrně neznámých stránek. Zajímavý je závěr článku, v němž se říká: « Husák dnes tvrdí, ze díky jeho vlivu nedochází k žádným monstreprocesům a ze jsou vynášeny relativně mírné rozsudky. Přestože je problematické co znamená «relativně mírné», jedno je jisté: Duševní vyvraždování národa, které on sám zahájil, znamená nebezpečí a zločin proti českému a slovenskému národu». Jak učitel tak i žák patřili k hierarchii komunistické strany, oba byli v padesátých létech uvězněni, oba byli pak později rehabilitováni. Jeden se nepoučil vůbec, druhý jen částečně. Nebot, jak jinak by mohl nevědět, že duševní vražda národa není záležitostí jedné osoby, nýbrž systému, ideologie, a že tedy tuto genocidu nezahájil Husák, ale již dávno s ním mnoho jiných, které E. Loebl jistě dobře znal. Je tedy Husák jen příliš agilním vykonavatelem, který snad používá více a prudších f jedů* než bývalo za dob pana učitele obvyklé. A i to je možná sporné, pokud nezapomínáme co vše se od roku 1948 u nás dělo! 8 [pageend10]literatura v exilu Proroctví Vendy Šutra Jakýpak lamentace, trosečníci? Ještě nikdy nebylo tak zle, aby nemohlo bejt hůř! Hradčany pořád ještě stojej na svým místě, Svatej Václav sedí pevně na koni a ani Vltava nám nevyschla. Naše vltavská flotila neztratila ani jednu bruttoregistrovanou tunu a její prasádce nikdo nevzal chuť na bránickou čtrnáctku a grundle. Uklidněte se, plavčíci: Nám, Podskalákům, nikdo druhou díru do zádě neudělá! My už jsme zažili nějaký frajery na kapitánským můstku! Tak dlouho si vytahovali na manšaft tričko, až zafoukal tajfun od Chuchle a nezbyla po nich ani kapitánská čepice. Jak to říká náš starej šífák Venda Šutr: —Furt píchej vodu, ale bacha na mělčinu! Nezapomeň včas vzít kontra! Tuhletu starou šífařskou pravdu by si měli zapsat pod čepici naši noví kormidelníci. Jenže to spíše poteče Botič zpátky do Nuslí a Berounka dostane šmak rumu, než si ti novodobí dají od rozumnejch lidí poradit. Nějak moc rychle zapomněli, jak ještě nedávno šlapali vodu a polykali andělíčky! Ale co! Zednickou třísku nenaučíš plavat motejlka. A ať se rozeschu jako špatně térovaná pramice, jestli si s touhletou novou garniturou místodržících nezažijem pár bouřlivejch plavbiček, při kterejch se pořádně vymácháme. Tak třeba se už zas začíná s cejchováním. Hledají se škraloupy a ani bych se moc nedivil, kdyby si to ke mně na palubu jednoho krásnýho rána přihasil nějakej ten jejich vyškolenej bazilišek s kádrovým dotazníkem. Kdybych měl kápnout božskou, cože jsem dělal v srpnu osmašedesátýho, jestli jsem byl mejlitelem nebo pomejleným, určitě bych ho uzemnil. Do žádný jeho škatulky bych se nevešel, protože bych mu řekl: — V srpnu osmašedesátýho, soudruhu? To jsem byl pirátem! A víc bych se s ním nebavil. Přece mu nebudu vykládat, proč jsme se já a starej vltavskej vlk Venda Šutr zmocnili opuštěný nákladní lodě. Dá rozum, že jsme v jejím podpalubí nechtěli pašovat kokain z levýho břehu Vltavy na pravej, ale na levým břehu Vltavy byly tiskárny ještě neobsazený. Na mostě ruský hlídky, jenže na pravým břehu si lidi chtěli přečíst noviny. Měli je většinou předplacený, tak co? Pendlovali jsme s tou skořepinou přes řeku, hlídkám na mostě na dohled; i když to nejsou žádní Sher- lockové, přece jen je praštilo do vočí, že jsou ty naše plavby podezřele krátký a častý, a tak nás přišli zkontrolovat. Ale to by nebyl náš Venda řečenej Šutr, všema mořskejma větrama ošlehanej, i vlastníma, kdyby si s nimi neporadil. Vytáhl heligonku a spustil jednu ruskou písničku za druhou. A když jim při tom předvedl kozáčka, byl jejich. Nevím, co jim vykládal o našem podpalubí, ale jistý je, že vytáhl flašku rumu a oni z toho byli celí vedle. Tak vedle, že mu pomohli náklad novin v pytlích vyložit na břeh! Jo, to už dneska není ani pravda! Dneska se musí člověk starat o to, aby mu moc neplandalo tričko na těle. Sezóna sice už začala, zvedli jsme kotvy a naloďujeme výletníky na osvědčenou štreku od mostu do Štěchovic, ale za moc to nestojí. Minulou neděli jsem se aspoň trošku pobavil. Převáželi jsme vzácný zboží. Několik tun národních hostů, balenejch ve vycházkovejch uniformách. Jejich politruci je svezli naším parníkem. Za vzorný okupování. Venda Šutr vylezl z kotelny na palubu, přehlídl ten náklad pohledem mořskýho vlka a houkl na mě ke kormidlu: — Bacha, admirále, ať se v modřanský úžině neuděláš! Mohlo by to mít nedozírný následky! Pak mě pumpl o cigaretu, vyfoukl dým a začal meditovat. Když začne Venda Šutr meditovat, to je konec! Ke kotli ho nedostane ani Neptun se čtyřma párama žraloků a s celým harémem mořskejch panen. Civí na vodu, jako by zkoumal správnej ponor, a mlčí. 9 [pageend11]Teprve za drahnou dobu se jeho duše vrátí na palubu, což dá Venda najevo tím, že si mistrovským obloukem odplivne přes zábradlí. Tenkrát jsem očekával návrat Vendovy duše z oceánu myšlenek se zvláštním napětím. Věděl jsem, že mu naši uniformovaní pasažéři zamotali hlavu. — Co myslíš, admirále, je mezi nima nějakej kozák? — Kozák? Proč zrovna kozák? Asi jo. — Tak tady něco neklape, procedil Venda. — Co? — Kde má toho koně? To mě namíchlo. — Jakýho koně, Vendo? K čemu koně na palubě? Proč si, Šutr, vymejšlíš takový pitomosti? — No, aby se vyplniho to proroctví!, prohlásil bohorovně. Bylo mi jasný, že si budu muset skočit pro hever a páčit z něho slovo za slovem. — Jaký proroctví?, zeptal jsem se trpělivě. — Kdyby tady, admirále, ten kozák s tím koněm byl, stačilo by jim trochu pomoct přes palubu, aby si lokli z Vltavy. Starý český proroctví přece praví: Nebude v český zemi dobře, dokud donskej kozák svý- ho koně z vltavský vody nenapojí. Nemáš dojem, admirále, že na tom něco je? V český zemi bude dobře, až se kůň a hlavně ten donskej kozák napojí z Vltavy tak důkladně, že oba půjdou ke dnu! Venda Šutr si odplivl přes palubu a ponořil se zas do oceánu svejch myšlenek. Povídka z Knihy Jana S c h n e i d r a SALÓNEK DOČASNÉ UZAVŘEN, kterou vydalo v roce 1971 nakladatelství CCS Books v Mnichově. ODPLATA ZA REJKJAVÍK V Kremlu vládla při obvyklém ranním hodnocení současné situace jakási hluboká zaraženost. Mlčení prolomil konečně maršál Grečko: Soudruhu Brežněve*, povídá, «mně se zdá ze se na nás chystají Číňani. V Sinkiangu mají připraveno stoosumdesát divizí!» ^Koukejte Grečko,» zarachotil Brežněv, «nerozčilujte mě hned po ránu. V Rejkjavíku nám kapituloval Spaskij a vy mně tady přijdete s nějakými pitomými Číňany.» «Nejdřív ty mizerný žně v Kazachstanu a ted ještě tohle,» zabědoval Podgornyj. ^Protože u těch imperialistů člověk nikdy neví, co mají v plánu.», zkoušel to znovu Grečko. «My pošleme naše statné tanky do Prahy a do Vietnamu — a oni záludně napadnou Spaského sicilskou obranu.» «Pořád s tím Vietnamem,» rozlítil se Brežněv. «Dám tři Vietnamy za jednoho královský- ho sedláka! Za pióna! Kdepak byla ta vaše rudá armáda, co, když Spaskij v šestnáctým tahu ztratil věž? Pročpak nepřistálo v Rejkjavíku pár set sovětských věží? A co udělala KGB aby Fischera trochu vyšaltovala? To už u nás není žádná kyselinka, žádnej koberec, žádnej otrávenej kaviár? ? » «Ale tak se zase nezlob, Leo- nide,» mírnil ho Kosygin. «Tak dobře, přišli jsme o Egypt i o ša- chovýho veltmistra ale co říkáš Mnichovu? Padesát medajlí! Zlatých! S novými Mnichovy na ten zpropadený Západ!» «Padesát! A Němci jich mají pětadvacet.» «Ale to jsou přece naši Němci,» šeptal Grečko, *z NDR.» «Němec jako Němec» nedal se zmást Brežněv. <rSoudruhu Brežněve,» rozpovídal se Grečko, «a mimo to jsme dali do provozu dvacet nových raket voda-voda a pět atomových ponorek ...» * Já nepotřebuju ponorky ale lidi jako ten Mark Spitz! To je dílo ve vodě! To nám může úplně pobláznit spojence! «Jo to je pravda, příklad je příkladpovídá Podgornyj. «Islandský rybáři si rozšířili výsostný vody na 50 mil a vyhlásili anglickým rybářům válku hned jak to ten kluk rybářská, ten Fischer, u nich nad námi vyhrál.* «Tak to vidíte», povídá Brežněv, «a proto vyhlašuju nový sovětský šachový pětiletý plán: Spaskij půjde na Sibiř prěstovat koně, Grečko bude šachmistr, v celý zemi vyškolíme 500 nepřemožitelných dam, 2000 střelců a nejmíň 50.000 sedláků — kolchozníků! Piónů!» «No jo, Leonide», povídá Ko- sygin, «ale to bude stát fůru peněz. Kde je vezmem?» «To soudruhu,» zasmál se Brežněv, «není problém. Prodáme holt Israeli ještě pár židovských akademiků». HABAKUK h něm. přel.-pat-/ 10 [pageend12]Chceme s veškerou vážností posoudit působivou publikaci «Sjezd Svazu českých spisovatelů 31.5.— 1.6. 1972.it (Podtitul: Literatura do služeb socialismu — do služeb člověka.) Již po zběžném přečtení zjišťujeme, že jde o pozoruhodné dílko, byť by — jako každý experiment — trpělo určitými nedostatky. Za nedostatek lze považovat, že vedle významných autorů — jako na př. jistě /někde/ známý romanopisec Vladimír Pazourek /«Svět, v němž se plánuje výroba hřebíků či mycího prášku, je ne- £U-gaámu pswioMs IZpráva téměř laboratorní!. myslitelný bez románu, který by neměl vytříbený plán» řekl/ — byli přehlédnuti jiní, neméně známí autoři. Máme na mysli např dramatickou spisovatelku Gustu Fučíkovou /«Vzpomínky na J. F.»/, nebo filmového re-censora Jana Klimenta /proslulého výrokem «Režisér Ozerov zkrátil svůj film o 503 metrů a tím dosáhl pozoruhodného účinku*./ Tato drobná výhrada však není míněna jako popření — analysovaný protokol obsahuje přesto projevy literární representace, jak zjistíme z pouhého výčtu jmen: Kozák, Fojtík, Taufer, Říha, Pekárek, Hrzalová, Pazourek, Závada. (Representativní je i nový výbor českých spisovatelů ve složení: Fábera, Florian, Hrzalová, Kalčík, Kozák, Kratochvíl, Macák, Pazourek, Plůdek, Rataj, Říha, Sekera, Skála, Šajner, Taufer, Turek. Skutečnost, že jsme tato jména — s několika výjimkami — dosud neslyšeli, a ty výjimky nalézali spíše v negativních recensích, je nutno připsat na vrub «činnosti revisionism v české literatuře 60-tých let». Jak nás poučí zpráva dosud neprávem neznámého laureáta Kozáka.). Nejdůležitější součástí protokolu je zpráva. Vyjímáme z ní, že česká literatura 60-tých let trpěla následujícími chorobami: -strukturalismus (šiřitel: kulturní zpravodajství Ústav pro českou literaturu/; -kafkologie /šiřitel: všichni spisovatelé, s výjimkou nového výboru a také rakouský revisionista E. Fischer); -elitářství (nositelé choroby: Čivrný, Hamšík, Hanzelka, Havel, Jungmann, Kliment, Kohout, Kosík, A. J. Liehm, Skácel, Šotola, Procházka) a dokonce proti-socialis- mus: Černý, Hiršal, Nor, Renč, Vladislav. Ti autoři, kteří stáli pevně na posicích soc. realismu byli — přes své kvality — záměrně opomíjeni (na př. sám předčitatel zprávy Kozák, ale i Cách, Sekera, Zápotocký a další). Zpráva udala sjezdu ráz. Také všechny diskusní příspěvky se zabývají nebezpečnými chorobami minulosti: Říhův neodpovědností, Pekárkův nebezpečným spiritualismem F. Halase i J. Hory, Pazour- kův románem, Taufrův elitářstvím, kosmopolitismem, ahistorismem a netalentovaností Milana Kun- dery. Nejsouhrněji analysoval minulost Taufer, jehož kritika byla velice lidská — t. j. velice osobní. Milan Kundera se podle ní podílel nejen na revisionistic- kém Sjezdu spisovatelů v r. 1967, ale také na «od- demokratisování» literatury a života vůbec, a dokonce i na «odlidovění» divadla, při čemž čerpal z jednoho díla stejně nebezpečného H. G. Schauera z r. 1886. Odlidovění divadla charakterisuje Taufer vskutku výstižně: «... nepředstavitelná proměna toho prastarého výrazu nádherné lidové hro- madnosti umění v reservace pro snoba napodobujícího tupého maloměštáka, který se sice v divadle nudí, ale obětuje se vždy, kdykoliv si může zahrát na petrolejníka . . . > Další úlohy pisatelů byly naznačeny v projevu Hany Hrzalové: Jestliže bylo až dosud nutno potlačovat až přílts čtené elitářské autory, bude potřeba v další etapě zvýšit úroveň autorů, kteří jsou sice v souladu s linií, ale bez publika. Což bude problém, neboť čtenář je čtenář: Nezajímá ho — hlupáčka — zda je autor strukturalistou či nikoliv, má rád dobrou knížku. J. V. BYLA TO VRAŽDA Claire Sterlingová: Případ Masaryk V českém překladu vydalo nakladatelství CCS Books v Mnichově, 1972. Když bylo dne 10. března 1948 nalezeno tělo Jana Masaryka na dlažbě nádvoří Černínského paláce, málokdo věřil, že šlo o sebevraždu. Okamžité důkazy ovšemy chyběly, neboť komunistická vláda si pospíšila s průkazním šetřením, s prohlášením o sebevraždě, s pohřbem a i s tím, aby bylo na Jana 11 [pageend13]Masaryka zapomenuto. V lidu ovšem instinktivně panovalo přesvědčení, že o dobroldnou smrt nešlo. Teprve rok 1968, tedy 20 let po činu, přinesl jak v tisku tak v rozhlase i televisi obrovská množství velmi podezřelých okolností a mnoho dotud neznámého materiálu. Tak jsme se tehdy dovídali věci, které jsme dříve nevěděli anebo o nichž se do té doby nanejvýš šeptalo. Nyní tedy vyšla v zahraničí v nakladatelství CCC Books, česky kniha Claire Sterlingové, která se znovu touto tragedií zabývá podrobně. I když je zjevné, že autorka čerpala hodně z materiálů, uveřejněných v údobí Pražského jara, přesto obsahuje kniha celou řadu nových poznatků a celou řadu nových pohledů na Jana Masaryka. Hlavně se snaží objevit příčinnou souvislost jeho smrti s tehdy nastoleným komunistickým režimem. Celkem podrobně líčí Masarykův život, zvyky, jeho politickou dráhu, vstup do vlády, jednání v Moskvě ve věci Marshallova plánu atd. Defiluje před námi celá řada osobností tehdejšího politického a diplomatického světa a znovu připomíná, že 25 lidí, kteří ledaco věděli o Masarykově smrti skončilo ve vězení: deset z nich bylo popraveno, jeden zemřel ve vězení, jeden skonal krátce po propuštění na naprostou vyčerpanost, jeden spáchal sebevraždu, jed- den byl zavražděn. Kdyby neměl případ Masaryk tak tragické pozadí a tak tragický konec, řekli bychom, že se tato kniha čte jako nejnapínavější «krimi». A pokud by snad někdo dosud byl na pochybách, při odložení této knihy si určitě řekne: Byla to vražda! šd. NOVÉ ČÍSLO STUDIÍ Koncem září vyšlo 30. číslo čtvrtletníku STUDIE, vydávaného Křesťanskou Akademií v Římě. Z jeho 140 stran je celých 80 věnováno textům referátů a diskusí Křestansko-demokratického symposia, které v únoru uspořádal v Zurzachu Čsl. svaz křesťanských pracujících Švýcarska. ZPRAVODAJ mohl svého času o tomto prvním symposiu ČSKP jen stručně referovat. Nyní dostává exilová veřejnost do rukou jeho úplné znění — a tím přehled o současném stavu křesťansko demokratické myšlenky ve světě, o základních problémech filosofických, společenských a náboženských, a o plánech Studijní skupiny ČSKP na další práci. Autoři referátů: Vrána, Heidler, Bunža, Řehák, Kusý, Husák a Švýcaři U. Reinhardt, G. Casetti, P. Gebhard. (Texty symposia vycházejí současně jako zvláštní otisk formou brožury, kterou je možno si objednat na adrese ČSKP, Schloss- talstrasse 54, 8406 Winterthur — za 4 SFr. Členové ČSKP ji obdrží zdarma.) Ostatní stránky 30. čísla STUDII jsou věnovaný otázkám dnešní Evropy. Neobyčejně poutavý je v rubrice Dokumenty uveřejněný soubor Přednášek k čsl. straně lidové zesnulého V. Štecha. Pochází z období čsl. jara a je pln křestanské- ho vlastenectví a vroucnosti. STUDIE je revue špičkové úrovně. Je orientována na otázky náboženské, filosofické, kulturní a politické. Vychází čtvtletně. Adresa redakce i administrace: Accade- mia Cristiana, Via Concordia 1, 00183 Roma/Italia. Redaktorem je Dr. Karel Skalický. Roční předplatné 5 US $. hu. KNIHY V EXILU KN12KU POVÍDEK Jana BENEŠE «Na místě, vydalo české exilové nakladatelství 68 PUBLISHERS TORONTO (Ukázku z této pozoruhodné knihy vynikajícího prozaika mladší generace — spolu s recensí — přineseme v příštím čísle.) INDEX VYDAL v posledních měsících tři zajímavé tituly: A. Ostrého «Československý problém® — rozsáhlou práci /autor žije v Československu/, která analysuje nejen «pražské jaro® ale i etapu posrpnového «realistic- kého skluzu® a podubnové «konsolidace», a zařazuje tyto jevy do širších sociálních a národních souřadnic. — Reportáže Radoslava Seluckého « Východ je východ* z autorova pobytu v SSSR, na Dálném východě a v zemích východního bloku. Až na příliš okaté pokusy o sebe- ospravedlňování a remotivaci dřívějších stanovisek tu autor poskytuje řadu zajímavých informací a kritických pohledů pod povrch «socialistické» skutečnosti. — Nej- novější knížkou je SÚDRUH MONCHHAUSEN Ladislava Mňačka, satirický román z prostředí «socialistic- ké šlechty®, /i o Mnačkově knížce více v příštím čísle/. CCC BOOKS EXPEDUJÍ dvě poslední knihy prvého ročníku: V. Beneše-Třebízského «Povídky karlštejnského havrana» a Zoščenkovu «•Svéráznou společnost». KONCERT V CURYCHU Eglise Franjaise v Curychu pořádá v neděli 5. listopadu 1972 v 17 hod. varhanní a písňový koncert z českých autorů: Linka, Kuchaře, Brixiho, Dvořáka, Kličky, Musila a Nováka. Účinkují: Dr. Olga Klosová-Balcarová /'soprán/, Hano Pfeiffer /barytón/ a Dr. Josef Balcar /varhany/. Vstupné je dobrovolné. Čistý výtěžek ve prospěch uprchlické organizace HEKS /Hilfswerk der evan- gelischen Kirchen der Schweiz/. Kostel je v Promenaden- gasse /paralelně s Zeltwegem/, 2 minuty od Kunsthausu. VÁNOČNÍ PRODEJNÍ VÝSTAVA Celý listopad a prosinec bude ve všech prostorách Gar- tenhotelu ve Winterthuru probíhat vánoční prodejní výstava čs. výtvarníků. Zájemci zde uvidí reliefy Jana Kri- stoforiho (Norsko), oleje Ben Davida (Švédsko) a prof. Lišky (Německo), jakož i litografie E. Bendy (Skotsko). Z umělců žijících nyní ve Švýcarsku vystavuje Jan Biro, Štefan Schwarz a Lubomír Štěpán. Od 20. listopadu 12 [pageend14]bude výstava rozšířena i do Atelieru MERKUR, (Mer- kurstrasse Winterthur) kde bude rovněž probíhat prodejní výstava českých knih z nakladatelství CCC Books v Mnichově. POZDRAVUJTE VLAŠTOVKY Na Mezinárod. film. festivalu ve Lausanne byl uveden a získal Zvláštní cenu poroty český film Jaromila Jireše «... a pozdravujte vlaštovky* (Und gruss mir die Schwalben). Film zpracovává deník Marušky Kudeří- kové, její odbojovou činnost proti nacismu za války, uvěznění, mučeni a popravení. NZZ napsaly: Je to dílo o naději a osamělosti ztraceného člověka» a vyzdvihují jeho poetičnost, jímavost a symboličnost. OPERA R. KUBELÍKA V polovině srpna se konala v bavorském Augsbursku světová premiéra nové opery Rafaela Kubelíka, «Cornelia Faroli». Kritiky tisku byly dílem kladné, dílem však záporné, jak už často bývá, jde-li o skladatelské dílo známého dirigenta. Zcela obecně byla oceňována velká hudebnost Kubelíkova díla, jeho moderní polytonálnost bez modernismu za každou cenu. Poměrně dost byla kritizována literární předloha, v zásadě nedramatická, kterou napsal Dalibor Faltis-Vačkář. stránka pro čs. spolky SOUSTRASTNY DOPIS Po tragických událostech v Mnichově zaslal Svaz čsl. spolků ve Švýcarsku soustrastný dopis israelskému vyslanectví v Bernu. V dopise se m. j. říká: «Bolest rodin oněch mladých lidí a utrpení vašeho národa se nás velmi dotýkají. Tyto pocity nám nejsou neznámé, neboť i náš lid, prakticky od ukončení druhé světové války, žije pod systémem útlaku, pronásledování a teroru*. SOKOLSKY TÁBORÁK Winterthurský SOKOL uspořádal zdařilý «táborák», kterého se zúčastnilo na šedesát účastníků /14 stanů/, jak členů skoro všech švýcarských jednot, tak i nečlenů a dokonce i z Německa. Podnětnou myšlenku, pronesl starosta u ohně — kde se sedělo a zpívalo až do dvou hodin do rána — že táboráky podobného druhu by měly uskutečnit střídavě každý měsíc různé jednoty ve Švýcarsku již z toho důvodu, aby byla větší možnost sblížení členstva a poznání jiného prostředí. Ale co hlavně: uvažovat o navázání na starou tradici dlouhodobých sokolských letních táborů pro mládež. -mk- Dr. KVETKO VE ŠVAJČIARSKU V dnoch 30. júna ai 2. júla sa pri svojej súkromej ceste po Európe zastavil vo Švajčiarsku jeden z predstaviteľov slovenských demokratických exulantov v USA a v Kanade redaktor NAŠÍCH KNÁH, dr. Martin Kvetko. Pohovoril si s predstaviteľmi niektorých krajanských spolkov a v nemalej miere tiež s jednotlivcami. Jeho záujem, ako bývalého popredného činiteľa Demokratickej strany bol všestranný a napriamený v smere pochopenia a nadviazania kontaktov s novoprišlými. Zaujímal ho vzájomný vztah Slovákov a Čechov žijúcich vo Švajčiarsku, ich spôsob spolunažívania, ich spoločné problémy a ich názory celkom na štátoprávne usporada- nie spoločného štátu a to jak pro dnešok, tak i pre bu- dúcnost. DIVADELNÍ SKUPINA při Svazu čsl. křesťanských pracujících v Basileji uvádí dvě jednoaktové hry TENNESSEE WILLIAMSE D&m na zbourání (This property is condemned) a Mluv ke mně jako dešt (Talk to me like rain) Premiera se koná v neděli 29. října 1972 v 19,30 ve velkém sále Providentia, u Heiliggeistkirche, Laufenstr. 46. Další představení se konají v neděli 5. listopadu, v sobotu 11. listopadu a v neděli 12. listopadu, v neděli 19. listopadu a v neděli 26. listopadu. Začátek představení v sobotu ve 20,30 hod. a v neděli vždy v 19,30 hod. (Další informace a případné reservování míst na telef.: 061 -34 26 31). VÝZVA Amnesty International sa zaujíma o prípad ostravského herca zo skupiny « Waterloo Theatre Company* Petra Ullmana, ktorého spolu a inými ôsmymi hercami zatkli a odsúdili v januári/februári 1972. Prosíme našich čitateľov, aby nám zaslali údaje, pokiaľ vedia: v ktorej väznici sa nachádza; jeho osobné dáta, prípadne adresy jeho príbuzných alebo priateľov; podrobné údaje dľa možnosti o práci tejto hereckej skupiny v Ostrave a o pozadí a příčinách zákazu divadla a zatknutia celej skupiny. 13 [pageend15]zpravodaj čtenářů - dopisy JEŠTÉ K ANABELLE «... Četl jsem náhodou v Anabelle interwiew s «jednou Češkou*, ale nejenom s ní, dal jsem si práci přečíst si i ty ostatní /Španělka, Ital, Holanďan/. Všechny tyto interview psal švýcarský spisovatel, a všechny mají souvislost! Pojednávají o Švýcarsku a o Švýcarech, jak je kriticky vidí cizinci, zde žijící. To pravděpodobně pan -pat nepostřehl, anebo záměrně zamlčel, aby se mohl do mladé Češky pořádně «obout». Leitmotivem všech těchto interviewů je vyjádření pocitu cizinců, kteří žijí ve Švýcarsku. Myslím, že není jen vinou cizinců, že se tu vesměs necítí dobře! Vždyť i hodně Švýcarů se v této zemi cítí jako cizinci (jsou-li aspoň trochu senzitivní a mají-li patřičnou duševní úroveň, aby vůbec mohli nedostatky zdejšího systému postřehnout, či neklaní-li se výlučně zlatému teleti). Považuji rozhovor s onou «Češkou», jak je anonymně uvedena a jak jsou ostatně všichni interviewovaní uvedeni, za velmi zajímavý, třebaže opravdu bez servítku podaný. Sám pracuji v kulturní a školské oblasti, a ze své zkušenosti mohu postřehy oné Češky potvrdit. Pochopitelně, že vím o Švýcarech, kteří čtou knihy, poslouchají hudbu a žijí družně, ale to jsou výjimky, které obdobně trpí sterilním švýcarským prostředím. Obecně má ona Češka pravdu. /... / Drahoš M., St. Gallen «... Nevím, jak kdo, ale já si srovnávám stále své okolí s tím, co jsem znal předtím, viděl a prožil ve Švýcarsku, Německu, Anglii atd., a beru si z viděného, prožitého poznání svoje. Nemám v úmyslu na stránkách Zpravodaje se pouštět do diskuse se značkou — pat —, třeba jinde se můžeme domluvit, ale nemyslím, že srovnání toho doma s tím tady patří do odvětví psychiatrie, kam zmíněný autor glosy míří. Nemyslím, že to, co kritického pronesu, patří do obhajoby komunismu nebo socialistického zřízení vůbec. Neutekl jsem z republiky po 21. srpnu, ale před ním, ne pro obsazení okupačními armádami, ale pro naprostý nesouhlas s tím, co se od r. 1948 v republice dělo, ale nemusím být snad nalakován růžovým nátěrem za to, srovná- vám-li školství, kulturu, společenskou vyspělost atd. českých a slovenských lidí s lidmi Švýcarska, Německa nebo USA. Nemusím být proto hned polointeligent a kulturträger. Jen by mě zajímalo, jakou kulturní hodnost nosil pisatel — pat — v republice. Myslím, že dobře ukončím odpovědí na otázku těch tedy tisíce švýcarských žen svým mužům: Ti Češi by sem opravdu nelezli, kdyby komunistů nebylo. Měli to doma kdysi lepší...» Jiirgen IVaduzl Ještě v několika dalších dopisech se čtenáři zastali naší kritické krajanky a značce —pat— zle vyčinili do hrubosti, nedemokra- tičnosti a manipulování. Snad měla pravdu, že řekla upřímně co jí na Švýcarsku vadí. Právo na to rozhodně má. A většina pisatelů se s jejími názory ztotožnila. A Švýcaři? V číslech 18. a 19. ANABELLY jsme si přečetli výňatky z jejich dopisů a zjistili jsme, že se jich jak slova «einer Tschechin® tak i dalších čtyř cizinců velmi bolestně dotkla. Chtěli jsme původně otisknout i tyto ohlasy /v některých případech velmi ostře formulované/ ale k čemu by to bylo dobré /kdo má zájem, nechť si je v Anabelle přečte/: nedorozumění by tím jenom vzrůstalo. Z dfoWMMX/ NOVINKA Od 1. ledna příštího roku se zavádějí v Československu t. zv. «poštovní smerovací čísla*. Domácí tisk o tom hrdě píše jako o »zcela nové moderní metodě zpracování poštovních zásilek* NOVÉ MINCE V posledním čtvrtletí tohoto roku budou dány do oběhu nové čs. kovové mince v hodnotě 20 haléřů a 2 koruny. Nahradí v průběhu let 1973-4 dosavadní mince 25- haléřové a 3-korunové, které vybočovaly z desítkového systému. SJEZD Koncem září se konal sjezd Socialistického svazu mládeže, který je nástupcem Československého svazu mládeže, zlikvidovaného r. 1970. Podle statistických údajů vzrostla členská základna "přes všechny nemalé potíže růstu a pletichy revizionis- tů» od založení před dvaadvaceti měsíci téměř trojnásobně a dětí organizovaných v Pionýru je dnes zhruba dvakrát tolik co v roce 1970. Bylo by prý jich — jak prohlásil hlavní ideolog svazu Karel Harák — mnohem více, kdyby část těch starších nebyla bývala v minulých letech pomýlena. AMERICKÉ FILMY V PRAZE V červenci běželo v Praze 33 amerických filmů. To je počet, který se stranickému tisku nelíbi a mluví o «lavině» nad kterou zůstává stát rozum*. Tento otřesný stav nelze prý ani omluvit ekonomickými hledisky a potřebou kin vydělávat peníze. DOBŘE ZAŠIFROVANÝ HUSÁK V jedněch pražských novinách se objevila nedávno tato "španělská" anekdota: Seňor Bernardo přišel k obědu: "Tak cos mi ženo připravila k obědu? Sevillské hovězí? " "Ach, kdeže! Šla jsem k řezníkovi, ale byla tam obrovská fronta!" xTedy katalánské spagetti?" "Ubohý Bernardo! Chtěla jsem ti koupit spagetti, ale byla tam fronta až na druhou stranu ulice!" "Máme doma aspoň vejce na amoletu?" "Představ si tu smůlu — ne !Šla jsem do mlékárny, ale i tam stála fronta bez konce!" *Tak už to dál nejde!" zvolal se španělským temperamentem Bernardo, "kde je kuchyňský nůž? Jdu na Franca!" Odběhl a za tři hodiny se vrátil. "Co jsi s ním udělal?* ptá se vyjeveně žena. "Co si myslíš? Šel jsem tam. A víš, jaká je tam teď na něj fronta?» 14 [pageend16]zprávy a informace KATOLICKÁ MISIE PRO ČECHY OZNAMUJE Vzpomínka na zemřelé 2. listopad je od nepaměti zasvěcen vzpomínce na zemřelé. V předvečer dne památky všech zemřelých budeme na ně vzpomínat při českých bohoslužbách v kryptě kostela Božs. Srdce v Curychu-Wiedikon, Aemtlerstrasse 46. Tyto bohoslužby 1. listopadu začínají v 19.30 hod a jsou obětovány za naše rodiče i příbuzné, za naše přátele i za ty, kteří položili životy na oltář vlasti za kteréhokoliv režimu. Pravidelné české bohoslužby bývají vždy v 19.00 hod v uvedeném kostele! N É C O PRO PŘÍZNIVCE VOLLEYBALU Spada Academ. Ziirich, Švýcarský mistr, v jehož prvním mužstvu hraje 6 Čechoslováků, pořádal v minulých dnech turnaj, který u mužů vyhrálo Deltalloyd Amsterdam před ASU Brusel a Spada Ziirich. U žen vyhrálo družstvo Slavie Plzeň před děvčaty z Montpellier a Alemania Aachen. 15. listopadu hraje Sokol Ziirich proti LTV Oerlikon ve 20.15 v tělocvičně Lavaterstrasse. 9. listopadu ve 14,30 hraje Náspo proti Sokol Ziirich ve Witikonu, Katzenschwanzstrasse 7. 18. listopadu ve 14,00 hraje Sokol ZH proti Spada III na Hohe Promenade, Halle C. 19. listopadu se hraje zápas o pohár mistrů mezi švýcarským mistrem Spada ZH a israelským mistrem Ha- poel Eyn Hamifraz v nové otevřené sportovní hale na Almendu-Curych ve 16,00 hod. malý oznamovatel KOUPÍM dva dobré psací stroje s českými typy. Zn. «Popis - cena, 1401.» KUS DOMOVA V ALPÁCH ČESKY PENSION ZELLERMOOS, 5700 ZELL AM SEE A. /Celoroční lyžování, vodní sporty, plachtění, koně, golf, hockej, Halenbad, sauna atd. Výlety do okolí: Grossglockner, Kaprunertal, Kitzstein- horn, Salzburg, Innsbruck, Zillertal, Bad Gastein. Polopense pro krajany v mimosezonni době 15 SFr.. Možnost levného ubytování ve Vídni. (1402) UPOZORNENÍ ZPRAVODAJE Asi před dvěma týdny byli téměř všichni odběratelé Zpravodaje a četní další krajané ve Švýcarsku obesláni tiskovinou z názvem MAGAZÍN 72. V úvodním textu se sděluje veřejnosti, že jde o nový časopis jakéhosi zábavného typu pro rozptylování a potěšení posmutnělých exulantů. Takový milý záměr by bylo lze jen přivítat, kdyby výskyt tohoto «magazínu* nebyl provázen některými nemilými skutečnostmi. Už sama vnější úprava (formát, způsob tisku, grafička úprava, dokonce stejná tiskárna) nutně vyvolává dojem, že MAGAZÍN je nějakým doplňkem anebo dokonce pokračováním ZPRAVODAJE. Také skutečnost, že byl zaslán na adresy odběratelů ZPRAVODÁJE tuto domněnku posiluje. NENÍ TOMU TAK. Jde o soukromý podnik několika jednotlivců, který nemá se Zpravodajem nic společného a redakce ZPRAVODAJE jakož i nynější jeho vydavatel Svaz čs. spolků ve Švýcarsku se od této věci co nejrozhodněji distancují. Jestliže okopírovaná úprava a formát svědčí o nevelké originalitě původců, pak shoda v adresách má ještě nepříjemnější důvody: vydavatelem je totiž bývalý opisovač a později administrátor ZPRAVODAJE, pan Ludvík Friede, který si ze své činnosti zřejmě adresy čtenářů dobře zapamatoval. K použití pro MAGAZÍN mu Zpravodajem poskytnuty nebyly. Pokud pak jde o pravé motivy této akce, píší o nich v článku «Karty na stůl» sami výrobci Magazínu: jde hlavně o inserci, jíž je v prvním čísle 21 stránek (na 19 stran textu). Právě proto, že se Zpravodaj nehodlal změnit na reklamní leták anebo nějaký «gratisan- zeiger», došlo ke změnám, o nichž jsme psali v č. 9-10. A protože i na zábavné čtení má svá měřítka, došlo k rozchodu s některými členy redakce. Uvážíme-li, že se dá za stránku inserce inkasovat od inserujících firem cca 500 franků (zejména naznačí-li se jim, že tím podporují «kulturní a sociální zájmy čs. emigrantů ve Švýcarsku*) nemusí naši do- brodějové (Magazin je zadarmo!) věru tohoto rozchodu po ekonomické stránce litovat. Litovat lze jedině toho, že se tu poněkud lehkomyslně zahrává s opravdovými zájmy čs. emigrace ve Švýcarsku. red. ZPRAVODAJ ŘÍDÍ redakční kruh ve složení: Ing. Ladislav HUSÁK, František KARÁSEK, Dr. Julius MÁJOVSKY, Dr. Míla MARHOVÁ, Petr PAŠEK, Ing. Jaroslav ŠÍDA, Jaroslav VEJVODA, Zdeněk ZÁPLATA /vedoucí redaktor/. # ZPRAVODAJ VY DAV A Svaz československých spolků ve Švýcarsku jako hospodářsky autonomní a redakčně nezávislý časopis Čechů a Slováků ve Švýcarsku. 0 TOTO ČÍSLO VYŠLO 28. ŘÍJNA 1972. 15 [pageend17]Wir suchen fůr unseren Betrieb fur sofort oder nach Uebereinkunft 1 Mechaniker sowie 1 Hilfsarbeiter (kônnte das Schweissen erlernen) Anmeldungen sind erbeten an R. Suter+Sohn, Maschinenbau Miihlegasse 128, 5742 Kôlliken Telefon 064 - 43 22 69 In unseren Betrieben haben wir folgende offene Stellen neu zu besetzen Automechaniker Reparaturdienst Baumaschinen und Lastwagen Fräser Formenbau Kalksandsteinfabrik Werkarbeiter Produktion Kieswerke Wir bieten Ihnen — Dauerstelle — 45-Stunden-Woche — Monatslohn — Pensionskasse Ihre Anfragen richten Sie bitte an HARD AG VOLKETSWIL/ZH Tel. 01 / 86 43 67 oder 19.00—20.00 86 46 88 Zur Ergänzung unserer Belegschaft suchen Wir per sofort 1 Schreiner-Anschlager ftir Einbaukuchen und Innenausbau 1 Schreiner-Service-Monteur fur unseren grossen Kundenkreis. Fahrbewilligung Kat. A notwendig. 1 Schreiner-Maschinist auf modernen Maschinenpark. Megert AG Schreinerei-lnnenausbau-Kuchenbau 6300 Zug, Ibelweg 20, Telefon (042) 31 20 20 Ich suche per sofort oder nach Uebereinkunft tuchtige, seriôse Bauspengler Sanitärmonteure Hilfsmonteure fúr interessante Arbeiten. Neuzeitliche Arbeitsbedingungen. H. R. Suter Spenglerei, Sanitäre Installationen Schiitzenmattstrasse 19, 4051 Basel Telefon 25 71 53. Wir suchen keinen Taucher unter Wasser, sondern Schreiner (evtl. gut ausgewiesene Hilfsschreiner) nach Unterwasser im Toggenburg. Interessenten sind wir bei der Wohnungssuche gerne behilflich. Oswald Huber, Mobelwerkstätte, 9657 Unterwasser, Telefon 074 . 5 13 10 Gesucht per sofort oder nach Uebereinkunft nach Chur und Zuoz HHfsmonteur (zum Anlernen) Wir bieten: — ein angenehmes Arbeitsklima — zeitgemässe Entlôhnung — Personalfursorge — Krankenversicherung Peter Jost, Heizung - Luftung - Sanitär 7000 Chur 7524 Zuoz Telefon 081 22 32 60 16 [pageend18]KARTONFABRIK NIEDERGOESGEN AG Jako podnik v oboru, který má budoucnost, hledáme pro náš nový moderní závod PRACOVNÍKY pro třísměnný provoz V oboru nevyučené zájemce zapracujeme bez krácení mzdy Nabízíme: velmi dobrou měsíční mzdu pokrokové sociální zaopatření možnost postupu pro svobodné zařízené pokoje pro ženaté pomoc při opatřeni bytu Nástup: co nejdříve Zájemci, kteří hodlají získat dobré a trvalé místo, nechť se ohlásí telefonicky anebo osobně u KARTONFABRIK NIEDERGOESGEN AG, 5013 NIEDERGOESGEN Tel. 064-41 14 74/41 29 81 SETKÁNÍ ČECHŮ A SLOVÁKŮ KAŽDOU SOBOTU v nově otevřené prodejně bytových doplňků a hraček ve Frauenfeld /směr Konstanz/, Ziircher- strasse212. Dostatek P. Exklusiv-Wohnen 8500 Frauenfeld In unserem Fabrikationsbetrieb haben Sie Gelegenheit, als Fur unsere Abteilung Apparatebau suchen wir seriôsen, zuverlässigen, selbständigen Hilfsarbeiter MALÉR fur allgemeine Spritzarbeiten und Isola- tionsarbeiten, tuchtiger Hilfsarbeiter kann berucksichtigt werden. Zeitgemässe Entlôhnung und Sozialleistun- gen werden Ihnen geboten in modern ein- gerichtetem Betrieb. Interessenten melden sich uber Telefon 01/ 71 26 00 oder besuchen uns in 8105 Re- gensdorf, Althardsfrasse 190. S-27 in einem interessanten Arbeitsgebiet tätig zu sein. Wir bieten leistungsgerechfe Entlôhnung, gut ausgebaute Sozialeinrich- tungen und ein angenehmes Arbeits- klima. Melden Sie sich bitte telefonisch bei unserem Betriebsleifer, Herrn Obrist. Accumulatorenfabrik Oerlikon Binzmuhlestrasse 86, 8050 Zurich Telefon 01 - 46 84 20 S-23 [pageend19]A. Z. 8021 Zurich 1 Postretouren an: Postfach 352, 8025 Zurich zpravodaj Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází dvakrát měsíčně Vydává: Svaz československých spolků ve Švýcarsku Řídí redakční kruh Vedoucí redaktor: Zdeněk Záplata Adresa redakce a administrace: Postf. 352, 8025 Ziirlch, Schweiz Číslo účtu pošt. šek. úřadu: 80 - 70357 Bankovní spojeni: Schweizerische Kreditanstalt, Stadtfiliale Rathausplatz, Zurich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 5. ročník: celý ročník půl ročníku (20 čísel) (10 čísel) ve Švýcarsku SFr. 24.- SFr. 13.- v ostatní Evropě SFr. 30.- SFr. 16.- v zámoří (letecky) SFr. 39.- SFr. 20.- VÁNOČNÍ DÁRKY! Dárek, kterým zcela určitě uděláte radost příbuzným a známým jak zde, tak i v ČSSR — japonský ZDRAVOTNÍ MAGNETICKÝ NÁRAMEK «AIMANTÉ» — 16 druhů a typů. Dále vedeme novinku- magnetické zdrav, pásy Aimanté, proti bolestem kříže, ledvin atd. Senzační úspěch v USA! Napište nám i česky, rádi Vám zašleme český prospekt. Pojedete-li do Německa, nebo směrem na Frauenfeld,navštivte naši prodejnu na Zůrcherstr. 212, Frauenfeld. Nezávazná prohlídka — české Art Protisy, obrazy, doplňky bytu i hračky pro děti. Vedeme pouze to, co se ve Švýcarsku běžně neprodává. Senzační nabídka s 10% slevou do konce listopadu! Využijte výhodné příležitosti. Každou sobotu setkání Čechů a Slováků ve Frauenfeldu! Dostatek park, možností. Po předběžné tel. dohodě i večer na čís. 054 / 7 50 88, možnost prohlídky i v neděli. Exklusiv - Wohnen Neuhauserstrasse 71 8500 Frauenfeld Mdbel-Pflster SUHR FH AARAU woo míst k pa r k o vá ní!! Za výhodným nákupem přímo do továrny 33 zajímavých výloh s novinkami. «Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Mobel-Pfister. Telefon (064) 33 11 33. Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přání budete obslouženi našimi českými spolupracovníky. [pageend20]