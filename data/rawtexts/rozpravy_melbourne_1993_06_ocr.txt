So c ie t y f o r Ne w So c ia l Or d e r SPOLEČENSTVÍ NOVÉHO ŘÁDU Flat 5 159 Melrose Street, North Melbourne, Vic., 3051 ROZPRAVY Č. 6 Vychází nepravidelně Duben 1993 AUSTRALSKÉ NÁBOŽENSKÉ A MRAVNÍ PROBLÉMY Díl II ’’Všichni byli naplněni Duchem svatým a začali mluvit cizími jazyky, jak jim Duch vnukal , aby promlouvali.” /Skut 2, 4 / Začáteční a další překvapení Po příjezdu do Austrálie jsme byli překvapeni několika věcmi, nejen tím, že katolické kostely byly tehdy v neděli plné a že téměř všichni šli k svatému přijímání. Australský kněz, který nestudoval v Itálii, vyslovoval latinu anglickým způsobem a tak jsme slyšeli pri latinská mši svaté takové výroky jako na príklad: ”Douminös voubisköm", což bylo pro nás zábavné a rušilo nás to v pobožnosti. Můj přítel, který učil latinu na No- vém Zélandě v Aucklandu na církevní škole, mi říkal, že oni se ani nesnaží učit neanglickou výslovnost latiny, poněvadž by to bylo pro studenty příliš obtížné. Ti austrálští kněží, kteří studovali v Římě, mají ovšem italskou výslovnost s oním typickým zvukem "č". Vím, že někdy v letech padesátých přijel do Melbourne evropský kněz, kterého přišel přivítat na loď austrálský kněz, který zastupoval Katolickou imigrační kancelář. Ten evropský kněz ještě neovládal dostatečně angličtinu, tak začal mluvit latinsky, hned však zjistil, že se takto nedomluví. Domluvili by se, kdyby vše psali latinsky na kus papíru. V letech padesátých bylo v Austrálii zvykem, že ženy musely mít v kostele na hlavě klobouk neb jinou pokrývku hlavy. V té době jsem viděl často v kostele sv. Františka ve středu města ženy, které v létě neměly při nákupech klobouk na hlavě, a tak si daly na hlavu aspoň kapesník nebo i rukavici. Nás Evropany to ovšem zase rušilo v pobožnosti. Dnes se tento starý zvyk v Austrálii již nedodržuje. Uprchlíci z evropských komunistických zemí byli v letech padesátých překvapeni články nejznámějšího katolického politického činitele, který se jmenoval Arthur Calwell, byl vedoucím činitelem Austrálské strany práce a ve svých článcích nadšeně propagoval fabiánský socialismus, který byl tehdy oficiální ideologií strany. Když jsem před lety bydlel v Parkville, tak jsem tam slýchával v kostele, jak si pan farář mění liturgický text. Tak na příklad při proměňování říkal vždy : ..." a požehnal, dal svým přátelům a řekl", nikdy tedy nepoužil předepsaného textu " dal svým učedníkům". Nakonec "Whenever we were victorious it was more because of the superiority of our spiritual strength than our physical power." ,/F. Palacky, Czech patriot/. [pageend1]2 se zmíním ještě o nejnovějším překvapení. Letos na Zelený čvrtek nepřenesl náš pan farář v kostele v North Melbourne Nejsvětější svátost z hlavního oltáře na oltář boční, ale do jedné z místností v sousední faře. Zřejmě život bez překvapení a zpestřování by byl nudný. Etnické skupiny Skupinám přistěhovalců evropských a asijských se říká v Austrálii etnické skupiny a všeobecně se uznává naše právo na kulturní svobodu a mnohokulturnost je oficiální politikou vlády. Máme své spolky, své časopisy a své "národní domy”. Dříve to mnohým Australanům vadilo a i dnes někteří liberálové to nemají rádi, ale musejí se s tím smířit, poněvadž nás je zde mnoho a máme právo volit. Brzy po příjezdu do Austrálie jsme založili v Melbourne Cyrilome- todějskou ligu, která existovala a pracovala se souhlasem pana arcibiskupa a která podle zásad Katolické akce utvořila celou řadu kroužků duchovní práce. Byl jsem jejím předsedou pět let. Rovněž jsme založili studijní a diskusní odbor Cyrilometodějské ligy, který se jmenoval Křesťanská akademie, kterou vedli přátelé František Horáček a dr.Ignác Schwetz. Na programu bývaly přednášky a debaty o problémech náboženských, filosofických a všeobecně kulturních. Používali jsme nejdříve místností Katolické emigrační kanceláře, pak místností Australské katolické akce a později klubovny při jesuitském kostele sv. Ignáce v Richmondu. České bohoslužby bývaly původně v kapli jesuitské školy při katedrále sv. Patrika a pak na místech jiných. Zdejší Křesťanská akademie vydala také několik cyklostylovaných knížek: encyklika Divini Redemptoris / O bezbožeckém komunismu/, Mit brennender Sorge / O na- nismu/, Rerum novarum, Quadragesimo anno a konečně i povídku Plná slávy, kterou napsal Bruce Marshall. Použili jsme překladů, které vyšly dříve v Československu. Dále vydávala zdejší Křesťanská akademie nepravidelně Studijní archy. Otec Josef Peksa, který pocházel z budějovické diecése, vybudoval v lesích nedaleko Melbourne pozoruhodné české náboženské středisko, kterému dal název Šumava. Koupil nedaleko obce Belgrave farmářský dům a větší louku, k domu se přistavěl větší sál, ve kterém pak bývaly taneční zábavy a jiné podniky. U vchodu na pozemek, hned za branou je kaplička Pražského Jesulátka, od které vede cesta k hlavní budově a po obou stranách cesty jsou zastavení Křížové cesty. Tato pobožnost se tam konávala pravidelně v neděli v době postní. Na svátek svatého Václava bývala mše svatá před hlavní budovou za větší účasti Čechů a nikdy se nezapomělo na modlitby za porobenou vlast. Hlavních pobožností se účastnilo často dosti českých žen v národních krojích. Nedaleko bylo tenisové hříště a kousek dál krytý kuželník , kde bývalo také živo, a to i v době dešťů. Jinak je v Melbourne sokolovna, které se říká národní dům, další sokolovna je v Sydney a v Adelaide mají svůj Národní dům. Nyní nemáme v Austrálii žádného kněze, který by se nám věnoval, neboť Otec Peksa s ohledem na svůj věk a zdravotní stav se přestěhoval k příbuzným do Jižních Čech, a Otec Eliáš, který působil dříve v Adelaide, pracuje nyní v Plzni po delší době působení v Sydney. V letech padesátých byla na přání pana arcibiskupa Mannixe celá řada celonočních pobožností za komunisty porobené národy. Vždy se ú- častníci modlili patnáct desátků růžence- zdůrazňuji opět za porobené národy- a tato modlitba byla organizována tak, že každý desátek byl předříkáván v jedné evropské řeči, také česky, a všichni odpovídali Společně anglicky. Později organizovala často takové celonoční pobožnosti Modrá armáda Naší Paní Fatimské, která se nyní oficiálně jmenuje Světový fatimský apoštolát. Jsem členem od začátků v Melbourne, tedy asi 35 let. [pageend2]3 Zmíním se aspoň stručně o náboženském životě a práci některých etnických skupin· Ukrajinci mají v Melbourne svého ukrajinského biskupa východního obřadu, v North Melbourne mají svou katedrálu sv. Petra a Pavla, biskupskou residenci a svůj sál. Ukrajinským biskupem zde byl mnoho let eparch Ivan Praško, který začátkem r. 1993 resig- noval pro svůj pokročilý věk a pro neuspokojivou zdravotní situaci. Nyní se stává novým biskupem kněz, který žil dosud mnoho let v Kanadě. Je zajímavé, že jeden australský kněz se naučil dobře ukrajinsky a stal se zde ukrajinským knězem východního obřadu. Přestup z latinského ritu na východní je totiž možný, nikoli však naopak. Ve čtvrti Essendon mají svůj národní dům, který je pro katolíky i pravoslavné, je tam velký sál a několik menších konferenčních místností. Velmi dobře jsou v Melbourne organizováni také Litevci, kteří jsou většinou katolíky a mají v North Melbourne svůj větší národní dům s velkým sálem, s restaurací, která je ovšem otevřena jen v neděli odpoledne a večer, s dalším menším sálem a třemi menšími místnostmi. V přízemí u vchodu mají svou větší knihovnu a čítárnu časopisu.To ovšem není všechno, neboť na jiném místě mají rozsáhlejší budovu se svou vlastní tiskárnou, bytem pro kněze a klubovními místnostmi. Poláci zde mají konvent s polskými řeholními sestrami, s velkou kaplí,a dále několik polských kněží, Poněvadž Poláků je v Melbourne hodně, mají mše svaté na několika místech, zejména ve velkém jesuitském kostele sv. Ignáce v Richmondu. Velmi čilá je zde také skupina chorvatská, která má v Melbourne několik kněží, chorvatská náboženská praxe je však hodně ovlivněna jejich radikálním nacionalismem. Je zde velký chorvatský národní dům s velkým sálem, kde v průčelí je obraz Ante Paveliče. Měl jsem možnost poznat, že mnoho Chorvatů opravdu nekřesťansky nenávidí Srby a mnoho Ukrajinců nenávidí Rusy, všichni se však horlivě hlásí ke křesťanské víře. Ruští pravoslavní exulanti mají v Austrálii několik pravoslavných kněží, v Melbourne koupili evangelický kostel, k němu přistavěli sál asi pro tři sta lidí, a dále zde mají také svůj národní dům. Je pozoruhodné, že v Melbourne je také menší skupina katolických Rusů,koupili v Kew větší vilu, ve které bydlí jejich kněz a je tam jejich kaple. Je dále velmi zajímavé, že "ruský" katolický kněz v Melbourne není vlastně Rusem, ale je korejského původu. Ruští katolíci se většinou přistěhovali do Austrálie z Číny, kde jich žilo hodně, a tam se ruské katolické řeholnice ujaly koreánského chlapce, který byl sirotkem, vychovaly ho a on se stal ruským katolickým knězem. Maďaři mají v Melbourne jednoho kněze, Slovinci také jednoho a Vietnamci dva. Větší skupiny Italů a Maltésanů zde mají také svá národní a náboženská střediska, stejně jako pravoslavní Řekové. Po celou řadu let jsme mívali v katedrále svatého Patrika ekumenické pobožnosti za účasti téměř všech skupin ze Střední a Východní Evropy. Účastnili se kněží katoličtí a pravoslavní a pastoři protestantští a součástí programu byla nejen duchovní promluva, ale také- a to především- modlitba za porobené národy. Krátké modlitby přednášeli zástupci jednotlivých etnických skupin ve svých jazycích a celé shromáždění odpovídalo krátkou modlitbou v angličtině. Samozřejmě jedna z těch krátkých modliteb byla přednesena v češtině. Začátkem padesátých let přijel do Melbourne profesor Husovy teologické fakulty v Praze Hromádka. Přijel na pozvání tehdejší Presbyteriánské církve, o které jsme věděli, že má silné levicové sklony. Čekali jsme tedy, že profesor Hromádka zde bude dělat prokomunistickou propagandy a nemýlili jsme se. Úkolu se tedy ujala zdejší Cyrilometoděj[pageend3]4 ská liga, která organizovala demonstrace na všech třech místech, kde profesor Hromádka mluvil. Všude se nosily plakáty a rozdávaly anglické letáky, ve kterých se tvrdilo, že v Československu náboženská svoboda není. Profesor Hromádka skutečné soustavně tvrdil, že v komunistickém Československu náboženská svoboda je a že tam nikdo pronásledován pro náboženství není. Po takových výrocích se pak ozývaly na oněch veřejných shromážděních hněvivé výkřiky přítomných Čechů, že to vše jsou lži. Ráno jsme pak četli v novinách zprávu s nadpisem, který v českém překladu zněl:” Češi nazývají profesora lhářem." Po celé tři dny byly o profesoru Hromádkovi a o našich demonstracích zprávy v denním tisku. Jeden den projížděl středem města menší truck, ověšený plakáty s nadpisy, že Hromádka nemluví pravdu a že v Československu náboženská svoboda není. Píši o tom všem proto, abych zdůraznil, že my jsme nikdy na svou vlast nezapomínali, modlili jsme se za ni a dělali vše, co bylo v našich silách, abychom přesvědčovali zmatené Australany, že komunismus je soustavné násilí a nenapravitelné zlo. Nikdy jsme nebyli vedeni nenávistí k lidem, ale jen láskou k vlasti a touhou po její svobodě. Styky s lidmi v porobené vlasti V roce 1968 a 1969 jsem využíval všech možností ke styku s lidmi v Československu. V jednom případě to bylo umožněno také turistickým ruchem. Jeden známý z menší vesnice na Kyjovsku mi poslal několik dopisů, kterými se snažil mne politicky přeškolit. On tvrdil, že je stále praktikujícím katolíkem, chodí každou neděli do kostela i po celou dobu před Dubčekovou érou a že se mu nikdy nic nepříjemného nestalo. To bylo možné proto, poněvadž on byl starým člověkem, byl nemocen a nebyl nikdy vlivnou osobou na vesnici. Dále se mne snažil přesvědčovat o tom, že u nich se opravdu buduje, nevěděl ovšem nic o budování v Austrálii a ve svobodné Evropě. Druhý případ byl závažnější. Jedna osoba- nezáleží na tom, zdali šlo o muže neb ženu- dostala prostřednictvím turistického ruchu mou brožurku Positivní antikomunismus, ve které jsem hlásal nejen nutnost důsledného antikomunismu, ale také jsem zdůrazňoval nutnost a užitečnost radikálních sociálních a hospodářských reforem nejen jako metody úspěšného antikomunistického boje, ale také jako přípravy na budování nového sociálního řádu po pádu komunismu. Byl jsem ohromen stručnou reakcí na tuto brožurku, vyjádřenou slovy:” Proč to anti ?” Opravdu jsem se té odpovědi zhrozil a uvažoval jsem o tom, je-li opravdu možné, aby český katolík ode mne očekával, že bych snad mohl napsat brožurku o positivním a konstruktivním reformním komunismu Dubčekova ražení. V této souvislosti musím dodat, že jsem v dopise onomu Čechovi ve vlasti napsal, že reformní Dubčekův komunismus musí být pro katolíka nepřijatelným, a dodal jsem, že generál Svoboda se v roce 1948 zachoval hanebné. Dostal jsem také otřásající odpověď : ” Vy jste si dovolil kritizovat naše představitele". Já jsem je opravdu za naše demokraticky volené představitele nikdy nepovažoval. Proč píši o této poměrně staré zkušenosti ? Ne proto, abych někoho kritizoval, ale proto, abych zdůraznil, že jakékoli chvilkové taktika- ření s bludnými nelidskými ideologiemi je škodlivé a nepřípustné. Uvědomil jsem si, že politický pragmatismus bez zásad, a politické ča- chraření, nás mohou zavést do velmi zmatené a tragické situace. Jediným lékem pro dnešní zmatky je studium křesťanské sociální etiky a důsledné úsilí o její aplikaci na dané poměry. Bohužel dosud se to v České republice uspokojivým způsobem nedělá. Dočasné taktikaření nic nevyřeší. [pageend4]5 První část této kapitoly chci ukončit slovy básníka, jehož intuici považuji za geniální, pokud jde o nahmátnutí lidské, tedy i sociální problematiky naší doby. ”Ta malátnost tupá nejvíc mne děsí, že poslouchá - neposlouchá, že hledí a nehledí. Berou ji všechno a nesteskne si, berou a dávají, dávají berou véc jednu, však rukou kolikerou, a ona jak moucha ve světnici prázdné bez pána a čeledi naráží chabě na oken náledí a uniknout vlastně nepřeje si”. Jan Zahradníček : Svatý Václav. Pod silným dojmem zkušeností ve styku s lidmi ve vlasti jsem začal více spolupracovat s přáteli ruskými, ukrajinskými, polskými, maďarskými a jinými, poněvadž jsem se domníval, že je třeba uvažovat o širší základně křestanských sociálních reforem v celé oblasti Střední a Východní Evropy. Začal jsem také propagovat myšlenku vytvoření Středoevropské konfederace a později i federace , která by byla schopna aplikovat zásady křesťanské sociální nauky v celé oblasti a mohla by čelit úspěšně případnému novému německému hospodářskému tlaku i tlaku politickému ve Střední Evropě. Debatoval jsem o těchto problémech v Melbour- ne téměř se všemi skupinami exulantů ze Střední a Východní Evropy a největší pochopení jsem našel u katolických Maďarů a pravoslavných Rusů. Bohužel tyto exulantské skupiny nemají dostatečného vlivu ve svých zemích. Zdůrazňuji ovšem, že mám na mysli vlivy na rovině politické výchovy, nikoli vlivy mocenské. Začal jsem pak vydávat Diskusní archy v češtině a angličtině, které se těmito problémy zabývaly. Zatím vyšlo jedno číslo našeho bulletinu v ruštině na téma Pluralitní organická společnost a do Ruska bylo posláno dosud postupně tucet exemplárů. Nedávno jsme dostali první potěšující odpověď od jednoho muže z toho zmateného Ruska a on žádal o podrobnější vysvětlení některých problémů. Nejnovější styky s vlastí po r. 1989 byly na jedné straně potěšující, ale na straně druhé překvapující, a to se vyjadřuji jemně. Četli jsme a slyšeli názory celé řady lidí v Československu tohoto druhu: ”Vy emigranti, kteří jste žili mnoho let mimo vlast, honili jste se za majetkem a měli jste se dobře, zatímco my jsme trpěli a vy jste se o nás nestarali, tak si nyní uvědomte, že nám nemůžete rozumět. Proto sem přijeďte jen proto, abyste zde utratili své peníze a učili nás angličtinu, a do ničeho se nám nepleťte”. Tak jsem si říkal, že opravdu není nic pod sluncem nového, neboť jsem si vzpomínal na to, že podobným způsobem se k nám chovali někteří Australané v letech padesátých. Mnozí totiž tehdy říkali, že my Evropané nemůžeme rozumět australskému způsobu života, a proto bychom se jim neměli plést do politické programové práce a měli bychom se spokojit s tím, že jim budeme dávat finanční pomoc na jejich politickou práci a budeme jim pomáhat s politickou propagandou. Podobná slova jsem totiž slyšel od některých členů Demokratické strany práce, pro kterou jsem mnoho let pracoval. Považoval jsem to vždy za jakousi obdobu zvrhlé nauky Nietzscheovy o nadčlověku a my exulanti jsme se takovému australskému lišáctví smáli . Někteří Australané mi ovšem v soukromém rozhovoru řekli, že my Evropané máme větší politické znalosti a zkušenosti. Tehdy mi nenapadlo, že s takovými vtipy na nás budou chodit jednou někteří lidé ve svobodném Československu. [pageend5]6 Nás starých exulantů se nikdo nemusí bát jako konkurentů v boji o politickou moc, já rozhodně o žádné politické kariéře nesním. Kdyby se však někdo bál nových politických myšlenek, politických zkušeností a svobodné výměny politických názorů v demokratické diskusi, pak bych nu připomenul , že trpí komplexem a že svou úzkoprsostí poškozuje obecné dobro celku a že tedy nepatří do politiky. Skupina, která by propadla takové mentalitě, je na cestě také k onomu politickému selhání, které postihlo austrálské katolíky, a to naprosto spravedlivě. Po politickém krachu Demokratické strany práce jsem začal dosti cestovat do asijských zemí, poněvadž jsem chtěl poznat problematiku vývojových zemí. Domníval jsem se, že takové zkušenosti mohou být jednou užitečné pro svobodné Československo v jeho vývoji a přechodu od diktatury ke svobodnému podnikání. Navazoval jsem tedy politické styky v asijských vývojových zemích, zejména styky s asijskými odboráři na Filipínách,v Indonésii, Thajsku, Singapuru a na Sri Lance. Byli to katolíci, protestanti a buddhisté, ale nikdy jsem nezjistil, že jsme si nerozuměli v práci politické. Náboženské a jiné rozdíly ovšem zůstávaly, ty však nebyly nikdy překážkou pro politickou spolupráci,a nikdy mi žádný Asiat neřekl, že já Evropan jim nemohu rozumět. Jsem také v Mel- bourne mnoho let členem Společnosti Austrálie a svobodné Číny /tím se rozumí Taiwan/ a mám celou řadu čínských přátel a známých a nikdy jsem také nezjistil, že si s nimi rozumět nemohu. Nesouhlasím s tím, aby se nám říkalo emigranti, čímž by se smazával politický důvod našeho útěku. My jsme exulanti a kdo nechce tuto skutečnost uznat, nemusí se s námi bavit, my o falšovatele politické skutečnosti nemáme zájem. Je ovšem možné, že některý exulant se při své návštěvě Československa a nyní České republiky choval nafoukané,ale takoví lidé jsou bohužel všude i v České republice. Takové případy nesmíme generalizovat a já také negeneralizuji a neříkám, že většina lidí ve vlasti věří, že já jim nemohu rozumět. Jsem opravdu rád, že si s mnohými rozumím velmi dobře, a vážím si jejich přátelství. Chci ještě poznamenat, že chápu ty, kteří kolaborovali s komunismem a kteří nyní říkají, že já jim nemohu rozumět. Odpovídám, že chápu jejich motivy, jejich slabost a touhu po kariéře, ale že nesouhlasím. Tyto dva pojmy "chápat" a "souhlasit" nesmíme nikdy zaměňovat, zejména ne z důvodů politického taktikaření. Končím zase citátem ze svého oblíbeného básníka, který svou básnickou intuicí nahmátnul často opravdové jádro lidské problematiky: " Pro šťastná pokrytectví svá škrabošku na tváři si nesem, kdekoli jdeme dva a dva. Však jednou čímsi vzrušeni ztratíme masku mámení". / Jan Zahradníček, z básně Masky ve sbírce JEŘÁBY/. Osekané a vykuchané chápáni kultury Mnohé kulturní instituce a časopisy mají zcela pokřivené názory o kultuře, která aspoň podle nich a podle jejich praxe je jen hudba, zpěv, malířství, sochařství a krásná literatura, zatímco křesťanská sociální etika se z kultury vylučuje, poněvadž prý je to politika. Filosofie se stala také popelkou. Politika podle nich je nutně něco nekulturního a špinavého. Tito kulturní puritáni ovšem nechápou, že politika je péče o obecné dobro celku, tedy něco velmi ušlechtilého. Nevytýkám takovým kulturním institucím a časopisům, že se nevěnují [pageend6]7 stranické politice přímo, to opravdu mohou přenechat jiným, ale jejich vylučování křesťanské sociální etiky považuji za vážný omyl. I když máme speciální časopisy pro theologii a filosofii, naprosté ignorování těchto věd v kulturních časopisech považuji za velké ochuzení a často za nedostatek odvahy zabývat se složitějšími otázkami. Chápu ovšem pracovní program těch, kteří se chtějí specializovat na krásné umění, na to mají právo, nesmějí však prohlašovat krásné umění za kulturu celou. Proto vydavatelé specializovaných kulturních časopisů by měli projevovat svou kulturnost také tím, že budou přesněji vymezovat oblast svého působení. Takových kulturních institucí a časopisů s osekaným a vykuchaným pojetím kultury máme v Austrálii dost, a jistě také v jiných zemích. Tomuto problému rozuměl dobře Dominik Pecka, který v třetím díle své epochální knihy Člověk napsal: "Kultura je dílo člověka poznávajícího, chápajícího a vytvářejícího hodnoty. A je třeba dodat, že je to dílo celého člověka vytvářeného ve vztahu ke všem hodnotám. Celý člověk, jako bytost individuální i sociální, intelektuální, morální a estetická, ekonomická, politická i náboženská je strůjcem kultury". / str.7 /. Velmi správné vysvětlení najdeme také v Pastorální konstituci druhého vatikánského koncilu O Církvi v moderním světě /Gaudium et spes/: "Slovo "kultura" ve svém obecném smyslu poukazuje na všechny ty faktory, kterými člověk zušlechťuje a rozvíjí své mnohostranné duchovní a tělesné vlastnosti. To znamená jeho úsilí přivésti svět pod jeho kontrolu svým věděním a svou prací". / kap. 53/. V této souvislosti odpovídám na dopis svého vzácného přítele v Praze, kterým mi připomínal, že společnost a společenství není totéž a že je třeba oba pojmy pečlivě rozlišovat. On určitě měl pravdu, já jsem však takové názory hlásal dávno a již ve své menší fotokopírované knížce "Pravda a spravedlnost, díl I., Úvod do studia ", která vyšla v Melbourne r. 1983, jsem se odvolával na vysvětlení Maritainovo. Jen velmi stručně řečeno, společenství je především dílem přirozených in- klinací, a společnost je převážně dílem rozumu a tlak vychází ze zákona a z právně závazné dohody. Připomínám ovšem, že Maritain také vysvětloval, že politická společnost, tedy republika, je jednak společností a jednak společenstvím, a že on také zdůrazňovaly že společnost má sklony yytvářet své vlastní společenství. Toto jsem měl na mysli, když jsem pojednával o organizaci Katolické akce v Austrálii, nepovažoval jsem však za nutné tyto základní pojmy znovu vysvětlovat. Chápu se této příležitosti k tomu, abych zdůraznil stručně základní problematiku politických stran, a zde mám na mysli strany, které se považují za křesťanské. Politická strana je nesporně společností, tedy organizací, která připravuje volební kampaň a chce se podílet na organizovaném mocenském vlivu v republice. To však podle mého názoru nestačí a takové pojetí strany považuji za osekané a vykuchané a neváhám použít v této souvislosti silnějšího slova, když řeknu, že je to pojetí vykleštěné, neboť znemožňuje plnění přirozeného poslání. Strana jako společnost musí vytvářet kolem sebe atmosféru společenství, atmosféru přátelského tvůrčího úsilí o budování nového spravedlivého sociálního řádu,atmosféru přátelské obětavosti pro uskutečňování cíle, který má nesporně vysoké hodnoty mravní v řádu přirozeném i nadpřirozeném. Nevěřím v "křesťanské" strany s programem osekaným a vykuchaným, nevěřím v "křesťanské" strany morálně a politicky vykleštěné. Bez výchovy k morální a politické zralosti a dospělosti se ničeho nedokáže. Trvalý stav politické puberty nevede k ničemu a nemůže být naším ideálem, nechceme-li vědomě klamat obětavé členstvo a celý národ. [pageend7]8 Ekumenické hnutí "Prosím nejen za ně, ale také za ty,kdo pro jejich slovo uvěří ve mne: ať všichni jsou jedno. Jako ty, Otče, ve mně a já v tobě, tak i oni ať jsou jedno v nás, aby svět uvěřil, že ty jsi mne poslal.” /Jan 17, 20-21/. Když Jan Pavel II. přiletěl r. 1986 do Melbourne, navštívil také anglikánskou katedrálu svatého Pavla, aby se tam pomodlil. Na památku této návštěvy stojí stále v katedrále nedaleko za vchodem na pravé straně vysoký kovový svícen s velkou svící. Před ním je klekátko s tímto nápisem na kovové desce : "Ve čtvrtek 27. listopadu 1986 Jeho Svatost papež Jan Pavel II. se modlil na tomto klekátku za jednotu všeho křesťanského lidu tuto modlitbu : "Bože, náš Otče, ty jsi nás učinil, abychom byli jedno, a seslal jsi svého Syna Ježíše, aby byl naším světlem, spoj v pravdě odloučené křesťany, abychom tak všichni byli jedno a aby svět uvěřil ve světle naší lásky! Amen". Ve středu velikonočního týdne jsem navštívil tuto anglikánskou katedrálu, abych si nápis opsal. U vchodu seděly dvě ženy, průvodkyně pro turisty, a v kostele se modlili asi čtyři lidé. Právě přišla menší skupina turistů a průvodkyně jim vše ukazovala a vysvětlovala a zavedla je také k onomu svícnu a klekátku. Velká svíce na tom vysokém svícnu hořela. Ekumenické hnutí v Austrálii začalo brzy po druhém vatikánském koncilu a účastnil jsem se mnoha ekumenických schůzek nejdříve v Park- ville a pak v North Melbourne. Přicházeli katolíci, anglikáni a presbyteriáni; a později po sloučení presbyteriánů, metodistů a kongregacio- nalistů v novou Jednotící církev, také příslušníci této církve. Na schůzkách byl vždy přátelský duch;jen jednou v Parkville se jedna ang- likánka hlasitě rozhořčovala na tím, že katolíci přehánějí úctu k Panně Marii. Okamžitě zasáhnul přítomný anglikánský kněz, žádal ji, aby se uklidnila, a zdůraznil, že si musíme uvědomit, že z minulosti je krev na našich rukou na obou stranách a že tedy musíme být pokorní a smířliví. V duchu jsem snil o tom, že by mohla být jednou v Praze také ekumenická schůzka za účasti katolíků a stoupenců Husových, na které by husitský pastor prohlásil, že musíme být pokorní a smířliví, poně- něvadž z minulosti je krev na našich rukou na obou stranách. Další příhoda byla na ekumenické schůzce v North Melbourne, kde jednou jeden anglikán poznamenal ironicky, že všelijací ti světci byli vždy jen biskupové, kněží, řeholníci, králové a princové. Přítomný katolický kněz mu jemně vysvětlil, že to tak není a uvedl svatou Marii Goretti, svatou Anežku římskou atd. Před několika lety jsme měli zajímavou ekumenickou schůzku v anglikánské katedrále, stáli jsme v kruhu kolem onoho místa, kde je ono klekátko, na kterém se modlil Jan Pavel II.. a onen kovový svícen. Svíce byla zapálena, my všichni jsme se drželi za ruce a společně jsme se modlili za jednotu křesťanů. Zdůrazňuji, že tento program připravili anglikáni. Letos před velikonocemi jsme měli čtyři ekumenické schůzky v kostele Jednotící církve v North Melbourne a na programu byl výklad nejdůležitějších židovských svátků. Na jedné schůzce měla přednášku zdejší židovka o jednom z těch svátků, dovolávala se Tory, to jest pěti Mojžíšových knih,i Talmudu,a vysvětlovala, že židé stále čekají na svého mesiáše, který však nebude vtěleným Bohem, ale moudrým a mocným králem tohoto světa. [pageend8]9 Již mnoho let míváme v North Melbourne ekumenickou křížovou cestu. Jde se obyčejně od katolického neb anglikánského kostela ke kostelu Jednotící církve, nebo naopak, a v procesí na ulicích nesou střídavě muži ze všech tří náboženských skupin velký, ale lehký dřevěný kříž. Zastávek Křížové cesty se společnými modlitbami je ovšem jen asi pět. Ekumenické hnutí v Austrálii mělo velký význam, poněvadž stará velká náboženská nevraživost, a i častá nenávist, patří nyní minulosti. Vyskytly se ovšem překážky nové, o kterých se zmíním dále. Další vývoj nelze předpovídat pro nejbližší dobu, je však nutno pokračovat ve společných modlitbách a být ochoten spolupracovat s působením Ducha Svatého.. Anglikáni Anglikánská církev není již největší náboženskou skupinou v Austrálii, ale je nyní druhou největší církví, stojí však před velkými problémy. Anglikáni uznávají instituci kněžství a biskupství, ovšem Lev XIII.po dlouhém zkoumání prohlásil ve své bule Apostolicae Curae anglikánská svěcení za neplatná, poněvadž apoštolská posloupnost byla přerušena. Někteří anglikánští kněží hledali později východisko v tom, že se dávali světit pro jistotu biskupem Starokatolické církve. Tato církev vznikla po prvním vatikánském koncilu a vytvořili ji ti, kteří odmítli uznat dogma o papežské neomylnosti ve věcech víry a mravů. Domnívám se, že žádný anglikánský kněz v Austrálii nebyl vysvěcen starokatolickým biskupem. Většina anglikánských biskupů v Austrálii chce světit ženy na kněžky a v mnohých případech se to již stalo. Problém má rozhodovat generální synod, který se skládá z komory biskupů, komory kněží a komory laiků. Východisko se hledá v tom, že generální synod zatím přenechá řešení této ožehavé otázky diecesním synodům. Mnohé diecése již kněžky vysvětily, arcidiecése sydneyská je však radikálně proti. Celkově však myšlenka svěcení žen získává větší podporu. Na Novém Zélandě již mají anglikánské kněžky a v Austrálii jich bude vysvěceno brzy mnohem více. Mnozí se domnívají, že Anglikánská církev se rozštěpí na církve dvě. Mluvil jsem o tom se zdejším ministrem Jednotící církve a on mi řekl, že ta odštěpená část Anglikánské církve se asi spojí s námi. Odpověděl jsem mu, že možná někteří jednotlivci, ale celkové pouhý odpor k určitým změnám nebude asi dostatečným důvodem k připojení k nám. Osobně se domnívám, že Duch Svatý pracuje, ale celkové řešení problému bude asi trvat delší dobu. Nedávno jsem mluvil se zdejším anglikánským knězem a řekl jsem mu, že se domnívám, že počet křesťanů všech tří větších církví, kteří chodí pravidelně v neděli do kostela, značně poklesl v posledních letech. On mi odpověděl, že je to pravda, ale že ti, kteří nyní do kostela chodí, berou náboženství opravdu vážně. On asi má pravdu, ovšem nevysvětluje, proč je ten úpadek. Anglikáni mají dobrou charitní organizaci, která se jmenuje Společnost svátého Vavřince, která přispívá většími obnosy nejen na podporu chudých v Austrálii, ale také pomáhá hladovějícím lidem v Africe a v Asii. Jednotící církev Tato církev vznikla asi před deseti lety spojením metodistů, presbyteriánů, ne ovšem všech, a kongregacionalistů. Je to třetí největší náboženská skupina v Austrálii, která také klade důraz na činnost [pageend9]10 charitní a také komentuje často politické události z hlediska morálního. Oni ovšem nevěří v kněžství a místo slova " kněz" používají výrazu "ministr náboženství" a církevnímu představiteli v církevní oblasti říkají moderátor. Ve svých kostelích nemají ani sochy ani obrazy Krista Pána a jejich nedělní obřady, které nejsou pod hříchem povinné, spočívají v čtení Písma, duchovní promluvě, modlitbách a písních a ve zvláštním obřadu na památku Poslední večeře Páně. Oni nevěří v proměňování a při obřadech se nabídne každému malá sklenička pomerančové šťá- vy. Dříve se používalo vína, ale ovocná šťáva je lacinější. Žádné kousky chleba neb oplatků se nenabízejí. Jednotící církev má již celou řadu ženských ministrů a žádná opozice proti tomu v jejich církvi není. Měl jsem možnost často debatovat s předchozím ministrem v North Melbourne a jednou jsem se zmínil o problému ženských ministrů a řekl jsem mu, že žádná žena nebyla apoštolem . On mi odpověděl, že my ani vlastně nevíme, kdo byli ti apoštolo- vé. Byl jsem ohromen tou odpovědí, poněvadž každý musí vědět, že v bibli se několikrát píše o dvanácti a jejich jména jsou tam uvedena. Měl jsem také několik debat s nynějším ministrem v North Melbourne a on mi řekl, že pracuje na vědecké tézi, aby dostal universitní titul mistra teologie. Ta téze pojednávala o německém protestantském teologovi, který se jmenoval Moltman. Vybral si ho proto, že on již nezdůrazňuje jen nutnost víry, jako kdysi Luther, ale klade také důraz na naději. Odpověděl jsem, že Moltman jde správným směrem, ale že by měl udělat další krok a věnovat také pozornost ctnosti láska. Ministr mi s úsměvem odpověděl, že Moltman jistě proti charitě není. Předešlý ministr také před třemi lety připravoval tézi, aby se stal mistrem teologie, a vybral si téma o holandském katolickém theologovi, který se jmenuje E. Schillebeeckx. Netajil jsem se svým překvapením a řekl jsem mu,že o tomto "theologovi" něco vím, poněvadž jsem četl jednu jeho knihu a že jeho názory jsou pro mne jako katolíka nepřijatelné. Ministr na mé poznámky reagoval jen úsměvem. Tento dřívější ministr v North Melbourne mi také jednou řekl, že on byl již jednou ženatý, je rozloučený a znovu ženatý. Je pozoruhodné, že Jednotící církev ve státě New South Wales se nedávno usnesla, že sice nedoporučuje potraty, ale že přiznává ženám právo, aby se samy rozhodly, zdali potraty chtějí. S nynějším ministrem v North Melbourne jsem také mluvil o tom, že počet návštěvníků kostelů v neděli ve všech církvích upadá. Dodal jsem, že nevím proč, a čekal jsem na jeho vysvětlení. On mi řekl, že určitě mám pravdu, ale kdybych snad věděl, proč to tak je, že by to bylo opravdu něco. Bouře na obzoru "Mějte se na pozoru před nepravými proroky: přicházejí k vám převlečeni za ovce, ale uvnitř jsou to draví vlci". /Mt 7, 15/ l. Brzy se má konat v Melbourne Národní liturgická konference, na kterou byl pozván jako řečník také arcibiskup R. Weakland z Milwaukee v Americe, poněvadž je považován za výborného znalce církevní hudby. Proti tomu se ozvaly rozhořčené protesty v tisku, poněvadž prý arcibiskup Weakland propagoval svěcení žen na kněžky, připouštěl potraty za určitých okolností a prý také prohlásil, že homosexualita je dar boží. Když se protesty stupňovaly, zdejší noviny The Age uveřejnily 25.3. 1993 ostrý článek arcibiskupa F.Littlea, ve kterém prohlásil, že americký arcibiskup se pouze řídil zásadou, že máme nenávidět hřích, ale máme milovat hříšníky. Mám jen informace z australského tisku, tedy [pageend10]11 z druhé ruky,a rozhodně nechci vystupovat jako nějaký rozhodčí. Pevně věřím, že arcibiskup Little je mužem svatého života a že je naprosto věrný Petrovu stolci, na druhé straně se však obávám, že ty informace z Ameriky by mohly být pravdivé. Snad se to vyjasní na té konferenci. Zatím bych osobně dal přednost tomu, abych byl ochuzen o výbornou přednášku o liturgii a aby zde nebyly zmatky mezi lidem. "Jaký to měnlivý, nejistý svět to je”. /Japonská "Povídka o Džendži" kterou napsala Murasaki Šikibu v 11. stol./ 2. Časopis Fidelity uveřejnil v prosinci 1992 kritiku knihy, kterou napsal katolický kněz Otec Michael Morwood pod nadpisem God is near, Understanding a Changing Church. Kniha měla Imprimatur a Nihil Obstat, prodávala se v Katolickém knihkupectví a hlásala jasné bludy. Církev prý příliš zdůrazňovala božství Kristovo, učila nás, abychom nedůvěřovali svému tělu, abychom měli pocit viny pro sexuální potěšení, Církev nás vedla na scestí po celá století, římská autorita byla zrádná a chvástala se, Kristus prý neustanovil instituci kněžství a kněžská autorita nevyrůstá z apoštolské posloupnosti, ale z vůle lidu božího atd. Po uveřejnění této kritiky kniha zmizela z Katolického knihkupectví a pan arcibiskup vyřešil případ radikálně a taktně v pozadí. Určité knihu nečetl a věřil svému censorovi, neboť problémů je mnoho a jeden člověk na vše nestačí. Tato zkušenost by mohla také osvětlit výše uvedený případ amerického arcibiskupa Weaklanda. "Zahaleni mlhou a zmatení ve vyjadřování se potulují hymnoví zpěváci a jsou opilí životem". /Rigveda X 82 asi z patnáctého stol. př .Kr./ 3. Omylem jsem si koupil nedávno v Katolickém knihkupectví knihu The Emerging Laity, Returning Leadership to the Community of Faith, kterou napsal americký laický theolog J.D. Whitehead a jeho manželka, která je psycholožkou. Autorita v Církvi prý také vyrůstá z vůle věřícího lidu, myšlenka autority nevznikla magickým způsobem u prvních křestanů, Ježíš Kristus nebyl knězem, názor, že ženy nemohou být kněžkami, musí být nepřijatelný pro ženy, homosexualita by měla být přijatelnou atd. "Běda tomu, kdo vědomě zavádí novoty a ignoruje stálé hodnoty". / Lao Tzu: Tao Te Ching, taoistický čínský spis asi ze 4. stol.př.Kr./ 4. Další zmatenou knihu je možno koupit v Katolickém knihkupectví, jmenuje se The Rage for Utopia / Vášeň pro utopii/ a napsal ji Ronald Conway, katolík a klinický psycholog, který mnoho let pracoval v katolické nemocnici sv.Vincence v Melbourne, nyní má svou vlastní poradnu a míval mnoho let články v katolickém týdeníku, který se tehdy jmenoval The Advocate. Conway vychází z Platona, kritizuje Aristotela, sv.Au- gustýna i sv.Moniku, sv.Tomáše Aq.- samozřejmě velmi neodborně-, odvolává se několikrát na S. Freuda a je silně ovlivněn Jungovou psychologií. Píše o "legendách Genese a Exodu", o velkém mýtu Druhé Osoby Božské Trojice, o problematické zprávě o pádu Adama a Evy, úcta P. Marie a svatých je jen jiná forma polytheismu, sv.František z Assisi byl posedlý myšlenkou chudoby, Vatikán stále ukládá sexuální omezování v manželství atd. Snad to pro informaci stačí. "Titul majstra, ba doktora mám, vodím křížem a sem a tam své žáky za nos po deset let..." / J.W. Goethe : FAUST/. Nechci hlásat pesimismus, ale právě naopak důvěru v lásku a milosrdenství boží, proto končím úryvkem z Písma o bouři na jezeře: "‚Mistře, mistře, hyneme !‘ Probudil se, okřikl vítr a rozbouřené vlny, a ustaly a zavládlo ticho. Jim však řekl: ‚Kdepak je vaše víra ?‘" /Luk 8, 24- 25/. Stanislav Hofírek [pageend11]