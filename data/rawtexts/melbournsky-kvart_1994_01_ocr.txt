Kvart Leden 1994 SOKOLSKÝ LIST T.J. SOKOL MELBOURNE 497 QUEENSBERRY ST., NTH. MELBOURNE. VICTORIA s h r -i Jak jsem se stal umělcem. Začalo to vlastně úplně nevinně. Telefon zazvonil, jako konečně vyzvání pořád a na druhém konci byl někdo z ABC. Samozřejmě to se mnou ani nehlo. Moje telefonní číslo je na "answering machine" v sokolovně a volají mi různí lidé. Jednou volal někdo, kdo chtěl vědět, co dělat s nebožtíkem z Československa. Protože se představil jako bezpečnostní orgán, odpověděl jsem mu, vtipálkovi, že tady je kotelna. Vůbec tomu nerozuměl a odmítl na mě česky promluvit. Napadlo mě tenkrát, že to vtipálek nemusí být a odkázal jsem ho na velvyslanectví. Tím chci říct, že mě jen tak něco nevyvede z míry. Tak tedy zazvonil telefon a na druhém konci byl někdo z ABC oddělení rozhlasových her a chtěl si ověřit správnost několika věcí dramatu, které pro ABC napsala, známá australská spisovatelka. Sdělil mi, že značná část hry se odehrává v bývalém Československu. Napřed jsme mysleli, že to vyřídíme na telefonu. Slo jenom o konzultaci týkající se správné výslovnosti, jmen míst a několik dalších maličkostí. Druhý den zavolal, že je tam jedna větička, kterou bych měl přeložit do češtiny. To by také neměl být problém. Den před tím jsem na telefonu překládal vánoční přání cestovatelce, která se v Praze zamilovala, přestože neuměla slova česky. Jenomže větička ve hře zní "Go home foreign whore". Řekl jsem si, že když někdo chce povídat česky do rádia o kurvách, je to jeho věc - ale když se na tom mám podílet já, tak raději zjistím o co jde. Řekl jsem tomu pánovi, že jsem tak oslovit cizinku v češtině nikdy neslyšel a že by možná nebylo marné se sejít a vztah Čechů k cizincům dále prodebatovat. Dohodli jsme se, že zítra přijdu do studia ABC radit. O několik hodin později mi Rodney (teď už jsme si jako tykali) znovu zavolal a zeptal se, která je nejznámější česká ukolébavka a jestli bych k ní sehnal slova. Druhý den ráno, vyzbrojen všemi možnými vědomostmi, včetně krásně napsaného textu ukolébavky "Spi děťátko spi" jsem vstoupil do známé budovy ABC rádia a trochu nervózně jsem očekával co se bude dít. Šedesát mi není a v Sovětském Svazu jsem také nebyl, tudíž základní předpoklady pro poradce nesplňuji. Přesto s odhodlaností mně vlastní jsem vkročil na neznámou půdu. Ve vestibulu mě uvítal Rodney a dal mi text hry, který jsem si měl zhruba prostudovat. Samozřejmě jsem se nedostal dál než na první stránku, ale to už se začali scházet herci, kterým jsem byl postupně představen. Jména jsem si nezapamatoval a protože mě bylo trapné ptát se znovu na jména herců známých z obrazovky televize, nevím s kým jsem měl tu čest dodnes. Studio vypadá poměrně chudě a nutně potřebuje vymalování. U stěn jsou přepážky z různých materiálů, dveře v rámech, stoly s talíři a příbory, na zemi různé dlaždičky a jiné rekvizity k tvoření zvukových efektů. Sedli jsme si kolem stolu. Asi deset herců a hereček, režiser, autorka, slečna se stopkama, zvukař a já. Herečka, která hraje Česku žijící pětačtyřicet let v Austrálii, se mě ptala, jak se »BOHEMIA TRAVEL Jiří Sedláček a Eva Jančíková obchod 6/176 Commercial Road, Prahran 3181. Nabízíme kvalitní služby za bezkonkurenční ceny. Tel: 5162474, §10 8717. Fax: 510 2482 [pageend1]2 Rjvart1 — řekne česky Pilzen, Dolní Věstonice, děkuji a podobná slova, která se ve hře objevují. Bez námahy je pak opakovala česky tak, že jsem v několika případech automaticky česky odpověděl. Slečna, která hraje ve hře malé dítě, mě požádala o přečtení ukolébavky a psala si fonetické znaky k textu, který jsem ji předčítal. Potom to přečetla česky a docela nevinně se mě zeptala jestli bych to nezazpíval. Zoufale jsem se dovolával naší domluvy s Rodným, že budu radit a ne zpívat, zvláště ne v tak brzké ranní hodině. Nakonec jsem se nechal přesvědčit a velice potichu jsem melodii naznačil. Ona to okamžitě správně a česky zazpívala. Od spisovatelky jsem se dověděl, že na hrdinku příběhu, skutečně někdo v Plzni volal "Go home foreign whore", a že bychom porušili dramatický efekt, kdybychom zvolání modifikovali. A v tom okamžiku jsem se stal umělcem. Posílali mě z kouta do kouta, proti zástěnám a za různé zvukové bariery, a kudy jsem šel, tudy jsem volal "Táhni domů ty kurvo" až do úplného ochraptění. To ovšem nebyl mého umění konec. Také jsem byl vesele a smutně opilý. Takové herectví je mi blíže k srdci a zvládl jsem to bez problémů. Následovalo první přečtení hry za účasti všech přítomných. Když slyšíme nebo vidíme herce pracovat ani nám to nepřijde, že hrají. Vše se zdá být tak snadné. Vidět je, jak jsou uprostřed slova režiserem zastaveni a jak snadno opakují část znovu s naprosto jiným emociálním efektem, mne uvádělo v úžas. Bylo to poprvé, co jsem nahlédl do divadelní kuchyně. Mám ted' k jedné z nejstarších profesí velkou úctu. Všem připomínkám, které jsem měl jako "expert" na českou řeč, historii, zeměpis a hudbu bylo vyhověno. Chyby, které najdete jsou moje. Přesto vás budu informovat kdy bude hra na ABC radiu uvedena. Pavel Pospíchal - o - KONEC ÉRY Těsně před vánocemi přišla z Toronta vyvatovaná obálka s knihou Milana Kundery Nesmrtelnost. Takové obálky s knihami, které vydávalo a po celém svobodném světě rozesílalo nakladatelství Zdeny a Josefa Škvoreckých Sixty- Eight Publishers, přicházely po 22 let a obohatily nejen moji exulantskou knihovnu, ale zejména můj život. Škvorečtí expedovali 216 titulů, začínali skromně, s velkou odvahou a zcela ojediněle se zasloužili o českou literaturu. Úmyslně nepíši exilovou literaturu, písemnictví je pouze jedno, snad se dá rozdělit na hodnotné a demokratické a pak to podřadné anebo motivované totalitním tlakem. A nyní toto nakladatelství v Torontu končí svoji činnost, ne nadarmo manželé Škvorečtí obdrželi za svoji činnost v exilu od prezidenta Havla Řády bílého lva, Zdena Škvorecká jako první žena vůbec, toto mimořádné ocenění za zásluhy o Republiku se uděluje od roku 1918. A když nemám na mysli žádná světská vyznamenání - život exulanta by byl chudší, nebo zcela chudý a mizerný, kdyby nebylo knih vydávaných exilovými nakladateli, mezi kterými Škvorečtí stáli na místě z nejpřednějších. Uvažuji, zda vydání české a původní verze Nesmrtelnosti Milana Kundery k ukončení činnosti 68 Publishers je úmyslné či náhodné. Kniha vyšla francouzský v roce 1990 a do dneška pak v překladech do angličtiny, . italštiny, španělštiny, katalánštiny, norštiny, holandštiny, turečtiny, portugalštiny, řečtiny, islandštiny, korej štiny, švédštiny, čínštiny, japonštiny a indického jazyka malaylam. Nesmrtelnost vyšla současně v brněnském nakladatelství Atlantis a ve vánoční anketě Literárních novin byla oceněna jako nej lepší kniha roku. Tím zdůrazňuji literární kvalitu exilového autora a českého písemnictví, Nesmrtelnost je knihou variací na téma času, stárnutí, času a nesmrtelnosti v životě osobním a v oblasti kulturní historie Evropy. V Československu by Kundera asi tento román nenapsal, je to pozemský člověk a slovem "nesmrtelnost" se dotkl otázek víry a tím problematiky mnohým lidem posvátné, i když hnací silou všech Kunderových próz, i této knihy, je erotika a láska. Nesmrtelnost ovšem není strhující příběh o lásce, ale strhující literární stavba o lásce a nelásce, v logice tohoto románu bych soudil, že jde o boj aktivity s pasivitou. Váhám poděkovat Škvoreckým jménem jakékoliv pospolitosti za jejich více než dvacetiletou činnost a šíření hodnotné necenzurované knihy po celém světě, jestliže posilovala nás v exilu, pak dvojnásobně povzbuzovala ve vlasti, kam se dostávala tajnými cestami. K takovému poděkování mne nikdo nezplnomocnil, vyslovuji je tedy sám za sebe a snad i za ty, kteří se mnou souhlasí, že 68 Publishers si zaslouží naši vděčnost. Kunderova kniha ale není zcela poslední publikací, kterou z Toronta dostáváme. Začátkem tohoto roku to budou dvě publikace připravené Zdenou Škvoreckou. Ta zcela konečná stojí za zmínku jakkoliv problematickou. Vychází pod titulem Osočení a je to reakce některých z těch, kteří byli v minulém roce uveřejněni v seznamech [pageend2]i Evart 3 rezidentů STB, agentů a informátorů spolupracujících s bezpečnostním aparátem totalitní krutovlády. Jsou to hlasy vzpírající se takovému zařazení a uvádějí různé důvody, některé budou platné a důvěryhodné, jiné vykonstruované a falešné. Nebudu zde tuto otázku řešit, nejsem k tomu povolán i když se netajím zásadním stanoviskem: lidé, kteří škodili a ubližovali, by měli být potrestáni a ti, kteří se na seznamech ocitli pod tlakem, kterému nemohli nijak čelit a kteří se pak vykoupili čestnou disidentskou či humanitární činností nebo zvolili exil, by neměli být vláčeni a diskriminováni, trpěli dost. Máme ale zavírat oči a zakrývat si uši před skutečností, že mezi námi zde v Melbourne i jinde byli "krajané", kteří byli v kontaktu s rozvědkou kryjící se pod firmou čs. konzulátu v Sydney a bezostyšně a snad i zištně na nás donášeli. Český a slovenský tisk v Austrálii,, etnické rozhlasové stanice a spolky by měli vyvíjet silnou snahu k odhalení těchto lidí, a nikoliv prohlásit, že se tím nehodlají zabývat. Byl by to jeden z předních úkolů. Mně nejde o pomstu, honbu na čarodějnice či justiční postih, ale o morální trest, který si zaslouží pro svoji zradu. M. Ondrášek - o - Pomoc od státu Někdy v červnu minulého roku mi zatelefonoval Eric Grant, dlouholetý člen Sokola a posledních několik let člen výboru. Neviděl jsem se s ním několik měsíců, protože ze zdravotních důvodů nemohl chodit na schůze. Sejde z očí sejde z mysli, proto mě trochu překvapilo, že trval na tom, abych ho navštívil. Když jsem zazvonil u jeho dveří přišel mi otevřít člověk, kterého jsem taktak že poznal. Z bývalého statného muže, člena ozbrojeného protikomunistického odboje a po emigraci do Austrálie vojáka na korejském bojišti, se stala lidská troska. Kostlivec potažený kůží. Šokován jeho vzhledem jsem se zeptal co mu je. Odpověděl, že je snadnější říct co mu není. Ptal jsem se, jakým způsobem se o sebe postará a jeho odpověď byla velice smutná. Řekl, že je v Austrálii sám a mimo občasné návštěvy českých legionářů s nikým celý čas nemluví. Když před časem spadl ze schodů k jeho domku (rada šesti units), nemohl se dovolat pomoci. Jeden soused prý zavřel okna, aby nebyl rušen u televize. Doktor mu řekl, že má šest měsíců života a tak sedí před televizí a čeká až umře. Začal jsem si uvědomovat, jak zoufalé jsou životní podmínky těch z nás, kteří zestárli, osaměli a nemají nikoho na světě. Nemají s kým promluvit, komu si postěžovat, s kým se poradit a v případě nemoci nikoho, kdo by jim aspoň trochu pomohl. Zavolal jsem na ministerstvo sociální péče, odtud jsem na telefonu cestoval na asi šest dalších adres, než jsem se dostal na Community Services Victoria. Tam, ten den již po tolikáté jsem vysvětlil, že jsem starosta organizace Čechů a Slováků v Melbourne a zeptal se co pro nás dělají. Byli překvapeni, že by něco dělat měli, vždyť my jsme přece nikdy nic nepotřebovali. Všechny ostatní etnické skupiny jsou v jejich programech zastoupeny, ale naše jakoby ani neexistovala. S úředníkem Community Services jsem si domluvil schůzku v sokolovně. Ukázal jsem mu co jsme dokázali udělat vlastními silami bez státní pomoci. Vysvětlil jsem mu také, jak unikátní je situace Čechů a Slováků. Dvě emigrační vlny bez pojítka a po nich malý počet nově příchozích v osmdesátých letech. Nejmladším z první vlny emigrantů, té z počátku padesátých let je dnes pětašedesát. Nám mladým z osmašedesátého roku bude, nebo už je padesát. Naše česká a slovenská komunita má 37% členů starších šedesátipěti let. Jako profesionál viděl jaké problémy nás v blízké budoucnosti čekají. Doporučil mi, abychom udělali sociologický rozbor naší společnosti a podle výsledku požádali o pomoc. Na moji námitku, že přesto, že máme krásný dům nemáme peníze na studii, navrhl abychom požádali o státní příspěvěk na vydání se studií spojená. To jsme za pomoci odborníků udělali. Druhá akce, o které jsme přemýšleli, bylo využití letoviska Šumava k postavení bytových jednotek pro ty, kteří se o sebe dokáží postarat a chtějí mít sousedy mluvící stejnou řečí. Po otištění našeho plánu v Kvartu jsme měli během jednoho týdne šest telefonátů, žádajících bližší informace. Ohlas na naše měřítka velký. Bohužel komité spravující letovisko Šumava náš návrh okamžitě zamítlo. Koupit pozemek a začít znovu by zvýšilo cenu bytů nad finanční možnosti většiny krajanů. Proto jsme tuto myšlenku odložili na vhodnější dobu. Uplynulo skoro půl roku a mimo oběžníků posílaných různými státními úřady jsem neměl důvod na celou věc vzpomenout. Proto mě překvapilo, když ve vánoční poště jsem objevil jako dáreček oznámení z Community Services Victoria, že naší žádosti o fondy na studii bylo vyhověno. Konečně můžeme něco podnikat. První kroky budou pro nás nejisté. Neumíme používat [pageend3]služeb státních organizací. Nejsme žebráci, musíme se naučit těchto služeb využít a zbavit se pocitu, že prosíme o almužnu. Vláda nám tím jenom splácí náše daně. Tato studie je zaměřena především na naše starší nebo invalidní krajany. Uvítáme jakékoliv připomínky, návrhy a stížnosti, týkající se kvality života této části naší komunity. Pište na adresu Národního domu, 497 Queensberry Street, North Melbourne, 3051, nebo telefonujte na číslo 435 3895. V některém z příštích čísel Kvartu vytiskneme dotazník s bližším vysvětlením naší činnosti. Všechny připomínky, které obdržíme jsou přísně důvěrné a budou použity jen pro tento projekt. Jména pisatelů nejsou důležitá a mohou být vynechána. První kroky byly udělány. Teď záleží jen na nás, jestli povedou k lepšímu a spokojenějšímu životu. Spolupráce nás všech, bez věkových hranic je naprosto nutná. Za několik let, a nebude to tak dlouho i my "mladí" budeme na prahu toho čemu se někdy říká - nej lepší čas života - spokojené stáří. Erik Grant zemřel tři týdny po mé návštěvě. Pavel Pospíchal - o - SVÁTEČNÍ POHODA Svátky jsou již za námi, pomalu abychom se těšili na příští, ale i tak připomínám to, co jsme slyšeli a viděli během vánočního týdne v Melbourne. Na Štědrý den rozhlasová stanice ABC FM přenášela dvouhodinový pořad české hudby, byly to zejména vánoční mše skladatelů 18. století Václava Jana Kopřivy (Urtica) a jeho syna Karla Blažeje, oba žili a působili v Citolibech u Loun, venkovském místě, kde vznikla snad nej lepší hudba té doby v Čechách. V pořadu jsme dále slyšeli symfonii Jana Adama Galiny (Kohouta?), je to pro mne neznámé jméno mezi plejádou českých barokních mistrů, a moteto pastorale V. Lokaje. Tento vynikající program byl pak nesourodě doplněn Českou suitou Antonína Dvořáka. Po štědrovečerní nadílce nás pak SBS přenesla na hodinu do domova v pořadu Koledy v Praze s ojedinělými záběry Staroměstského náměstí a kostela sv. Jakuba. Lidové koledy zpívalo několik sborů před svatotýnským chrámem a kouzelnou kulisou zimní noční Prahy plné lidí a zejména dětí s planoucími svícemi, tato tradice byla potlačována po více než 40 let socialismu. Sólisté, sbor a orchestr pak účinkovali pod ojedinělou klenbou svatojakubského kostela, byl to duchovní koncert vrcholné úrovně (tenorista Domingo, sopranistka Cordrubas atd.) za přítomnosti prezidenta Václava Havla. Na Štěpána večer jsme na SBS viděli český film režiséra Karla Kachyni Městem chodí Mikuláš. Scénář je postaven na silném příběhu a film zde promítán ve správnou dobu, nostalgicky nám připomněl atmosféru mizící tradice, kterou nám nenavrátí Santa Klaus. Nechrne ale politiky na pokoji, film se mi líbil a SBS si tentokráte zasloužila jedničku. A po filmu, když jsem šel spát a pustil jsem si rádio na šeptáčka, Kováříček právě oznamoval na ABC FM pastorelu Jakuba Jana Ryby (1765-1815) Rozmilý slavíčku, ryzí projev české vánoční poezie. Jaká to hudba, jaké to svátky! I v Melbourne známý písničkář Karel Kryl se po návratu do Prahy po listopadu 1989 s Čechami opět loučí a míří znovu do Německa, do Pašova. V knížce, kterou právě vydal si, tento "bard českého exilu", jak se sám naživá, ztěžuje, že není doma správně doceněn, "zasloužil bych si za 12 let emigrace lepší postavení" - a za to vše podle Kryla může Václav Havel. V sobotu 12. března bude provedena v Melbourne (Melbourne Concert Hall) v koncertní úpravě opera Antonína Dvořáka Rusalka. Bude ji zpívat přední australská sopranistka Marilyn Richardsonová spolu s dalšími zdejšími sólisty,především sborem The Melbourne Chorale a Melboumským symfonickým orchestrem. Představení bude řídit dirigent Národního divadla v Praze Zdeněk Košler. PJOSEF PEKSA - IN MEMORIAM Na svatoštěpánské odpoledne byli všichni lidé dobré vůle, aby si zazpívali české a moravské koledy a při pohoštění nabídnutém výborem pro udržování Šumavy povykládali. Tato sváteční pohoda byla zastřena smutnou zprávou, že 22. prosince zemřel ve svých milovaných jižních Čechách P. Josef Peksa, kam se již velmi nemocen vrátil po více než 40 letém pastoračním působení v Melbourne. P.Peksa ze své iniciativy pořídil ten kus lesa na východní straně našeho města a s pomocí krajanů tam vybudoval duchovní, společenské a rekreační středisko, po dlouhou dobu jediné místo, kde se Češi a Slováci mohli scházet To byla velká a nezapomenutelná zásluha katolického kněze J. Peksy, že se zasloužil o udržování národního života exulantů žijících v Melbourne a okolí. Přejme si, aby Šumava žila i dále v památce P. Peksy a přinášela celé naši pospolitosti příležitost k vzájemnému setkávání, udržování svatováclavských a cyrilometodějských tradic, českého jazyka, národní hrdosti a umožňovala chvíle oddechu a radosti v krásném prostředí Šumavy P. Josefa Peksy. R.I.P. ’ MO [pageend4]THE CZECHOSLOVAK NATIONAL HOUSE SOKOL IN AUSTRALIA and AUSTRALIAN FIRST ICON SCHOOL have the honour to invite you on an XHIBITION of GRAPHICS and GRAPHICAL ICONSof SAINTS by vonTHIENEELl) The exhibited items can be also purchased The VERNISSAGE will be held on Sunday February 13th. from 2 P.M. to 5 P.M. in UPPER HALL 497 QUEENSBERRY STREET NORTH MELBOURNE , VIC.,3051,ph.:3299922 Výstava grafiky v Národním domě. « Pro širší kulturní a společenské využití prostor československého Národního domu v Melbourne jsme se na konci minulého roku rozhodli využít horního sálu našeho domu mimo stávající činnost též pro uspořádání výstav výtvarného visuálního umění. Tak zde vzniká možnost pro všechny naše výtvarníky, malíře, sochaře, fotografy, umělecké řemeslníky a pod. vystavit a ukázat své práce širší veřejnosti. V tomto roce výstavní činnost zahájíme výstavou grafik a grafických ikon světců známého českého malíře a grafika Václava Ježka. Výstava bude slavnostně zahájena kulturním atache velvyslanectví České republiky panem J.Dufkem v neděli 13. února ve 2 hod. odpoledne v horním sále Národního domu, 497 Queensberry St, N. Melbourne. Dále ji můžete navštívit ve dvou následujících víkendech 19-20. a 26-27. února vždy od 12 hodin, většina vystavených prací bude na prodej v přijatelných cenách. Těšíme se na Vaši návštěvu a zájem o podpoření této naši nové kulturní činnosti. Krátce o výstavě - tato výstava je svého druhu unikátní a nikde ve světě dosud podobný soubor grafik předmětného tématu nebyl vystaven. Mimo jiné můžete vidět grafické ikony českých světců (Sv. Václav, Sv. Ludmila, Sv. Prokop sázavský a další), grafiky s ttématem Prahy a známých českých hradů a zámků (Karlštejn, Křivoklát, Okoř. aj.). Každá grafika je originálním listem a ručně vytištěna. Vypracováním sady grafických podob českých světců chce malíř Václav Ježek přispět k jejich poznání širší veřejností a dát jim tu vážnost, význam a místo v našem vědomí, který jim dávno náleží a který k naší škodě byl tak dlouho opomíjen. Vzhledem k omezenému prostoru našeho domu bude vystavena jen část grfického díla umělce, tj. asi 85 různých grafických listů. Krátce o umělci - po ukončení studií figurální malby v Praze, Václav Ježek vytvořil množství obrazů, grafik, plastik, uměleckých návrhů a v poslední době též ikon. Vystavoval svá díla jak na četných nístech v dnes již rozpadlém Československu, tak i mnoha zemích světa. Za svou činnost získal mnohá uznání a ceny. Mimo olejomalby, které se věnoval snad nejvíce pracuje nyní na ilustracích pro vydání knihy žalmů a knihy o životech světců. Častěji a častěji maluje též ikony a na konci minulého roku založil první ikonopiseckou školu. K tanci a poslechu hraje KUPODIVU 19. února 1994 v 8 hod večer. Národním domě,497 Queensberry Street, North Melbourne. Místa objednejte na 435 3895. Lehká večeře, pití u baru. Jednotné vstupné $10. Písničky od šedesátýchtých let po ty nejnovější. [pageend5]So&fosíié Zpráify Leden 1994 Ze Sydney jsme dostali oznámení o XII. Všesokolském sletu, který se bude konat v Praze ve dnech 5-6. července 1994. Programu se zúčastní přibližně osmdesát tisíc cvičenců. Je to poprvé od komunistického puče, kdy bude sokolský ideál zdravého duchu ve zdravém těle znovu uplatňován. Nevýhodou nepolitické organizace je, že musí všechno hradit sama. Za tím účelem si Československá Obec Sokolská vypůjčila 50 miliónů korun. Sokolská župa australská považuje za' svou povinost pomoci ČOS nejen morálně, ale i finančně a proto ustanovila Sletový fond. Žádáme všechny, členy i nečleny Sokola, aby pomohli finanční podporou této jedinečné organizaci zaplatit pořádání XII. Sletu. Dary posílejte na adresu: Národní dům SOKOL Pokladník b. J. Nešpor 497 Queensberry Street North Melbourne VIC 3051 V Sydney již vybrali $ 1510. Předem vám za vaši pomoc děkujeme. Informace o zájezdu na XII. Slet podá Bohemia Travel na tel: 510 2474, nebo 510 8717. Program Národního domu na první polovinu 1994. 23. 1. Borůvková neděle 5. 2. Hromnická zábava 13. 2. Výstava obrazů V.Ježka Pokračuje dva příští víkendy. 19. 2. KUPODIVU - Zábava 5. 3. Josefská zábava 13. 3. TGM Narozeniny - oběd 3. 4. Velikonoční oběd 7. 5. Májová zábava 8. 5. Svátek matek - oběd 4. 6. Sokolská zábava ____________________ - o - Poděkování "Krajan" Miloš Novotný a dcera Ivanka s rodinou mnohokráte děkují všem přátelům a známým za projevy soustrsti nad ztrátou jejich vřele milované manželky, maminky a babičky. Byla to dobrá žena. Přejeme jí věčný klid a mír. LETOVISKO ŠUMAVA - o - Dary na Sokolský list: pí. Kligerová $10, O. Firtl $10, V. Vondrášek $5, J. Smítka $20, J. Poster $4, P. Dobiášek $50, F. Nový (Adel) $20, L.Zach $10, Raichl $10, S. Kotier $20. Dohromady $159. Cena prosincového čísla bez kalendáře, který byl zaplacen ČSA a penzisty byla $403. Dary na Národní dům: L. Adam $10, J. Tůma $12, p. Skaper $20, I.Šnaidrová $55. Dary na Sletový fond: M. Vyhnálek $100. Všem dárcům srdečně děkujeme. Od 29.12.93 do konce února 94. Nasbíráte si sami. Zavřeno každé pondělí a úterý. Lot 2 Hendersons Rd. Wandin North Tel: 059 643 303, Melway 119-G9 Doporučujeme telefonickou domluvu předem. Pořádá 30. ledna odpoledne taneční zábavu. K tanci a poslechu hraje známý orchestr Edy Zlatého Jídlo a nealkoholické nápoje je možné koupit na místě. Oběd se podává v poledne. Letovisko Šumava Locks Way, Belgrave South Melway Ref: map 84, J 5. [pageend6]Garáž - Jiří Hanák Převzato z Literárních novin 18/11/93 Nechtěl bych být exulantem vracejícím se do Česka. Ledaže bych byl členem romské rodiny Červeňákových, to pak by bylo arciť jiné. Vybydleli byt v Ústí nad Labem, na městské útraty podnikli exkurzi na Slovensko. Po návratu rozmnoženi na dvojnásobek, se usalašili v garáži. Dopsali prezidentské kanceláři, svoje šikanování vylíčili - a už vybydlují další byt. Vybydlováni trvá různě dlouho, podle počasí. Je-li zima mírná, topí-li se málo, okenní rámy vydrží až do léta. Rodina Hejzlarů takové štěstí nemá. Pravda, bydlí také v garáži, nota bene v garáži rodiného domku, který jim vrátila restituce. Protože však jde o navrátilé exulanty, podle předsedy zahraničního výboru Národního shromáždění pana poslance Payneho lidi v Česku neoblíbené, něco mezi obtížným hmyzem a lidmi snížené pověsti, asi v té své garáži ještě pobudou. V jejich domku, ukradeném komunisty, totiž hnízdí ředitel Rubeny Náchod a ten přece nepůjde do žádného 3+1, který mu vlastníci domku sehnali a nabídli. Vždyť v ukradeném se tak dobře bydlí, není-liž pravda? Tyto dva případy neberu na lehkou váhu. Hrad intervencí v případu famílie Červeňákových spáchal znamenitou nemotornost. Konví oleje totiž polil doutnající konflikt mezi rómským a "domorodým" etnikem. Je to totéž, jako kdyby vydal nález, že se vyplatí nedělat a parazitovat. Však to také potvrdil jeden z členů rodiny reportérovi: "Tady se dá vyžít. Jsou tu peníze." Jestli u nás mohou vyžít navrátili exulanti to nevím. Pan poslanec Payne má svým způsobem pravdu: u nás skutečně existuje - alespoň u některých lidí, a není jich málo - jakási nechuť a odpor k exilu. Společným jmenovatelem těchto pocitů je stará dobrá česká závist. Navíc křížená s palčivým pocitem vlastni nadostatečnosti. Odejít totiž mohl každý. Bylo to riziko jednoho každého, svobodná volba jednoho každého. Bylo nemálo těch, kteří by také rádi odešli. Jenže: co se sociálními jistotami? A stát se o nás tam někde v Tramtárii postará? Prý se tam musí pracovat? A umím něco, co budu moci nabídnout? Umím vůbec ještě pracovat? Když si takový člověk ve skrytu duše odpověděl po pravdě, zůstal doma. Tiše přikrádal, hlasitě manifestoval, zdobil, co zdobit měl, a ošklivil si, co mu k ošklivení předkládali. U chlazené dvanáctky ve své hospůdce si pak pochvaloval, jak učinil dobře, že zůstal doma, copak je nějaký dobrodruh jako ti, co odešli? Vždyť by musel opustit chalupu, a co se na ni nakradl... A najednou jsou ti dobrodruzi zase zpátky a on, poctivý vlastenec, který hrdě trpěl doma, se má koukat na výsledky jejich pracovitosti a schopnosti. Kdo to má vydržet? Viděli kus světa, umějí jazyky, vyznají se ve velkém světě, a co horšího, většinou mají i nějaké peníze a k tomu sem tam nějaký oprávněný požadavek. Tož co s nimi? Znepříjemnit život. Pořádně. Do důsledků. Do garáže s nimi, soud nesoud. Však ještě máme nějaké ty styky z minula, ne? To by v tom byl čert, aby ředitel Rubeny Náchod musel ustupovat jakýmsi takovým. On pan Payne dobře ví, co říká, když o nich mluví tak, jak mluví. Našinec. Doporučuji našim navrátilím exulantům, aby se naučili populární říkanku: Rozhodně je situace lepší nežli v lednu. Chtěli nám dát čtyři facky dali nám jen jednu. To je ta garáž, a budte rádi, že to tak dopadlo. - o - Dovolená u řeky pod horama Pohodlně zařízená "Holiday Lodge" v zahradním prostředí s překrásným výhledem. Farma je u řeky v malebném údolí "Kiewa Ubytování až Valley" (blízko Mount Beauty). Možnost nerušeného rybaření a bezpečného koupání. pro 14 osob. Pronajímáme na týden, nebo na víkend. Volejte Jarku a Míšu Vondráčkovi na tel: 03 841 8998, nebo John Talan 060 289 398. [pageend7]v Konzulát České republiky 500 Collins Street, Melbourne 3000. Telefon: 629 6196 Fax: 629 1311 1 Iw.ma/v Electrical Consulting Engineers & Contractors Volejte Emila Holečka Tel: 802 5574 Fax: 803 5307 Lighting and Power Design and Instalation. Safety Switches, Security Lights. V.M.K. Design Architects Commercial Design & Consulting; Urban Landscape Design; Computer Design & Drafting; House Inspection Service. Vladimír Kapusta A.R.A.I.A M.Arch.(Czechoslovakia) M.L.Arch.(Melbourne) Tel : 481 5308, Fax: 481 5308. | I 1 Kompletní domovní údržba a renovace. Tonda Šrom Tel: 701 0207 | Xo/lÁwOO ßMwtä 34 Alfrieda Street, St.AIbans | Prvotřídní maso a uzeniny vyrobené tradičními metodami. Dodává pro Národní dům. Telefon: 366 2492 MARTIN VÁŇA (B.Bus) MANAGEMENT ACCOUNTANT 9 Sackville Street, Heidelberg Heights, 3081 Tel. & Fax: 459 4312 Komerční ing.M.Váůa nabízí účetní a J daňové služby v Melbourne a okolí. | 1 Eden Park Landscaping Services Provedu veškerou práci kolem vašeho domu a zahrady V. Ambrož Tel: 715 1116 j ____ 1 Bohemia Travel Cestujte s námi do celého světa ßri Sectíáčeli & Eva Jančí fová j obchod 6,176 Commercial Road, Prahran 3181 | 1 Telefon: 510 2474, 5108717, Fax: 510 2482 | Standa %pman Odborně položí dlaždičky a mramor. Omítne dům (Solid plastering). Volejte tel: 583 0352 Advokátní kancelář M.Kantor solicitors 500 Collins Street, Melbourne. Tel: 629 6196 Speciaíisujese se v oblasti poslední vůle a testamentaInich úkonů, nesporného práva smluvního a spolkového, převodů a pronajímáni nemovitostí. COOL ZONE REFRIGERATION P/L Opravy, konstrukce, prodej chladících zařízení Petr Kubásek, Tel: 587 1488, Fax: 587 3754 Inzerce v KVARTu: Měsíčně $15, ročně $120 . [pageend8]Výroky a různosti Citáty 2 Českého tisku * Prezident Havel podepsal novelu trestního zákona včetně problematického paragrafu 102 o hanobení republiky a jejích představitelů současně s návrhem Ústavnímu soudu k novelizaci zmíněnho paragrafu. Současně požádal i vládu, aby předložila parlamentu dílčí novelu §102 a §103. Odhlasování těchto paragrafů, připomínajících podobné zákony z dob komunistické totality, v rámci novely trestního zákona parlamentem vyvolalo protesty novinářů a mnoha občanů včetně organizací zabývajících se ochranou lidských práv a svobody projevu. Po lavině protestů celá řada poslanců - i z těch, kteří pro zákon hlasovali - prohlásila, že s paragrafem nesouhlasí, nad čímž prezident ve zdůvodnění svého návrhu Ústavnímu soudu projevil údiv. Předseda poslanecké sněmovny M.Uhde řekl, že prý prezident přispěl k tomu, že se vina za určité rozpaky kolem zmíněného zákona připsala na vrub parlamentu a že vláda na rekodofikaci uvedených paragrafů již delší dobu pracuje. Předseda Levého bloku J. Ortman (poslanec KSČM) označil prezidentův krok jako procedurálně chybný, neboť je prý možné předložit novelizaci až po uvedení zákona v platnost a že on předloží novelu zákona jménem levice sám Prezident v odpovědi doporučil kritikům svého postupu, aby si dobře jeho návrh přečetli - jeho návrh se týká dosud platného zákona z doby federace; jeho novelizace pak přímo ovlivni zákon, který podepsal * Rudé právo uveřejnilo výsledky výzkumu veřejného mínění podle nichž se k pravici hlásí 42%, k levici 19%, ku středu 30% a 9% dotázaných neví, kam se zařadit Ku krajní levici se hlásí 2% a ku krajní pravici 5% dotázaných. Téměř všechny sociální skupiny se v průměru zařazují vpravo od středu. Výjimkou jsou občané ve věku nad šedesát let, kteří většinou se hlásí k levici. Z jinného výzkumu veřejného mínění vyplynulo, že 52,9% dotázaných se přiklání spíše k vládě pevné ruky a pevné koncepce nežli k demokratickým dikusím. Ve většině s vládou pevné ruky souhlasí nejstarší generace, kteří vyjadřují obavy nad růstem kriminality, a mezi příznivci levice a krajní pravice. * Rada pražského zastupitelstva přijala vyhlášku stanovující sankce za hanobení představitelů hlavního města Prahy, místních starostů a radních. Ještě té samé noci však radní svolali mimořádné zasedání rady, kde své ranní rozhodnutí zrušili. Náměstek primátora J.Exner, který byl jedním z předkladatelů vyhlášky prohlásil, že byl jejím přijetím překvapen a že šlo o druh žertu. * Premiér Václav Klaus podepsal na závěr své dvoudenní návštěvy v Lublani dohodu o zóně volného obchodu mezi Slovinskem a Českou republikou. * Předsedkyně Spolkového sněmu Rita Sússmuthová vyzvala předsedu Českého parlamentu M. Uhdeho při jeho oficiální meziparlamentní návštěvě Spolkové republiky, aby oba zastupitelské sbory diskutovali o odškodnění českých oběti nacismu a problematice sudetských Němců. Milan Uhde spojení obou otázek do jedné diskuze odmítl. * Vláda rozhodla přispívat Mezinárodnímu měnovému fondu ročně 41 milióny korun na program finanční pomoci nejchudším zemím světa. * Poslanecká sněmovna schválila vládní návrh zákona o státním rozpočtu ČR na rok 1994. Rozpočet je koncipován jako vyrovnaný s celkovými příjmy a výdaji ve výši 381,8 miliardy korun. Minister financí Ivan Kočárník po hlasování prohlásil, že Česká republika se tak stala jednou ze dvou postkomunistických zemí, které již mají schválený rozpočet, a jedinou zemí, která má rozpočet vyrovnaný a označil současný hospodářský vývoj za pozitivní. Komunistická a sociálnědemokratická opozice vyjádřila s jeho slovy "hluboký nesouhlas". * Prezident francouzské republiky F. Mitterrant navštívil ČR. Na připomínku památné snídaně s disidenty při jeho poslední oficiální návštěvě před pěti lety, se sešel s bývalými českými disidenty na obědě spolu s prezidentem V.Havlem. * Ministerstvo vnitra vypracovalo zprávu na téma "Interetaické konflikty". Vyplývá z ní, že nejčastěji jsou obětmi rasově motivovaného násilí Romové, následováni Vietnamci, Bulhary a Rumuny a počet incidentů roste. Jen v roce 1993 došlo k pěti vraždám s pravděpodobně rasistickým pozadím * Premiér V. Klaus pověřil ministra I. Němce funkcí koordinátora jednání o umístění Rádia Svobodná Evropa v České republice. Před časem, po vyhlášení vlády USA o snížení rozpočtu stanice v roce 1995 na třetinu současného stavu, vedení stanice rozhoduje o přemístění stanice bud do Prahy nebo do Washingtonu. * Podle údajů Ústavu zdravotnických informací a statistiky, v roce 1992 poklesl poprvé od roku 1987 v České republice počet umělých přerušení těhotenství. V roce 1992 bylo provedeno 108 444 potratů, což je o 10 344 méně než v předchozím roce. Na Slovensku jich bylo 49 266. * Do druhé vlny kupónové privatizace se přihlásilo celkem šest miliónů občanů. Předseda Fondu národního majetku Tomáš Ježek uvedl, že po provedení účetních uzávěrek podniků a společností budé možné vypracovat a zveřejnit definitivní seznam a uzavřít předkolo do konce února tr. K 21 .březnu by pak bylo možné zahájit první kolo druhé vlny privatizace. * "České zloděje rozpoznáte od těch našich velice snadno - Češi berou úplně všechno. Například nedávno se někdo vloupal do buňky stavebních dělníků a ukradl jim i montérky. To by našinec [pageend9]neudělal”, řekl novinářům W. Korotzuk, hlavní policejní inspektor z bavorského příhraničního okresu Tirschenreuth. * Pražský soud začal projednávat žalobu, ve které bývalí Chartisté a disidenti Petr Cibulka a Luboš Vydra, redaktoři Necenzurovaných novin (dříve Rudé krávo) žádají od prezidenta republiky omluvu za výrok, že publikace seznamu spolupracovníků a agentů StB způsobila mnoho tragedií. Prezident ve své výpovědi uvedl řadu anonymních příkladů (ale občanů ochotných svědčit) a prohlásil: "Petře a Luboši........stydím se za to, že vaše jména byla kdysi pod prohlášením Charty 77." Po vyzvání, aby se k slovům Václava Havla Petr Cibulka vyjádřil, prohlásil: "Vašku jsi prase, jsi hovado” a po kratším výslechu odmítl vypovídat s tím, že soudkyně manipuluje proces ve prospěch V. Havla. Oba obhájci pak obvinili soudkyni z podjatosti a jednání bylo odročeno, aby o jejich námitce mohl rozhodnout Vrchní soud v Praze. * "Je to velké neštěstí, asi jako kdyby u nás vyhrál Sládek", komentoval výkonný místopředseda Občanské demokratické strany Petr Čermák volební výsledek Rusku. Předseda vlády V. Klaus po vládním zhodnocení výsledků ruských voleb prohlásil, že za horší a pro nás významnější považuje dlouhodobý trend v Rusku - neúspěšnost prováděných reforem - než jednotlivé výroky politika, který ve volbách uspěL "Snažíme se vybudovat nové Rusko. Bát se nás už nemusíte," prohlásil mezi jiným reportérům Lidových novin poradce pro zahraniční politiku prezidenta Jelcina Dmitrij Rjurikov, když podával vysvětleni, proč je proti ruským zájmům, aby země bývalého "socialitického tábora” se staly členy NATO. * Miroslav Štěpán, předlistopadový tajemník pražského výboru KSČ (odsouzený v roce 1990 na 4 roky vězení za svojí úlohu při potlačování studentské demostrace 17.listopadu 1989), zaregistroval občanský spolek "Lidová unie národní a sociální záchrany". "Naším úmyslem v žádném případě není obhajovat návrát komunismu. Nejsme proti pluralitní demokracii a systému právního státu," prohlásil o záměrech svého novéhu spolku, i když ještě před rokem tvrdil, že cílem jeho snažení v Komunistické straně Čech a Moravy je: "Samozřejmě, že nám jde o návrat před listopad 1989, jinak by přece komunistická strana neměla smysl". * Svou první deklaraci také již v červnu publikoval "Výbor národní kultury", v jehož řadách se lze setkat s jmény jako Jiří Hájek (předlistopadový šéfredaktor Rudého práva), herec Josef Větrovce, písničkář Ladislav Staidl a pověstný spisovatel Alexej Plůdek. Záměry "Výboru" nejlépe charakterizuji slova L.Štaidla, že "současný politický a ekonomický vývoj působí na českou kulturu téměř jako genocida.......ale koncepci, jak postupovat proti diktátu trhu, zatím nikdo nepřinesl”. * Od prvého ledna padlo další déditství komunismu. Prokuratury se přeměňují na státní zastupitelství. To ale bude začínat bez "šéfa" - vládním koalicičním stranám se nepodařilo najít vhodného kandidáta. 4 Ústavní soud odmítl návrh skupiny 41 levicových poslanců k zrušení Zákona o protiprávnosti komunistického režimu protože je v rozporu s vyhlášenými občanskými a politickými právy, a potvrdil jeho platnost všech jeho vyhlášení a ustanovení. Zástupce navrhovatelů J. Ortman, poslanec Levého bloku prohlásil po rozhodnutí soudu, že trvá na svém a že se možná obrátí na orgány Rady Evropy. Současně i Z. Jičínský (Česká sociálně demokratická strana) po zveřejnění zdůvodněni rozhodnutí vyjádřil obavu, zda /'Ústavní soud bude s to plnit svou úlohu garanta ústavnosti". * Podle Estopadového výzkumu veřejného mínění volební preference se v podstatě nezměnily. Strany vládni koahee se stále těší přízni vohčů - jen Česká strana sociálně demokratická klesla se 17% na 14%. , Výzkum volebních úmyslů v prosinci přinesl jen malou změnu. Za pozornost stoji skutečnost, že v případných prosincových volbách by se do parlamentu dostaly jen čtyři pohtické strany - Občanská demokratická strana s 28%, Česká strana sociálně demokratická s 11 %, Občanská demokratická aĽance s 11 % a Komunistická strana Čech a Moravy s 5%. Po rozděleni preferencí by pak ODS měla přibhžně 50% poslanců, ODA s ČSSD po 20% a KSČM 10%. Výzkum také potvrdil neměnící se vztah občanů k pohtické reprezentaci - prezidentovi důvěřuje 69%, vládě 56% a parlamentu jen 20% dotázaných. * Český rozhlas ukončil své zahraniční vysílání na Slovensko. * Britský týdeník "The European" srovnává ve svém novoročním čísle atentát na Johna F. Kennedyho se smrtelnou havarií A Dubčeka V obou případech zůstávají neobjasněny kEčové okolnosti. Dubček měl koncem srpna 1992 odletět do Moskvy a svědčit o srpnu 1968. Dále byl zásadním odpůrcem rozdělení Českoslvenska a krátce po havárii si Slovensko odhlasovalo samostatnost Řidič auta, který pak byl odsouzen k dvěma měsícům pro nedbalou jízdu (nikohv za zaviněnou smrt jiné osoby), byl příslušníkem komanda STB a trénovaný kaskadér (stuntman), byl nalezen na zcela jiné straně havarovaného vozidla a se zcela rozdílným zraněním než A Dubček. * Koncem první poloviny ledna navštívil US prezident Bili CEnton Prahu. Nebyl tam poprvé, ztrávil tam týden v lednu 1970 jako host Bedřicha a Jiřiny Kopoldových. CEnton se seznámil s jejich synem na univerzitě v Oxfordu, kde oba v té době studovaE. CEnton se tak na vlastní oči seznámil s okupovaným Československem, při odjezdu z Prahy řekl Kopoldovým, že se vrátí jako vevyslanec. ZmýEl se a přijel tam jako prezident. - O - [pageend10]‘Borůvková Přijďte si pochutnat na jídlech připravených z čerstvých borůvek Neděle 23. ledna ve 12 hod. v Národním domě. Vyhlášenírekordu v ježení ttč-U-CLč švestkových knedlíků. Vítěz bude odměněn Velkou cenou. Vstup volný. UNIVERZITA KARLOVA Nejstarší univerzita střední Evropy, založená 7. dubna 1348 Kaklem IV, císařem Římským a králem Českým, hledá svoje absolventy roztroušené po celém světě, aby ji pomohli v roce 1998 oslavit 650. výročí vzniku. Přihlašte se prosím na adresu: Prof. PhDr. Michal Škapa Ovocný Trh 3 11 636 PRAHA 1 CZECH REPUBLIC EUROPE SEZNÁMENÍ £ Ráda bych poznala příjemného muže okolo 60ti let, nejraději vdovce, který také už nechce být sám. Pište na adresu SOKOL, 497 Queensberry St., North Melbourne 3051. © Osamělá čtyřicetipětiletá žena hledá kamarádku, která je také sama. Pište na adresu: SOKOL, 497 Queensberry St., North Melbourne 3051. $ Fly Czechoslovak Airlines Airbus A310-300 from Singapore, Bangkok and Jakarta via Prague to all Central and Eastern European destinations. Contact your travel agent or Czechoslovak Airlines, Suite 808, Australia Square Tower, Sydney, 2000. Phone: 247 6196 Fax:232 1713. [pageend11]SAFE WAV TRAVEL^ agent for LUFTHANSA, LAUDA AIR, ČSA^ Ptoá# od f 157 0 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 .Fax: (03) 534 4206. 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 — JľKCAfí\[!CVA ZÁBAVA Na hromnice o hodinu více. V sobotu 5. února v 7.30, 497 Queensberry St. North Melbourne Hraje STUDIO 4, vaří Libor Adam Vstupné $10, se slevou $8. Večeře a pití k dostání na místě. Příjdte se za námi pobavit. Čeká vás dobré jídlo, dobré pití a dobrá nálada. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List THE CZECHOSLOVAK SOKOL GYMNASTICS ASSOCIATION LTD. BY AUSTRALIA POST CATION No. VBH 6363 POSTAGE PAID AUSTRALIA IF UNDELIVERED, RETURN TO 497 QUEENSBERRY STREET, NORTH MELBOURNE, VICTORIA 3051 [pageend12]