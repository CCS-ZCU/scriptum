POLYGON 1 Curych,31.1.2000 [pageend1]ČESKÝ EXILOVÝ ČASOPIS - ZEITSCHRIFT IN TSCHECHISCHER SPRACHE - MAGAZIN IN CZECH LANGUAGE POLYGON (Pokračovatel sloučených exilových dvouměsíčníkú REPORTÉR, Švýcarsko, roč.17. a ZÁPAD, Kanada, roč.21.) Vychází osmkrát ročně v časových intervalech 6 až 8 týdnů. VYDAVATEL: Polygon Verlag (Ludvík Friede). Adresa pro listovní zásilky: Postfach 1737, CH-8048 Zürich-Altstetten Telefon:+41-1-432 1768 - Fax:+41-1-433 0620 OBSAZENÍ A ADRESY REDAKCÍ: Švýcarsko: Ladislav Josef BERAN, šéfredaktor, tel./fax: +41-52-316 1042, Schlattwiesenstr.8, CH-8444 Henggart. Kanada: Miloš ŠUCHMA, tel. +1-613-824 7439, fax +1-613-834 8757, e-mail: suchma@intranet.ca - Adresa pro listovní zásilky: Polygon(Západ), Box 9021 Terminal P.O., Ottawa, Ontario, Canada K1G 3T8 SRN: Rudolf STRÖBINGER, tel. +49-4931-7525, fax +49-4931-74680. Zastoupení pro Austrálii a Nový Zéland: Mrs Marcela CECH, 65 Kiama Ave., Yeppoon QLD 4703, AUS. - Tel.+61-74-939 7624, fax+61-74-939 7552 Právní zastoupení:: JUDr Milan HULÍK, Bolzanova 1, 115 03 Praha 1. Tel./fax: +420-2-2421 0449, e-mail: hulik@mbox.vol.cz Distributor pro ČR: Viktor MOJŽÍŠ, Na průhonu 656/25, 181 00 Praha 8 - Čimice. Administrace a inzerce: viz Polygon Verlag. Polygon je vydáván v úzké spolupráci českých renomovaných publicistů, žijících v různých zemích. Vedle příspěvků stálých dopisovatelů v něm jsou publikovány též články jiných autorů. Vydavatel, redaktoři a dopisovatelé si nečiní nárok na honorář. - OBSAH PUBLIKOVANÝCH ČLÁNKŮ nemusí vyjadřovat souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku „Převzato z časopisu Polygon, Curych“. SAZBA A TISK: Kooperace: Polygon Zürich, Tiskárna Mníšek (Mnišek pod Brdy) a Milan Čimburek. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent v jiné měně. Sponzorované předplatné v ČR: CZK 248,- + poštovné (v současné době CZK 128,-/rok). Prodej za koruny je limitován dostatkem sponzorských darů. OBJEDNÁVKY ODBĚRU, změny adres a reklamace dodávek jsou vyřizovány rychleji, jestliže jsou adresovány na centrální administraci do Curychu, tj. POLYGON, Postfach 1737, CH-8048 Zürich-Altstetten. Změnu adresy hlašte podle možnosti nejméně čtyři týdny před její platností. DOSAVADNÍ ODBER je nutno vypovědět písemně nebo telefonicky nejpozději ihned po obdržení posledního předplaceného čísla, lépe však ještě dříve. Při nevypovězení odběru platí zásada, že abonent bude v odběru pokračovat. BANKOVNÍ SPOJENÍ: CH: Postcheckamt Zürich, č. konta 80-60451-5, název konta: Polygon-Verlag. - D: Volksbank Hochrhein, Waldshut-Tiengen, Bankleitzahl 684 922 00, č.konta 2175380, název konta: Polygon-Verlag. - S: Postgirot Sverige, číslo konta: 59537-1, název konta: Polygon. - Kanada: The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta: 61176-0047929, název konta: Polygon. KMENOVÍ PUBLICISTÉ A SPOLUPRACOVNÍCI: Jan BENEŠ, USA/CZ - Zbyněk BRADA, USA - Marcela ČECHOVÁ, AUS - Vladimír CÍCHA, Canada - Luděk FRÝBORT, D - Milan HULÍK, CZ - James V. JAKOUBEK, USA - Josef KOLÁČEK, Vatikán - Jan KRISTOFORI, N/CH/CZ - Jih KŘÍŽEK, USA - Tomáš KRYSTLÍK, D - Radek KUČERA, NL - Benjamin KURAS, GB - Robert LAMBERG, Argentina - Jaroslav LAMBERT, CH - Josef LANDERGOTT, CZ - Zdeněk F. LEINER, F - Jára MEČŮ, USA/CZ - Dušan NOVÁK, CZ - Vlastimil RADKOVICKÝ, D - Jindřich STIKAROVSKÝ, RSA/CZ - Michaela SWINKELS-NOVÁKOVÄ, B - Pavel ŠTILLER, D - Jaroslav TEPLÝ, NL - Vladimír VALENTA, Canada - Pavel VERNER, CZ - Otakar ZOUFALÝ, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Botswana, Brazílie, ČR, Costa Rica, Chile, Dánsko, Ecuador, Filipíny, Francie,Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapoor, Slovensko, Španělsko, Švédsko, švýcarsko, Ůruguay, USA, Velká Británie, Venezuela Z OBSAHU ČÍSLA 1/2000: FOTOGRAFIE NA TITULNÍ A ZADNÍ STRÁNCE OBÁLKY patří k článku J.Koláčka „Smrk za smrk“ na straně 31. Josef LANDERGOTT, Dušan NOVÁK: Česká politika minulých týdnů (přehled politický a hospodářský)...........................................................1 Vladimír VALENTA: Komentáře (Na čem stojí český stát - Coca nebo Pepsi • O chlupech v polévce)..............................................................13 Milan HULÍK: Sametu bylo deset a moci dva tisíce................................................................................................................................................ 18 James V. JAKOUBEK: Svižným krokem vzad (4)................................................................................................................................................. 24 Jára MECÚ: Meditace na rozhraní věků................................................................................................................................................................... 28 Josef KOLÁČEK: Smrk za smrk................................................... 31 Ladislav LOJDA: Světová hrozba pro třetí tisíciletí................................................................................................................................................ 33 Ladislav Josef BERAN & Jiří LOBKOWICZ: Restituce a práva Čechů v zahraničí.............................................................................................. 36 Jiří JEŠ: Úvahy, názory, rozbory (K diskusi o referencu ■ Ještě k prezidentské volbě 1989) .......................................................... ................. 38 Jindřich STIKAROVSKÝ: Jak jsem dobyl Mugimbu - 3. kapitola ...........................................................................................................................42 Jan BENEŠ: SLOUPKY............................................................................................................................................................................................ 44 Pavel ŠTILLER: 105 let Ferdinanda Peroutky.........................................................................................................................................................48 Luděk FRÝBORT: Návrh společenské vize.............................................................................................................................................................. 52 Ladislav Josef BERAN: Stavba smířeni................................................................................................................................................................... 58 Jaroslav TEPLÝ: Romové, Cikáni, podzim 1999 .................................................................................................................................................... 64 Vlastimil RADKOVICKÝ: Ošidné bilancováni.........................................................................................................................................................66 Karel POKORNÝ: Jak jsme nahlíželi do svazků StB...............................................................................................................................................67 Tomáš KRYSTLÍK: Střípky z Kocourkova...............................................................................................................................................................68 Polygon č. 2/2000 vyjde kolem 15. března 2000. - Redakční uzávěrka je 22. února 2000 [pageend2]SVATÝ VÁCLAV, JAKOŽ I DALŠÍ ČEŠTÍ SVĚTCI A PRAŽANÉ, VÍTAJÍ NOVÝ ROK 2000. ZDA VÉVODA ZEMĚ ČESKÉ OSOBITĚ KOPÍM TŘÁS", ZNÁMO NENÍ, ALE TŘÁSL SE CELÝ VÁCLAVÁK JAN BENEŠ Česká republika minulých týdnů Politický přehled Polovina listopadu a prosinec roku 1999 JOSEF LANDERGOTT Politici ve starém roce už neměli chuť řešit větší věci a tak jen doznělo několik dávno načatých sporů. Strakovu akademii opustili dva z nejvíce kritisovaných ministrů. Zeman uzavřel dělení staré federace a zrušením plotu-zdi u domu neplatičů byl v ústeckých Ne- štěmicích zrušen i všesvětový případ českého rasismu. Parlament a vláda Sněmovna začátkem prosince nevzala na vědomí vůli Senátu i Ústavního soudu a znovu odňala 14. platy ústavním činitelům v původním rozsahu, tzn. včetně soudců (viz Polygon 7/99). Schválila novelu trestního zákona, kterou bylo na poslední chvíli zabráněno promlčení komunistických zločinů. Proti byli 34 poslanci, komunisté a někteří jejich bývalí soudruzi, kteří nyní sedí v lavicích ČSSD. Definitivně propadl zákon o partnerském soužití pro homosexuály. Zde při hlasování partajní příslušnost významnější roli nesehrála (viz Polygon 5+6/99). Ústavní soud zrušil z podnětu poslanců ODS, US a několika lidovců jarní novelu zákona o vypořádání majetkových nároků v družstvech, tzv. POLYGON 1/2000 1 [pageend3]transformační zákon 1992 (viz Polygon 5+6/99). Soud dospěl k závěru, že PS porušila princip právní jistoty a důvěry v právo, a naopak že legalisovala postup zemědělských družstev (JZD). Po sedmiletém odkladu od r. 1992 měli postižení dostat maximálně deset procent majetkových podílů, nejvýše však 10 tisíc Kě. Ústavní soud tak zrušil jeden z ekonomických a politických pilířů v listopadu zesnulého lidoveckého vůdce a bývalého ministra zemědělství Josefa Luxe a dnešního ministra zemědělství a předtím představitele družstev Jana Fencla, nyní ČSSD. „Věřitel“ měl možnost získat státní dluhopisy se splatností 20 let s úrokem dvě procenta, které měl pak odkupovat Pozemkový fond. Týká se to 300 tisíc lidí a majetku úhrnem za 30 miliard korun (!). Poslanci však udělali Luxovi posmrtně jinou radost a splnili mu přání, které v koalici s ODS nikdy neprosadil: v rámci novely zákona o spotřebních daních přišla do republiky „zelená nafta“. Zvýhodňuje zemědělce, jimž bude vráceno 60 procent spotřební daně z nafty projeté v zemědělské prvovýrobě, včetně „pěstování hub, okrasných květin a léčivých či aromatických rostlin“. O šmelině v zákoně řeč není. Ve sněmovně konečně po letech prošel nový tiskový zákon, který nahradil normu z roku 1966, upravovanou v roce 1990. Nový zákon ruší tiskovou opravu a zavádí právo na odpověď, pokud se osoba či instituce domnívá, že byla dotčena čest, důstojnost, soukromí nebo její dobré jméno. Tzv. dodatečné sdělení je pro toho, o kom se psalo jako o osobě, s níž je vedeno trestní, přestupkové nebo správní řízení, aby tisk uvedl informaci, jak záležitost skončila. Za obsah periodik odpovídá vydavatel. Neprošel zákon o majetkových přiznáních, který by zavazoval lidi s majetkem vyšším než deset milionů korun, aby poskytli finančnímu úřadu jednou za tři roky přehled svého jmění. Odpor klausovců, unionistů a lidovců se stručně vešel do výroku Miroslava Beneše z ODS: „Zákon by rozdělil společnost na bohaté a chudé.“ Stejně neúspěšný byl návrh vlády na zavedení registračních pokladen pro menší podnikatele, od čehož si slibovala zvýšený příliv daní až o téměř pět miliard korun ročně. O jeden hlas podruhé neprošel vládou upravený návrh rozpočtu (viz Polygon 8/99). ODS, unionisté a lidovci požadují snížení výdajové stránky o více než 30 mid korun, téměř v rozsahu plánovaného schodku. Za souhlas s rozpočtem vyžadují rozsáhlé změny v Zemanově kabinetu. President Havel vyzval Klause, aby ODS zrušila smlouvu s ČSSD, když stále vládu kritisuje. Ze2 POLYGON 1/2000 man demisi podávat také nebude. Ví, že se s Klausem dohodne. Po šesti letech marných snah prošel ústavní zákon o referendu (viz Polygon 7/99). Proti byli poslanci ODS a část unionistů. Občané, kteří bojovali proti nacismu v čs. zahraničních a spojeneckých jednotkách, dostanou od státu částku min. 120 tisíc za rok bojů a 5000,- za každý další měsíc. Poslanci schválili výroční zprávu Všeobecné zdravotní pojišťovny 1998 a v ní ztrátu ke třem miliardám korun. Dnes se už díra ve VZP, v níž je pojištěno na 7,8 milionů Čechů, tzn. tři čtvrtiny pojištěnců v republice, odhaduje min. na 15 miliard korun. Pod tlakem ulice Před vánocemi pod okny poslaneckých kanceláří a sněmovny uspořádali odboráři výraznou protestní demonstraci. Někteří z nich ve zkrachovaných firmách státního „rodinného stříbra“ již tři měsíce nedostávají výplatu: „Hanba, Chceme peníze, Peníze za práci apod.,“ znělo Malou Stranou (viz Polygon 4 a 7/99). Konečně se do protestů proti zadržování mezd výrazněji vložila odborová centrála a senátor Richard Falbr také před poslanci obživl. Je prý podle člověka, který držel za Klause sociální smír a od Zemana se dal pro změnu zapsat na senátorskou kandidátku, hanbou předešlých i této vlády, že lidé v krachujících podnicích nedostávají výplaty. „Otec“ Falbr dovedně manipuluje s nespokojeností postižených: je-li třeba, dovolí jim si zade- monstrovat i před parlamentem. Falbr zároveň pomohl zemanovcům, protože sněmovna právě vrátila vládní návrh zákona o konkursu a vyrovnání. Odboráři jeho přijetí požadovali a chtěli, aby zaměstnanci po krachu firmy od úřadů práce dostali tři měsíční platy. Zaměstnanci mají být zastoupeni ve výborech věřitelů a správci konkursní podstaty mají přednostně vyplácet nevyplacené mzdy. Sněmovna pod tlakem hlučících dělníků pod okny přijala hlasy komunistů, ČSSD a lidovců usnesení, vyzývající vládu, aby na výplatu zadržovaných mezd uvolnila 400 milionů korun, které skutečně ministerstvo financí ještě ve starém roce rozeslalo. Vláda. Ministr pro věci tajné, Jaroslav Bašta, potvrdil, že firma s vazbami na představitele ODS, liberecký Agroplast, na který uvalila americká vláda sankce pro obchodování zbraněmi se zeměmi ze seznamu států podporujících terorismus, [pageend4]je podporovaný moskevskými bankami, blízkými starostovi Juriji Lužkovi (viz minulý Polygon). Pavla Mertlíka kabinet pověřil prošetřit, co se vlastně stalo s penězi Evropské komise z programu PHARE v letech 1990 - 1996. Nejvyšší kontrolní úřad totiž zjistil, že ČSFR ani ČR nemá žádný doklad o ratifikaci příslušných mezinárodních smluv. Řada nadací a regionálních agentur nedokáže doložit účty, ani sdělit, na jaké projekty vlastně peníze EU v ČR šly. - Bruselské kontrolní mechanismy mají, jak vidno, přinejmenším stejně ošklivou pověst jako ty pražské. Zeman odhodil další dvě zátěže Koncem listopadu resignoval druhý ministr Zemanova suicidálního teamu. Křeslo vicepre- miera opustil senátor Egon Lánský, který se s výrazným neúspěchem pokoušel koordinovat kabinet v práci na plnění dohod s EU. O skandálcích „Mr. Europe“ ve své resignaci nehovořil a k prošetřování „vídeňského“ konta, resp. toho, jak nikam žádných 300 tisíc dolarů nepřevedl, ale asi sám sobě vybral, se odhodlala dokonce i policie (viz Polygon 7/99). Konto ovšem byla jen záminka. Jakmile se za Lánským zavřely dveře, všichni si oddechli. Vláda mu poděkovala, a to dokonce za činnost na Radiu Free Europe, až to zavánělo sarkasmem (tak Miloš Zeman). K tomu Lánský: Z vlády bych neodešel, kdybych neměl zdravotní problémy. - Život si zařídil tak, aby z něho měli problémy jiní... V Senátu ho pak kolegové pojali jako onoho kozla: Lánského neudělali zahradníkem, ale byl zvolen do výboru pro evropskou integraci... Ve druhém prosincovém týdnu z ministerstva zdravotnictví odešel Ivan David. Nešťastný chaota do posledního okamžiku stále hrál nevědomého a nevidoucího. Jak říkal, na jeho resignaci prý hlavně tlačili někteří funkcionáři ČSSD. Zeman připustil, že se David příliš soustředil na boj s bílými mafiemi a doplatil na to. Dočasně byl řízením resortu pověřen místopředseda vlády Vladimír Špidla. Okamžitě doprovodil ke dveřím jednu z nejkontroversnějších bytostí aparátu, ředitelku ministerské kanceláře Soňu Pivoňkovou a další z bývalé party. Špidlovi také hned ve sněmovně prošly dva zákony ještě z kuchyně Davidova teamu jen proto, že je nepředkládal původní předkladatel. Bývalý ministr financí a předtím pokladník strany Lidového domu, téměř totéž v Dienstbie- rově Občanském hnutí a prý vyhlášený odborník Ivo Svoboda a jeho associée Barbora Snopková byli během vyšetřování případu a. s. Liberty Mělník vzati v posledním listopadovém týdnu do vazby (viz Polygon 7/99). Jsou podezřelí z toho, že vytunelovali kdysi největšího výrobce kočárků. Jako svědek figuruje i bývalý člen dozorčí rady kočárkárny, Svobodův předchůdce v pokladnické funkci ČSSD a dnešní senátor Ivan Havlíček. Svoboda se ve vazbě psychicky zhroutil a několik dnů byl hospitalisován. Snop- kové se daří celu snášet mužněji. Případ dvou breptalů verš. Zieleniec Jan Kavan dostal po Lánském agendu a příplatek za funkci místopředsedy vlády. Hned ho ale zaskočil president Havel, který se Josefu Zielen- covi omluvil za obvinění vznesená „svými ministry“ o uplácení novinářů, aniž by předložili jediný důkaz (viz Polygon 5+6 a 8/99). Havel zdůraznil, že chce být „věren svému pocitu odpovědnosti za jednání těch, které jmenuje.“ Prý nabyl dojmu, že oba ministry celá věc mrzí. President svou omluvu podle mluvčího Špačka považuje za „mravní apel“, všichni ostatní spíše za ukázku osvíceného monarchismu. Oba uličníci z ČSSD respektovali Havlovo právo „rozhodnout se omluvit komukoli v jakémkoli kontextu.“ O epifaniích se pak Kavan vzmužil, dal si plech do kalhot a k novinářům procedil: „Vnitromi- nisterská kontrola přímé důkazy o zneužití smluv a vědeckých projektů znějících jednoznačně a prokazatelně na jména novinářů za účelem osobní presentace bývalého ministra Josefa Zie- lence nenalezla. Proto se panu Zielencovi omlouvám.“ Vzápětí omluvu zlehčil tím, že stejně má svá podezření a s jeho celkovým stanoviskem se ztotožnil také Miloš Zeman. Diletantsky řízený atentát ČSSD proti sympatisantovi US a nepříteli koaličního přítele dopadl hanebně. - Jinak je vše v pořádku, oba mluvkové jsou zdrávi a zůstávají nadále na čele pražské politické representace. Z koaliční kovárny Gremium ODS poslalo po zamítnutí rozpočtu sněmovnou předsedovi ČSSD dopis, kterým ho vyzvala, aby opustil představu, „že Vaše menšinová vláda může dělat většinovou, tedy ryze sociálně demokratickou politiku“. ODS chce do vlády, „do které by demokratické parlamentní strany dodaly svoje nejlepší lidi.“ Taková vláda by měla do konce volebního období zvládnout tři cíle: ekonomický růst, boj s nezaměstnaností a rychlý postup k EU - při současném hájení národních zájmů. Prý si to občané republiky zaslouží a takové řešení je podle rétoriky ODS „positivní, státnické a moudré“. Partaje se pak v uvedeném duchu dohadovaly, zda je dopis zpochybněním či zrušením koaliční smlouvy, a politické kapacity si navzájem dopoPOLYGON 1/2000 3 [pageend5]ručovaly, aby si psaní ještě jednou přečetly. Když epištolová iniciativa vyprchala, přestali se klausovci o velkou koalici zajímat. Měli alibi, mohli ukázat na toho, kdo říkal „ne“ a výhodnou výchozí posici pro zvýšení tlaku na ČSSD. Zemanovci podle smlouvy o vytvoření stabilního politického prostředí v ČR z července 1998 v prosinci požádali o svolání smírčího řízení. Jednání ČSSD - ODS o rozpočtu, o reorganisaci vlády a dalších předmětech začala hned v prvním lednovém týdnu 2000. Konec rasismu v Čechách Po hysterické kampani proti doupěti rasismu ve Střední Evropě na adrese Matiční ulice v ústeckých Neštěmicích se radní rozhodli plot odstranit. Stál od října do listopadu, postaven i rozebrán byl během několika hodin. Současně ústecký soud odsoudil k několikaměsíčním tres- tům tři Cikány, kteří o loňských velikonocích napadli hlídku místních strážníků mj. se slovy „bílé svině“ a „president nám odpustí, když strážníka bodnem nožem“. Tímto incidentem se situace v Neštěmicích natolik priostrila, že se stala součástí loňského zpravodajství, symbolem vzlínání sociálního a ethnického osvícenství mezi Cikány-Romy v Čechách. Václav Havel skutečně naplnil hrůzná proroctví a koncem roku omilostnil ústeckou Cikánku, obviněnou z protičeských rasistických výroků: dáma z viditelné menšiny v Matiční ulici na kameru vzrušeně vykřikla: „Jste sviňáci, Češi!“ Případ pozřel všechny aktéry kromě těch, kvůli nimž mohl být vůbec medialisován: neplatiči zůstali dál neplatiči. Odstoupil ústecký primátor Ladislav Hruška a nahradil ho jeho zástupce Miroslav Pátek (také ODS). Postižení obyvatelé z druhé strany ulice prodali domy státu a postupně odcházejí. Někteří z mluvčích radikálních romských skupin se pustili do šéfa vládní komise Petra Uhla - vedle Vladimíra Mlynáře jednoho z těch, kteří otázku cikánské menšiny chtějí řešit spíše od kavárenského stolku než v terénu. Emil Ščuka a jeho ROI požaduje Uhlo- vo odvolání. Uhl si dovolil být dokonce osobní: na Slovensku při jednáních za Cikány hovoří vzdělaní lidé, což se o zástupcích Cikánů-Romů v Čechách prý říci nedá. • Zahraničí Premier Zeman se na summitu EU v Helsinkách dozvěděl, že rozšiřovat se bude bruselský spolek definitivně až po svých vnitřních reformách, což se stane nejpozději do konce roku 2002. Unie si vybrala další kandidáty vstupu, např. Slovensko a Turecko. Nerozhoduje, jak vyhlásili Evropané, datum zahájení jednání, ale připravenost a plnění dohodnutých kroků. Jan Kavan cestoval po zemích Střední Ameriky a Miloš Zeman před vánocemi po Filipínách, Vietnamu a Číně. Pochleboval tak mocně, až vznikl dojem, že přijel prodávat svíčky bez knotu. Číňané si po letech jednání velmi výhodně koupili turbiny do své přehrady a obchodníci mohli kalkulovat s obavou, že česká strana bude muset kšeft doplatit z rozpočtových peněz na podporu zkrachovaných domácích výrobců. Nicméně je přehrada Šen-tchou zakázkou za 9,5 mid korun a Zeman se (na rozdíl od Klause) připojil k povinným rituálům západních politiků v komunistických státech: směl mluvit o lidských právech, ale nikdo ho neposlouchal, a protože nemyslel vážně to, co říkal, udělal obchod... Ve Vietnamu prodal několik lokomotiv, což před třemi lety předjednali komunističtí poslanci Ransdorf a Filip. Oba dostanou provisi a stejně jako jejich pravicoví kolegové v parlamentu také oni v přímé účasti politiků na kšeftech nespatřují nic podivného. Odpárané dluhy V Bratislavě podepsali koncem listopadu Mikuláš Dzurinda a Miloš Zeman smlouvu a protokol o uzavření sedm let starých majetkových sporů po zaniklém Československu. Posledních sporných pět procent tak zmizelo z jednacích stolů (viz minulý Polygon). Česká vláda odkoupí od ČNB za 1 Kč pohledávku 25,8 mid korun vůči slovenské straně. Poděkování Zemana To- šovskému bylo učiněno na místě, ale daňových poplatníků v Čechách se už nikdo neptal. Fondy národních majetků si vyměnily akcie KB a VUB, což mělo české straně přinést výhodu cca. dvou miliard korun. Slovensko dostalo 4,5 tuny zlata z bývalého Československa, zlato z dob válečné Slovenské republiky nebylo ještě projednáváno. • Strany O aféře Kohl a financování CDU si česká demokracie může dát jenom zdát. Přitom finanční manipulace představitelů ODS, ODA, ČSSD a všech dalších jsou stejného typu. Ostatně, v hospodaření ODS se mj. nikdy neobjevily výrazné částky, které přišly na podporu demokracie od CDU, resp. od obou rakouských stran rudočerné koalice. ODS už posedmé svým vůdcem zvolila prof. Václava Klause, protože to byl sjezd, jak už před ním oznámil Klaus, stmelovací. Kongresová diskuse se v Liberci začátkem prosince točila z vel- 4 POLYGON 1/2000 [pageend6]ké části kolem různých letních a podzimních „iniciativ“ a pochopitelně proti sarajevským zrádcům. Mezi místopředsedy nahradil Miroslava Beneše Petr Nečas, zůstali Ivan Langer, Miroslav Macek a Libuše Benešová. Klaus neměl protikandidáta. ODS je zřejmě vnitřně pevnější než KSČM a členská základna vůdci bez jediného vzdechu odpustila podezření kolem Agroplas- tu či fiasko stínového kabinetu; klausovci přehlédli debakl Jiráskové v doplňovacích senátorkách stejně jako neúspěch strany v řádných senátorkách předtím. O penězích z privatisace Třineckých železáren, od „Pepy z Hong Kongu“ atd., se také nehovořilo (viz např. Polygon 8/97). Co všechno si může Klaus vůči svým lidem dovolit, hraničí s pohrdáním. Ve zprávě o partajních (ne)úspěších Fischerův triumf esopovským způsobem zdůvodnil „velmi zvláštní kombinací faktorů objektivních i subjektivních, námi ovlivnitelných i námi neovlivnitelných, námi způsobených i námi nezpůsobených.“ • ČSSD: Finančními skandály nepřehledně prolezlá vládní strana řeší styk s veřejností tradičními afroasijskými způsoby. Předseda senátního klubu ČSSD Zdeněk Vojíř je přesvědčen o tom, že vládaje tak dobrá a tak pracovitá, že ani nemá čas výsledky své bohulibé činnosti mediálně „prodávat“. Partajní obchodník a Kecal Lidového domu v Senátu ovšem neopomněl dodat, že takové aférky, jako ježdění politiků na benzin zdarma od nějaké firmy lze prý „pochopit i z lidského hlediska“ (o podvodu viz Polygon 7/99). - Vůl, kdo dává, a ještě větší, kdo nebere, říká jedno přísloví; o moudrosti senátorů zatím přísloví ani vtip není. MUDr. Karel Kobes, místopředseda ČSSD pro partajní záležitosti sice na sjezdu slíbil, že finance Lidového domu „osvětlí“. Rychle ale dostal rozum a nyní se dušuje, že o financování z dob Svobodových nic neví (srov. Polygon 4/99). Natož že by mu bylo něco podezřelé. „Moc jsem se o to zas tak nezajímal, protože mám jinou práci a jiné starosti,“ prohlásil medik, doufejme jindy soudný člověk. Dokonce to ani nechce zjišťovat, „hrabat se ve starých věcech“ (N. B.: z roku 1997). • Čtyřka: Jan Ruml dostál slovu, že již nebude unionistům dělat předsedu. Použil výzvy „Děkujeme, odejděte!“ a koncem listopadu na funkci resignoval. Jedna z kontroversních postav v politice posledních deseti let konečně prý dospěla: „Tento krok jsem učinil po zralé úvaze.“ Z politiky ovšem neodchází, protože nesložil senátor- ství a také nevyloučil, že by se do vrcholové politiky „po letech“ vrátil. Nyní bude mít čas docházet na jednu plzeňskou právnickou školu. Ruml byl od dubna 1990 náměstkem federálního ministra vnitra, od července 1992 do listopadu 1997 ministrem vnitra republikovým. Poslancem byl v letech 1992 (FS ČSFR) a 1996 - 1998 (v PS za ODS a US), od 1998 senátorem US. Členem ODS od začátku 1991, předsedou US od 1998. V posarajevské politice působil jako destrukční činitel, jemuž se loni po volbách podařilo zablokovat koaliční jednání a otevřít cestu k dohodě dvou prognostiků. DEU po říjnovém rozhodnutí Ústavního soudu o zrušení tříprocentní hranice voličských hlasů, nutné pro výplatu státního příspěvku na náhradu nákladů, nyní u téhož soudu dosáhla souhlasu s výplatou příslušné částky (za 1,45 % téměř 8 milionů korun; viz minulý Polygon). Ratibor Majzlík byl na sjezdu strany opět zvolen předsedou, místopředsedy zůstali Jan. Heglas, Petr Jančálek a Alena Hromádková. Svět se začal točit kolem studentských představitelů z let 1989/90 (viz minulý Polygon). Kdekdo je chválil, ale asi přechválil. Iniciátoři výzvy „Děkujeme, odejděte!“, kterou do konce roku údajně podepsalo na 150 tisíc lidí, se neshodují v tom základním: co dál? Část aktivistů chce fimgovat jako občanské sdružení, někteří by rádi novou partaj. Mezi ně patří Vlastimil Ježek, bývalý generální ředitel rozhlasu, který resignoval na místo generálního komisaře české účasti na světové výstavě Hannover Expo 2000 (je to ostatně neperspektivní akce). Začátkem prosince uspořádali výzvisté ve větších městech demonstrace. Na Václavské náměstí přišlo tak 50 tisíc lidí a režisér Igor Chaun přečetl požadavek na vypovězení koaliční smlouvy mezi ODS a ČSSD, na demisi vlády a na předčasné volby. Zdravici Václava Havla nepřipojil... Řada lidí se ptala, proč by měla někomu vůbec děkovat a proč by měla přispívat ke vzniku něčeho, co se sloučí s unionisty a podobnými. Lidé chtěli demonstrovat nechuť se současným partajním systémem, který aktéři sametu vytvořili. Čtyřkoalice, Impuls 99 a Ježek před vánocemi odkryli karty, když si předjednali, že půjdou do voleb společně. Čtyřka s Impulsem budoucího presidentského kandidáta Tomáše Halíka připraví společné programové dokumenty. • Ostatní: Komunisté z KSČM na konci listopadu ve Žďáru nad Sázavou potvrdili Miroslava Gre- beníčka předsedou partaje. Místopředsedy zvolil nový ÚVV Václava Exnera, Jiřího Dolejše, Zuzku Rujbrovou, Vlastimila Balína a Miloslava POLYGON 1/2000 5 [pageend7]Ransdorfa. Programové these „Program obnovy“ kopírují dederonskou PDS praktického právníka Georga Gysiho a také čeští komunisté se nalakovali nátěrem tzv. moderní levicovosti, státním kapitalismem, dokonce i trochou globalisace. Jinak vedou stále takové ty řeči a dělají si z lidí legraci (zůstalo psáno: „strana si zachovala a zachovává komunistický charakter“). Paradoxní je Grebeníčkovo stanovisko vůči ČSSD: „Je to Občanské forum č. 2,“ říká člověk, který nechce v KSČM vidět „KSČ č. 2“. O vánocích komunisté v euforii ze sebedůvěry poslali kardinálovi Vlkovi dopis s výzvou k „dialogu“ o věcech společného zájmu. Církevní činitelé hledali slova, „ne“ nenašli. Jiní komunisté, štěpánovci, sjížděli ve stejný čas svůj XIX. sjezd. Strana čs. komunistů se vrátila k tradičnímu označení KSČ a Miloslav Štěpán zůstává jejím generálním tajemníkem. V obou partajích vládne nálada typu „vítězství leží blízko“. Televisní války Jakub Puchalský se po četných výstrahách dostal na hranu a ze stolu generálního ředitele ČT si odnesl osobní věci. Od Rady veřejnoprávní televise obdržel ultimatum plné výhrad k řídící práci, chodu a úrovni hlavně zpravodaj- skopublicistické části. Dva týdny před vánocemi Puchalský odstoupil a zanechal po sobě podnik v chaosu (srov. Polygon 7/99). Nezlomila ho však politika ani špatné zpravodajství, ale finanční zájmy producentů. Ve válce o Novu došlo k dalšímu kotrmelci (viz minulé Polygony). Orgán volený sněmovnou, Rada pro rozhlasové a TV-vysílání, schválila žádost CET 21 o změnu složení společnosti a držitele licence na televisní vysílání. Vladimír Železný dal formálně přepsat svůj většinový podíl na „spřátelené“ subjekty. Hlavními podílníky držitele licence se po 49 procentech staly firmy Edikon a MEF Media. Železný tak mini- malisoval nebezpečí, že by soudy podle zákona o konkursu rozhodly o zabavení jeho majetku. • Výrok roku, stručně charakterisující sametové desetiletí, pronesl v prosinci nový generální ředitel ČEZ Stanislav Svoboda, předtím totéž ve Škodě Praha: „Myslím, že jsem natolik profesionál, abych se dokázal odpoutat od své minulosti.“ • President Jednu ze svých nejdůležitějších cest podnikl Václav Havel před vánocemi do Vatikánu. Předal vánoční strom a Jan Pavel II. označil smrt Jana Husí za „krutou“. K vlastní činnosti kazatele se hlava katolické církve nevyjádřila. Přesto byla slova řadou českých intelektuálů vykládána jako forma omluvy, jako „snětí břemene z českého národa“. Před spanilou jízdou do Říma Havla informovali předsedové obou parlamentních komor Benešová a Klaus o svých názorech na aktuální politiku. Klaus hradního pána, jak je při podobných příležitostech obvyklé, nadzvedl poznámkou, že by bylo hezké, kdyby Havel „domluvil“ menším parlamentním stranám. Mistr za kulisami Havel odtušil, že nikomu „nedomlouvá“, ale „pouze vyjevuje svůj názor“. - Roztomilé kočkováni, že? Pak ještě president ke snaze ODS sestavit s unionisty a lidovci vládu nepohotově řekl, že mu to připomíná toho pána, „který se nerozvedl a zahajoval veřejnou rozpravu o tom, kde by našel lepší manželku.“ Místopředseda ODS Miroslav Macek, který v přestřelkách s Havlem měl vždy navrch, odtušil: „Není nad osobní zkušenost.“ President republiky také doporučil kněžím, aby se věnovali politice a je přesvědčen o tom, že civilisace zanikne, nebude-li „obnovena“ morálka a duchovní hodnoty. V novoročním projevu navrhnul odpustit dluhy chudým zemím světa a od občanů si přeje, aby se více podivovali zlu a podvodům. V jedenáctém roce svého úřadování konstatoval, že politické strany jsou podezřelé z temného hospodaření a že banky přišly o stovky miliard korun. • Vše podstatné o činnosti nebeských jezdců reformně komunistické vlády Miloše Zemana v minulém roce již bylo řečeno. Z kabinetu odešli tři „z nej lepších“, ale dovnitř nepřišel nikdo. Na méně viditelných místech státní správy se uchytily lidé s dosti pestrou minulostí: pestrost spočívá v tom, že jedni jsou komunisty do roku 1970, druzí po roce 1970 a třetí po celý svůj ka- riemí život. Žádná z odhalených finančních machinací ODS a ČSSD nevedla k ničemu a občanům jejich politici vzkazují, aby klidně přestupovali zákony, ale musejí si to umět zařídit. Čeští politici mohou nyní s velkým zadostiučiněním ukazovat k sousedům: podívejte na německé partaje, tam krade také kde kdo, bere od firem a také to nezúčtovává - kausa Kohl & spol. ospravedlňuje všechny šíbry od Chebu po Kamčatku. Volební šok z lehce získaného senátorství podnikatele Fischera politiky přešel a stejně opovržlivě prognostičtí spojenci pohlíželi na Impulsy, děkovací výzvy a na manipulace Hradu kolem jejich vzniku. 6 POLYGON 1/2000 [pageend8]Vláda strany soudící se o Lidový dům sice jen nepatrně zdražovala (inflace byla dvouprocent- ní), nedokázala však vyřešit situaci zkrachovaných státních podniků. Ačkoli obyvatelstvo v podstatě netížily větší daně a ceny, agenturní volební preference vládní strany zoufale propadly a jakoby se početně přehouply do škatulky KSČM. O tom, co se stane v roce 2000, zůstává v platnosti předpověď loňská (viz Polygon 1/99). Z tuzemských medii lze na prahu sedmého roku existence vypozorovat, že Česká republika se skládá z Čech a z Česka, což je označení pro oblast moravskoslezskou. Podle průzkumů se recesisticky zabarvené slovo „česko“, které se zrodilo s nástupem husákovské čechoslovenštiny v 70. letech zřejmě v Brně, stále nezamlouvá naprosté většině dotazovaných. Praha, 7. ledna 2000 Přehled hospodářské politiky Polovina listopadu a prosinec 1999 DUŠAN NOVÁK Základní ukazatele V listopadu vzrostly spotřebitelské ceny o 0,2%, meziroční zvýšení dosáhlo 1,9%. Ceny potravin ještě stále klesají, zdražování pohonných hmot se zatím neprojevilo, růst ale vykázaly ceny volného času. Nezaměstnanost v ČR se však v listopadu zvýšila o 0,1%, míra činí 9%, úřady evidovaly 466 tisíc osob bez práce, ale jen 37 tisíc volných míst. Firmy se zahraničním kapitálem předpokládají, že přijmou do práce minimálně 38 tisíc nových pracovníků. Další naději dávají služby, zvláště hypermarkety, které pracují ve směnném provozu. Velké podniky budou spíše propouštět v zájmu restrukturalizace. Průměrná mzda vzrostla ve 3. čtvrtletí 1999 o 995 Kč, tj. o 8,7% a dosáhla 12 478 Kč. Spotřebitelské ceny se však ve stejném období zvýšily meziročně o 1,2%, reálná mzda proto vzrostla o celých 7,4%. Za tři čtvrtletí odborníci odhadují vzrůst produktivity kolem 2,6%. Reálně mzdy rostou o 5% rychleji než produktivita. Po ČR následuje jen Maďarsko s 3%, v ostatních východních zemích i EU dynamika produktivity předstihuje růst mezd. V ČR výsledkem odhadu vysoké inflace (až 10%) je značný mzdový nárůst, asi sto tisíc pracovníků nedostává žádné platy, poněvadž podniky na vysoké mzdy nemají peníze. V roce 2000 očekávají analytici vzrůst mezd o 2 až 4%, podle návrhu státního rozpočtu dosáhnou u státních zaměstnanců výplaty zhruba úrovně roku 1999. V říjnu HDP meziročně vzrostl o 0,8%, od začátku m.r. však zůstává v poklesu o 0,9%. Analytici varují, že tento malý vzestup je spíše pokračováním stagnace, nikoliv začátkem udržitelného růstu. Oživení nenastává, poněvadž trvá pokles poptávky po investicích, ale začne teprve, až meziroční tempo zvýšení dosáhne nejméně 2%. Platy v říjnu po odečtení inflace stouply o 4,5%, produktivita práce je o málo vyšší - 5,2%. Pro dosažení úrovně EU by ekonomika musela od roku 2001 růst každoročně okolo 5%, aby v roce 2020 dohonila EU. Stavební výroba se však v říjnu propadla o 7,5%. V listopadu se zvýšil schodek obchodní bilance na 14 mid. Kč, ale dovozy dosáhly 105 mid. Kč a vývoz vzrostl na 91 mid. Kč. Od ledna do listopadu činí propad zahraničního obchodu 52 mid. Kč, o 10 mid. méně než v roce předešlém. Obchodní bilance se Slovenskem skončila přebytkem téměř jedné miliardy korun, za leden až listopad měla ČR se SR aktivní saldo 15 mid. Kč. Růst cen ropy způsobil, že se zvýšil dovoz minerálních paliv i dovoz surovin, dovoz zemědělského a potravinářského zboží byl nižší. Černá kronika Policie zatkla 23. 11. 99 bývalé majitele mělnické Liberty - exministra financí Svobodu a jeho poradkyni Snopkovou. Spolu se synem Snop- kové Kratochvílem byli obviněni z poškozování věřitele. Svoboda se Snopkovou přivedli postupně Libertu ke krachu tím, že převáděli zdravé části podniku na vlastní firmy. Loni se však údajně veškeré účetní doklady firmy ztratily, bývalá Svobodova sekretářka je však pravděpodobně ukrývala a nyní je vydala policii. 1.března 1999 se podnik dostal do konkurzu a Snopková se stala jeho likvidátorkou, nespolupracovala však s policií a nepředala celou dokumentaci. Snopková odešla z ministerstva a Svoboda byl odvolán z funkce ministra financí. Rakouská firma B.C.L. si nechávala od maďarské Postbanky nebo rakouské Trigon-banky vystavovat záruky na obchody s nejrůznějším POLYGON 1/2000 7 [pageend9]zbožím, které nakonec vůbec neuskutečnila. Komerční banka (KB) po tři roky uvolňovala peníze, ale od počátku roku firma přestala platit a její dluh vzrostl na 7 mil. Kč. Auditorská firma zjistila, že při čerpání peněžního krytí pro rakouského klienta byly porušeny finanční limity, které si KB stanovila. Tento problém ohrožuje privatizaci KB, podle analytiků výnos z prodeje se bude rovnat nákladům na vyčištění. Vedení rovněž prověřuje, zda rakouský klient neměl spolupracovníka v bance. Analytici obviňují, že jako vedoucí KB pracují stále stejní lidé, kteří odpovídají za špatné úvěry. Za bývalého ředitele Salzmanna sjednala banka řadu pochybených půjček. Tento bankéř již před dvěma lety ze svého místa odešel, ale jeho kolegové zůstali. V nejvyšším managementu setrvávají tři: Budin- ský a Doležal (od roku 1995) i Mareš (1993). Po Salzmannově odchodu nastoupil do čela KB Kollert, který nemá žádnou zkušenost s vedením velké banky. Údajné pročištění velkých peněžních ústavů je podle tisku na pořadu dne. Ředitel Úřadu pro dohled nad družstevními záložnami upozornil 22.12., že v nejbližších měsících se lidé ke zbytkům vkladů vůbec nedostanou. Ve fondu pojištění je pouze 18 mil. Kč, což stačí jen na 18 vkladatelů, ale celkem je v kampeličkách uloženo 11,2 mid. Kč. Ztráty členů záložen, které jsou v nucené správě, odhaduje úřad na 50% vkladů, celkem asi 600 mil. Kč. K největším problémům kampeliček patří nedostatek pravidel úspěšného podnikání a volný přístup osob do vedení bez ohledu na odbornou a morální způsobilost. Tyto problémy by měla řešit novela zákona, která bude odpovídat pravidlům EU a bude hotova v polovině roku 2000. Ministerstvo průmyslu a obchodu (MPO) přidělilo 250 mil. Kč firmám, které měly snížit nezaměstnanost. Čtyři však jsou problémové. Na tyto okolnosti upozornil vedoucí oddělení revitalizace Černý, načež dostal výpověď a jeho oddělení bude zrušeno. Na tomto odchodu má údajně zásluhu náměstkyně Vlasáková, která řídí výběrovou komisi a s vybranými firmami podepisuje smlouvy. Nejproblematičtější je třídíma odpadů chomutovského R Holdingu, který dostal 50 mil. Kč, ale dosud nemá všechna povolení ke stavbě. Vyšší ceny Vláda schválila 23.11.99 ceny elektřiny a plynu až do roku 2003, kdy po vstupu do EÜ budou platit domácnosti stejně jako velcí odběratelé. Tento rok podraží elektřina o 15% a plyn o 10,9%, v roce 2001 o 14 a 7% a 2002 o dalších 13 a 5,7%. Nájemné by podle MF mělo vzrůst v průměru o 8%, doprava se zdraží zvýšením cen benzinu a nafty. Pošta zvyšuje od 1.1.2000 vnitrostátní tarify (na základě povolení MF) o 8,9% (pohlednice ze 4 na 5 Kč, dopis do 20g o 80 haléřů na 5,40 Kč, balík o 3 Kč. Zvýšení cen má odstranit ztráty základních poštovních služeb a pomoci financovat investiční výstavbu. Nový název pro telefonní službu je Český Telecom a měsíční poplatek za přípoj na telefonní síť se zvyšuje na 175 Kč. Telefonní účastník získává nově 17 impulsů zdarma, krom toho upravuje Telecom některé drobnosti u impulsu mimo špičku. Ceny mezinárodních spojů snižuje průměrně o 15% a tím se chce dostat pod cenu hovorů při internetovém volání. Ceny jízdného linkových autobusů zvyšuje asi polovina dopravců. Dalšímu růstu jízdného však brání konkurenční ČD, které nebudou měnit tarify do 50 km. V městské dopravě postihne zdražení především předplatné. Roční jízdenka se zvýší v Praze o 400 Kč, v Liberci dokonce o 1100 Kč, v Brně a Českých Budějovicích podra- žují i obyčejné jízdenky. Peněžnictví Česká národní banka (ČNB) snížila s platností od 26.11. reposazbu na 5,25% (z 5,5%), ostatní sazby zůstávají beze změny. ČNB se nelíbí posilování koruny, která se vrací pod hranici 36 Kč za euro. Podle analytiků však příliv privatizačních peněz je velký a vláda peníze potřebuje. Snižování sazeb by se však mělo projevit růstem úvěrů a inflačními tlaky, ale zatím tento vliv není zřejmý. Česká spořitelna (ČS) očekává letos ztrátu až 10 mid. Kč. Stát ji podpořil navýšením základního jmění z FNM o 4,5 mid. Kč a odkupem 33 mid. rizikových úvěrů za 20 mid. Kč Konsolidační bankou. Podíl klasifikovaných úvěrů klesl ze 43 na 16%. Od začátku roku do října se snížil počet úřadoven o 118 a ČS opustilo 1232 zaměstnanců, pokles nákladů bude dále pokračovat. Rakouská Erste Bank má zájem o koupi ČS, vyžaduje však určité záruky vzhledem k některým obchodům. Růst výnosů chce ČS podpořit zvýšením příjmů z poplatků a provizí. V letošním roce by nový vlastník mohl vyrovnat výnosy a náklady, teprve v dalších letech bude hospodařit se ziskem. Vláda rozhodla 29.11., že anonymní vklady v bankách se podle požadavků EU musí změnit, platnost se předpokládá od poloviny roku, pokud návrh projde včas parlamentem. Při nejbližší návštěvě peněžní ústav vyzve klienta, aby si peníze převedl na jiný druh vkladu. Anonymní vkladní knížky považují odborníci za nástroj k praní špinavých peněz. Podle odhadů se v letech 1993 až 1997 v ČR vypralo asi 19 mid. Kč, některé policejní odhady jsou však vyšší. Novela 8 POLYGON 1/2000 [pageend10]ukládá povinnost hlásit podezřelé transakce kampeličkám a zprostředkovatelům převodů. Tato povinnost však chybí u notářů i advokátů. Vedení Komerční banky koncem minulého prosince oznámilo, že při kontrole objevilo u operací s akreditivy nestandardní chování, které možná ústavu přineslo ztrátu až 8 mid. Kč. V současné době zvyšuje banka základní jmění, které by mělo dosáhnout 9,5% mid. Kč, ve špatném případě pokryje tato částka očekávanou škodu. Příkazcem, na jehož žádost banka otevřela akreditiv, je rakouská firma B.C.L.Trading, kterou kontroluje rakouský občan A. Barak. Nikdo se však nechce k případu blíže vyjádřit. Centrální banka shromažďuje informace stejně jako FNM, neboť obě instituce nesou za případ zodpovědnost. Státní finance Zpráva vlády o stavu a vývoji dluhové služby, kterou dostal parlament, uvádí, že státní dluh činí 251 mid. Kč, tj. 13% HDP. Na úrocích a poplatcích stát uhradí 18 mid. Kč (dluhová služba se od roku 1996 ročně zvyšuje o 9%), splátky jistiny činí 32 mid. Kč. Zahraniční emise by mohly poněkud snížit výdaje, ale rizikem je změna kurzu při úrokových platbách. Finanční úřady za prvních 9 měsíců m.r. doměřily nezaplacených daní z příjmů právnických osob o 700 mil. Kč méně než v roce 1998, kdy dodatky činily 2,3 mid. Kč. MF tvrdí, že se počet kontrol zvyšuje a zlepšila se jejich úroveň. Výše vybraných daní roste a podniky se ve vlastním zájmu snaží řádně platit. Výjimku tvoří zatím spotřební daně, jejichž doměrky se zvýšily téměř třikrát. V roce 1998 se celková vybraná částka u daní zvýšila o 5,3%. Veřejný dluh ČR se dnes při prověrkách připravenosti ke vstupu do EU odhaduje na 500 mid. Kč. Přihlíží se při tom k zárukám na ekologické škody, na úvěry vybraných podniků atd. V mezinárodním srovnání je dluh poměrně nízký, neboť dosahuje 27% FIDP. EU předepisuje, že schodek rozpočtu nemá přesáhnout 3% HDP a veřejný dluh překročit 60% HDP. Větším problémem je však vnitřní skryté zadlužení, tj. nedostatečné výdaje na obnovu a rozvoj silniční sítě, železnic, bytového fondu apod. Toto skryté zadlužení v 90. létech narůstalo, neboť na odstranění zanedbanosti silniční i železniční sítě je zapotřebí asi 340 mid. Kč. Podobně je tomu u bytového fondu a další infrastruktury. I když veřejné rozpočty zahrnují 43% DPH, odstraňování nedostatků postupuje pomalu. Burza Mimořádná valná hromada Restitučního investičního fondu schválila 30.11. přeměnu na otevřený podílový fond. Podle předpokladů by se mělo s akciemi fondu přestat obchodovat v únoru t.r. Podílové listy, vydané v dubnu nebo v květnu, budou mít nominální hodnotu 1 Kč, za každou akcii jich dostane majitel tisíc. Tyto podílové listy bude moci podílník odprodat investiční společnosti za aktuální hodnotu, t.j. i s výnosem. Původně byl fond založen jako zdroj náhrad pro restituenty, ale dnes asi 200 právnických osob drží přes 64% akcií. Od začátku roku 2000 platí na burze kotační pravidla EU. Pražská burza bude používat způsoby přijímání cenných papírů na hlavní a vedlejší trhy. Dne 30. září 1999 přijala tato pravidla mimořádná valná hromada BCPP. Předpis zvyšuje informační povinnost emitentů od okamžiku přijetí i po dobu obchodování na burze. Kontrola, zda účastník informuje včas o všech důležitých událostech, má být velmi přísná. Burza zahájila práci v roce 2000 až 5. ledna, aby předešla nesnázím s počítači a zvyšuje ceny při poskytování informací pro veřejnost. Společnost Marlwood Commercial Inc. požaduje podle žalob od Koženého 15 mil. USD. Firma vložila tyto peníze do neúspěšné akce v Azerbajdžánu, kde Kožený nakoupil privatizační kupóny, které chtěl proměnit v podíly na ropných finnách. Vláda ale k privatizaci nepřistoupila. Žalobu chce také podat předseda Ochranného sdružení malých akcionářů Staněk. Kožený měl do konce roku 1999 likvidovat svůj Harvardský průmyslový holding tím, že vyplatí akcionářům likvidační zůstatek 600 Kč za akcii. Požádal také o pomoc premiéra Zemana u ázerbájdžánské vlády, ale neuspěl. Proto výplatu podílů odložil na polovinu roku 2000. České akcie v roce 1999 částečně napravily pokles roku 1998. V prvních dvou měsících index PX 50 klesal ze 420 až na 340 bodů, do ..větná následoval strmý růst, hodnota se pak udržela kolem 500 a konečně činila 484,6. Rozdíl mezi minimem a maximem dosáhl 47%. České akcie většinou sledovaly vývoj na světových trzích, objem obchodů je však nízký a proto i malá investice může vést k výraznému pohybu kurzů. Analytici doporučují ke koupi ČEŽ, které bude již v září navážet palivo do Temelína a při ceně kolem 90 Kč jsou akcie podhodnocené. Také SPT Telecom za současných 580 Kč a Čs. radiokomunikace za 1350 Kč představují údajně nadějnou investici. Při privatizaci České spořitelny záleží na tom, zda rakouská Erste se stane partnerem a u Komerční banky, pokud dostane případnou státní pomoc. POLYGON 1/2000 9 [pageend11]Zemědělství Ústavní soud zrušil 2.12. novelu transformačního zákona o zemědělských družstev. Původní zákon z roku 1992 ponechal vlastnictví těm, kteří ve družstvu budou dále pracovat. Druhá skupina z družstva odešla, ale dále v zemědělství pracovala, dostala majetek do tří měsíců. Ostatní, kteří v zemědělství podnikat nechtěli, na vypořádání čekali sedm let. Tato lhůta měla uplynout ve druhé polovině letošního roku, a proto družstva žádala levicové poslance o úlevu. Získali těsnou většinou zákon, který poskytl neuspokojeným vlastníkům dluhopisy se splatností za 20 let, po která mohli družstevníci na tomto majetku dále hospodařit. Ústavní soud konstatoval, že „Novela transformačního zákona porušuje princip právní jistoty a důvěry v právo“, a proto ji zrušil. Do druhého čtení propustila Poslanecká sněmovna hlasy ODS a ÚS převod dosud nevypořádaných podílů vůči družstvům na Pozemkový fond. Ministr Fencl varoval, že stát na realizaci, která si vyžádá 29 mid. Kč, nemá peníze. Fond by měl do tří let vyplatit oprávněné osoby a do pěti let tyto peníze od většinou nesolventních družstev vymáhat. Pravice tvrdí, že stát získá část peněz prodejem půdy a oběti násilné kolektivizace musí stát odškodnit. Věřitelů zůstává asi 350 tisíc a mohou převzetí pohledávky fondem uplatňovat rok od platnosti novely. Poslanecká sněmovna schválila 21.12. zákon o tzv. „zelené naftě“. Zemědělci budou mít nárok na vrácení 60% spotřební daně z motorové nafty, pokud ji použijí v prvovýrobě anebo k obnově lesa. Vratka by měla zlevnit naftu pro zemědělce v průměru o 4,62 Kč/litr, při spotřebě asi 500 tisíc tun zaplatí rozpočet každoročně 2 mid. Kč. Výše zvýhodnění má záviset na typu obhospodařované půdy, vyšší bude v produkčně výhodných oblastech. Zástupci ODS a liberálů pokládají zelenou naftu za nehospodámé plýtvání, které povede k podpoře nadvýroby zejména obilí a mléka. Zemědělci budou předkládat účty o nákupu nafty a poskytovat informace o rozloze obdělávané půdy. Zamítnuté zákony Vláda již podruhé neprosadila rozpočet, neboť sněmovna jeho návrh zamítla hlasy lidovců, ODS a Unie svobody. Pravice je nespokojena, že vláda není ochotna snížit rozpočtový deficit a krátit sociální výdaje. Zeman oznámil, že jeho vláda neodstoupí, ale do 30 dnů vypracuje novou koncepci. Ministr financí Mertlík upozornil, že výrazné snížení výdajů je nezodpovědné a povede k drastickým škrtům. Pravice namítá, že kabinet má ještě rezervy k úsporám, neboť některé plánované výdaje jsou pouze reklamní. Sněmovna kromě rozpočtu zamítla dva další zákony. Prvním z nich je zákon o majetkovém přiznání, které měl podávat každý občan, jehož majetek přesáhl 10 mil. Kč. Poslanci ODS a US zákonu vytýkali, že zbytečně ukládá občanům další daňovou povinnost a porušuje jejich soukromí. Vláda si však slibovala, že bude účinným nástrojem k doměření daně občanům, kteří neprokáží, že jejich majetek pochází ze zdaněných peněz. Přiznání má podávat v lednu každý občan, jehož majetek přesáhl 10 mil. Kč. Druhým byl zákon o zavedení registračních pokladen. Vláda chtěla zamezit únikům u daně z příjmů a z přidané hodnoty. Očekávala, že registrací příjmů přijatých v hotovosti vzrostou příjmy rozpočtů o 1,8 až 4,7 mid. Kč. Opozice tvrdila, že zákon postihne především malé prodejce. Náklady na pořízení nových registračních pokladen se odhadují na 3 až 10 mid. Kč. Podniky Při srovnání 2. a 3. čtvrtletí m.r. zjišťují analytici, že platební neschopnost se snížila. V 1. pololetí závazky po lhůtě splatnosti dosáhly v nefinanční sféře 152 mid. Kč a za první tři čtvrtletí jen 143 mid. Nejnižší meziroční nárůst vykázal průmysl, jen o 0,4%. Výrazné zlepšení nastalo i ve stavebnictví, kde se objem závazků snížil meziročně o 8%. Nejvíce si neplatí obchodníci, u kterých se také objevují úpadky středně velkých obchodních společností. Nárůst neplatičů nastal také v zemědělství, neboť ceny potravin klesají. Podle optimistů by růst ekonomiky měl neplacení zastavit a další zlepšení snad přinese novela zákona o konkurzu a vyrovnání. Na mimořádné valné hromadě 20.12.99 snížili akcionáři Škody Plzeň základní jmění z 9,5 mid. Kč na čtvrtinu. Další mimořádná valná hromada by měla kapitalizací pohledávek základní jmění opět zvýšit. S restrukturalizací podniku snad pomůže i revitalizační agentura. IPB, Komerční banka, Konsolidační banka a Société Général podepsaly smlouvu na dva roky, že podniku nesníží úvěry a nenavrhnou do konkurzu. Bývalý generální ředitel Soudek se snažil pomocí obchodního soudu valnou hromadu zrušit, ale neuspěl. Na jeho společnost Nero byl vyhlášen konkurs a jeho dva zástupce akcionáři odvolali z dozorčí rady. Zbrojní firmy, které se zúčastnily světového veletrhu vojenské techniky v Abu Dabi, prohlašují, že oficiální delegace MO nepřinesla české expozici nic. Ministr Vetchý nepřijel a jeho zástupci Tax a Tomáš představují na místní poměry bezvýznamné funkce. Na tiskovou konferenci 10 POLYGON 1/2000 [pageend12]vůbec nepřišli. Delegace MO nenavštívila všechny stánky domácích výrobců a opustila českou expozici, aniž se snažila podpořit obchodní jednání vystavovatelů. Na dotaz HN odpověděl náměstek Tax, že na takové nesmysly nebude reagovat. Česká vládní delegace podepsala 16.12.99 v Číně smlouvu o výstavbě elektrárny v Šen- tchou za 268 mid. USD. Projekt vypracovala Škoda Praha a 85% technologie dodají závody z ČR a SR. Zprávy zdůrazňují, že české firmy se musely spokojit s „dost možná nulovou ziskovou marží“. Údajně konkurence jiných států byla tvrdá a určité přerušení dodávek vedlo k technologickému zaostávání, vyjednávání trvalo deset let. Proto Šen-tchou znamená zajištění zakázkové náplně a získání referencí pro další zahraniční dodávky. Sociální problémy Odbory zjišťují, že asi sto tisíc zaměstnanců nedostává plnou mzdu. Proto vyzývají vládu, aby vyhlásila stav legislativní nouze a rychle dokončila návrh zákona na ochranu zaměstnanců při platební neschopnosti zaměstnavatelů. Zároveň žádají, aby poslanci schválili zákon o konkurzu a vyrovnání, který by znemožnil rozkrádání podniků a posílil práva zaměstnanců. Podle předsedy odborů Falbra a guvernéra centrální banky Tošovského by mzdy měly v roce 2000 vzrůst jen o 3 až 5%. Některé podniky však slibují zaměstnancům více, např. Biocel Paskov 6%, textilka Slezan Frýdek-Místek 5,5%, Sokolovská uhelná 5,6%. Méně přidává Glave- bel, ale průměrný plat v tomto podniku se blíží 20 000 Kč. Nejztrátovější podnik, České dráhy, přidává 4,5%, minimální mzdu snižují Vítkovice o 1,5%. Odbory příliš nenaléhají na podniky, které jsou ve ztrátě, ale u prosperujících chtějí něco získat, např. u Škody Mladá Boleslav, Tabák Kutná Hora, jednání však ještě nejsou u konce. Státním zaměstnancům se platy nebudou zvyšovat, neboť v loňském roce dostali 17%. MF uvolnilo z rezerv státního rozpočtu na minulý rok 400 mil. Kč jako bezúročnou půjčku pro obce, které vypomohou občanům postiženým nevyplácením mezd. O bezúročnou půjčku do 10 tisíc Kč mohou žádat občané, kterým jejich zaměstnavatel dluží plat za déle než dva měsíce. Půjčka je splatná nejdéle do dvou let. Velký zájem se očekává od pracovníků ČKD Dopravní systémy v Praze. Stávky Asi tisícovka nespokojených zaměstnanců Zetoru Brno stávkovala a demonstrovala 24.11.99 před ředitelstvím. (Podle mluvčího Zetoru jich byla jen asi stovka.) Protestovali proti tomu, že jim podnik dluží již dvě měsíční výplaty, asi 20 tisíc Kč na jednoho pracovníka. Zetor po expedici 1006 traktorů, na které získal úvěr od Komerční banky, opět přerušil výrobu. Následujícího dne valná hromada v Praze snížila základní jmění ze 4,1 mid. na 2.5 mid. Kč a schválila program stabilizace, předložený představenstvem. Akcionáři osloví zahraniční investory, závazné nabídky by měl podnik získat do května a jméno nového strategického partnera o něco později. Pracovníci Zetoru Brno svou okupační stávkou 16.12. zabránili vedoucím pracovníkům vstupu do podniku. Tím protestovali proti nevyplácení mezd, na které chybí 80 mil. Kč. Na dole Kohinoor začátkem prosince po tři dny odmítlo vyfárat 187 horníků, kteří žádali vládu, aby hájila zájmy osazenstva a upustila od rychlého útlumu dolu. Vedení Mostecké uhelné, které důl patří, ustoupilo nátlaku ministra Grégra a Špidly. Utlum by se měl protáhnout na dalších až 5 let a náklady zaplatí daňoví poplatníci. Provoz Kohinooru zajistí dceřiná společnost. Důl Kohinoor je nejztrátovějším provozem MUS a společnosti stále klesá odbyt vytěženého uhlí. Před Sněmovnou demonstrovalo 21.12. asi tisíc odborářů, kterým podniky nevyplácejí mzdy. Dav velmi rozčileně napadl premiéra Zemana j předsedu Falbra a procházející ministry. Údajně pak ovládli dav komunisté, zvláště Grebeníček. Sněmovna zatím schválila zákon o konkurzu do druhého čtení a požádala vládu, aby do konce roku (1999) uvolnila obcím 400 mil. Kč. Z těchto peněz dostanou osoby, kterým podniky zadržují mzdu déle než dva měsíce, bezúročnou půjčku. Odborům za demonstraci hrozí pokuta, neboť v době, kdy poslanci jednají, se nesmí ve vzdálenosti sta metrů konat žádné hromáždění. Různé Od 1. ledna 2000 podléhá dovoz ojetých vozidel stejně přísnému hodnocení, jaké platí pro nové vozy, tj. musí splňovat normu Euro 2 (vyšší nároky na technické vybavení). Akce „Čisté ruce“ nesplnila podle ministra Bašty, který je jejím vedoucím, svoje očekávání. Získala 867 podání, z nichž 262 obdržely orgány trestního řízení, ale výsledky se nedostavily. Bašta si stěžuje na okolnosti celé akce, např. na nízkou aktivitu některých členů komise, zkreslené informace v mediích i odpor opozice. Analytici však tvrdí, že Baštova komise v podstatě nenašla nové a podstatné informace ke sporným případům. Nejvyšší státní POLYGON 1/2000 11 [pageend13]zástupkyně upozornila, že orgány činné v trestním řízení mnohé záležitosti vyšetřují bez ohledu na akci Čisté ruce. Čeští podnikatelé (LN 16.12.99) se obávají závisti a nechtějí novinovými články nebo fotografiemi vystavovat své rodiny do nebezpečí. Kromě toho většina obyvatel je přesvědčena, že podnikatelé přicházejí k majetku pouze podvodem. Najdou se však příklady úspěšných a seriosních českých podnikatelů. K nejsilnějším finančním skupinám patří Newton Financial Management Group, majiteli jsou P. Kraus a M. Čmela. Ke konci t.r. odpovídal celkový finanční obrat částce 41 mid. Kč. P.Syrovátka a J.Urban začínali jako stavbaři od nuly, letošní obrat však dosáhne 1,3 mid. Kč. J.Procházková založila cestovní kancelář Global Express Travel, má pobočku na Slovensku a uvažuje o rozšíření do Maďarska. Z.Bakala založil po návratu z exilu firmu Patria Finance a loni dosáhl zisku 107 mil. Kč. LN popisují přes 50 příkladů. Podle odboru národních účtů ČSÚ v šedé ekonomice si Češi vylepšují svou životní úroveň o 130 mid Kč ročně na černo. Nejvíce je rozšířeno pronajímání bytů bez povolení majitele. Velmi oblíbené jsou tzv. sousedské výpomoci za úplatu nebo půjčky na úrok. Pokud občané svůj příjem nepřihlašují ke zdanění, patří do šedé ekonomiky také vyučování cizích jazyků, hlídání dětí atd. Celkem si takto v ČR přivydělává asi 400 tisíc lidí, v Itálii je to každý pátý člověk, v Řecku je situace ještě horší. Rozdělený Ústavní soud JAN SAMMER Nejednotná usnesení Ústavního soudu svědčí o tom, že právo se v České republice sice začíná rodit, ale stále s sebou vleče komunistickou minulost. 6. října 1999 zamítl ÚS návrh 51 poslanců, kterým se měla ČR přiblížit právnímu nazírání Spojených národů, Evropské unie, Senátu Spojených států i Organizace pro spolupráci a bezpečnost. Šlo o diskriminaci, kterou zakazují nejen všechny Českou republikou podepsané dohody, ale kterou odsuzuje i veřejné mínění západního světa. Autoři a signatáři restitučních zákonů schválených v roce 1991 do nich vepsali svůj úmysl i své přesvědčení odvozené buď z jejich vlastní komunistické minulosti nebo alespoň ze čtyřicetileté komunistické propagandy. Snad by to všechno na domácí půdě prošlo, pokud by trval vliv 40 let indoktrinace. Nepřátelé restitucí však zašli příliš daleko a vložili do zákonů, které původně všechny komunistické zabavovací rozsudky se zpětnou platností zrušily, také podmínku, podle které jsou ti, kteří v důsledku emigrace ztratili české občanství, z veškerých restitucí vyloučeni. Problémů s těmito postkomunistickými zákony bylo mnoho. Několikrát musely být novelizovány a nakonec narazily na odpor doma i v zahraničí. Světové organizace totiž tvrdí, že všichni postižení komunistickými konfiskacemi si jsou rovni spáchanou na nich křivdou a není tedy možno některé z nich diskriminovat jen proto, že při útěku před totalitním režimem museli přijmout občanství země, která jim poskytla útulek. Výbor Spojených národů pro lidská práva rozhodl 19. července 1995 na základě Mezinárodního paktu o civilních a politických právech, právně závazného pro ČR, že odepření restituce těmto lidem je porušením paktu a vyzval republiku k nápravě. Od té doby kličkuje vláda, sněmovna i ústavní soud a uvádějí neobhaj itelné a někdy i směšné argumenty a nepřesné a neúplné kvotace Výboru Spojených národů. Odpor soudců Ústavního soudu k politickému nátlaku shora postupně sílí. Návrh 51 poslanců na odstranění podmínky občanství pro Čechy, kteří byli plně rehabilitováni a ne svou vinou české občanství ztratili, byl sice v plénu Ústavního soudu zamítnut, ale 7 z 15 soudců se proti tomuto zamítnutí postavilo. Čtyři z nich dokonce podali své odporující stanovisko, pátý, pravděpodobně znechucen tím, že se jeho jméno jako člena pléna pod takovýmito rozhodnutími vyskytuje, na svou pozici rezignoval. Czech Coordinating Office Toronto, Canada 12 POLYGON 1/2000 [pageend14]KOMENTÁŘE VLADIMÍR VALENTA Na čem stojí český stát? President Havel se opět zbytečně namáhal, když se ve svém novoročním projevu pokoušel přesvědčit posluchače českého rozhlasu, že by měli pozměnit svoje postoje k morálním hodnotám, ke své zemi i k ostatnímu světu. „Pokusme se přelomový rok 2000 učinit rokem změny. Změny politické kultury. Změny v orientaci jednotlivce ve významu občanského sdružováni, v pojetí role a smyslu státu. Pokusme se všichni vidět i za hranice svých malých světů, vidět dál, v čase i prostoru. " Nejde o to, že se presidentův projev nelíbil několika politikům, kteří buď jízlivě nebo se starostlivou tváří naznačili, že Václav Havel je vedle, ale proto, že zásadní problém spočívá především v samotném presidentově přístupu k mravním hodnotám. Jeho úsilí nahlédnout do budoucnosti je zastíněno skutečností, že on sám nezměnil svoje stanovisko k minulosti, jejíž dědictví stále těžce doléhá na celou zemi a je a bude zdrojem mravního rozkladu, dokud nebude jeho původ nalezen a napraveno alespoň to málo, co snad ještě napravit lze. Je paradoxní, že sám president je původcem mravních znetvořenin, které tarasí cestu do budoucnosti. Ovšem mám na mysli především ten zlověstný názor o tlusté čáře za minulostí, která jako smradem načichlá deka leží nad páchnoucí otevřenou žumpou uprostřed našeho dvora. Kdekdo poukazuje na to, co se do ní hodilo, ale president nic necítí a předpokládá, že jeho mravní analysy současnosti budou přijímány bez cynického úšklebku, že promluvil někdo, kdo mluví vždy jen tak, jak se mu to hodí. Co to máme v té naší žumpě? Je tam především odhozeno bezpráví spáchané na lidech, kteří už se nemohou bránit. Jistě se dočkají soudu dějin, ale my stále máme povinnost napomoci tato bezpráví ozřejmit. Mám na mysli poválečné zneužití soudů vůči politikům, kteří překáželi nebo jen mohli překážet „radostné socialistické budoucnosti“, kterou nám svorně, ruku v ruce s komunisty, chystaly strany Národní fronty, a stali se obětmi zmanipulované justice, osobní msty i politického čachru. Je tam také spousta majetkového bezpráví. A je tam ovšem i mravně nedořešená otázka týkající se německého odsunu, která stále pronásleduje naši současnost. I když to mezinárodně politicky vypadá, že toto do vztahů mezi státy nezasáhne, stačí to na to, abychom měli právo vztyčovat prst a pronášet etické poučky o čemkoli? Do oblasti mravnosti patří také dnešní české soudnictví. Zde měl president rozsáhlé možnosti i právo zasáhnout a přivodit nápravu, nebo se aspoň o ni pokusit. Ale on naopak tuto třetí část státní moci - spravedlnost - ponechal v rukou lidí nehodných a zkompromitovaných. Podpisem jejich doživotních jmenování schválil i jejich libovůli, jak budou zacházet s demokratickými zákony a zasahovat do osudu občanů tak, jak se tomu naučili za komunistů. Jiným aspektem je presidentův souhlas s právní kontinuitou s předchozím okupačním a komunistickým režimem. Tato kontinuita s bol- ševismem totiž neguje kontinuitu s Masarykovou Československou republikou. Nemůžeme mít obojí. A mravní úroveň občanstva podle toho vypadá. President John F. Kennedy řekl Američanům: „Neptej se, co stát má udělat pro tebe, ale taž se, co můžeš ty udělat pro stát!“ Aby měl právo tohle říci, měl president Kennedy za sebou autoritu státu s téměř dvousetletou ústavou a s trvalým kladným vývojem lidských práv a péčí o lidskou svobodu. Co má za sebou president Havel? Stát, jehož správa je podle něj ve špatných rukách politiků, s ekonomikou, kde defraudace jsou na denním pořádku a s občany, jejichž život neusnadnil, když jim řekl, že mají blbou náladu, aniž jim dal návod, co proti tomu dělat. President marně apeluje na občana, aby měl jiný vztah ke státu, když mu nemůže říci, k jakému státu. Lze se tedy divit, že občan se odvrací od státu? Dnes je asi spíše překvapen, když mu president říká: POLYGON 1/2000 13 [pageend15]„Informační a podnikatelská globalizace není provázena rozvojem globální odpovědnosti. Svědomí jako by kulhalo za vědou, výzkumem a technikou." Jestliže selhal mravní princip v péči o rodinu, nefunguje v rozsahu státu, jak může fungovat odpovědnost globální? Mimochodem, co nám to náš president povídá? Jaké svědomí kulhá za vědou, výzkumem a technikou? Nejdříve byla vynalezena atomová bomba, byla hozena na Hirošimu a pak začalo pracovat svědomí. A ti, co bombu nejvíce odsuzovali, dali své znalosti Stalinovi. Nebylo to naopak. I Alfred Nobel vynalezl nejdříve dynamit a pak si z toho dělal svědomí. Český občan to nemá lehké. Je v zajetí práva pocházejícího z doby nesvobody. Od režimu, který mu přinejmenším zpackal život, ale jehož představitelé klidně vedle něj žijí v důchodu, který si sami vyměřili, jsouce chráněni zákony, které si sami napsali a občané je musí respektovat. Zatímco mladší komunističtí prisluhovači dosud mají obsazeny posice ve státě i v hospodářství a soudnictví. Kde se mohli dodnes udržet i proto, že president odmítal podepsat lustrační zákony a tak oslabil nikoli něčí neoprávněnou pomstychtivost, ale jakékoli úsilí o debolševisaci veřejného života. Namísto, aby se postavil do čela takové snahy, jak se od něj zprvu očekávalo. Čí svědomí tedy kulhá? Konečně, jaký to byl ten komunistický stát? Dvacet let jej dusil stalinský pařát navenek se tolik neukazující, protože Kreml nalezl dost ochotných sluhů z domácí líhně. A pak dvacet let zemi okupoval naprosto zjevně. Jakou s tím má mít český stát kontinuitu? A kde je presidentův smysl pro mravnost, když se postavil do čela státu a nepranýřuje to dnes a denně, když se ta chyba stala? Nekulhá jeho svědomí? Není fari- zejstvím říkat: Coca nei Máme se na co těšit. Každý čtvrtý rok probíhají americké presidentské volby. Ti, kdo jsou fandové na politiku, jako já, který do toho vůbec nemám co mluvit, se na to těší jako sportovní fandové na olympiádu. Přitom to zakrývám řečmi o vlivu těchto voleb na celý svět. Ale podstatou je, že to je prostě hra, která má v banku velmi tučnou výhru, aby to lidem stálo zato se o to poprat. A už to začalo. Rozběhy se konaly již po několik měsíců v minulém roce. Teď probíhají primární volby v jednotlivých amerických státech, kde rozhodují stoupenci politických stran - „Je smutné, že naše nejvlivnější politické strany jsou podezřelé z temného hospodaření, vlastnění záhadných kont a z daňových úniků, nebo že člověk odpovědný za ztrátu miliard či propagátor rasismu, nejsou potrestaní, zatímco mnohý politický vězeň z padesátých let se dodnes nedočkal aspoň důstojné penze. “ Vždyť právě mnohý politický vězeň z padesátých let byl ochoten třeba i obětovat život, aby tato republika neměla nic společného s tou smr- dutou stokou socialistického režimu, do jehož právní kontinuity s ním náš stát vmanévroval president. Bez jediného náznaku, že se to tak událo navzdory jeho mravnímu přesvědčení nebo že to byl omyl. I bez toho, že by dnes k těm, které by president chtěl potrestat, přidal také ne-li propagátory, tak aspoň ty bolševické zločince, z nichž některé se už sice podařilo odsoudit, ale v kriminále dosud nejsou a nebudou. První starostí T. G. Masaryka bylo dát nové Československé republice pevný ideový základ: kontinuitu s českým královstvím, i když musel jít třista let nazpět. Uvědomoval si, že občan potřebuje pro svoje státotvorné cítění a myšlení vzor a pevný základ. Navázal tak na Františka Palacké- ho, který rovněž neslevoval z požadavku české státnosti a nebyl ochoten navazovat na nic, co zavánělo jakýmsi kompromisem. A oba viděli stát jako projev uvědomělé, svobodné tvorby občanů se společnou kulturou a většinou i společným jazykem. Viděli, jak takoví lidé nesou toto dílo napříč dějinami a často i pro ně umírají. A my vidíme ve svém vlastním nitru, jak měli pravdu. Důsledky politického kompromisu sametové revoluce mají i následky mravní. A pochopitelně ten, který toto morální dilemma zametl pod koberec, nemůže předstírat, že neexistuje a věřit, že lze stanovit normy nové morálky bez vypořádání se s minulostí. o Pepsi? občané jednotlivých států - koho vyšlou na celo- americké konvence demokratické i republikánské strany. Tito jejich delegáti jsou vázáni slibem, koho budou volit v prvním kole a pak v dalších kolech budou sami rozhodovat nebo poslechnou instrukce vyřazených kandidátů, kdo bude kandidátem strany, jehož zvolí v USA první listopadové úterý presidentem. Vzhledem k tomu, že jde v podstatě o zvolení republikána nebo demokrata, kteří koneckonců nemají svoje volební programy tak daleko od sebe, i proto, že v demokraciích vždycky většina voličů, která rozhodne volby, sedí někde upro14 POLYGON 1/2000 Máme se na co těšit. Každý čtvrtý rok probíhají americké presidentské volby. Ti, kdo jsou fandové na politiku, jako já, který do toho vůbec nemám co mluvit, se na to těší jako sportovní fandové na olympiádu. Přitom to zakrývám řečmi o vlivu těchto voleb na celý svět. Ale podstatou je, že to je prostě hra, která má v banku velmi tučnou výhru, aby to lidem stálo zato se o to poprat. A už to začalo. Rozběhy se konaly již po několik měsíců v minulém roce. Teď probíhají primární volby v jednotlivých amerických státech, kde rozhodují stoupenci politických stran - Coca nebo Pepsi? občané jednotlivých států - koho vyšlou na celo- americké konvence demokratické i republikánské strany. Tito jejich delegáti jsou vázáni slibem, koho budou volit v prvním kole a pak v dalších kolech budou sami rozhodovat nebo poslechnou instrukce vyřazených kandidátů, kdo bude kandidátem strany, jehož zvolí v USA první listopadové úterý presidentem. Vzhledem k tomu, že jde v podstatě o zvolení republikána nebo demokrata, kteří koneckonců nemají svoje volební programy tak daleko od sebe, i proto, že v demokraciích vždycky většina voličů, která rozhodne volby, sedí někde upro- [pageend16]střed politického spektra, jízlivci tento volební boj nazývají podle známých limonád, které laj- kovi chutnají stejně. Primárky začínají tento měsíc v lowě, státě v tak zvaném obilnářském pásmu na západním břehu středního toku řeky Mississippi, docela podivně. Každý stát má totiž jiná pravidla a Iowa nemá všeobecné volby, ale caucusy - jakési skupiny, nebo něco na způsob spolkové valné hromady - kam presidentští kandidáti svážejí autobusy svoje stoupence. Což si už vyzkoušeli na podzim na zkoušku. Druhým státem, jehož výsledky z primárek bere celá Amerika velmi vážně, je New Hampshire. Tady vyzývatelé největších favoritů poznávají, že to mají marné a odstupují od soutěže. Někdy mají pro to i praktické důvody. Na outsidera už nikdo nedá více peněz a volební kampaně v jednotlivých státech od Atlantiku až po Pacifik od ledna až do léta stojí miliony. Hlavními aktéry těchto voleb roku 2000 jsou čtyři kandidáti. Dva demokraté - vicepresident Al Gore a bývalý senátor Bill Bradley - a dva ze šesti republikánů - guvernér státu Texas George W. Bush, syn bývalého presidenta, a senátor John McCain. Další kandidáti mají minimální šance. Což oni sami vědí, ale využívají této příležitosti k tomu, aby veřejnost seznámili se svojí politickou agendou a pak ji prosazovali do politického programu své strany, nebo i proto, aby lépe připravení a více voličům známější zkusili štěstí za čtyři roky. Nejdůležitejší tribunou - protože ne shromáždění občanů New Hampshire nebo lowy jsou ti, k nimž kandidáti mluví, ale celá Amerika - jsou ovšem kamery televisních společností, které týden co týden vysílají přísně regulované debaty mezi stranickými kandidáty. A pak denně, zatímco presidentští kandidáti jezdí po těchto státech křížem krážem ve svých volebních autobusech a tisknou ruce každému, kdo se dá, televisní redakce sestavují a vysílají od rána do večera politické pořady plné rozhovorů a rozborů těchto debat s obecně známými reportéry, politiky i generály. Největším překvapením kampaně je pro novináře senátor McCain. Oslnil je jeho vojenský životopis, pět let strávených v zajetí ve Vietnamu, i nestrojenost, s jakou ke kampani přistupuje- Jeho zdánlivě nedůležitá politická agenda v New Hampshire zabrala. Největším zdrojem politických skandálů - jak víme, v současnosti je problémem i jinde než v Americe - je financování politických kampaní. A USA, které mají na papíře přesně vytýčená pravidla, se po každých volbách ve skandálech jen zmítají a to znechucuje veřejnost. V živé paměti jsou obzvláště vynalézavé triky z posledních voleb, kdy president Clinton dostal peníze na kampaň i z amerického buddhistického kláštera i od čínské armády a nechával ty nejstědřejší dobrodince přespávat v Lincolnově ložnici v Bílém domě. Ovšem ani republikáni nelenili, dovezli si nějaké peníze z Hong-Kongu, takže bylo lepší raději udělat nad tím kříž než se v tom donekonečna hrabat. A třebaže senátor McCain v té věci neprosadil svůj návrh zákona v senátu, veřejnost nezapomněla a požaduje nápravu. O to se opírají McCainovy naděje. Jasným favoritem v celoamerických volbách je však G. W. Bush. Je kandidátem republikánského establišmentu a jeho volební kasa je na prasknutí. Bylo to 36 milionů dolarů a teď to bude jistě víc. Nejen on, ale i jiní s vydavatelem Forbesem, hlásají nutnost snížení daní. Což u Bushe je trochu pikantní, protože jeho otec právě tento volební slib porušil, a proto přišel před sedmi léty o svoje znovuzvolení. Na toto thema vedou republikáni svoje debaty a ten, koho to zajímá, se hodně poučí o tom, co je to demokracie. Jak to zajímá voliče, to se ještě pozná. V posledních volbách do Kongresu republikáni právě s tímto volebním programem u voličů neuspěli a hodně ztratili. Když se lidem dobře daří, což je případ současné Ameriky, moc je nezajímá, jak z nich berňák ty peníze zase vyždímá. Ale základem politického myšlení republikánů je snaha omezovat moc státu, bránit růstu byrokracie a nových vládních institucí. Jsou toho názoru, že mnohé, co provádí a poskytuje občanům federální vláda, mohou lépe dělat buď administrativy států Unie nebo dokonce soukromý sektor. Demokratům to myslí naopak. Nepřesvědčují své voliče, jaké a kolik daní zaplatí, ale o tom, co, jak a kolik toho občané dostanou. Letos zatím dominuje zdravotní péče a nemocenské pojištění. A pravděpodobně budou mít demokraté u voličů úspěch, protože tato oblast se dříve nebo později dotkne každého. A v New Hampshire mají Kanadu se všeobecným zdravotním pojištěním za humny. Takže mohou porovnávat. Je zajímavé, že otázky školství a obecné bezpečnosti se na pořadu jednání neobjevují, třebaže je to velké thema současné Clintonovy federální administrace. Ale ani vicepresident Gore se moc k presidentovi Clintonovi nechce hlásit. Každý říká, že by byl zbytečnou zátěží, ne přínosem do jeho kampaně. A pak jsou na pořadu takové věčné diskuse, jako dovolit nebo zakázat potraty a homosexuáPOLYGON 1/2000 15 [pageend17]lové v armádě. V těchto sférách musí demokraté opatrně našlapovat, protože nechtějí ztratit kon- servativní voliče, zatímco republikáni naopak hrdě se hlásí ke konservativním ideám. Už republikánský president Richard Nixon charakteri- soval presidentskou volební taktiku tak, že v primárkách je třeba se tlačit hodně doprava a pak naopak na podzim po konvenci v hlavní volební kampani změnit směr co nejvíce do středu. Demokrati to dělají jako v zrcadle: nejdříve co nejvíce doleva a pak do středu. Takže je to pravda, co se říká: volič má na vybranou Cocu nebo Pepsi. Jenže všechno neprobíhá přesně podle napsaného scénáře ani v presidentské volební kampani. A deset měsíců je dlouhá doba. Jednak je to ekonomie, v níž je vždy jediné jisté: že nic není jisté. Americká prosperita už trvá tak dlouho, že by nebylo divu, kdyby něco zaskřípalo. A pak je tu mezinárodní politika. O ní si Američané namlouvají, že nehraje ve volbách roli, ale lze pozorovat už od kosovské krise, že bývalý soulad mezi stranami v mezinárodních otázkách nebude pokračovat. Američané mají na roky uvázány tisíce vojáků na Balkáně a nikam to nevede a nepovede, protože nedokázali odstranit Miloševiče. A jistě se nijak netěší na to, až si Miloševič, který čeká jen na vhodnou chvíli, začne vyřizovat účty s Černohorci. Také si nemyslím, že USA budou stále němí k tomu, kam pod současným vedením směřuje NATO. Jiným, mnohonásobně větším problémem je politika na Dálném východě. George Bush v tom směru přijal politiku svého otce, ale bude-li v Číně přituhovat s lidskými právy, Američané budou žádat přísnější politiku v oblasti obchodu. Také stále panuje nejistota, jestli se podařilo získat poslední atomová tajemství z Los Alamos nebo ne. Jestli Číňané vyrobí bombu podle těchto plánů, nastane poprask. A k tomu můžeme připočítat nevypočitatelnou severní Koreu s jejími novými zbraněmi. O tom všem se kandidáti budou muset letos, asi až proběhnou první kola primárek a odpadnou outsideři, vyjadřovat. A ze všeho nej důležitější je americký vztah k Rusku. To pouze senátor McCain nahlas charak- terisoval ruský přepad Čečny jako součást ruského strategického záměru v Zákavkazí, kde Rusům nedává klidně spát dohoda o výstavbě ropovodu od Kaspického moře v Azerbejdžánu přes Gruzii a Turecko rovnou ke Středozemnímu moři nedaleko syrských hranic s Tureckem. Tento ropovod zlomí v této oblasti ruskou dominanci, a to je pro Moskvu jistě víc než kořká pilulka. Jen tak_ mimochodem: ruskou záminkou k přepadu Čečny byly výbuchy v obytných domech v Moskvě, ale až dosud ruská policie nepřinesla jediný důkaz, že opravdoví pachatelé byli Čečenci. Tak, jak se od té doby věci vyvíjejí, se v této záležitosti uvěřitelných důkazů jen tak nedočkáme. Lze také předpokládat, že vicepresident Gore bude dotazován na politiku s Ruskem, protože ve své funkci vicepresidenta se vztahům s Ruskem věnoval, ale těžko mohl předpokládat, že nakonec to bude Vladimír Putin, který bere všechno. A Clintonova vláda je v kleštích: na jedné straně by ráda pokračovala v přátelských stycích, česky řečeno strkala do Ruska dolary, a na druhé straně zhovadilý přepad Čečny ani americká společnost jen tak nespolkne. Vzpomínal jsem už dříve na to, jak před 24 roky president Gerald Ford se neopatrně vyslovil o Polsku jako svobodné zemi a stálo ho to presi- dentský úřad. To si dnešní kandidáti na presidenta dobře pamatují. Existuje třetí, reformní strana, za kterou bude kandidovat buď bývalý, či lépe, znechucený republikánský konservativec a novnář Pat Buchanan - který byl velmi úspěšný v primárkách před čtyřmi roky - nebo známý newyorský stavební podnikatel Donald Trump. Pochopitelně nikdo nečeká, že by měli v listopadu nějaké naděje, ale mohou značně zamíchat kartami konservativců i nespokojených odborářů, kteří protestují proti vyvážení pracovních příležitostí, tedy přesunu amerického kapitálu za levnější pracovní silou v rámci společenství zemí NAFTA (USA, Kanady a Mexiko) i s rozvíjením svobodného obchodu. Že je třeba tyto nespokojence brát vážně, to ukázaly nedávné demonstrace v Seattlu, které rozvrátily nedávnou mezinárodní konferenci o svobodném obchodu. Jedna věc je potěšitelná. Zatím není pravděpodobné, že se objeví nějaký ošklivý skandál. A jde o kandidáty se sympatickým vystupováním a názory. I když nelze se všemi ve všem souhlasit, nezdá se, že by zvolení některého z nich vážně ohrozilo ty kladné hodnoty, které přinesl konec studené války. O chlupech v polévce (K článku Jiřího Loewyho O NEDOSTATKU NOBLESNOSTI v Polygonu 8/99.) - Pan Jiří Loewy má pravdu: noblesa se píše s jedním »s« a čert ví, jak se to stalo, že jsem to napsal se dvěma. Asi tiskařský šotek, ne v tiskárně, ale v mé palici. Pokud se týče mého „překladu“ do 16 POLYGON 1/2000 [pageend18]češtiny - čímž jsem posedlý od té doby, co pravidelně čtu Lidové noviny, jejichž přispívatelé, především Václav Klaus, hrubě znečišťují (a nejsou v tom mezi českými novináři osamoceni) od roku 1989 soudobou češtinu nechutnými angli- cismy tak, jako předtím bylo v novinářském zvyku prznit češtinu rusismy a předtím germanismy - mohu říci jenom to, že jsem myslel „sebevědomí“ jako protiklad komplexu méněcennosti. Ovšem znal jsem foufty, kteří byli nezdravě sebevědomí, ale to bylo právě proto, že měli mindráky čili komplexy (= skupina vzájemně souvisících představ, obyčejně trapných a často neuvědomělých - Slovník jazyka českého z roku 1941 od prof. Pavla Váši a Trávnička. Tato bible leží stále vedle mne a podle toho píšu. Jinak by mi musela škola vrátit školné.) Těmito komplexy se vyznačovali naši soudruzi. To byl motor jejich tyranie. A kdykoliv narazím na nějakého bolševika nebo fašistu či jiného tyrana, ten kompex méněcennosti tam hraje roli. Bohužel nakazili tím velkou část našeho národa a o tom jsem psal. Tím končím o noblese, abych se do toho nezamotal jako Jiří Loewy, když to začal vysvětlovat. Jen dodám, že u mne nejde o to, že znám mnoho jazyků jako Bedřich Geminder, hlavní komplic Rudolfa Slánského, jemuž se jeden ze členů státního soudu vysmíval, že se naučil tolik jazyků, takže už neumí pořádně česky. Byl jsem dodnes přesvědčen, že Petruška Šustrová je šéfredaktorkou LN a tak děkuji za upozorněni. Ale nemyslel jsem tím nic zlého, stejně z davu okolo LN hodně vyčuhuje. Myslím to v dobrém tohoto slova smyslu. Omlouvám se čtenářům. Hlavně těm, kteří začali psát slovo noblesa se dvěma »s«. Vznikla- li jim tím nějaká škoda, ať žalují Polygon, jehož vydavatel za všechno odpovídá.*) K poznámce Jiřího Loewyho o tom, kdo do- pomohl do křesla předsedy vlády Klementu Gottwaldovi, plně souhlasím, že odpovědnost za to leží na všech jím jmenovaných. Bohužel - nebo díky Bohu - jsem tenkráte nemohl sledovat každodenní cvrlikot v československé politice, takže on to ví lépe. A jsem tedy rád, že je tu stále pamětník těch časů, který může napsat něco o tom, jak byl hned po květnových volbách r. 1946 v bojovém hlasování zvolen předsedou parlamentu Antonín Zápotocký a teprve poté, když národní socialisté a lidovci souhlasili s tím, že vláda bude vypadat jak si přeje Gottwald, Zápotocký to složil a v parlamentě se komunisté a sociální demokraté připojili k návrhu národních socialistů a spolu s lidovci, a ovšem také se slovenskými nesocialistickými stranami, zvolili předsedou národního socialistu Jožku Davida. Přiznávám, že - soudě podle chování parlamentu a jeho předsedy po únoru 1948 - toho československá demokracie s Davidem moc nezískala. V tom sporu o Davidovo křeslo nešlo ovšem už o Gottwalda, ten to měl jisté, ale o ministra vnitra. Díky svornosti v sociální demokracii, kde ti slušní nepodsekli Fierlingera, a díky demonstraci volební síly v parlamentě nakonec Jaroslav Stránský „povýšil“ na ministra školství - jeho předchozí resort - spravedlnost - dostal Drtina. Naprázdno tedy vyšel „školský odborník“ Zdeněk Nejedlý a ne komunista Václav Nosek, který vnitro podržel až do února 1948 v komunistických drápech. A v tom měli sociální demokraté v parlamentě rozhodující hlas. Jak by vypadal Gottwald bez komunistického ministra vnitra, o tom můžeme jen spekulovat. Podle toho, jak byly rozdány karty, by se toho stejně moc jiného nestalo. Jenže to je jekot všech poraženců, kteří jsou vždy schopni omluvit každou podlost a každou zradu, jen aby oni mohli ležet ve svém pelechu a nelézt tam, kde padají facky nebo dokonce létají kulky. * * * *) Dovětek Polygonu: Jak čtenáři sami zajisté zjistili, přejímáme pravopis používaný dopisovateli. Někteří totiž neuznávají přepracování pravidel českého pravopisu komunistickými „jazykovědci “ z doby bolševické nadvlády, ani následné další (nepochopitelné) změny z doby „sametové“. Tím se ve článcích objevuji různá „gramatická pravidla Náš autor Jan Beneš např. trvá na tom, aby se v jeho článcích psal dollar s dvěma »I«, dissident s dvěma »s« a pod. Vladimír Valenta také nemá rád bolševická pravidla, v případě „noblessy“ jsme si sice nebyli jisti, ale nezastihli jsme jej telefonicky, abychom se ho zeptali. Proto jsme jeho noblessu respektovali. - A protože jiné jazyky přejímají jména českých žen s koncovkou »ová«, přestože samy koncovku pro ženy neznají, ponechává Polygon naopak cizí jména žen bez této koncovky (např. Madeleine Albright, M. Thatcher, Steffi Graf a pod.). Nakonec i čeština jistá jména u žen nemění (Janů, Martinů, Kočí apod.). ■ POLYGON 5+699 17 [pageend19]Sametu bylo deset a moci dva tisíce MILAN HULÍK „Nikdy nebyla žádná událost tak nevyhnutelná, a přece naprosto nepředvídaná“ Alexis de Tocqueville Tento výrok slavného francouzského politologa určený Velké francouzské buržoasní revoluci můžeme vztáhnout i na náš Velký sametový převrat. A to hned ve dvojím smyslu. Téměř všichni věděli, že to brzo přijde a téměř nikdo se na to nepřipravil. Ukázala to jednání představitelů OF s tehdejším komunistickým vedením v prvních popřevratových týdnech a činnost nových demokratických politiků v roce 1990. Důsledky druhého smyslu uvedeného výroku jsme začali pociťovat později. Při desátém výročí sametu jsou tyto důsledky již téměř nesnesitelné. Kdo předpokládal, co udělá moc s demokratickými politiky? S těmi politiky, kteří nám hlásali, že jejich nej důležitějším úkolem je obnova demokracie, ekonomická reforma, prosazení ideálů konzervatismu a liberalismu a návrat do Evropy. A proto bychom měli naši rekapitulaci pádu komunistického režimu začít malou úvahou o moci, protože následky touhy po moci budeme i končit. Jak chutná moc? Moc! Tak by se dalo nej stručnej i odpovědět slovy herce V. Brodského, která zazněla v jeho hezkém dopise, poslaném signatářům prohlášení „Děkujeme, odejděte“. Tématem moci se zabýval i přední český psycholog Eduard Bakalář ve svém eseji „Úvahy o motivu moci“ (Praha 1991), kde mimo jiné napsal: „Ano, člověk byl moci vždy fascinován... Pocit moci a výkon moci patří k nejpřitažlivějším a nejslastnějším zážitkům člověka... Moc s pozitivním hodnocením je v dějinách jen výjimkou či spíše velkým lidským snem. " K moci patří pocit cítit se lepší než ostatní a falešný pocit dokonalosti spolu s materiel- ními výhodami, které moc obvykle doprovázejí, dokáže korumpovat i takové osoby, které v minulosti byly schopny čelit za cenu osobního strádání a pronásledování moci totalitní. Staly se tak paradoxně obětí sebe samých a tak i v demokratických podmínkách potvrdily platnost staré historické moudrosti, že „revoluce požírají své děti“. Zde dodejme, že to platí i pro tu revoluci, která vstoupila do dějin s adjektivem „sametová“. Největší tragedií těchto revolucionářů je, že se nakonec ocitli v podobné situaci, jako ti jejich spoluobčané, kteří v podmíkách bývalého režimu vstoupili do KSČ proto, že si propočítali, že si mocensky, hmotně a v privilegiích přijdou na víc, než by jim jinak náleželo jen na základě jejich schopností, vzdělání a pracovitosti. Jak Dr. Bakalář upozorňuje, „ členové strany se sice cítí elitou a hmotně profitují, společnost jako celek však stagnuje, korumpuje se, stává se neproduktívni.... Jednotlivci s vysokou mírou motivu moci, zejména zastávají-li významné místo ve veřejném životě, téměř nikdy nepřiznají, že jejich činnost je motivována touhou po moci. Místo toho hovoří v pojmech zidealizovaných abstrakci, jako je „služba, povinnost, odpovědnost“ nebo „právoplatný výkon moci“, popř. „historická odpovědnost “. Zda tak činí z útlocitu k sobě či z naivity, nebo jen cynicky lžou - je objektivně lhostejné. " Literárně fenomén moci v českých podmínkách proslavil L. Mňačko ve své knize „Jak chutná moc“ a že nejde o jev typický jen pro totalitní režimy, dosvědčuje právě politický vývoj v polistopadové ČR. Zatímco v demokraciích s historickou tradicí je takové chování politiků excesem, excesem navíc účinně korigovaným demokratickými politickými instituty, tak se v ČR, jak ukazuje nynější situace, stalo pravidlem. A tento absolutizovaný pocit moci v podmíkách ještě nevyspělé demokracie a neprávního státu je schopen přivést 18 POLYGON 1/2000 [pageend20]společnost do politicky a ekonomicky neproduktívni situace, která má tendenci stát se situací patovou. Politologický „přínos“ polistopadového vývoje ČR spočívá v tom, že korumpující schopnost moci byla prokázána i v podmínkách vznikající demokratické společnosti a navíc u politiků, kteří dokázali jiné moci úspěšně čelit i za cenu osobních obětí. Vždyť kdo jiný dokázal tak brilantně analyzovat totalitní moc, než Václav Havel ve svém eseji „Moc bezmocných“: Ten, kdo se bude fenoménem moci zabývat právě z pohledu deseti českých sametových let, nepochybně dospěje k závěru, že ovládáni ne-mocných nemusí být zpravidla založeno na lži a manipulaci (viz E. Bakalář) nebo na flos- kulích shora citovaných, ale i na tom, co bychom mohli považovat za český politický vklad do dějin politiky. Třeba na „opoziční smlouvě“ či „jediné demokratické legitimitě - legitimitě politické strany“ nebo na roli „strážce globální odpovědnosti za osud světa a vesmíru“. Tyto nové mechanismy „demokratické manipulace“ a jejich dlouholeté používání vede k tomu, že „osoba v mocenské pyramidě postavená výše nejen nevěří, resp. nechce věřit, nýbrž dokonce ani nemůže věřit, že osoba mocensky postavená níže by mohla být schopnější, kvalitnější, povolanější" (Dr. Bakalář). Důkazy podávané v tomto duchu našimi politiky jsou někdy až groteskní. Svědčí o tom třeba výroky „kdybych byl občanem, tak bych se vztekal" nebo „a kdo jste vy" Václava Klause či moralistní projevy Václava Havla jako Bohem povolaného kazatele kritizujícího „ty dole“. Jeden z důvodů, proč nejsou schopny uspět iniciativy směřující ke změně současného politického marasmu, byť mají stále větší podporu veřejnosti, je ten, že jsou ve své kritice představitelů „arogantní politické moci“ selektivní. Stejně tak je tomu u těch, kteří kritizují. Kterým bylo poděkováno, aby odešli! Ti totiž vyčerpávají svůj politický potenciál propůjčený voliči právě jen na žabomyší spory „kdo s kým a proti komu“. Toto jejich jednání však již vyvolává podezření, že „mocní“ nejsou zainteresováni na zlepšení základů pyramidy, na jejímž vrcholu stojí, neboť jim kontrast mezi jejich majestátem a bezmocí těch dole vyhovuje. Nakonec je ale nebude čekat nic jiného, než co potkalo jejich historické předchůdce. Nezpevňovaná pyramida se jednoho dne zhroutí. Vždyť přece „ nikdy nebyla žádná událost tak nevyhnutelná, a přece naprosto nepředvídatelná “. Pád pyramidy socialismu Tocquevillův výrok platí i pro jiné velké dějinné převraty, nevyjímaje ani ten náš listopadový. A protože mocenské zvraty přivádějí na politickou scénu novou garnituru politických vůdců, můžeme po každé změně mocenských poměrů pozorovat vliv moci na vládce dosud mocí nedotčené, a to jak v podmínkách demokracie nebo totality, či v podmínkách nevyzrálé demokracie jako v ČR. Přes fenomén moci můžeme zkoumat i konec komunismu ve střední a východní Evropě. Jeho konec byl zapříčiněn velkým snem o jeho konečném vítězství právě na špičce pyramidy. Její likvidátor Michail Gorbačov nenastoupil do své funkce generálního tajemníka KSSS v březnu 1985 s úmyslem ji zničit, nýbrž upevnit její základy. V tehdejších podmínkách SSSR to ovšem znamenalo „začít normálně žít“, jak se svěřil po návratu z volby své manželce Raise. Americkému historikovi Davidu Pryce- Jonesovi řekl v r. 1992: „Zahájili jsme demokratický proces, protože jsme chtěli reformovat. V r. 1988 jsme jasně viděli, že systém se reformovat nedá a museli jsme uznat, že ekonomický model zavedený v roce 1918 a založený na stranickém monopolu, který počítá s použitím sily, aby vůbec mohl fungovat, ve zkoušce historie neobstál. " Z pohledu ex post se tak Gorbačov může považovat za diktátora, který prohlédl a dal lidu svobodu, i když skutečnost byla trochu jiná. Jako čarodějův učeň ztratil nad svým experimentem s perestrojkou a glasností kontrolu. Zůstal přesvědčeným komunistou, který věřil v „leninský styl řízení“ až do hořkého konce a prvky jeho naivity se v jeho projevech objevují dodnes. Nakonec dosáhl něčeho úplně jiného, než si předsevzal. Na to je však historie zvyklá. Své komunistické souputníky a samotného Lenina však překonal tím, že odmítl použít násilí jako prostředku politiky. A proto jsou pravdivá ruská slova: „ Uskutečnil velkou revoluci. Dal nám politickou svobodu - zadarmo, bez krveprolití. Osvobodil nás od strachu - od strachu myslit i mluvit. " Z ruské strany to nebyl samozřejmě jen Gorbačov, kdo se zachoval „osvíceně“, měl po ruce i různé analýzy, včetně analýz KGB, které se týkaly i předpokládaného vývoje v satelitních zemích. POLYGON 1/2000 19 [pageend21]Podruhé v dějinách I u nich se Gorbačov dopustil omylu. Charakterizuje jej jeho „satelitní poradce“ G. Šachnaza- rov: „Očekávali jsme, že jestliže odstoupíme od hrozeb intervence, komunistické strany zůstanou u moci více méně maďarskou cestou (uzavřením kompromisu s ostatními). " Tento předpoklad by byl možná vyšel, nebýt toho, že svět (a to i ten komunistický) byl již dále, nehledě na některé jiné důvody. Začátek změn v ČSSR této předpovědi však v lecčems odpovídal. Svědčily o tom nejen podivné aktivity Gorbačovova spolužáka a přítele Z. Mlynáře a jeho doprava čsl. rozvědkou, ale i vyprávění R. Hegenbarta, tehdejšího vedoucího 8. oddělení ÚV KSČ, který mi v soukromém rozhovoru, když jsem jej na jaře 1990 navštívil s jednou novinářkou BBC, vyprávěl, že v pondělí 20.11.1989 mu na chodbě ÚV představil L. Štrougal Z. Mlynáře slovy: „ To je soudruh Mlynář, nejlepší z nás. “ Již krátce po převratu bylo známo, že to byl právě vlastními soudruhy exkomunikovaný Z. Mlynář (který „si udělal“ v levicových kruzích na Západě popularitu svojí knihou „Mráz přichází z Kremlu“), kdo měl nebo chtěl sehrát úlohu českého Gorbačova a nahradit socialismus normalizační neosocia- lismem s lidskou tváří. Dokazovalo to i jeho první vystoupení v TV v prosinci 1989 a jeho tehdejší spor s P. Pithartem, kterého obvinil z vydírání KSČ. Porážka stoupenců tvrdé linie v KSSS vedla nepochybně k tomu, že Gorbačov mohl R. Reaganovi předpovědět a G. Bushovi už jasně říci, že i satelitní komunistické strany se budou muset vzdát bez boje. Stačilo k tomu totiž, aby jim SSSR odmítl pomoc ve formě jakékoliv intervence. Jiný konec vzal komunismus v Rumunsku, ale to jen proto, že Ceausescu byl na Moskvě nezávislý a Moskva mu kapitulaci nemohla nařídit. Ostatní komunistické strany se pak musely u kulatých stolů vzdát moci a souhlasit se svobodnými volbami. Tento vývoj však přinesl kon- sekvence, které se ve svých důsledcích ukázaly problematičtější, než by měl eventuelní krvavý konec komunismu. Příznačně to vyjadřuje právě David Pryce-Jones ve své knize „Pád komunismu“: „Byla to taková (nepsaná) dohoda, ze strany komunistů nedojde k násilí oplátkou za odpuštění ze strany lidu. Z jednoho hlediska by to bylo elegantní řešení, triumfoval zdravý rozum a demokracie. Z druhého hlediska to byl postup vadný a nespravedlivý. Na rozdíl od nacistů se komunistům podařilo vyhnout se zúčtování v soudních procesech a nemuseli se zodpovídat ze zločinů, které spáchali. “ Jsem přesvědčen, že právě tento „gentleman's agreement“ je tou hlavní příčinou politické nevůle stíhat pachatele komunistických zločinů. Nevěřím na tajné dohody vycházející vstříc odvěké lidské touze po tajemství, příčina našich potíží vyrovnat se s minulostí (ale i v dalších bývalých socialistických zemích) spočívá spíše ve zmatku a nejistotě, „kdo s kým a co uzavřel“, než v tajných protokolech. A pak samozřejmě v odvozené formě příčiny těchto potíží - v tom, že v politice, policii, prokuratuře, státní správě a justici zůstali „bývalí“. A v jejich solidaritě, sabotážích a využívání možností (a dnes již i drzosti), které jim tento vývoj dal. Z tohoto podhoubí vyrostl onen „slavný mech“, který hladkostí svého převratu dal listopadové změně její „slavné“ přízvisko. Než se jí však budeme podrobněji zabývat, vzdejme ještě jednou hold M. Gorbačovovi. Z hlediska námi zkoumaného jevu moci konstatujme, že se stal druhým Diokleciánem lidského věku. Tento římský císař (234 až 313) byl jediným diktátorem, který se v historii lidstva vzdal dobrovolně svého postavení. Pravda, římský císař Dioklecián to učinil zcela dobrovolně, generální tajemník a později president SSSR M. Gorbačov pod tlakem událostí, ale nesnažil se udržet si moc pomocí násilí. V listopadu šlo opravdu moc o moc Šlo o podstatu systému, který se personifikoval ve slově socialismus. V roce 1989 to byl již jen socialismus reálný, na rozdíl od toho bájného kdysi, ale stále šlo o totalitní systém podle sovětského vzoru. A sovětský model přivodil pak i jeho konec. Byla to jedna z hříček historie, jejíž podstatu tak výstižně vyjádřil právě šéftdeolog komunismu K. Marx, když na adresu Napoleona III. prohlásil, že dějiny se opakují v podobě komedie. Mám na tu dobu ty nejkrásnější vzpomínky jako na čas satisfakce. S českými komunisty bylo možno bojovat s pomocí komunistů sovětských. Byly to časy, kdy jsem mohl v politických procesech citovat výroky o lidských právech, např. z úst poslance Nejvyššího sovětu akademika Sacharova. Ale čas vyměřený komunismu v Československu tak rychle ubíhal. Kupodivu ne pro špičky disentu z okruhu Charty 77, které 20 POLYGON 1/2000 [pageend22]v srpnu 1989 pacifikovaly pokus o radikálnější antikomunistické vystoupení z obavy před represemi, takže odpor vůči výročí sovětské okupace ten rok demonstrovali na Václavském náměstí jen maďarští studenti se svými českými přáteli. Jednou z absurdit konce komunismu bylo, že členové vedení StB odhladli konec komunismu daleko přesněji, než pozdější představitelé OF. Vím to, protože jsem některé vysoké důstojníky StB jako člen a spolupracovník obou parlamentních vyšetřovacích komisí vyslýchal. Představitelé opozičních struktur chtěli vývoj urychlit velkým shromážděním 10.12. na Den lidských práv a zopakovat tak loňskou a první legální opoziční manifestaci ze Škroupova náměstí. Také opakování Palachova týdne začátkem dalšího roku mělo situaci gradovat. Toto zpoždění za historií nakonec vyústilo podle mého názoru v jedinou záhadu převratu, jak o tom dále. Pořad anglické televize BBC „Czech mate“ natočený na jaře 1990, jehož jsem byl komentátorem, vycházel z konšpiratívni teorie převratu zorganizovaného StB spolu s KGB ve prospěch Gorbačovových mužů v ČSSR. Skutečně, řada věcí tomu tehdy nasvědčovala. Po deseti letech se však ukázalo, že historie si zase jednou zahrála s náhodami a že samet nebyl důsledkem tajného komplotu disentu, StB, KGB, eventuelně vedení KSČ (a už vůbec ne CIA, Mo- sadu, zednářů a židů). Nejdále ve svém zkoumání došel historik Milan Otáhal ve své knize Opozice, moc, společnost. Nejdůležitější muži KSČ odjeli v pátek 17. 11. 1989 na Orlík, M. Štěpán do Loun, ministr vnitra Kinel do Ostravy. Jak zjistily již parlamentní komise, studentské demonstraci organizované navíc Městským výborem SSM nikdo nepřikládal větší význam. Mělo jít o shromáždění legální, což od účasti také odradilo řadu disidentů. Na Albertově se pak tleskalo, ale i pískalo a celá akce, jak si pamatuji, nesla jasné znaky organizované improvizace. Nová byla jen politická hesla, ale ta se dala u studentů očekávat, vždyť to pro ně byl jakýsi majáles. Že se nakonec půjde na Václavské náměstí ke koni, bylo jasné; tam se chodilo vždycky. Z nově nalezených videozáznamů je zřejmé, že zákrok pohotovostních jednotek na Národní třídě byl narychlo zorganizovanou akcí. To, co ještě obě parlamentní komise považovaly za podezřelé, totiž velení zásahu ze dvou center, se vysvětllilo. Jak uvádí Otáhal: „ ...policie se řídila instrukcemi, které se nám dnes jeví jako protichůdné - nesměla zasahovat a nesměla pustit průvod do města. “ Přidáme-li k tomu hy- peraktivitu ambiciózního M. Štěpána, který si chtěl vysloužit funkci generálního tajemníka, a horlivost nižších důstojníků bezpečnosti, kteří vůči mladým demonstrantům nechtěli ztratit glanc, a touhu policie ukázat jako vždy svoji sílu - víme o legendárním zákroku, který porazil český komunismus, vše. I zde platí Talleyrandův výrok, že „to nebyl zločin, ale chyba“. Poslední v řetězu zločinů a chyb, která odpískala konec komunismu v Československu. Záhadná opatrnost Jen dvě „záhady“ dlouho přetrvávaly. Zifčák a Dražská! Agent StB Zifčák alias Růžička nepřivedl průvod na Národní třídu, tam by došel tak jako tak. Jestli opravdu dělal mrtvého studenta, neví dnes ani on sám - tolikrát již změnil svoji výpověď. Ale protože byl v jedné z prvních řad, jak to dokumentují pořízené záběry, mohl opravdu od svých nevědomých kolegů dostat pendrekem tolik, že se mohl svalit na zem. Nebyl jediný! A Dražská? Každá její výpověď byla jiná, sám jsem jich vyslechl několik. Diagnóza? Holka, která chtěla být zajímavá! I zde ovšem (neplnila-li opravdu zadaný úkol) si zahrála neobyčejná náhoda. Pomoc při útěku z Národní poskytla M. Litomiská, dívka z disentu, která ji také k disidentům (bratrům Paynovým) odvedla. A od nich začíná šířit svoji story o mrtvém stu- dentovi-kamarádovi, která přivede do ulic statisíce demonstrantů, kteří se po pádu berlínské zdi a sovětské neintervenci přestanou bát. Dějiny jsou plné náhod, které se „musely nevyhnutelně stát, aby došlo k událostem naprosto nepředvídaným“. Platí to však i v případě listopadu 1989? Pád komunismu byl po Polsku, Maďarsku a DDR jistý i v ČSSR. Pro ty, kdo uměli trochu předvídat - za týdny, možná za několik měsíců. Proto pro mne zůstává jedinou záhadou převratu to, co výstižně napsal komentátor „Práva“ J. Hanák: „Jak bylo možné, že vůdcové sametovky se před deseti lety obávali sovětského zásahu, když týden po pádu zdi v Berlíně bylo všechno jasné?“ Jasné je i to, že po bitvě je každý generálem. Pokusím se být tedy aspoň podplukovníkem. Účast StB na průvodu byla přirozená. Kontrarozvědka z povinnosti a zvyku monitorovala a dokumentovala situaci. Stejně tak měla pod konPOLYGON 1/2000 21 [pageend23]trolou i proslulou předlistopadovou a listopadovou aktivitu „Most“, která propojila disent s totalitní mocí (Adamcem), M. Kocába a M. Horáčka, kteří se napojili na poradce tehdejšího předsedy vlády Adamce Oskara Krejčího, nevěda, že jde o kádrového agenta StB. Také na ustavující schůzi OF v Činoherním klubu bylo několik agentů StB. Nemyslím, že to dokazuje něco jiného, než co dělali v průvodu. Že se V. Havel stal vůdcem vyjednávající opozice, bylo logické, vždyť byl nekorunovaným králem disentu, byť veřejnosti málo známým. Nové opoziční struktury, které v letech glasnosti začaly konkurovat Chartě 77, rekrutující se z nové generace nezatížené strachem z normalizace, nestačily vyprodukovat representanta, který by mohl Havlovi konkurovat. Havel tedy musel dělat revoluci a jestliže ji „psal“ svojí autoritou a příkazy jako jednu ze svých absurdních komedií, nelze mu to vyčítat. Nikdo jiný se totiž nenašel. Proto si myslím, že není správné mluvit o ukradené revoluci. Mezi studenty a herci nevystoupila totiž taková politická osobnost, která by Václava Havla nahradila. Správné je však se podivit nad opatrností V. Havla, P. Pitharta a dalších, jak ji kritizuje J.Hanák. S tím souvisí i neinformovanost nových vůdců, kteří si neobstarali nejmenší informace o protivníkovi. Česká televize při desátém výročí odvysílala řadu dosud neznámých videozáznamů, mezi nimi i záběry na Vyšehradě parkujících autobusů se stovkami milicionářů přivezených do Prahy z venkova. Jejich bezradnost a rozpači- tost a kapitulace před „kontrarevolucí“ byla výmluvným svědectvím o konci komunismu. Výstižně to vyjádřil M.Otáhal: „Od pádu berlínské zdi prožíval komunismus smrtelnou agónii a jeho definitivní pohřbeni bylo jen otázkou času. O této agónii možná nevěděli řadoví občané. Mocenské špičky však tušily smrtelné ohrožení systému, a proto snadno propadly hysterii. " Jednání předtavitelů OF s L.Adamcem jako představitelem vlády potvrzovala, že vedoucí síla“ společnosti - KSČ - už nevede nic. Ta se zmohla jen na svolání ÚV, kde po několika demonstracích na Václavském náměstí ostudně kapitulovala. Opatrné manévry OF však pokračovaly po Adamcově demisi již s M. Čalfou, vypočítavě přecházejícím na druhou stranu. Co bylo příčinou toho, že V.Havel se svými přáteli ponechal komunistické nomenklatuře a Státní bezpečnosti tolik času k ústupu, ve velkém se mohly přetrans- formovávat do nových poměrů. Václav Havel to dnes vysvětluje obavou z možného krvavého průběhu revoluce. Po kapitulaci LM a odmítnutí návrhu na vojenský zásah navrhovaného generálem M. Václavíkem, však nic takového již nehrozilo v prosinci 1989, natož v následujících měsících, ve kterých StB se svými archivy vesele úřadovala dál. Způsobila to snaha o udržení přiměřeného statu quo, aby V. Havel mohl být zvolen komunistickým parlamentem? Skutečnost, že disidenti neznali techniku vlády a potřebovali pomoc komunistických kolegů? Nebo přetrvávající „třídní solidarita“ disidentů komunistického původu s jejich normalizačními soudruhy? Či všechno dohromady? Po napsání tohoto kacířského názoru jsem trochu znejistěl. Nekřivdím ,jako podplukovník po bitvě“ Václavu Havlovi a jeho spolupracovníkům? Kdo mi uvěří, že jsem tento názor měl již v listopadu 1989? Těchto obav mě zbavil B.Doležal, který dnes, 17.ledna, píše v LN: „ K Havel má podíl na politické nepřipravenosti českého disentu v okamžiku převzetí moci. Důsledkem byl nesmírný kompromis s poraženými komunisty a kulaté stoly. Tak vznikly škody, které dnes lze jen stěží napravit. Náš režim vyrostl s pokřivenou páteři. “ Dubček contra Havel Výmluvné svědectví o takových příčinách dodávají jednání A.Dubčeka s V.Havlem, o kterých jsme se dověděli „ten years after“ zásluhou vydavatele Britských listů J. Čulíka. Symbol „Pražského jara“ a socialismu s lidskou tváří A.Dubček, který svůj mravní kredit ztratil podpisem „Zákonných opatření“, jimiž vydal své stoupence v srpnu 1969 trestnímu stíhání, se s pláčem dožadoval funkce presidenta. Přestal plakat poté, co mu Havel slíbil, že bude zvolen presidentem po něm. Zda to byl slib nebo se jen o takové alternativě mluvilo, se vedla diskuse za účasti V. Havla na nedávné pražské mezinárodní konferenci o listopadu 1989. Zde k tomu V. Havel řekl: „Něco takového se mi trošku vybavuje, ale já myslím, že to nebyla žádná domluva, žádný slib nebo ujednání. Prostě se o tom mluvilo jako o možné alternativě. “ Nakonec však ještě dodal: „Pro přesnost musím dodat, že mám velmi špatnou paměť... “ O své kandidatuře se několikráte vyjádřil tak, že se stal presidentem na přání ji22 POLYGON 1/2000 [pageend24]ných. „ ...já jsem ten poslední, kdo se jím chtěl stát" nebo „ ...proto jsem nakonec rozmanitým apelům podlehl a tu kandidaturu přijal. " Ze to tak úplně nebylo, dosvědčil jeho přítel Václav Malý, když v televizním dokumentu o listopadu řekl, že „ Vašek o tu funkci velmi stál". To však lze Václavu Havlovi těžko vyčítat. Byl k ní svou minulostí aktivně legitimován a kdo by o ni nestál, že, dodejme oblíbeným „že" pana presidenta. Jinou věcí je, nakolik touha po moci a jejím udržení spolupřivodila zrod sametu. Kdyby se nevolil president již v prosinci 1989 a nebylo tudíž třeba součinnosti komunistů a kdyby se představitelé OF zbytečně nebáli, nemuseli jsme se dočkat nynějších smutných posametových konců. Protože potom jsou takové konce nevyhnutelné a byly předvídatelné již před deseti lety, napsal by Alexis Tocqueville dnes! Praha, 17. ledna 2000 ■ Mea maxima culpa - moje velká vina - chce se mi zvolat ke všem, kterým jsem adresoval svůj článek „Není všem dnům konec“. V poctivé snaze o informování čtenářů jsem napsal článek o tom, že v textu odůvodnění rozhodnutí Ústavního soudu ČR. čj. Pl.ÚS 9/99 se objevila velká naděje pro ty bývalé čsl. občany (ale i pro ty, kteří v posledních letech občanství získali), kteří dosud nemohli restituovat jen proto, že nesplňovali podmínku čsl. občanství. Jak však nyní zjišťuji, ve snaze o co nejpodrobnější informaci jsem napsal svůj článek takovým právnickým jazykem, který se rovná Orwellovu „Newspeaku“. Byl to projev profesionální deformace, za který se omlouvám. Pokusím se celou věc vysvětlit jednodušeji: Návrh na zrušení této podmínky, podaný potřebnou skupinou poslanců parlamentu CR, totiž paradoxně právě toto rozhodnutí ÚS zamítlo. Ale nabídlo jiné a vlastně ještě lepší řešení. Doporučilo, a jinak než jako návod ani dále citovanou část odůvodnění chápat nemůžeme, „u soudně rehabilitovaných osob, jež nesplňuji podmínku občanství a nemohou tudíž uplatnit nárok na vydání věci dle zákona o mimosoudních rehabilitacích a v jejichž případě byly vysloveny zrušující výroky o uložení trestu odnětí svobody a na ně navazující výroky o propadnuti majetku, nedochází tímto k novému vy- vlastněni. Jakkoli tyto osoby nemohou uplatnit nárok na vydáni věci dle zákona č. 87/1991 Sb., ve znění pozdějších předpisů, nelze v jejich případě a priori vyloučit uplatněni práva na re- ivindikaci". Jinak než návod toto vysvětlení chápat nemůžeme a ÚS ČR zde neříká nic jiného, než aby ti postižení, jejichž majetek byl konfiskován v důsledku odsouzení komunistickými soudy a kteří byli rehabilitováni podle zák. č. 119/1990 Sb. o soudních rehabilitacích, se domáhali svého majetku podáním žalob na jeho vydání podle občanského zákona. Tento postup je totiž ještě výhodnější, než kdyby došlo ke zrušení podmínky občanství a stanovení nové lhůty pro podání výzev k vydání majetku podle zákona 87/1991 Sb., protože uvedený návod vychází z předpokladu, že rehabilitací došlo k obnovení původního právního stavu, tj. že původní vlastníci se stali znovu vlastníky svého majetku. V praxi pak už jde jen o to, dosáhnout rozsudku soudu, aby jim byl majetek současnými držiteli vydán. Není zde tedy třeba prokazovat další omezující podmínky, že k přechodu majetku na současné držitele došlo „v rozporu s tehdejšími platnými předpisy" nebo ,,na základě protiprávního zvýhodnění osoby nabyvatele Protože shora citované rozhodnutí bylo vydáno plénem ÚS, tak se uvedená část odůvodnění rozhodnutí opírá o názor všech soudců Ústavního soudu ČR, na rozdíl od zamítavého výroku rozhodnutí o zamítnutí návrhu na zrušení podmínky občanství, proti kterému hlasovali 4 soudci. Lze proto očekávat, že Ústavní soud vyhoví těm ústavním stížnostem, které budou směřovat proti rozhodnutím nižších soudů, jež zamítnou žaloby na vydání majetku. K tomu všemu je nutné dodat jen to, že uvedený postup se zatím nevztahuje na zemědělský majetek, ale není vyloučeno, že v důsledku extensivního výkladu bude postupem doby možno dosáhnout rozšíření uvedeného výkladu i na tento majetek, jakož i na příklady analogické a souvisící. Jsem připraven každému poskytnout vysvětlení, týkající se jeho konkrétního případu a na všechny dotazy odpovím. JUDr. Milan Hulík advokát v AK Bolzanova 1 CZ-115 03 Praha 1 hulik@mbox.vol.cz tel/fax: 00420-2-24210449 POLYGON 1/2000 23 Mea culpa [pageend25]Svižným krokem vzad (4) JAMES V. JAKOUBEK Motto: Komunistické vědomí, to je chronická choroba. Ta mivá remise a je prakticky nevyléčitelná. MUDr Eva Nováková, česká lékařka V Česku se během posledních několika měsíců odehrávala zajímavá veřejná debata - diskutovalo se, zdali má tzv. veřejnoprávní televise, t.j. medium placené z poplatků majitelů televisorů, morální právo vysílat seriál „Třicet případů majora Zemana“. Poprvé jsem se o mjr. Zemanovi dověděl na jaře 1999 z poznámky v dopise z Česka, kdy se pisatel zmínil, že se „snad i znovu setkáme s neohroženým Honzou Zemanem“. Když jsem pak v srpnu četl na internetu v (Rudém) Právu hrdé sdělení: „Major Zeman bude od září na obrazovkách ČT“, začal jsem se zajímat, co je to ten major zač. Věc je velice prozaická. Za nejhlubší Husá- kovic normalizace přišli propagandisté režimu na myšlenku zlidštit tvář komunistické bezpečnosti, mimo jiné se blížilo 30. výročí založení SNB. Tehdy se zrodila myšlenka na TV seriál, který by názorně předvedl divákovi zrůdnost diversantů, teroristů, narušitelů hranic a jiné verbeže ničící úsilí budovatelů nové společnosti, proti kterým by stál sympaťák komunista ve službách bezpečnosti. Vznik díla je zahalen tajemstvím, nikdo se k němu dnes nechce hlásit. Dle sdělení Libora Budínského v LN byli hlavními autory ideového námětu údajně plukovníci Jan Kovář a Miloslav Broumský z redakce brannosti a bezpečnosti v tehdejší televisi. Tito dva odborníci na osvětu prý vytyčili základní schéma seriálu, ve kterém byl hlavní postavou neohrožený major SNB, literární postava vytvořená Jiřím Procházkou a původně zvaná X, pak Hurych. Tato jména se nehodila, proto se sáhlo do říše pohádek, k českému Honzovi, který vždy na všechny lumpy vyzrál, a taktéž k jeho jmenovci, „nejslavnějšímu zemanovi české historie, nikdy neporaženému Janu Žižkovi“. Hrdina tento, mjr. Jan Zeman, „bojoval proti zlu, stál na straně chudých proti bohatým, na straně pracujícího lidu proti bur- žoasii a zpátečnické církvi, na straně Čechů proti Němcům. Miloval vlast a ctil její pokrokové tradice. Byl horlivým pracovníkem StB a našel v ní nejlepší přátele. Byl prostě ryzí komunista.“ Tento neohrožený bojovník a ochránce vlasti pak suverénně odhaloval nepřátele nového, komunistického Československa. A těmito nepřáteli se luhy a háje české jen hemžily - byla doba po Únoru, kdy se vlády v zemi zmocnil lid pod vedením Komunistické strany a buržousti a reakcionáři nelenili a ze všech sil se snažili budování krásné budoucnosti zvrátit. Boj proti těmto zpátečníkům byl proto předkládán černobíle. „Odboj je líčen jako banda vrahů a zločinců, proti které stojí čistá bezpečnost,“ komentuje seriál Stanislav Drobný, předseda KVP. Seriál, vzniklý pod přímým dohledem vnitra jako „dárek umělecké fronty k 30. výročí SNB, se i přes zřetelný a nijak zvlášť skrývaný punc estébáctví těšil v normalizačním Československu mimořádné divácké oblibě“ (Respekt č.36). Tento fakt neušel novému generálnímu řediteli České TV Jakubu Puchalskému, který přišel s nápadem k 10. výročí údajného pádu komunismu v Česku výročí ono oslavit a tento Husákův propagační skvost uvést na sametovou televisní obrazovku. Věc ale nebyla jednoduchá, problém byl v tom, že mnoho lidí tento seriál považovalo za propagandistický škvár. Proti uvedení seriálu se ozvala Konfederace politických vězňů (KVP). Předsednictvo označilo plánované vysílání za porušení zákona, neb jde v podstatě o „podporu a propagaci hnutí směřujícího k potlačení práv a svobod občanů“. Ke KPV se připojily další organizace, jako Obec překladatelů, Obec spisovatelů a Český svaz filmových a televisních umělců a vědců, kteří označili seriál za cynický paskvil. „Nejde jen o účelovou propagandu, jde o plivání na hroby lidí, kteří se stali obětmi totalitního režimu,“ prohlásili umělci. Připojili se i politici. Proti se postavil lidovecký poslanecký klub a Rada pro televisní a rozhlasové vysílání, která doporučila plánované vysílání seriálu zrušit. Ivan Langer, místopředseda PS a její mediální komise, vyzval ředitele Puchalského, aby plánované vysílání „znovu zvážil“. Ten ale zůstal neoblomný: „Vysílat se bude, nic nás neodradí,“ nechal se slyšet a obvinil politiky z pokusu znovu zavést cenzuru. Novinář Jaroslav Veis proto navrhl, aby tedy, když už musí, vydal Zemana na videokazetách, „podobně jako se vydává pornografie“ (což 24 POLYGON 1/2000 [pageend26]se zdá být solidní, rozumný návrh). Ondřej Stindl z LN k tomu poznamenal, že ono estébácké dílo se „vyznačuje svinstvem, jež je subtilně podané, a proto nebezpečnější. Političtí vězni jsou v něm neskonale sprostě uráženi a jejich mučitelé vynášeni do nebes“. Dokonce i VI. Železný, ředitel TV Nova, jež proslula v Česku předváděním krváků hollywoodské »B«produkce, na adresu majora Zemana uvedl, že TV Nova by tento seriál zásadně neuvedla, neb ,je velký rozdíl, když na obrazovce vraždí vrah a když z ideologických důvodů vraždí stát, který pak o svých vraždách natočí brilantně zkreslený seriál. Německo si nikdy nedovolilo odvysílat skvělé filmy, které byly rasistickou a antisemitskou propagandou Třetí říše...!“ Ředitel Puchalský upozornil kritiky, že se jedná nikoliv o Třicet případů, ale o Třicet návratů majora Zemana, kdy se bude o každém dílu po vysílání debatovat o tom, v čem se předvedený pořad liší od skutečnosti, „Vyvolá se tím konečně diskuse o naší minulosti.“ Proti tomuto záměru se zase postavili soudruzi komunisti. Josef Kuta, předseda KSČM Brno: „Seriál ano, ale diskuse po něm ne, neb je to zřejmá snaha zdiskreditovat minulost!“ A soudruh Grebeníček, neb on je prý historik, konstatoval, že nějaké ty diskuse po promítání jsou naprosto zbytečné, neb „seriál se od reality liší pouze v nepatrných detailech“. Nemá význam dále popisovat tento koňský handl. Ředitel Puchalský, cituje jakýsi výzkum veřejného mínění, konstatoval, že „osmdesát procent diváků nemá se seriálem žádný problém,“ prosadil svou. A vyslal štáb do terénu, aby předvedl, že diváci budou projekt vnímat jako celek a o předvedeném pořadu živě diskutovat. Zkušební terén zvolil Chlumec nad Cidlinou, kde se v roce 1951 pokusila skupina bratrů Ma- šínů získat na policejní stanici zbraně. Ti si objednali taxi, řidiče uvázali v lese ke stromu a přepadli policámu. Pokus selhal, zbraně nezískali a akce skončila smrtí esenbáka, který se jim postavil na odpor. Tento čin se stal námětem jednoho „Případu“ a dostal název „Strach“. Shodou okolností je tato episoda jedinou, kterou jsem měl „čest“ shlédnout. Kdosi ji zaslal Radkovi Mašinoví a on mě zavolal, že když se o toho Zemana tolik zajímám, tak ať se pokochám. Kochal jsem se. V krátkosti obsah: Zeman doma, celý roztřesený, manželka má před porodem. On pobíhá po bytě, poráží nábytek, dávaje komicky najevo nervositu nastávajícího děje. Naštěstí je tam jeho maminka, která ho mateřsky uklidňuje: „Honzíku, jsem ráda, že tě mám“ a „Podobáš se tátovi, ten taky bláznil, když ses měl narodit“. (Slzím dojetím.) Přijede sanitka a manželka s majorem do porodnice. Sa- niťáci po návratu na základnu jsou posláni k fingované nehodě - tři teroristé (údajní Mašinové s komplicem) je přepadnou, jednoho z nich zabijí, druhé uváží v lese ke stromu a pak vtrhnou na policejní stanici, ukradnou všechny zbraně a náboje, policajta zabijí a zmizí. Případu se ujme Zeman a zločince odhalí. Dosti papíru se popsalo o údajné „brilantnosti“ seriálu. Soudě dle tohoto dílu, jde o značnou banalitu. Teroristé jsou zde portrétováni jako banda podělaných pomatenců vedená vyloženým psychopatem. Jen zahrozí prozrazení, jeden terorista se rozbrečí a chce se jít udat, druhý nařkne vůdce ze zbabělosti, odpráskne ho a vzdá se Zemanovi. Konec protistátní tlupy, ubohost sama. Hoši od bezpečnosti vlídní, rozumní, lidskost z nich jen čiší. Matka Tereza proti nim úplný vyvrhel. Taktéž dialogy a body language. Když Zeman obdržel zprávu o zabití esenbáka, dostal z toho nervový šok, nemohl ze sebe slovo vyrazit, musel strčit hlavu do kýble se studenou vodou, aby se vzpamatoval, tak byl zdrcen. Maminka se sepjatýma rukama se starostlivě táže: „Co se stalo, Honzíku?“ Když Honzík poví, maminka jen vzdychne: „Takový zvířata...“ A Honzík doplňuje: „Ani si je, mámo, nedovedu představit.“ Asi po minutě zdrceného ticha Honzík pronese větu naznačující, že to s tou milosrdností bezpečáků nebylo tak horké: „Divná doba, zmatená - nám vyčítají každýho lumpa, kterýho trochu zmáčkneme a sami vraždí...“ Zde stojí za to připomenout onu „divnou a zmatenou“ dobu, v níž se příběh odehrává, podzim roku 1951. Sami komunisté ji zvou dobou tzv. deformací a porušování socialistické zákonnosti, objektivnější historikové vrcholnou dobou komunistického teroru. Dobu, kdy Honzíkovo „mačkání“ a hlavně vražděni prováděl ve velkém stát, režim, který on tak vehementně hájil. Stačí připomenout několik suchých čísel. Od Února 1948 do konce roku 1951 bylo vykonáno 136 rozsudků smrti, de facto justičních vražd, za politické delikty. Jen ve jmenovaném roce 1951 jich bylo padesátpět (55), jedna vražda týdně! Nejmladší oficielně zavražděný měl pouhých 19 let, student Bohumil Sixta, popraven 6. února 1950. Nejstaršímu z této doby bylo přes 61, Vladimír Velecký, rolník, popraven 8. listopadu 1951. Jak zde nevzpomenout nářku zdrceného Honzíka, který v šoku nad smrtí esenbáka lapě po vzduchu a lká: „Byl to asi taky táta, měl rodinu, děti, jak jen se oni asi jmenujou...“ Ve skutečnosti si komunisti podobné starosti zásadně nepřipouštěli. Když už byli v tom věšení, brali to z jedné vody načisto. Nejstarší oběť komunistické šibenice byl 721etý důchodce Jan POLYGON 1/2000 25 [pageend27]Dvořák st., oběšen zároveň se svým synem Janem Dvořákem ml. (32 let) dne 6. května 1953. Kdo ví, jestli byl Honzík Zeman šokován po zprávách o vraždách svých soukmenovců z SNB, které likvidoval režim, jemuž sloužil? Bohuslav Beneš (31), Miroslav Chmelař (23), Václav Frič (27) či Samuel Bibze (39), příslušníci SNB, popraveni v roce 1951, abych jmenoval jen některé. Čím se asi provinil kněz Václav Drbola (38), že musel být „ze společnosti odstraněn“ dne 3. srpna 1951. Pokrytecky, ne-li přímo groteskně pak působí nářek Honzíka Zemana: „Vidíš, maminko, my čekáme, že se nám narodí kluk a nebo holka, novej, krásnej život... a tady, kousek za Prahou, se stane taková hrozná věc...“ Honzík ani nemusel za Prahu chodit, stačilo na Pankrác, chtěl-li vidět páchání „hrozných věcí“. A maminku mohl vzít s sebou, mohla získat nové poznatky o nefalšovaných „zvířatech“. Zdalipak ve Vladimír Brabec, představitel hrdinného Jana Zemana, nad těmito otázkami, alespoň v noci, ve tmě před spaním, někdy zamyslel. Asi ne, on se dnes k Honzíkovi Zemanovi hlásit nechce: „Nezlobte se, žádné otázky,“ vykrucuje se po dotazu novináře, jak se na roli dívá dnes, jen alibisticky dodá, že „seriál je poplatný době“. A co sami čecháčkové, s požitkem hltající stupidní legendy o hodných Honzících a zlých diversantech? Pro odpověď si zajeďme se štábem TV do terénu. Štáb dorazil do Chlumce nad Cidlinou a do místní školy si pozval asi třicet místních obyvatel, na nichž si chtěl ověřit demytizační teorii ředitele Puchalského. Redaktor Respektu Jindřich Šidlo popsal událost: Diváci, když zazněla známá znělka, poposed- nou, jen mladý muž se dvěma mobilními telefony si u okna otevírá Hospodářské noviny. Předváděný díl má název Strach. Tři sadističtí teroristé zabijí zdravotníka a policistu. „To se opravdu stalo,“ upozorňuje starší dáma mladší kolegyni. Když po šťastném konci obsluha mění kazetu, asi 401etý muž se znepokojeně ptá: „To bude ještě něco?“ Ano, na řadě je dokument o bratrech Mašinových, zjevně inspirace tohoto Zemanova případu. Do kamery pak vzpomíná Josef Mašin v americkém exilu na incident v Chlumci: „Ten člověk šel bránit komunismus k Veřejné bezpečnosti. A když jsme tenkrát přijeli do Chlumce, tak to prostě nebyl ten nej lepší den k tomu, být u bezpečnosti.“ Jeho slova vyvolají v sále trochu pobouření. „No, to je něco, co?“ ozývá se z di- váctva. Pak se rozproudí diskuse: „Když je to kriminálka, tak do toho netahejte politiku.“ „Já si jdu k televizi odpočinout, tohle není zábava, to je na přemýšlení.“ 26 POLYGON 1/2000 „Tady mi pak někdo vyvrací to, co vidím.“ „No, na Zemana se podíváme rádi, to je klasika, ale ty týdeníky...“ „Ta omáčka kolem, to je jen proto, abyste mohli zase pustit ten seriál.“ „A co ten dokument k tomu?“ snažil se mode- rátot pátrat po Puchalského „demytizaci“. „Seriál řekl svoje, Mašinové taky. Teď ať si z toho jeden udělá názor,“ konstatuje asi 301etý muž s knírkem. „A jaký je váš názor?“ ptá se moderátor. „Pro mně jsou to vrazi, vždyť tam zabili nevinný lidi!“ „Každá doba má svý represe, když teď někde na demonstraci mladí něco rozbij ou, tak policie taky zasáhne a nikdo se nediví, že?“ „Takovejch magorů, jako jsou Mašinové, máme dneska taky dost.“ Závěr v Chlumci, zda seriál uvádět či ne, je jednoznačný - pro 16:1 z těch, kdo hlasovali. Jediný zřejmý oponent v sále je starý muž, který těžce hledá slova: „Ale to by se nemělo, je to komunistická ... nevím, jak to říct...“ „Ale jen ať se mladý podívaj, v čem jsme žili, však von starší českej film nikomu neuškodí,“ je starý muž poučen. Takto skončilo předvádění episody „Strach“. Nutno podotknout, že název je to výstižný. Motiv strachu celou episodu prolíná, strach mají prakticky všichni. Zeman o svou ženu, žena o něho, maminka o oba. Zemanův nadřízený z „lidí nahoře“. Teroristé mají strach ze všeho, nejvíce jeden z druhého. Věrná to podoba stavu společnosti roku 1951, kdy strach z teroristického režimu byl všudypřítomný a který podvědomě v české společnosti přetrvává, třeba z toho, „co když se voni dostanou k moci...“ Co je zde trochu šokující, není úroveň paskvilu, zkreslení či vyložené lhaní vydávané za fakta (viz poznámka starší dámy: „To se opravdu stalo.“), ale vědomá, úmyslná, téměř totální ignorace čecháčků o podstatě a činech komunistického režimu a odmítnutí zjevného faktu, že režim to byl zločinný, že vraždil ve velkém a své vraždy skrýval a sváděl na druhé. Viz tzv. „Babice“, údajně též jedna z předloh pro majora Zemana. V Babicích si bezpečnost vyrobila „případ“ zavražděním tří funkcionářů místní organizace KSČ. V následném monstrprocesu bylo odsouzeno k smrti sedm lidí a několik desítek do vězení. Že všichni byli nevinní, nikoho nezajímá. Z činitelů procesu je dnes na živu pouze dr. Pavel Vítek, tzv. soudce, kterého UDV obvinil ze „zneužití pravomoci veřejného činitele“. Trestní stí- [pageend28]hání ale bylo zastaveno, protože se na Vítka vztahuje amnestie z roku 1960 a pak - „nikdo nenašel stopu, že by Vítek věděl, že proces je kamufláž či konstrukce“, prohlásil soudce krajského soudu v Brně dr. Sova. O tom, že moudrost sudího Sovy má se symbolem jeho jména málo společného, svědčí výpovědi dr. Vítka: „Celý proces byl formální, organizovaný stranickými orgány a rozsudky předem připraveny. My soudci jsme je pouze vyhlásili,“ (LN 17.9.1999). Vladimír Železný z TV Nova tento případ uvedl jako klasickou ukázku prznění skutečnosti: „Těžko se vysvětluje llletému děcku, že v Babicích to bylo úplně jinak než jak je to presentováno na obrazovce.“ Zdá se, že mentalitu 11 letých přebrala značná část soudobé čecháč- kovské veřejnosti, a proto se nelze divit, že dochází i k vandalství na myšlenkové úrovni pubertálních výrostků. V Poděbradech, na průčelí zámku, byla 30.6.1999 odhalena pamětní deska generálu Josefu Mašinoví, popravenému nacisty v roce 1942, a jeho manželce Zdeně, umučené komunisty v roce 1956. Nikdo (ani, alespoň veřejně ne, komunisté) nepopírá hrdinství a zásluhy o vlast generála Mašina. Odbojovou skupinu „Tři králové“, kterou s Josefem Balabánem a Václavem Morávkem založil, gestapo likvidovalo několik let. Komunisté nemohou ale Třem králům zapomenout (dle these, že je lepší mýliti se se stranou než mít pravdu proti ní), že ti bojovali proti nacistům i v době, kdy Stalin s Hitlerem byli velicí kámoši a vojáci wehrmachtu a SS bratry dělníky v německých uniformách. Pamětní deska vydržela necelé čtyři neděle. V noci na 29. července ji kdosi „neznámý“ strhl a zničil, věc je údajně „v šetření policie“. O některých protestech proti tomuto vandalství ani slechu. Zato když se obvodní rada v Praze 1 rozhodla odstranit z vltavského nábřeží sochu Jana Švermy, oheň byl na střeše. Jan Šverma byl zakládající člen KSČ, absolvent leninské školy v Moskvě a jeden z tzv. „karlínských kluků“, kteří na V. sjezdu KSČ v roce 1935 s Gottwalden v čele převzali vedení strany. Za Slovenského povstání byl vyslán společně se Slánským a Husákem k partyzánům jako politruk. Po porážce povstání Husák sešel z hor do ilegality na Slovensku a Šverma se Slánským, protože slovensky nemluvili, se pokusili přejít do Čech. Ve sněhové bouři v Tratrách Šverma zahynul. Svým způsobem měl vlastně štěstí. Komunisti po válce z něho vyrobili hrdinu, z jeho druha na útěku, Slánského, spiklence. Je více než pravděpodobné, že kdyby nezahynul v Tatrách, zle by se mu vedlo, stejně jako dalším jeho druhům ve zbrani Geminderovi a Švábovi či Clementisovi, s nímž byl v době paktu Stalina s Hitlerem v Paříži. Jeho manželku Marii soudruzi mnoho let tahali po kriminálech. Rozhodnutí odstranit Švermovu sochu označil Jiří Dolejš, předseda pražských komunistů, za „projev kulturního barbarství a netolerance a špatné vysvědčení o politické kultuře v České republice“. (Komunisti přece žádné sochy nikdy neodstraňovali.) Co se politické kultury v Česku týče, stačí trochu sledovat tamní dění: Deset let po „pádu“ komunismu nemohou být komunističtí zločinci stíháni, neb -v době jejich činů byly tyto činy buď beztrestné, vztahovaly se na ně rozličné amnestie, nebo jsou dnes promlčeny. Právní normy brání zveřejnit svazky StB, neboť by to mohlo porušovat lidská práva udavačů. Údajný vyzvědač ve prospěch USA Josef Huršovský, odsouzený v roce 1981 k 22 letům těžkého žaláře, byl po listopadu 1989 podmínečně propuštěn, ale nemůže být rehabilitován, neb, dle zjištění předsedy senátu Nejvyššího soudu Josefa Hendrycha, byl „odsouzen po právu podle tehdy platných zákonů“. (???) Dle Václava Exnera, místopředsedy KSČM, se minulý režim sice dopouštěl teroru, ovšem pravý teror to vlastně nebyl, jen chyby, kterých se komunisti „při příštím budování socialismu“ vyvarují. Čeští komunisté nabízejí občanstvu „sociálně spravedlivou společnost“, ve které by byl koaliční princip parlamentu nahrazen „vládou národní shody“. Prohlašují, že o tento druh socialismu „by si mohla škrtnout dnešní generace padesátníků“. Dle sdělení IVVM a agentury STEM (publikováno 19. listopadu 1999) KSČM soudruha Grebeníčka předstihla Klausovu ODS ve volebních preferencích a stala se tak nejsilnější politickou stranou v Česku - a to i přes fakt, že byla zákonem prohlášena za zločineckou organizaci. A čecháčkové na české televizi znovu fandí hrdinnému majoru Zemanovi, kterak on těm antikomunistům zatápí... „O sancta simplicitas“, (svátá prostoto) údajně pronesl Mistr Jan Hus na hranici v Kostnici, když viděl starou babku, jak nese klacíček k ohni. Dle toho, co se dnes v Česku odehrává, babka ona intelektem vysoce převyšovala většinu soudobého obyvatelstva českého. Quo vadis, Bohemia? Lakewood, OH, 22. listopadu 1999 ■ POLYGON 1/2000 27 [pageend29]Meditace na rozhraní věků JÁRA MECŮ Zpráva z tisku: „Živelné pohromy, které poznamenaly osudy statisíců lidí po celém světě, jako by naplňovaly temné věštby o konci tisíciletí. Série zemětřesení, vyšší počet hurikánů v karibské oblasti a cyklony v Asii si vyžádaly krutou daň. Být připraven na podobné pohromy bude podle vědců heslem i pro rok 2000. Země prochází obdobím globální klimatické změny a extrémní výkyvy počasí a běsnění živlů jsou i v novém roce velmi pravděpodobné.“ Podobné zprávy o živelných pohromách vzbuzovaly úzkost, zarmucovaly i děsily pozemšťany v každém století. Dnes na rozhraní věků, dva tisíce let po Kristu, ve dvacátém století vyrostlo nebezpečí, které svou destruktivní ničivou povahou ohrožuje lidské pokolení víc než všechny výkyvy přírodních živlů dohromady. To nebezpečí je jakýmsi dosud nepojmenovaným šestým jezdcem z Apokalypsy. Téměř vůbec se o něm nemluví. Možná proto, že pátým jezdcem je Strach a náš bezejmenný nepřítel jede hned za ním. Zdá se, že k pojmenování onoho nepřítele bude někdy v budoucnu zapotřebí mimořádně mnoho odvahy. Nepatřím k vizionářům temných prognóz. Můj život, to byl optimismus a mým sluncem pochodeň zářící z New Yorku až do koncentračních táborů Jáchymova. Bez té pochodně a optimismu by se těch dvanáct let nepřežilo. A tak „po přejití všelijakých vichřic“ medituji. To se ještě smí. Meditace - jak praví slovník - je rozjímání, soustředěné přemýšlení. Meditatívni, čili přemýšlivý, hloubavý, rozjímavý člověk už dávno v módě nebývá. Meditování nad současností přináší chmury a intelektuálům stejně jako filosofům narostly v tomto století jazýčky opatrné. A dle nich Jdou s dobou a jsou módní“ i ti drobní mudrlanti se „selským rozumem“. Možná, že v příštím století budou přemýšlet už jen bankéři, obchodníci a lidé kšeftů. A nelze vyloučit, že při extrémním tempu vědy to třetí tisíciletí už nebude pro lidi, ale jen pro jakési atrapy - napodobeniny člověka. Téhle černě se v úvahách o budoucnosti už nezbavíme. Lze ji jen ignorovat, zarytě o ní mlčet, nebo - jak bývá zvykem - se té pesimistické černi pošklebovat, ale ona tu je, visí nad námi a jako mrak zastiňuje naše myšlení i svědomí. Čteme o živelných pohromách, které nás pravděpodobně čekají, ale o té největší, která nám hrozí z extrémní globální změny uskutečněné ve dvacátém století na lidech, na národech, na lidské duši, se nemluví. O nejničivějším, nejextrémnějším běsnění živlů, o hurikánech a cyklonech bičujících dnes a denně duši člověka, se nepíše vůbec nebo jen okrajově. Čím to, že většina moudrých mužů z elit nejvzdělanějších medituje jen proto, aby o výsledcích svého myšlení - není-li v souladu s doktrínou globalizace a s oficiálním myšlením Nového světového řádu - mlčela? Vždyť i svoboda slova se prosazuje globálně a bily se za ní armády mnoha národů. O nemoci šílených krav se vedly dlouhé spory a ještě neodezněly. O nemoci některých šílených tvůrců „kultury“ zahlcující svět se mlčí a běda každému, kdo takové mlčení naruší. Bezuzdná liberalizace má zelenou a kodex mravnosti byl už dávno vystřídán kodexem triumfujících nemravů, podepřených všeobjímajícími lidskými právy. Je taková úvaha kacířstvím? Český tisk prezidenta Václava Havla rozcupoval v posměšcích za mnohem méně. V novoročním projevu m.j. prohlásil, že „ bez duchovní obnovy se svět a celá tato civilizace bude řítit do záhuby“. Odpovědí byl mediální výsměch cyniků. Podobný výsměch značné části „korupcí normalizované“ vládnoucí elity bylo slyšet na prezidentův vskutku historický projev k poslancům a senátorům v pražském Rudolfinu 9. prosince 1997. „Proklamovaný ideál úspěchu a zisku byl zesměšněn, protože jsme dopustili, aby tu vznikl stav, v němž se nejúspěšnějšími stávají ti nejnemravnější a největší zisk mají nepotrestaní zloději. Pod hávem liberalismu bez přívlastku, pro nějž bylo kdeco zločinné levicové, se paradoxně skrývala marxistická poučka o základně a nadstavbě, " řekl tehdá prezident k oněmělé elitě a bez diplomatického servítku z přísně nadstranické pozice pokračoval: „Morálka, slušnost, pokora před řádem přírody, solidarita, myšlenka na ty, kteří přijdou po nás, úcta k právu, kultura vztahu mezi lidmi, to všechno a mnoho jiných věci bylo posláno do nadstavby jakožto lehce posmívané sféry tzv. kořeni života, aby se posléze ukázalo, že už není co kořenit. Základna je vytunelována. Je vytunelována proto, že se nerozvíjela - atheisté ať mi prominou - v přímém klimatu Božích přikázání. “ 28 POLYGON 1/2000 [pageend30]Po téměř celou hodinu se prezidentovu projevu nedostalo ani potlesku. Mluví-li dnes, na rozhraní věků, Václav Havel o nutnosti duchovní obnovy a sklízí-li místo souhlasu posměch, je to nezvratným potvrzením o stavu ěeské společnosti a světa. Vzpomeňme například, jakého posměchu se dostalo lidoveckému poslanci Pavlu Tollnerovi jen za to, že v parlamentu před hlasováním o návrhu zákona o partnerském soužití osob stejného pohlaví řekl: „Tato kampaň vyúsťuje v nepřijatelnou apoteózu jednání homosexuálního, bisexuálního a jiných zvráceností. Chtěl jsem říci prasečin, ale rozmluvili mi to.“ Před osmi měsíci tato přímá, jasná řeč politika otevřených slov, slušného člověka, humanisty a otce rodiny vyvolala mediální běsnění zakončené vulgární karikaturou v týdeníku Reflex, ve které Ježíš jako homosexuál má poměr s poslancem Tollnerem. Žádný prostest ani ze strany církve se tenkrát neozval. Poslanec, jehož charakter nezapadá do Evropy ani do soukolí superliberální (superdekadentní si napsat netroufám) globaliza- ce zajisté už dlouho poslancovat nebude. Ale nezůstávejme jen v České republice. Ne každý v Evropě je normalizován do nové, na vše kejvající nové loutky Nového řádu, nové demokracie bez morálky. Neboť bude na vzdělancích, jak se - dříve nebo později - postaví vůči této strašné hrozbě, měnící nejen identitu člověka, ale i celých národů. A zastavme se hned u sousedů. „Chov lidí“, vývoj nových „antropotechnik“, potřeba „selekce“ ve vývoji lidského druhu. Tato slova nyní zaznívají ve zcela seriózních vědeckých polemikách v Německu a od minulého týdne i ve Francii. Laická veřejnost je vyděšena, píší Lidové noviny 11. října 1999. Myslí německý filosof Peter Sloterdijk svou vizi člověka jako chovného zvířete vážně? Sloterdijk ji představil v červnu na filozofickém semináři na bavorském hradu Elmau v projevu, nazvaném „Pravidla pro lidský park“. Dle tisku vzbudil obrovskou vlnu kontraverzních reakcí. Genetické „šlechtění“ lidí se prý prosadí. Vzhledem k pokroku genetických technologií bude další krok spočívat ve zrušení zdánlivě ne- překročitelné hranice mezi organismem a strojem, mezi tím, co je narozené a co je vyrobené, tvrdí kontroversní vědec-filosof Peter Sloterdijk. Kolem takových sdělení by žádný člověk, hodný toho jména, neměl procházet s lhostejností. Lidé meditují a tiše se zatím jen tak sami sebe ptají, proč tomu tak je. Proč ze slovníku nejen českého, proč ze slovníku světového tisku mocných medií a následně pak i z řečí lidí se vytratila slova: degenerace, zvrhlost, chlípnost, nemravnost apod. Proč svobodná lidská společnost, zbavená tří totalit a tří světových válek (počítáme i tu studenou) musí být bez zábran plundrována vulgárností, materialismem, cynismem a všude pronikající neřestí? Sex do škol, bezuzdný sex do umění, filmových ateliérů, sex do reklam, sex do inzerátů, sex do knihkupectví a novinových Stánků, sex po telefonu, sex přes družice.... Jeden z nejbohatších vydavatelů pornografie na světě, americký zvrhlík Larry Flynt, jehož „tvůrčí“ život inspiroval režiséra Miloše Formana k natočení filmu „Lid versus Larry Flynt“ - je docela upřímný a už nejednou na tiskových konferencích prohlásil: „Poznal jsem, že když rozšíříte co nejvíc pornografie mezi lidmi, společnost si na ni zvykne, souhlasí s ní a začne ji považovat za normu...“ Na jiném místě Flynt prohlašuje: „Raduji se. Proměnil jsem celý svět v bulvární časopis. Pornografie je stále žádaná, můžeme o ní mluvit jako o běžném průmyslovém zboží, které má stabilizovaný trh. Moje vydavatelství se neobává ztráty pozic, i když přibývá sexuálních telefonních linek a roste výroba pornografických videokazet.“ Pan Flynt labužnicky mlaská a šklebí se do tváří posledních mravokárců. Na prahu třetího tisíciletí se na Ďábla už nevěří. Náramně mu to vyhovuje. Nemá se čeho bát a světem jako myslivec určitě nechodí. Zdá se, že otravování zdravých instinktů a dalšímu procesu destrukce základu kultury vůbec už nic nestojí v cestě. Hrozba je viditelná a děsí nejen prezidenta Havla a některé evropské intelektuály. Způsob společenského života, v němž jsou láska a manželství nahrazovány pářením a volnými svazky, byl „normalizován“, odpovídá obecnému chápání a z vědeckých tribun jsou vyslovovány otázky, zda nedochází k jedné z nejzávažnějších proměn lidstva: zda nezačal zpětný vývoj lidského mozku, jehož konce si lze stěží představit. Jeden z nejvýraznějších filosofů a esejistů střední generace Alain Finkielkraut ve skvělé esseji nazvané „Destrukce myšlení“ (vydal Atlantis Brno 1993) uvádí, že „Zatímco ve východní a střední části Evropy, která byla ovládána sovětským impériem, byla kultura ničena totalitním režimem, v demokratických státech západní Evropy docházelo k její destrukci bezmezným liberalismem, který připustil vytlačování skutečných hodnot pahodnotami.“ V závěru knihy, která ve Francii dlouho figurovala na seznamu bestsellerů, čteme: „Barbarství se tedy nakonec zmocnilo kultury. Ve stínu tohoto velkého slova roste intolerance současně s infatilismem. Není-li to kulturní identita, která uzavírá člověka do jeho příslušnosti a která mu pod trestem velezrady odpírá přístup k pochybování, k ironii, k rozumu - ke všemu, co by ho mohlo vytrhnout z kolektivní dělohy, pak je to průmysl volného času, tento výtvor technického věku, jenž reduPOLYGON 1/2000 29 [pageend31]kuje kulturní díla na úroveň braku. A život s myšlením vyklízí pozvolna místo strašnému a posměšnému přízraku fanatika a zombiho. " (Zombi = chodící mrtvola, blázen, pitomec.) Evropští vzdělanci se přece jen probouzí k odvaze a tak se v krátkosti zastavme ještě u proslovu čerstvého nositele Nobelovy ceny za literaturu pro rok 1999, spisovatele Güntera Grasse, proneseném z tribuny Švédské akademie. Günter Grass tam ve velmi závažném projevu m.j. řekl: „Celí zděšení vidíme, že kapitalismus - který svého bratra, socialismus, prohlásil za mrtvého - posedlo velikášství a začíná bezdušně řádit. Opakuje chyby, svého bratra úředně prohlašuje nebožtíkem, protože se dogmatizuje, svobodné tržní hospodářství vydává za jedinou pravdu, je obluzen svými málem neomezenými možnostmi a chová se pominuté, to jest v celosvětovém měřítku provozuje fúze, které jediné maximalizují zisk. Není divu, že se kapitalismus, tak jako komunismus, který se sám sebou zadusil, ukazuje jako nereformovatelný. Jeho diktát se jmenuje globalizace.“ Před dnes tak vzácnou otevřeností se sluší smeknout. Dovolím si smeknout také před dalším filosofem a nositelem Nobelovy ceny míru za rok 1986, jehož jméno je Elie Wieser. V minulém roce zahajoval v Praze třetí ročník konference Forum 2000 a najedná tiskovce řekl: „Tato civilizace má určitá pravidla, v každém z nás existuje hranice, za níž nelze jít, za kterou se již zříkáme svého lidství.“ Přiznám, že často myslím na tuto pravdu a hlavně při meditaci o tom, kolik pravidel ze základu křesťanské civilizace bylo už rozmetáno a kolik hranic, za nimiž se lidé zříkají svého lidství už bylo překročeno. Moc masmédií roztáčí svět a diktuje lidem myšlenky s průhledností, upomína- jící na masmédia v nikou diktatur. Projevuje se to ve všech sférách mezinárodní politiky. Víme, jakou kampaň vedl světový tisk před zásahem NATO v Kosovu a známe jeho vlažné postoje k likvidačním akcím ruské armády v Čečensku. Tato mezinárodní hra velmocí je ovšem zcela jiná, než byla v čase studené války. Polský sociolog, působící v Britanii, Zygmunt Bauman, celou vojenskou akci na Balkáně vystihl velmi přesně, když prohlásil: „Válka proti Jugoslávii (stejně jako ta v Perském zálivu) byla ve skutečnosti testem nových strategií, které by ty síly, které usilují o světovou nadvládu, rády využily při zavádění a udržování nového pořádku.“ Jdeme a chceme do demokratické Evropy. Ale za jakou cenu? Nepřirozená demontáž národních států vede k ostražitosti a, jak se zdá, povede k protiakci. Zatímco nová americká doktrína opravňuje zasahovat všude, kde jsou porušována lidská práva, na nedávné schůzce Rusko-Čína dali Jelcin a čínský prezident Tiang Ce-min najevo postoj zcela opačný. Obhajobou dosavadních tradicionalistických principů „nezasahování do vnitřních záležitostí“. A v prosinci v nezvyklém souzvuku i francouzský ministr zahraničí Hubert Vedrine utrousil do éteru: „Nemůžeme přijmout představu světa, který bude uniformní a bude mu dominovat jediná země.“ A tak při meditaci na rozhraní věků si myslím, že boj o duši člověka, boj o jeho vzestup nebo pád, boj o podobu demokracie v novém světovém řádu nás čeká za obzorem. ČR-10. ledna 2000 ■ Česká koordinační kancelář nabízí video ze seriálu České televize „Ta naše povaha česká - Ukradené domy“ Jsou na něm původní majitelé, komunističtí kupci, předsedkyně Nejvyššího soudu Eliška Wagnerová a bývalý ministr Jan Ruml. Cena kazety (20 minut) i s poštovným je 10 dolarů nebo ekvivalent v jiné měně. Česká koordinační kancelář uvádí na stránce http://lide.pruvodce.cz/cco/ nemovitosti zabavené komunistickými rozsudky mezi 25. únorem 1948 a 1. lednem 1990, jejichž zabavení bylo zrušeno zákonem 119/1990. Na této stránce jsou i zákony, rozhodnuti Ústavního soudu, rezoluce Kongresu USA i Evropského parlamentu a jiné dokumenty týkající se restitucí. O pásku v evropském systému PAL nebo v severoamerickém systému NTSC si napište na adresu: Czech Coordinating Office, 1103-100 Antibes Drive, Toronto, Ontario, Canada, M2R 3N1 Na této adrese dostanete i formulář dotazníku, podle kterého jsou zabavené nemovitosti na web stránce uvedeny. 30 POLYGON 1/2000 [pageend32]Smrk za smrk JOSEF KOLÁČEK Soud nad ostravským biskupem! Ničitel životního prostředí před soudem! Mladí proti biskupovi! I u nás řádí militantní ekologisté! Takové a podobné titulky mi napadaly při četbě faxu od rektora Teologického konviktu v Litoměřicích, P. Františka Koutného. Na vysvětlenou: Všechny české i moravské diecéze, tedy Praha, Plzeň, České Budějovice, Hradec Králové, Litoměřice, Olomouc, Brno a Ostrava-Opava, posílají maturanty, kteří se hlásí na studium teologie - budoucí kněze, na rok do teologického konviktu do Litoměřic. Letos je jich tam 52, ze všech pěti českých diecézí 15, z olomoucké 11 a z brněnské 12. Nejvíce kandidátů - budoucích kněží - má nově zřízená ostravsko-opavská diecéze, a to 14. Ti všichni tam prodělávají jakýsi „noviciát“, což je uvedení do řeholního života v klášteřích a v kongregacích. Pro budoucí světské kněze je to rok upevňování jejich duchovního života a prohlubování víry. Není určen studiu. Tomu bude věnováno dalších pět let na teologických fakultách. A tedy těch 14 studentů z ostrav- sko-opavské diecéze dokázalo náramný smysl pro humor a něco ještě víc..., ale poslouchejte. 1. prosince je přijel navštívit jejich biskup František Václav Lobkowicz. Nic zvláštního, všichni biskupové se snaží být v živém styku se svými budoucími kněžími. Avšak tentokrát nestačil otvírat oči. Místo vizitace a rozhovorů byl zinscenován soudní proces s biskupem. Vše šlo podle předpisů. Předseda soudu, přísedící, porota, státní prokurátor, obhájce ex offo; obecenstvo tvořili ostatní bohoslovci. Biskup Lobkowicz byl obžalován z devastace životního prostředí, protože dal ve své diecézi pokácet 25metrový, podle odhadu lesníků 701etý smrk, aby byl věnován do Vatikánu, kde zdobí náměstí sv. Petra vedle velkého betléma před obeliskem. Podle zásady Starého zákona „oko za oko, zub za zub...“ (Ex 21, 24), kterou cituje v Horském kázání i Ježíš (Mt 5, 38) vytvořil žalobce zásadu „smrk za smrk“ a podle ní byl obžalovaný biskup Lobkowicz odsouzen k trestu náhrady: musí zasadit nový smrk, a to v areálu Teologického konviktu. Proti rozsudku nebylo odvolání. Biskup František se snažil bránit námitkou, že v obžalobě jsou nepřesné údaje, např. že smrk ještě nebyl odtěžen (k tomu došlo až 3. 12.), ale neodvolatelnost rozsudku přijal -as chutí, za asistence konviktní skupiny „Green-peace“ vlastnoručně vyhloubil jámu a zasadil nový smrk před budovou konviktu. Při procházce ulicí Komenského se jím můžete pokochat. Je parádní. Vybíral ho a opatroval jeden z bohoslovců, který vystudoval lesnickou školu. 7. prosince večer mi zavolal generální vikář ostravsko-opavské diecéze P. František Kufta, že dorazili do Ríma. Chvíli mi trvalo, než jsem přišel na to, co se skrývá za tím „my“. Ale pak se z toho vyklubalo sympatické „král smrk se svou družinou dvaceti menších, 2-3metrových smrčků pro pokoje Svatého Otce a Státního sekretariátu, krabice ozdob ze slámy, z šustí, z porcelánu i napečených jako perníky. Na tom se podílely školy na Ostravsku i v Praze a desítky rodin i jednotlivců po celé republice), dvě aranžérky a 20 mužů, jak lesáků, sponzorů, novinářů, tak i P. Kufta. Jeli čtyři dny vlakem. Směli jet pouze 40km rychlostí. To kvůli tomu „královskému smrku“. Za dva dny nato, při návratu z rozhlasu jsem viděl, jak obrovský pojízdný jeřáb zvedal a umísťoval smrk vedle obelisku na náměstí sv. Petra. Mnohokrát jsem slyšel jak od vatikánských pracovníků, tak od náhodných chodců „magnifico!“ (velkolepý!) A to se jistě nemohli domluvit. Má národní hrdost okřívala. A což teprve v sobotní podvečer 18. prosince při malé slavnosti předávání vánočního stromu a jeho zažehnutí! Římané, kterých se prochází po náměstí sv. Petra vždycky dost, zvláště rodiny s dětmi, ale i náhodní chodci či turisté jen čubr- něli, kolik českých vlajek se vyvrbilo, kolik kardinálů, diplomatů, biskupů. A pak i prezident Havel a ministr Dostál, senátor Pithart a další a další. Velká skupina poutníků z Morávky, odkud smrk pochází, hudební a taneční soubor Valašský vojvoda a homisté z Řádu svátého Huberta doprovázení řádovými členy v zelených pelerínách a mysliveckých kloboucích. Při té příležitosti jsem se dověděl, že tento řád založil hrabě František Špork 3. listopadu 1695 na Kuksu, který se tehdy stal střediskem a vzorem myslivosti. Řád byl obnoven 3. listopadu 1978, ale musel svou činnost provádět ilegálně. Teprve v roce 1989 byla navenek zlegalizována. Posláním řádu je provozovat myslivost, ctít tradice, plnit Boží zákony a konat dobročinné skutky. Letos se sešlo na Kuksu na 9000 lidí. V neděli 7. listopadu oslavili členové a přátelé řádu svátek sv. Huberta v mariánské svatyni ve Křtinách u Brna, při níž zazněla syatohubertská mše od Josefa Seleménta (text) zhudebněná Dr. POLYGON 1/2000 31 [pageend33]Petrem Vackem. Lesní rohy v ní hrají hlavní part. Hosté ze Španělska - ministr životního prostředí, rektor madridské polytechnické univerzity předseda evropského mysliveckého sdružení z Německa, zástupci našich lesnických fakult jen s úžasem obdivovali. My na náměstí sv. Petra jsme se zase kochali měkkými tóny lesních rohů, které doprovázely zažehnutí vánočního stromu. Těžko si představit •něco vhodnějšího! Program byl šťastně prokládán koledami v přednesu hudebníků a zpěváků souboru Vlašský vojvoda. Sotva zapadlo slunce, padal do náměstí citelný chlad. Když jsem při odchodu obdivoval jednu dívku, jak zdatně mávala velkým praporem, dodala s úsměvem: „Já se potřebovala zahřát!“ Nedivil jsem se ministru Dostálovi, že odešel v půli hodinového programu; byl jen nalehko oblečen, bez zimního kabátu a šálu. Já je měl, a stejně jsem prokřehl. Dramatický vzruch vnesla do předvánoční atmosféry píseň „Otčenáš“ Daniela Hůlky, „pána démonů, představitele muzikálového Drákuly či krále Brambase“, jak ho tituluje ve své zprávě z 11. 12. MF Dnes. Zazněla slova dřevorytná, bičující i odprošující, hodná starozákonních žalmistů či proroků, v přednesu, při němž se rány otvírají i hojí, slzy tryskají i utěšují. Neměl jsem možnost Danielovi poděkovat, ani má sekretářka Terezie Olivová nestihla se k němu přiblížit s mikrofonem, aby ulovila pár slov jeho dojmů, a tedyaspoň touto cestou upřímný dík, že přiletěl do Říma, že nám daroval, co má nejlepšího. Hned po skončení zase na letiště a zpátky do Prahy, kde ho čekaly závazky, další představení. Takové předávání vánočního stromu se neobejde bez slavnostních proslovů. Všechny tři měly své sympatické zvláštnosti. Kardinál Vlk si až na místě uvědomil, jak se na půlhodinu plánovaná slavnost simultánním překladem jeho projevu do italštiny protahuje. Na dvou místech citelně zkrátil svůj připravený, vybroušený projev. Prezident Havel začal mluvit, když hodiny baziliky sv. Petra začaly odbíjet 17. hodinu. Aspoň úryvek: „Jsem už dlouho přesvědčen, že dobrá budoucnost této civilizace závisí na tom, jak dobře a rychle začne lidstvo nalézat a znovu chápat ty naprosto zásadní duchovní hodnoty a principy, jež jsou společné všem náboženstvím. Všichni přece víme, co k nim patří: úcta k zázraku stvoření, stvoření světa, přírody, života a lidské bytosti, jakož i úcta k mravnímu řádu, který z tohoto zázraku vyrůstá. Jsem si jist, že bez velké obnovy těchto hodnot může lidstvo jen těžko čelit všem civilizačním hrozbám, jež se nad ním vznášejí. Lidé by se prostě neměli už tolik soustřeďovat na to, čím se jejich duchovní tradice navzájem liší, ale daleko víc na to, co je jim společné a co dnes odkrývá dialog různých náboženství. Věřím, že sestoupime-li až k hlubinám svých rozmanitých tradic, začneme v nich nalézat společné kořeny a začneme je daleko silněji chápat jen jako různé větve stromu. Stromu jistoty, že všechno, co jest, má svůj zdroj, svůj řád, svou inspiraci i svou paměť mimo nás a nad námi. Budu šťasten, když vánoční strom, který jsem přivezl z České republiky, bude mimo jiné symbolizovat duchovni smíření mezi různými větvemi lidské spirituality založené na vědomí jejich společného kmene i společných kořenů. Tento strom vyrostl v zemi, která byla na starých mapách znázorňována jako srdce Evropy a rozsvítí se v městě, které bývalo chápáno jako její hlava. Bylo by skvělé, kdyby nám připomínal i to, že duchovní smíření a duchovní obnova, k nimž se na tomto přelomu věků tak upínáme, musí vyrůstat ze souladu hlavy se srdcem. Vánoce jsou svátkem příchodu naděje na tento svět! “ O úsměvný, až humoristický výstup se postaral jinak ctihodný Edmund Kazimír kardinál Szoka. On, Polák původem, narozený a vyrostlý v Americe, nyní „prezident papežské komise pro vatikánský stát“, v běžné terminologii vatikánský ministr hospodářství, si troufl na češtinu. Po italském projevu, vytříbeném, začal jeho shrnutí česky. Gaudium, výbuchy smíchu i potlesk za každou zdolanou překážkou jazykovou - nedovedete si představit, co dokázal vyslovit, asi na pětkrát, ze slova Jiskřivý“. Musela se při tom smát i valašská rodina, tři figury v nadživotní velikosti ve valašském kroji, které budou po celou vánoční dobu putovat do Betléma, toho na svatopetrském náměstí. Zůstaly vážné jen děti, také ve valašském kroji, chlapeček a holčička, které pak pod patronátem pana prezidenta (stál za nimi a nad nimi) stiskly knoflík a vánoční strom se rozzářil. Crescendo fanfáry lesních rohů vévodilo potlesku asi dvou až tří tisíců Čechů, Moravanů a Římanů, kteří se tam shromáždili. ★ * ★ Jakési postskriptum, i když jeho obsah časově předcházel: dopoledne po osobní audienci prezidenta Václava Havla přijal Svatý Otec všechny, kdo doprovázeli vánoční strom z Morávky. Nejvíce jich bylo pochopitelně z ostravské diecéze, lesníci, horolezci, železničáři, dopraváci, jeřábníci, zástupci sponzorských firem a také mnozí účastníci mezinárodního sympozia o Mistru Janu Husovi, které se konalo na Lateránské univerzitě ve dnech 16. - 18. 12. Však také prezident Havel ve svém kratičkém projevu při audienci zakončil: 32 POLYGON 1/2000 [pageend34]„Děkuji vám, Svatý Otče, i za to, že se tu mohlo konat sympozium o významu Mistra Jana Husa, a vysoce si vážím vašich slov o mravní odvaze této důležité postavy našich dějin. Lítostí nad Husovou křivdou, kterou jste projevil, je odčiněna velká historická křivda a z českého národa je sňato velké břemeno. Kéž by tento velkorysý krok přispěl k vnitřnímu smíření v naší společnosti i v našich duších. " Zcela mimořádným znamením úcty bylo pozvání prezidentského páru na oběd. V kuloárech římské kurie se hned vzpomínalo, kdy a komu se to stalo naposled, a nevím, kam až pamětníci museli jít do minulosti. Co hovořili u stolu prezident Havel, jeho paní Dagmar, kardinál Vlk a Jan Pavel II., vědí jen oni. Nic neproniklo na venek, ani k „obvykle dobře informovaným osobám“! Ne nadarmo se už léta říká, že polské řeholní sestry, které vedou domácnost v papežském paláci, jsou „acies ordinata“ a přes ně neprojde nic ze soukromí Petrova nástupce. Řím, Vánoce 1999 ■ Světová hrozba pro třetí tisíciletí LADISLAV LOJDA V posledním století druhého tisíciletí se celý svět (a především kvalita životního prostředí) změnil výhradně činností jednoho živočišného druhu: člověka. Změnil se tak výrazně, že k podobné změně nedošlo ani za minulých několik tisíciletí. Lze dále důvodně předpokládat, že v počátečních desetiletích (maximálně v prvních dvou stoletích) příštího tisíciletí (začínajícího 1. ledna 2001, a ne 1. ledna 2000, jak je většina lidí přesvědčena) dojde k abnormálnímu přemnožení „hominis sapientis“ (skutečně sapientis?), který se dovede do značné míry bránit proti biologickým nepřátelům, takže dojde k porušení přirozené homeostaze v živé přírodě. Současně s tím se ukazuje i nepříznivý vývoj v lidské společnosti především ve dvou směrech. Prvním z nich je neustále se zvyšující polarizace mezi světem chudoby a světem hojnosti, resp. zbytečného bohatství. Této bohaté části světa nejde pouze o uspokojování potřeb, ale především tužeb lidí, bez ohledu na vše ostatní. Druhým směrem je pak, právě v té bohatší menšině světa, celosvětové soustřeďování hospodářské a tím i (zatím v pozadí) politické moci do rukou úzkého kruhu jakýchsi anonymních »globalizá- torů«. Těm však nejde a nikdy nepůjde o prospěch všeho lidstva (např. o kvalitu životního prostředí), ale pouze a jedině o kumulaci kapitálu (a tím i moci), který se i pro ně nakonec stane v situaci destrukce životního prostředí naprosto bezcenným. I když podle našeho »pana profesora« jde o peníze vždy až v prvé řadě, nikdo si za ně nedokázal koupit např. zdraví ani trvale udržitelné životní prostředí. Tyto názory prozrazují velmi omezený rozhled a tím i »vzdělanost« podobných lidí, kteří se cítí být povoláni k řízení lidských společenství. Uvedený trend se odehrává na celém světě. Svět je však omezený prostor se všemi důsledky z toho vyplývajícími. V každém omezeném prostoru jednou musí narazit to, co se neustále rozpíná, na hranici tohoto prostoru. I buňky ve tkáňové nebo buněčné kultuře (uměle pěstované) rostou a množí se jen do určitého momentu, pak se přestanou množit a odumírají, nejsou-li přesazeny do jiného prostoru. Zdá se, že - s výjimkou mikrosvěta - se v makrosvětě žádný druh nemnoží tak rychle, jako člověk, jehož početní nárůst připomíná v posledních desetiletích hyperbolický vzestup. Ten musí a zákonitě bude mít též svoje hranice. Začnou je připomínat nedostatečné zásoby pitné vody, nedostatek potravy a neustále se zvyšující produkce nejrůznějšího odpadu, který bude již nerecyklovatelný a bude jen zhoršovat kvalitu životního prostředí. Nadměrné přemnožení jednoho druhu života přináší zvýšené požadavky na konzumaci biomasy, na níž je každý druh fylogenetický adaptován, čili ji nelze nijak uměle nahradit a příroda ji nestačí doplňovat. Současně s tím vzniká i velká produkce odpadu a jeho hromadění, poněvadž příroda a ani člověk se svou technikou ho nestačí vrátit do koloběhu látek a prvků. Žádná recyklace není a nemůže být úplná. Ta může celý proces pouze nepodstatně zpomalit. A nedělejme si žádné naděje s kosmem. Takové iluze snad mají jen utopičtí snílkové. Život vznikl ve vodě na Zemi a jeho dlouhodobá adaptabilita na podmínky v kosmu je prakticky nemožná a vyloučená. Život se sice dokáže měnícím podmínkám přizpůsobovat (genetická variabilita), ale to potřebuje přiměřený čas. Čím je život nižší fylogenetické úrovně (např. bakterie, viry, priony), je tento cas kratší? což je dáno generačním intervalem. Čím POLYGON 1/2000 33 [pageend35]vyšší fylogenetická úroveň, tím delší přizpůsobovací doba. U bakterií vzniká resistence například na antibiotika a jiné léky během několika let, ba i jen měsíců. Tato doba u nich však představuje tisíce generačních intervalů. Dalším příkladem je vznik zcela nových infekčních nemocí (mutované viry, priony) během jediné lidské generace. To znamená, že pro přizpůsobení člověka by bylo zapotřebí několik stovek či tisíců generací. Kdyby to mělo být jen asi tisíc generací, představovalo by to období přibližně 33 tisíc let. Tak tudy zřejmě cesta genetického přizpůsobování nepovede. Co tedy lidstvu zbývá? Pouze vzít rozum do hrsti a snažit se o maximální brzdění současné hrozivé divergence mezi geneticky determinovaným životem a podmínkami prostředí, v nichž se tento život uskutečňuje. Lidská společenství Při vývoji lidstva, hlavně pak národů, lidských společenství a státních útvarů, bylo pravidlem, že po dosažení určitého vrcholu, který mohl být představován jakýmsi blahobytem, vojenskou mocí, nadvládou nad slabšími či méně vyvinutými společnostmi, docházelo a dochází k duchovní prázdnotě, jež vede k morálnímu úpadku. Každý morální úpadek předznamenával vždy úpadek hospodářský a ten pak představoval definitivní zánik kulturního, hospodářského i mocenského významu příslušné společnosti - státu. (Babylon, Troja, Řecko, Řím...) Důležitou úlohu přitom sehrála i nadměrná polarizace společnosti (zpravidla na stav chudoby a bohatství), kdy počáteční, geneticky daná nerovnost lidí zplodila pozdější nespravedlnost. Genetickou nerovnost, která je v každé lidské společnosti hlavní příčinou velkých rozdílů, následně pak i v oblasti hmotné, je možné vyrovnávat pouze oblastí morální a humanitní. Jinou perspektivu lidská společnost nemá, chce-li se skutečně alespoň v něčem výrazně odlišit od ostatní říše živočišné, kde platí Darwinův „boj o život“, či jak to vtipně zpopularizoval Jack London: „Žer, nebo budeš sežrán!“ Nezmění-li se dosavadní pohled lidstva na to, že zeměkoule je v podstatě omezený prostor, kde platí určité zákonitosti, a nezmění-li se dosavadní trend neustálého rozevírání nůžek mezi technologickým vyspíváním a morálkou světové lidské společnosti, je naprosto vyloučené, aby se lidstvo dožilo v klidu a pohodě letopočtu 4000 po Kristu. Je dokonce možné, že se ho nedožije ani v neklidu a nepohodě prostě proto, že se nepodaří zvládnout dvě hlavní negativní lidské vlastnosti, které jsou další příčinou všech špatností a které jsou u člověka právě v souvislosti s druhou signální soustavou daleko více rozvinuté než u zvířat, tj. sobeckost a závist. V tomto smyslu je možné dokonce konstatovat, že zvířata mají vyšší přirozenou morálku než lidská společnost. Zabíjejí např. pouze z hladu, navíc nikdy vlastní druh, a když se nasytí, nezabíjejí do zásoby nebo pro podřízení či porobení jiné populace za účelem jejího vykořisťování. K sobeckosti a závisti u lidské populace přistupuje navíc i značná „hloupost“ spojená s nepoučitelností z předcházejících generací - z historie. Touto „hloupostí“ je bohužel postiženo více než 50% současné lidské populace, zatímco sobeckost se závistí je vlastní téměř všemu lidstvu. Technická vyspělost lidstva a vzdělání (mj. gramotnost, audiovisuální komunikace a celosvětová telekomunikační síť) zajišťují šíření myšlenek a informací s celosvětovým dosahem a dopadem. Nemohu si v této souvislosti odpustit vtipnou charakteristiku tohoto stavu, jak ji podal Jan Werich: „Dřív, když jeden monarcha vzkázal druhému, že je vůl, to to trvalo, než se to ten druhý dověděl, ale dnes to ví dřív, než to ten první stačí vykoktat.“ Globalizátoři na celém světě mají již dnes pod kontrolou většinu tisku a hromadných sdělovacích prostředků. Toto je nejjistější a nejpohodlnější cesta, jak udělat z většiny obyčejných lidí stádo tupých ovcí a bezduchých konzumentů předkládaného braku (pakultura dnes hlavně v TV - viz značná část převážně mladé generace). V této souvislosti je zajímavé si uvědomit, že např. pouze odstranění analfabetismu přineslo kromě nesporného pokroku i možnost snadnějšího udržování značné části lidstva pomocí demagogií a desinformací v permanentní politické a tím i sociální hlouposti. Na to přišli nejen minulí diktátoři typu Hitlera či Stalina, ale i současní globalizátoři. Jestliže dnes hrozí lidstvu nebezpečí, není to již nebezpečí totalitarismu a nesmyslných utopií 20. století, ale nebezpečí hospodářského drancování celého světa za účelem nesmyslné kumulace kapitálu a tím zostřování polarity. Skrytý, anonymní spolek kapitálu a obchodu, nekontrolovaný a nekontrolovatelný absolutní liberalismus, který se už neřídí zásadou, že svoboda každého občana končí tam, kde začíná svoboda druhého občana. To znamená takové ničení přírody, jehož důsledkem se stanou již neregulovatelné ekonomické škody, což se projeví nutně na ohrožování života rostlin, zvířat i člověka. (Je na místě vzpomenout moudrosti starého indiánského náčelníka, když prohlásil: „Tam, kde hynou rostliny, hynou i zvířata a nakonec člověk.“) Biologický řetězec se nedá před člověkem přetnout. Nastane nutně porucha přirozené homeostaze. Toto 34 POLYGON 1/2000 [pageend36]hospodářské drancování bude, podle zákona „Kdo má hospodářskou moc, získá nakonec i moc politickou“, doprovázeno nebezpečím monopolních vlád nenasytných globalizátorů (prostřednictvím jimi nastrčených a financovaných tzv. „politiků“) a světového kapitálu, nikoliv ovšem toho archaického Marxova typu. Pro globalizátory není demokracie (ta pravá, skutečná, bez přívlastků) cílem, ale pouze nejvhodnějším prostředkem pro jejich cíle propojení hospodářské a politické moci, stejně tak není jejich cílem spokojený člověk a lidská společnost, ale pouze hromadění zisku a moci. V dnešních „demokraciích“ se politika již bez peněz dělat absolutně nedá. Pro příklady nemusíme chodit daleko: švýcarské tajné konto ODS, Kohlova aféra, náklady na volbu presidentů USA atd. Globalizátoři jsou již tak zaslepeni penězi a mocí, že si podřezávají i vlastní větev pod sebou a ve své „primitívnosti“ to nevidí. Je to stejné, jako když mikroby či viry zničí makroorganis- mus a pak převážná většina, ne-li absolutně všechny hynou společně s ním. Je vůbec vyloučeno, že se něco podobného, třeba v menším měřítku, již někde na světě nestalo? Takový dojem může snadno vzniknout u turisty, když v přírodě narazí na některé, současnou vědou těžko vysvětlitelné nálezy, které nejsou rozhodně náhodné a svědčí o existenci vyspělejších civilizací, které téměř beze stopy zanikly. Cesty nápravy Je zřejmě jen jediná možnost, jak se této nevábné perspektivě vyhnout, nebo ji alespoň silně oddálit. Je to cesta vlády rozumu, vědění a pevných morálních zásad. To vše musí být společné, chtělo by se říci „trojjediné“. Investice kapitálu do vzdělání, vědění a morální výchovy by mohla být tou nejlepší a nejjištější investicí. Cílem musí být povznést vzdělanost všech lidí, kteří jsou toho schopni. Vzdělanost obecně a především v humanitních směrech, aby lidé měli dostatek vědomostí především o sobě, o společnosti a všeobecně o biologii. Výchova se pak musí týkat absolutně všech lidí. Bude záležet jen na tom, zda zvítězí peníze a touha po moci, nebo rozum. A zde spočívá největší možné nebezpečí třetího tisíciletí pro lidstvo. Nemá-li svět znovu začínat dobou kamennou, nebo ještě dřívějšími nižšími formami života, pak musí být nastolena vláda rozumu a morálky. Takové vlády musí být ve všech hospodářsky rozvinutých zemích a musí pomáhat nastolit stejný směr v zemích zaostávajících. Je třeba mít na paměti, že i malé skupinky dobře organizovaných teroristů mohou v budoucnu disponovat nepředstavitelnou silou na zničení všeho, k čemu se lidstvo dopracovalo. Stačí jen obyčejný zkrat v jejich mozcích. Tedy: žádné ideologie, žádné peníze, ale rozum, věděni a morálka jsou jedinou možnou alternativou pro budoucnost lidstva. Půjde jen o to, zda tuto nutnost pochopí také globalizátoři a jimi vydržovaní političtí představitelé. Nezáleží na tom, v které části světa sedí. Nejtěžší úkol - obnova a posílení morálky Toto bude asi nejobtížnější úsek z uvedeného požadavku. Podívejme se, jaké jsou asi možnosti. a) Náboženství bylo nositelem morálky především ve svých počátcích. Filosofický základ morálky je skoro ve všech náboženstvích pevně zakotven, škoda, že praxe se od tohoto základu, zejména ve středověku, značně odchýlila. Návrat v posledních stoletích již nestačil utlumit odklon mnoha společností od náboženství, ale některá náboženství (islám aj.) se svým fanatismem dostávají v praxi do přímého rozporu s morálkou. b) Politický systém řízení společnosti. Ze všech možných typů by mohl mít největší naději systém demokratický. Podívejme se však, jak se vyvíjely demokracie od své antické podoby do dnešního stavu. Musíme pak souhlasit s Konrádem Lorenzem či dalším nositelem Nobelovy ceny Georgern Waldem, že skutečná demokracie je v opačném poměru k velikosti populace (státu). Z toho pak vyplývá, že obrovské státy inklinují k totalitě, bez ohledu na to, že se hlásí, a někdy dokonce i vehementně, k demokratickým zásadám. Kromě toho je demokracie, podle W. Churchila, velmi špatný způsob vládnutí, ale lepší zatím nebyl nalezen. Jednou z mála nevýhod demokracie je i to, že hlas rozumně uvažujícího a kryticky myslícího člověka má stejnou váhu jako stav „blba“ a zamyslíme-li se nad tím, kolik je v populacích nedostatečně vzdělaných či vůbec nevzdělaných lidí (můžeme mezi ně počítat i některé „opuncované“ absolventy komunistického školství), jsou i jejich hlasy mnohdy na pováženou. Osvícená autokracie je nebezpečná zneužitím moci a zvrhnutím celého systému. c) Soustavné studium a zvyšování všeobecné vzdělanosti by mohlo jistě hodně přispět, ale samo nestačí. Jde o to naplnit hlavy lidí maximem informací, které jsou schopni udržet, poznatky umět analyzovat, syntetizovat, interpretovat a podobně rozumě využívat. Perfektní znalost nezkreslené historie, vývoje lidských společností a všech hlavních chyb, kterých se lidstvo dopustilo. d) Výchova příkladem by měla být tím nejdůležitějším. „Exempla, non verba trahunt!“ Nestačí jen pouhá slova! (Toto je také problém např. Václava Havla.) Příkladné skutky jsou nejPOLYGON 1/2000 35 [pageend37]efektivnější metodou. Výchova musí začínat v rodině, tam je její základ. Manželství je dnes považováno více za věc, než morální závazek správné výchovy potomstva. Trvalý kladný vztah rodičů a dítěte nelze ničím nahradit. A jak vypadá dnes lidská společnost v tomto směru? Honba za ziskem a lepším bydlem je důležitější než citový vztah a čas věnovaný tomu nejdůležitějšímu - svému dítěti. Kam se to lidská společnost dostala, když všechna zvířata mají v péči o mládě vyšší morálku než mnozí lidé. Na výchovu v rodině musí navazovat výchova ve škole. A nesmí se zapomínat, že ukončením školní docházky není jedinec plně vyzrálý, další vliv na mladého člověka mají jeho představení, vedoucí v zaměstnání a pochopitelně největší vliv potom mají vedoucí osobnosti politického života. A bude-li mít společnost dostatek politiků, kteří by dávali dobrý příklad, pak bude zapotřebí, aby okolí pomohlo vychovávanému jedinci dobře poznat i příklady odstrašující. Nepodaří-li se postavit celou lidskou společnost na solidních morálních základech - nemá Žádnou jinou naději, byť byla sebevzdělanější a jakkoli technicky vyspělá. Morálka je totiž v podstatě zvykové právo (přirozené právo), v němž jsou uloženy všechny poznatky od počátku lidského vývoje a civilizace člověka. Jsou to nepsané, pevné zákony, při jejichž nedodržování se musí zákonitě zhroutit každé takové lidské společenství. Restituce a práva Čechů v zahraničí (PÍSEMNÝ) ROZHOVOR POLYGONU (L. J. BERAN) S JIŘÍM LOBKOWICZEM, MÍSTOPŘEDSEDOU UNIE SVOBODY, KROMĚ TOHO VÝZNAMNÝM PODNIKATELEM A BANKÉŘEM A ČLENEM JEDNOHO Z NEJVÝZNAMNĚJŠÍCH ČESKÝCH ŠLECHTICKÝCH RODŮ Jaké kroky podniká US v požadavcích exulantů na právo restitučního vypořádáni? Unie svobody jako strana důsledně založená na občanském principu odmítá při schvalování všech právních norem rozdílný přístup k právům občanů podle takových kritérií, jako je například trvalý pobyt. Restituce považuje za důležitou součást transformaci, která má deklarovat garanci státu za nedotknutelnost osobního vlastnictví, jak určité osoby, tak jejích právoplatných dědiců. Vedle elementárního prvku spravedlnosti jde o podporu rodinných vztahů, které jediné mohou být základem zdravé společnosti. Konkrétní kroky, které Unie svobody v této oblasti podniká, lze rozdělit do dvou částí. Podpora obecných restitučních norem a principů. Sem patří např. podpora vyřešení restitučních nároků církví a náboženských společností nebo aktivita Unie svobody při nedávném projednávání novely transformačního zákona. Tato novela měla umožnit zemědělským družstvům vyrovnat nároky oprávněných osob v zemědělských podnicích. Oprávněné osoby by podle ní mohly získat 10% svého podílu v penězích, nejvýše však 10 000 Kč, zbytek nároků potom ve formě státních dluhopisů Pozemkového fondu splatných do 20 let nebo v majetkových listech v družstvech. Novelu prosadili poslanci ČSSD, KSČM a část poslanců KDU-ČSL. Poslanci Unie svobody považovali takové řešení za praktické vyvlastnění oprávněných osob (po dvaceti letech se z cenných papírů stanou bezcenné papíry) a proti novele opakovaně hlasovali. Když i po prezidentském vetu byla přijata, podali spolu s některými dalšími poslanci návrh Ústavnímu soudu na zrušení novely a Ústavní soud jim dal za pravdu. Zároveň poslanec Unie svobody Pavel Pešek a poslanec ODS Vlastimil Tlustý připravili novelu transformačního zákona, která by vypořádání nároků oprávněných osob v zemědělských družstvech měla vyřešit spravedlivě. Druhá část aktivity Unie svobody v této oblasti se přímo týká restitucí exulantů. Senátor zvolený za Unii svobody Jiří Skalický připravil novelu, kterou se mění zákon č. 87/1991 Sb., 229/1991 Sb. a 243/1992 Sb., jeho cílem je řešit otázku majetkových restitucí občanů České republiky, kteří nyní na základě zákona č. 193/1999 Sb. mohou prohlášením získat české státní občanství. Předsedkyně právní komise US Hana Marvanová s návrhem vyslovila souhlas a provedla některá technická zlepšení. Je možné počítat s vrácením dosud neresti- tuovaného majetku, který exulantům komunistická vláda svého času zabavila? Tisíce lidí zatím mamě vymáhá svůj rodinný domek, jiní ho ani vymáhat nemohou. K navrácení ukradeného majetku musí podle našeho názoru dojít, má-li být transformace 36 POLYGON 1/2000 [pageend38]úspěšná. Problém je třeba řešit v několika rovinách. Legislativní rovina byla popsána v předcházejícím bodě. Druhou rovinou je pomalé fungování celé soudní soustavy. V této situaci připravila právní komise pod vedením Dr. Hany Marvanové principy reformy soudnictví tak, aby se každý dovolal soudního výroku v přijatelné době. Je třeba zrušit zvýhodňování dlužníků nad věřiteli. Soudy se musí proměnit nejen technicky, ale především personálně. Velkou naději pro naplnění práv restituentů jsou výroky Ústavního soudu. Jenom jeden z mnoha případů minulého roku: Občanka ČR Edita Šindlerové, která žije v Sydney v Austrálii, se domáhala vydání budovy v Plzni, která je součástí děkanátu Lékařské fakulty. Okresní a krajský soud v Plzni její žádost zamítly. Ústavní soud jí však dal za pravdu. Ke zlepšení klimatu ve společnosti pro vypořádáni oprávněných vlastnických nároků je nutné obecné vypořádání s komunistickou minulostí. V této souvislosti chceme upozornit na zákonodárnou iniciativu poslanců Unie svobody (V. Krása, K. Kůhnl a další) na prohlášení komunistických zločinů za nepromlčitelné. Tento návrh novely trestního zákona nyní projednává Poslanecká sněmovna a je velká pravděpodobnost přijeti. Další takovou iniciativou je návrh senátorů Unie svobody a některých dalších senátorů na zřízení Památníku doby nesvobody (1939-1989), jakožto vědecké instituce systematicky se zabývající problematikou doby nesvobody. Jak mini US postupovat (i v Parlamentu), aby došlo co nejdříve ke změně zákonů a nařízení podle požadavků „Bruselu“, podle závazného rozhodnutí Výboru pro lidská práva OSN (již třetí výzva ČR k opravě zákonů, které odporují paktu o občanských a politických právech) I ve smyslu rezoluce kongresu USA o restituci majetku v ČR? Unie svobody má jako svou hlavní zahraničně politickou prioritu vstup ČR do Evropské unie. A to ne pro tento vstup sám o sobě, ale proto, že tento vstup nám pomůže řešit problémy transformace. Proto US udělá vše pro to, aby normy EU byly bezprostředně přijaty. Slibujeme si od toho posun právního prostředí směrem ke zvyklostem v západních demokratických státech, což by mělo pomoci řešit problémy vámi naznačené. Před časem jste prohlásil v rozhlasu, že US zastupuje 1,5 milionů Čechů žijících v cizině. Jak je možno tomuto mandátu rozumět? Jak k němu US přišla? Jak jej naplňuje činy? Co podniká US v prosazení volebního práva zahraničních Čechů? Toto prohlášeni vychází z přesvědčení, že US je politická strana, která nejdůsledněji hájí stejná práva všech občanů, ať žijí kdekoliv. Jako příklad mohu uvést prakticky první zákonodárnou iniciativu poslanců US (30. 10. 1998), která znamenala novelu zákona č. 247/95 Sb., o volbách do Parlamentu ČR. Tato novela měla umožnit volit českým občanům zdržujícím se v době voleb v zahraničí. Není vinou Unie svobody, že nebyla přijata. Kdykoliv se nadále bude jednat o novele volebního zákona, bude tento požadavek opětovně US vznesen. V této souvislosti bych poznamenal, že Unie svobody velmi oceňuje práci představitele českého spolku Beseda z Ženevy pana JUDr. Oldřicha Černého ve stálé komisi pro krajany v Senátu ČR. Pan doktor Černý je o našich iniciativách informován. Po desíti letech máme stále ještě regulované nájemné, majitelé domů nejsou státem dotováni a doplácejí na nejnutnější opravy svých domů, které přijdou běžně na trojnásobek nájmů. Nájemné z bytu první kategorie nedosahuje dnes ani desetiny průměrného příjmu, zatímco v západní Evropě se pohybuje kolem jeho jedné třetiny. Předpokládáte, že v najbližší době dojde k odstranění stupidních předpisů omezujících investice zahraničního kapitálu v ČR? Předložila US vládě v tomto směru patřičné návrhy? Poslední dvě otázky zůstaly nezodpovězené. Jednotlivá čísla Polygonu jsou k dostání na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Prodejna českých knih Milana Cimburka, 8048 Zürich, Badenerstrasse 698 Prodejna českých knih Petr Pastrňák, Wien, Lindenstrasse 5 POLYGON 1/2000 37 [pageend39]Úvahy, názory, rozbory . . . JIŘÍ JEŠ K diskusi o referendu V nedávném Radioforu se opět diskutovalo o referendu, tentokrát i s telefonickými vstupy posluchačů. A kupodivu tato minianketa ukázala, že dobrá polovina účastníků se za institut referenda vůbec nebila, a to i pokud jde o referendum o našem vstupu do Evropské unie. Zcela naopak, tato polovina byla velmi energicky proti. Důvody byly uváděny různé, nejčastěji to, že voliči nemusí mít dost informací, zájmu i vlastních usuzovacích schopností, aby o důležitých věcech mohli rozhodovat fundovaně a tudíž správně. Proto v tak významných věcech jako je třeba znovuzavedení trestu smrti si nikdo ani netroufne navrhnout, že by to mělo být dáno k rozhodování všem oprávněným voličům. Tím se jim zcela rezolutně odpírá možnost otevřít cestu k hrdelnímu trestání třeba několikanásobných perverzních vrahů, ale naopak se považuje za správné, aby titíž voliči mohli rozhodnout o případné izolaci třeba jen o málo slabší menšiny nebo svých dosud nedospělých potomků od přirozeného geografického, ekonomického a kulturněpolitického celku, kam jejich země nesporně patří. Aby k něčemu podobnému nedošlo, dušují se zastánci referenda a současně i zastánci našeho vstupu do EU - tedy například sociální demokraté - že záporný výsledek takového referenda musí být vyloučen, protože bude vyvolána taková informační kampaň - čili rozuměj propaganda -, že většinu lidí ani nenapadne, aby proti vstupu do evropských struktur hlasovali. Přesně totéž sociální demokraté říkali, když ještě trvali na referendu o našem vstupu do NATO. Už tenkrát jsme se ptali, jaký smysl pak takové referendum může mít, když nesmí dopadnout jinak, než jak si jeho navrhovatelé přejí. Takhle přece ve skrytu své duše vždy uvažují i ti největší bojovníci za tak zvanou přímou demokracii - tedy komunisté. Ti, bohužel, vždycky věděli, že jejich »přesvědčovací« metody jsou tak neodolatelné, že se na disciplínu svých oveček mohou spolehnout stejně jistě jako vůdcové jiných totalitních režimů nebo zmanipulovaných náboženských sekt. Pro soudného člověka je takováto manipulace lidmi protivná, i když je vedena směrem, který lze považovat za správný. Je tu však i velmi závažná otázka, zdali po tom všem, co tento národ zažil od roku 1938 a co dokonce pozorujeme i dnes při politické bezradnosti či naopak při bezbřehé oddanosti vyhaslým fetišům, není příliš riskantní spoléhat na to, že by lidé v referendech rozhodovali opravdu kvalifikovaně. Kromě toho je zde vždycky nebezpečí nejasně položené či nesprávně pochopené otázky. Ve zmíněném Radioforu se připomnělo, že právě na formulaci příslušné otázky zkrachovalo případné referendum o rozdělení státu, neboť nešlo jen o prosté ano či ne pro jednotné Československo. Slováci - a to byl tenkrát Mečiar stejně jako Čarnogurský - přece nebyli pro zrušení československé federace, ale žádali pro Slovensko blíže nedefinovanou mezinárodní subjektivitu. Když to pak Miloš Zeman ještě při- zamotal svým návrhem o nějaké česko-slo- venské unii, musel by být volič při referendu absolutně zmaten a nejvýš tak ještě mohl hlasovat pro svůj oblíbený útvar na mapě, ale se zablokovanými federálními institucemi a se všemi těmi skvělými možnostmi uspořádání a různými dvojdomky, vlastními stoličkami či hvězdičkami v Evropské unii a s bůhví čím ještě. Tvůrci české ústavy, byť byla šitá velmi narychlo, si zřejmě byli úskalí referenda vědomi, a proto možnost jeho užití formulovali velmi opatrně. V článku 2 jsou dva zřetelně oddělené odstavce. Ten první jednoznačně říká toto: „Lid je zdrojem veškeré státní moci; vykonává ji prostřednictvím orgánů moci zákonodárné, výkonné a soudní.“ Zatímco druhý odstavec pak jen velmi vágně připouští, cituji: „Ústavní zákon může stanovit, kdy lid vykonává státní moc přímo.“ Referendum se prostě připouští nikoliv jako fundamentální zásada naší demokracie, jak by to stále chtěli vidět tak fundamentální demokraté jako jsou komunisté, ale jen jako velmi opatrně dávkovaná možnost ústavním zákonem stanovených případů, kdy by snad mohlo být referenda použito. Chce tím jen upozornit, že v otázkách doslova fatálních pro celou naši společnost opatrnosti nikdy nezbývá. Ještě k prezidentské volbě 1989 Většina českých historiků a publicistů se shoduje v tom, že proces tak zvané sametové revoluce v Československu byl uzavřen teprve 29. prosince 1989 volbou Václava Havla prezidentem republiky. Z navrhovaných kandidátů, mezi nimiž byl hlavně Alexander Dubček, ale 38 POLYGON 1/2000 [pageend40]také Čestmír Císař, Ota Šik, Ladislav Adamec, Valtr Komárek a další, to byla volba optimální. I známý publicista Petr Husák ve své nové knize „Česká cesta ke svobodě“ konstatuje, že přes kritické výtky, kterých nemůže být ušetřen žádný politik, a nebyl jich - mnohdy poprávu - ušetřen ani Václav Havel, těží Česká republika z jeho tehdejší šťastné volby ještě dnes. Petr Husák však ve své knize zcela pomíjí materiál, který byl rozdáván účastníkům Mezinárodní konference „Demokratická revoluce v Československu 1989“ a který vydal Ústav pro soudobé dějiny Akademie věd české republiky, jehož autorem je mladý historik Jiří Suk. Je to materiál natolik zajímavý, že ho Petr Husák spíš neznal, než aby ho neuznal hodným pozornosti. To John Kean, autor knihy „Václav Havel - politická tragédie o šesti dějstvích“, který v této fázi historického vývoje projevuje vůči Havlovi zřetelné antipatie, se na Sukovo bádání dosti podrobně odvolává. Jiří Suk si úvodem klade kardinální otázku, jak bylo možné, že parlament složený převážně z poslanců zastupujících starý režim jednomyslně zvolil dlouholetého disidenta a nejvýznam- néjšího představitele protitotalitní rezistence Václava Havla prezidentem republiky. Faktem je, že o Havlově kandidatuře se už 8. prosince hlasovalo v grémiu koordinačního centra Občanského fóra, kde 31 přítomných tuto kandidaturu podpořilo a šest se zdrželo hlasování. Byli to Zdeněk Jičínský, Pavel Rychetský, Rudolf Slánský, Petr Kučera, Michael Dymáček a Petr Pithart, z nichž většina tak nečinila z nějakého protihavlovského postoje, ale spíš z obav, že tento návrh nemůže být komunisty přijat. Naproti tomu takřka bezkonfliktní jednání o složení nové federální vlády vzbuzovalo naději, že ani dohodu o prezidentovi nebudou provázet větší komplikace. Komunisté samozřejmě souhlasili s návrhem, který u kulatého stolu vznesl dosavadní premiér Ladislav Adamac slovy, jež stojí za citování: „Já navrhuju Čalfu. Je to Slovák, mladý člověk, právník. Já nevím, co proti němu máte. Vždyť já ho nenavrhujú jako svého přítele, to je slovenský soudruh, mladý kluk, dvaačtyřicet let.“ Tento „mladý kluk“ nevzbuzoval tehdy u zástupců Občanského fóra včetně Václava Havla valné nadšení, vždyť šlo o ministra předlistopadové vlády, který měl významnou účast na legislativních opatřeních proti antikomunistickým demonstracím. A tak zatímco Václav Havel pak navrhoval do nové vlády nedisidenty Klause a Dlouhého, Adamcův návrh na Čalfu přijímal jen neochotně. I zde však vstoupila do hry symbolika, která vždy byla a je pro bytostného konstruktéra umělých dramat Václava Havla velmi důležitá. Jmenování vlády národního porozumění se mělo uskutečnit ke Dni lidských práv 10. prosince 1989 a mělo být spojeno s následnou abdikací komunistického prezidenta Gustava Husáka. Tento divadelní efekt tedy vyšel, ale tím se také zdály být další možnosti Občanského fóra vyčerpány. Neboť komunisté po dosavadním ustupování zahájili nečekanou protiofenzívu. Správně si uvědomili, že uvolněné prezidentské místo bude mít právě u svobodomyslných Čechů onen trochu monarchický a prvorepublikový nádech a chtěli okamžik jeho obsazení, ať už Havlem nebo Dubčekem, co nejvíce oddálit. Navlékli tedy svou občas používanou falešnou masku horlivých demokratů a začali propagovat přímou volbu prezidenta lidem. K tomu, aby potřebný ústavní zákon prosadili, měli ve fede- rálu dostatek sil, a tak jej na začátku zasedání 12. prosince také navrhli. S protinávrhem nepřišel nikdo jiný než zástupce lidovců Josef Bar- tončík, který naopak doporučil odchod nejvíce zkompromitovaných poslanců, za něž by byli kooptováni noví lidé z řad Občanského fóra a Verejnosti proti násiliu. Takto očištěný sbor by pak mohl přistoupit k volbě prezidenta. O obou těchto návrzích se v parlamentě vzrušené diskutovalo a převahy nabyly hlasy pro přímou volbu. Na konci zasedání 13. prosince zůstala však otázka způsobu volby ještě otevřená. Pro Občanské fórum byla situace navíc komplikovaná i návrhy oficiálních slovenských institucí na kandidaturu Alexandra Dubčeka. K tomu se sice nepřipojila Verejnosť proti násiliu s poněkud banálním odůvodněním, že Dubček často pláče a takového prezidenta nám netřeba, ale pod tlakem produbčekovské veřejnosti i VPN podmiňovala tuto volbu prezidenta jen lhůtou prvních parlamentních voleb. V této rozji- třené situaci vstoupil do dění předseda nové federální vlády Marián Čalfa, který 15. prosince vyzval Václava Havla k jednání mezi čtyřma očirna. O obsahu hodinové schůzky máme informace jak od Václava Havla, který o tom bezprostředně referoval osmi členům Koordinačního centra Občanského fóra, jak je to zachyceno na kazetě č.25 z archivu Vladimíra Hanzela, tak od Mariána Čalfy v jeho rozhovoru s historiky ze října roku 1994. Technicky zajímavé na tom setkání bylo to, že Čalfa dal jednací místnost vyčistit ode všech odposlouchávacích mikrofonů a pak se žádostí, aby vše bylo uchováno v přísné tajnosti, nabídl Havlovi spolupráci při prosazování jeho kandidatury. Nepolitický politik Václav Havel zde byl náhle konfrontován s politikou tvrdě politickou, což volky nevolky přijal. Petr Pithart vyprávěl po letech na jednom semináři to, co o tom Havel vyprávěl, takto: POLYGON 1/2000 39 [pageend41]„Čalfa mu předložil takový plán, v němž jako právník nebo spíše technik moci nastínil scénář, jak to lze udělat, aby k volbě nedošlo až v poslední dekádě ledna, nýbrž ještě v roce 1989. To se zdálo být úplně nemožné, ale on Havlovi vysvětlil, že některé věci může projednat předsednictví parlamentu po schůzi pléna a jiné zase před schůzí pléna. A že on tedy bude na jednotlivých poslancích „pracovat“, některé bude přesvědčovat, jiné zastrašovat, další bude možná tak trochu vydírat. Prostě mu předložil neuvěřitelný plán, který měl ušetřit tuto zemi kampaně, která nevypadala pro nás ze začátku vůbec dobře.“ A Vladimír Hanzel ještě Petra Pitharta doplnil: „Situace nebyla kritická jenom v tom případném prosazeni přímé volby koncem ledna. Tady byl ve hře i Alexander Dubček, který se nikdy veřejné nevzdal své prezidentské kandidatury, přestože to několikrát přislíbil, ale pak si to vždycky zase rozmyslel. A velký problém představovalo technické zvládnutí případné přímé volby prezidenta za té situace, že máme federatívni republiku, v níž je zhruba dvakrát více Čechů než Slováků. Jak to pak udělat? Počítat Slovensko dvakrát? V parlamentu byl zákaz majorizace. Spělo to k ústavní krizi. Čalfa vymyslel přesně tu technologii. Nejprve jak zajistit zvolení Dubčeka do Federálního shromážděni za nějakého odstoupivšího slovenského poslance, a pak ho zvolit předsedou Federálního shromážděni. Všechny tyto kroky budou na sebe logicky navazovat a vyústí volbou prezidenta 29. prosince 1989. My jsme se potom Havla ptali, co za to Čalfa chtěl. A Havel překvapivě řekl, že v podstatě nechtěl nic, pouze ho mrzí naše hodnocení, že je slabý premiér. Pak se všechno realizovalo přesně podle jeho scénáře, včetně časového rozvržení. Marián Čalfa ve svém rozhovoru s historiky v říjnu 1994 však uvedl svůj pro Havla zřejmě opět nejpůsobivější argument - samozřejmě to byla zase teatrální symbolika. Citujeme Čalfu: „Já jsem mu předestřel jako dramatikovi velmi lákavou vizi. Říkal jsem: dovedete si představit, že 1. ledna před národ předstoupíte vy a začne nový rok? Ta představa se mu šíleně zalíbila, ona měla v sobě obrovskou symboliku. Co je konec ledna nebo začátek února? Ale konec roku je prostě konec roku." Ostatně sám Václav Havel o tom mluvil hned po schůzce s Čalfou s netajeným nadšením: „Ano. 28. prosince zvolí Federálni shromáždění Dubčeka svým předsedou a pak mne prezidentem. A novoroční projev - můj prezidentskej - bude! Heslo „Chceme prezidenta pod stromeček“ se musí zrušit a musí se říkat „Chceme prezidenta k Novému roku“. Jen jestli ten Dubček nebude zase trdlovat. Jinak máme 28. prosince Dubčeka předsedou parlamentu a pak mne prezidentem. A na Novej rok už budu mít proslov, ale doufám, že tam nebudou ty hodiny, jak má vždycky Husák.“ O metodách, jak toho nakonec dosáhl, řekl sám Čalfa toto: „Hodně práce tam udělal Kučera a Bartončík. Já jsem byl opravdu hodně brutální. Skutečně. Prostě byli poslanci, kterým se muselo domluvit. A já jsem byl velmi zlý a musím říci, že jsem se ocitl v nezáviděníhodné pozici, protože pro jednu stranu jsem byl komunista a pro druhou zase tvrdý zrádce." O obsahu oné schůzky Havel-Čalfa z 15. prosince 1989 i o jejích následcích je tedy už hodně objasněno. Méně jasné je, kdy a co si povídali Havel s Dubčekem. Petr Husák se zmiňuje o jedné schůzce v Bratislavě, kde prý Havel Dubčekovi naznačil, že by nebylo dobré, aby nastal jakýsi souboj českého a slovenského kandidáta o prezidentský úřad. Dubček souhlasil, nevyjádřil se přímo, že by chtěl být prezidentem, ale také neřekl, že by Havla na prezidentský post podporoval. Dnes víme, že o toto místo velice stál už při této volbě a málo významné místo předsedy Federálního shromáždění vybojované Čalfou právě v tomto případě snad největším znásilněním legislativy, přijal zřejmě jen s vidinou, že po prvních parlamentních volbách bude prezidentem on. Zde zůstávají neujasněné ještě případné další schůzky Havla s Dubčekem, při nichž podle náznaků Stanislava Miloty na zmíněné letošní historické konferenci měl cosi takového Dubčekovi slíbit. John Kean se ve své knize odvolává jednak na svůj rozhovor se Stanislavem Milotou z října 1997, který přiznal, že zorganizoval několik vrcholně tajných setkání Havla s Dubčekem, jehož doprovázel jeho přítel, někdejší ministr vlády z roku 1968 František Vlasák. Tento Vlasák sám pak Keanovi napsal, že těchto tajných schůzek mělo být šest a jejich výsledkem byla dohoda, že pan Havel bude kandidovat na prezidenta a pan Dubček na předsedu FS. O Havlově slibu prezidentství pro Dubčeka zde výslovná zmínka není. Václav Havel, který se letos na konferenci historiků osobně dostavil, řekl, že si na to už přesně nevzpomíná. Faktem je, že už ve svém prvním televizním projevu den po schůzce s Čalfou dal dvě podmínky pro přijetí kandidatury: jednak že chce být oním prozatímním pracovním prezidentem a že ten, který usedne na dobu pěti let do Masarykova křesla, vzejde až ze svobodně zvoleného Federálního shromáždění, a za druhé, že po jeho boku bude stát Alexander Dubček. V prvním prezidentském projevu se pak zmínil i o tom, že prezidentský úřad může přejít i do rukou Slováka. 40 POLYGON 1/2000 [pageend42]Otázka, zda Václav Havel dal Dubčekovi nějaký slib a zda ho pak nějak obešel, zůstává otevřená. Aktuálnější je jiná věc. Zatímco k Josefu Bartončíkovi, který i podle Čalfova svědectví udělal také hodně pro Havlovo zvolení, se Havel jako prezident už před volbami roku 1990 nezachoval nejlépe, jeho těsný osobní vztah k Mariánu Čalfovi trvá dodnes. Přitom Marián Čalfa už dávno netíhne ke Slovákům, jak to před deseti lety na prvním místě naznačoval Adamec, ale mnohem spíše k lidem typu Václava Junka a jemu podobným. Zde je nutné se ptát, zda Čalfa při svém tak pracném angažmá v Havlově prezidentské volbě jednal skutečně jen z vlastních pohnutek, anebo zda se o tom přinejmenším ještě s někým radil. U člověka tak tvrdě pragmatického musíme připustit i ty nejméně uvěřitelné možnosti, které mohou i nemusí být k prospěchu této země. Rozhodně však právě takové osobní schopnosti nezavdávají důvod k důvěře tak zcela bezmezné. S otázkami předchozího článku souvisí následující svědectví, které zaslal B. J. Moravec z USA. I když je jeho historická spolehlivost v důsledku vyprávění z několikátého stupně nevelká, stojí za zamyšlení. Před lety tu u mne byl na návštěvě kamarád, který v osmdesátých letech zastupoval jakousi americkou organizaci v Rakousku. Čirou náhodou se ve Vídni setkal se spolužákem z obecné školy ve Vysokém Mýtě, Mlynářem. Ač stáli na protilehlých politických pólech, staré školní kamarádství zůstalo a stýkali se často. Jednou se mu Mlynář svěřil se zajímavou historkou: Brzy po schůzce mezi Reaganem a Gorbačovem na Islandě přijel za Mlynářem jakýsi hodnostář KSČ z Prahy s osobním dopisem od Gorbačova. Ten mu zaručuje naprostou bezpečnost a zve ho na důležitý pohovor do Moskvy. V Praze na něj čeká letadlo. Dlouho prý se rozmýšlel, ale nakonec se do Moskvy vypravil. Během třídenních pohovorů ho Gorbačov zasvětil do situace: Sovětský svaz se dostal do nulového bodu a má už jen dvě možnosti. Buď vyhlásit Americe válku, kterou jistě musí prohrát, nebo se stáhnout a začít znovu, pomalu a opatrně. První kroky již byly učiněny. V Československu má strana spolehlivé lidi jak v disentu, tak v Chartě, a člověka, sice nestraníka, ale který se dá snadno manipulovat. Dubček, se kterým se počítá do funkce prezidenta, i když jenom dočasně, je pořád stejně populární a lidem přijatelný, jako byl v roce 1968. Mlynářovi nabídl místo ministerského předsedy. Ten prý dlouho přemýšlel, ale nakonec řekl, že s nimi má dostatek zkušeností z roku 1968 a že do politiky již nehodlá zasahovat. Zrekapitulujeme-li politickou situaci ve staré vlasti, tato historka přesně zapadá do všeho, co se tam stalo. Podívejme se na vládu roku 1989. Kdo se stal ministerským předsedou? Bývalý člen Ústředního výboru KSČ. Ministrem zahraničí další soudruh, který veřejně a hrdě roztrhal v roce 1968 po přátelské invazi komunistickou legitimaci, ale nezapomněl zdůraznit, že komunistou zůstává. Soudruzi Rychetský a Jičínský opevnili bolševické zákonodárství natolik, že ještě dnes se s ním nedá pohnout a zločiny soudruhů zůstávají nepotrestány. Není tedy pochyb o tom, že ten „sametový převrat“ byl pečlivě připraven a řízen. Nikoliv z divadelního zákulisí, jak často slyším, ale přímo z Moskvy. Když se Dubček zabil při autonehodě, firma BMW investovala do přesné rekonstrukce nehody miliony. Odborníci zjistili, že bylo zcela vyloučeno, aby se pasažér na zadním sedadle zabil a řidič zůstal bez úrazu. Nález zůstal bez povšimnutí - nehodil se do aktuálního scénáře. ■ POLYGON 1/2000 41 JAN KRISTOFORI [pageend43]Jak jsem dobyl Mugimbu 3. kapitola JINDŘICH STIKAROVSKÝ JÄni jsem se nenadál a byl jsem ve svém vídeňském bytečku opět sám. Moji podnájemníci, Ondrej a Irenka, byli už týden pryč a já jenom čekal na jejich první dopis, který mi slíbili z Jižní Afriky poslat. Dychtil jsem po informacích, po jejich prvních dojmech, o to víc, protože jsem se, přes všechny snahy, o Jižní Africe mnoho nedověděl a získal-li jsem tu a tam nějaké zprávy, naskakovala mi obvykle husí kůže. Byly to zprávy chmurné a děsivé. „Poss oif,“ obrátil se na mne o polední přestávce jistý Johann Frössli, který zanechal rodnou „Alm“ i s ovečkami kdesi za švýcarskými kopci, a nyní vesele navíjel cívky v trafo- verštatu. „Mám bráchu, kterýmu kámoš, co tam byl, vykládal, že přej tam běloši střílej černochy na ulicích. Stačí přej, když se vopře o jeho auto, a už ji má...“ Bylo štěstí, že jsem z jeho rázovité „švýcar- štiny“ rozuměl jen každé třetí slovo, takže obsah sdělení mi došel, až když houkali „padla“. Též můj domácí Schlögel byl poněkud vyděšen a odmítavě kroutil hlavou. Nejvyděšenější byl však vrchní mistr Heller, který nejprve myslel, že řádně podaná výpověď je jedním z běžných triků za účelem zvýšení platu. Když pochopil, že nežertuji, přijal výpověď a s velmi vážným výrazem mi popřál vše nejlepší se suchým dotazem: „So, lebe gefährlich!“ Poslední týden před odjezdem jsem již nepracoval. Vyřizoval jsem poslední doklady a především - nestoudně utrácel. Tak mi to přesně připadalo, když se moje finální vyúčtování, „celých“ 8.200 Schillingů, scvrkávalo den za dnem. Solidní kufr, nějaké košile, prádlo, nové boty a především slušný svrchník - najednou mi začalo docházet, že bych dříve či později musel změnit nejen zaměstnání, ale celý způsob života, protože ve Wiragu či v jiném podobném podniku bych se prakticky nikdy nehnul z místa. Takže - adié staré dobré Rakousko! ***** Přesně v 06.00 hodin, 3. dubna 1969, jsem se dostavil na Schwarzenberger Platz, odkud spolu s jinými československými občany jsem se měl vydat do Afriky. Na svou cestu jsem byl vybaven již shora zmíněným kufrem a pěti sty šilinky rakouské měny. Moji spolucestující toho též mnoho neměli, akorát jeden pán si vezl violoncello, které nervózně přenášel z místa na místo. „Jsem angažován do jahannesburgského orchestru,“ prohlásil po chvíli. „Tůhle si mi na to jeden blbec sedl,“ dodal rozčileně a znovu odběhl s objemným nástrojem na bezpečnější místo. Protože autobus nejel, bavili se cestovatelé vyprávěním historek o Jižní Africe. „Říkal mi jeden, co tam má šváru,“ sděloval sportovně oděný blondýn, „že přej tam bílý nesměj dělat. Přej tam akorát dohlížej na černoši, aby makali. A každej dostane revolvér. To dyby ty černoši se bouřili a měli řeči. Voni přej sou to pěkný skeťáci. Teda se mnou si hrát nebudou! Já už dal do držky jinejm frajerům! Veď, Máňo?“ a otočil se na svoji družku, která se usilovně hrabala v plátěné tašce nadepsané „Air France“. „No jó,“ odvětila dáma. „Tam je to prima, akorát ty černý mi trochu vaděj, ale revolvérů se přej bojej...“ a otočila se sebejistě k zástupu. A zatímco zástup vesele přitakával, přijel konečně autobus, ze kterého vylezl podsaditý řidič v kostkované košili a začal jíst chleba se škvar- kama. Když dojedl, odvezl nás sakumpak do Mnichova na letiště. V Mnichově na letišti se asi hodinu sedělo na kufrech a čekalo se na letadlo do Frankfurtu. Pak nás naložili a já dostal místo u okénka. Letělo se chviličku a když jsme přistávali, viděl jsem, že vedle frankfurtského letiště je ještě jedno s obrovským nápisem USAF, plné tryskáčů a bombarďáků. Poprvé v životě jsem viděl americkou leteckou základnu a bylo mi přímo hřejivě. Rodina s dvěma holčičkami ztratila pasy a s nářkem se ptala ostatních, co budeme jéžišmar- já dělat. Dostavila se policie a už jsme je pak neviděli. Po dvou hodinách přišla fešanda v modrém kostýmku a němčinou s přízvukem nás vyzvala k následování. Všichni následovali bystře a 42 POLYGON 1/2000 [pageend44]ochotně, takže jsme za několik minut stanuli před mamutím aeroplánem s nápisy „Suid Afrikaanse Lugdienst“ a „South African Airways“. U schůdků se nás zmocnily další fešandy v modrých uniformách, aby zkontrolovaly, co vlastně povezou. Jeden po druhém jsme lezli dovnitř a nikomu nebylo do řeči. Akorát jedna paní litovala jakéhosi Bohouše z Folimanky z Nuslí, kterému zamítli povolení k pobytu. „A já mu, volovi, říkala,“ hořekovala nahlas, „voni sou tam v tý Africe nábožný, tak to nezblbni, až se tě budou ptát, jakýho seš náboženství. A von, idiot jeden, jim řek, že je bez vyznání, dovedete si to představit, paní? Samozřejmě, že mu vylili perka. A moh jet teď s náma! Dyk my taky do kostela v životě nepáchli, ale řekla sem tomu fousa- týmu dědkovi na tom konzulátě, že sme katolický víry a bylo to. Dyk vono je to stejně za jedny peníze, né?“ Pak zmlkla a věnovala se připoutávání, zatímco personál letounu se zjevně pokoušel odletět. Za několik okamžiků jsme byli ve vzduchu a byla podávána večeře. „Nevypadá to špatně,“ rozjařil se soused u okénka a zakousl se s gustem do bifteku. „Pardon,“ otočil se ke mně s plnými ústy, ,jsem inženýr Chalupník z Výzkumného ústavu paliv. To je moje paní,“ ukázal palcem na dámu nazutou do tuleních botek. Byl jsem donucen skončit s inkognitem. „Těší mne,“ zašvitořila paní inženýrová a koketně po- posedla. „No já budu chválabohu v oboru,“ zahlaholil spokojený inženýr. „Řekli mi to už na ambasádě. A co vy? Od jaké jste branže?“ Prozradil jsem svou branži a s uspokojením jsem zjistil, že je to panu inženýrovi úplně fuk. Ještě jsem neskončil a on již pokračoval v rozvíjení svých futuristických plánů. „Chtěl bych též publikovat,“ prohlásil s vážnou tváří. „U nás to nikdo neohodnotil. Pochopitelně, přednost měli páni soudruzi. Těm se tisklo všechno, kdejaká pitomost kolikrát. A našinec musel jenom paběrkovat. No, teď tomu bude konec.“ „No jo, představte si,“ připojila se paní choť, „Váša už mohl být kandidátem věd, ale neměl kádrový profil. Tatínek byl mlynářem v Mohelně a to se s ním táhlo celý život. A co se chudák naštudoval, co nocí proseděl nad knížkama, já mu pořád říkala, vykašli se na to a běž dělat toho náměstka do Kralup! Budeš mít o dva tisíce víc a k tomu prémie. Ale s Vášou se nedalo ml.uvit. Žil jen pro výzkum. A všechny jeho výsledky zchlamstnul docent Švihá. Soudruh vedoucí oddělení. Nositel Řádu práče. A celej abtajlunk dělal na něho. On to pak jen podepsal a poslal na čéesávé, aby mu to vydali...“ „Ale Vlastičko, nech toho,“ přerušil benzinový vědec rozhořčenou ženu. „Všechno je už chválabohu za námi a za pár hodin začne nový život. Tvůrčí svoboda. Peníze ve tvrdé valutě. Zahraniční symposia...“, pan inženýr se zadýchal a musel se osvěžit douškem oranžády. „Apropó - mohu-li se zeptat,“ pokračoval okamžitě, „taky vám na tom konsulátě dávali podepsat to prohlášení? Že odmítáte marxistickou doktrínu a nebudete ji rozšiřovat na území Jihoafrické republiky? Tedy já nevím, co si vy o tom myslíte, ale mně to připadalo poněkud naivní. Přece ti lidé nejsou tak pitomí, aby si neuvědomili, že jim to podepíše každej. Přece nebudu na hlavu padlý a neodmítnu jim to podepsat. Nebo myslíte, že nám natolik věří, že dají na podpis a na nějakou formální přísahu? Zajímavý národ, že?“ Byl jsem nucen souhlasit s panem inženýrem, protože v prostředí československých mravních norem se víra jihoafrických immigračních úřadů podobala neotřesitelnému fatalismu tibetských lámů. Poté jsem se společnosti omluvil a šel se zavřít na záchod. Bylo to milé posezení. Byl jsem najednou sám se svými myšlenkami, zavěšen mezi nebem a zemí, nicotné zrnko nekonečna. Z krátké meditace mne vyrušilo klepání. Rychle jsem se upravil a otevřel klaustrofobickou komůrku. „Prepáčtě prosím, ...á pán kolega..., tož vitajtě na palube...“ - malý nazrzlý, někoho mi připomínající - ano, pan Hričovský z immigračního, vklouzl dovnitř přehbitě a jen krátké klapnutí zámku mě ujistilo, že ani dvanáct tisíc stop neposkytuje absolutní jistotu před ničím, dokonce ani před hmyzem. Pokračování příště. 13. ledna 2000 ■ POLYGON 1/2000 43 [pageend45]SLOUPKY JANA BENEŠE Takže ano. Máme tu jakoby nové tisíciletí (arciť správně bude počato až za rok), které nám dva nejmoudřejší mužové českoslovenští, či vlastně jen čeští, chlapec milující becherovku a šéf sněmovny nemilující nic, uvítali prohlášením že všechny ty starosti jak se budou při přechodu na rok 2000 chovat počítače, byl jen bogus počítačových firem, které na něm vydělaly miliony a miliony dollarů. Nebývalé miliony ostatně vzpomenul předseda zákonodárců českých už v souvislosti s předvolební kampaní Václava Fischera, kdy mu ty nebývalé miliony, které si pan Fischer vydělal a na svou kampaň utratil, také nedávaly pokoj. Kupodivu ho naprosto v klidu nechávají miliony prošustrované Českou spořitelnou, Komerční bankou a jinými vznešenými institucemi, kdež ve správní radě (jakož i ČEZu a jiných státních podniků) zasedá jako odbornice také choť jeho, Livia. Tak pan president si nedal ujít příležitost významně se u příležitosti Nového roku, staletí i millenia projevit. Globalisace mu spáti nedá. Jeho starosti na mou hlavu, hlavně pak asi na hlavu těch zhruba sto tisíc dělníků, kterým podniky, zajisté, že ty s účastí státní, už pár měsíců nevyplatily mzdy. I rozmáchla se vláda věcí našich k řešení jako obvykle ráznému. Ti kdož hezkou řádkou potvrzení prokáží, že nedostali své mzdy více jak dva měsíce, — mají teď právo na půjčku vládní, a to až do výše Kč 10.000. Nejlépe to vyřešili v Ostravě, kam ten ferman našich altruistů došel 30. prosince 1999, spolu s poznámkou, že finanční prostředky musí být vyčerpány do konce roku ! S lehce šimravým pocitem v oblasti kostrče mi to neustálé projevování se, trapně připomíná nebožtíka Novotného (tak zvaný Antonín II. Po Antonínu I., vulgo Ušaté Torpédo, anebo Tonda Lopata), případně nezapomenutelného Nikitku, kterým také úřední židle dávala automaticky právo vyjadřovat se ke všemu. (Zena hranatí, žena k ničemu, k čemu je kolchozníkovi hranatá žena? byl slavný zabrus sovětského náčelníka do oblasti výtvarné). Prohlášení, že problém Y2K, byl obchodní trik počítačových firem, na kterém se oba naši státníci dojemně shodli sem patří převelice, jen by ještě bylo třeba vysvětlit, proč tedy na jeho řešení vláda ctitele becherovky, uvolnila Kč 70,000 000. Nejspíše proto, že tam sedí nějaký ten synovec? Taky se rozdávaly nějaké ceny, jak jinak, a tak si, jak tiskem zaznamenáno, svá. premie za nápravu věcí lidských (ačkoli napravovat by bylo třeba spíše ty nelidské), ve shodě dojemné jak oposiční smlouva, vyzvedli ex exulant Pavel Ti- grid a zasloužilý, či snad dokonce i národní umělec, mnohonásobný laureát všech možných státních cen, a druhdy významný bolševik a přestavitel herectví vskutku normalisačního, Ladislav Chudík. (Čo bolo, to bolo, terazky som majorom). Ostatně, bylo snad také nějaké nenorma- lisační herectví ? Jedině Pavel Landovský, ale ten ve Vídni. Trapné, jak silvestrovské pořady všech kanálů domácí obrazovky. Uzávěrka tohoto čísla bohužel nedovoluje přinést zprávu o Čapkovské konferenci. Ta se schází v Praze 14. ledna. Že byl v jejím programu zcela pominut doktor František Krčma, který po celou dobu komunismu u nás dokázal nezrušit Společnost bratří Čapků, je přece samozřejmé. Za to tam budou Čapka vážně hodnotit oba soudruzi, o kterých je řeč v mém příspěvku. Jsem zvědav, co nám sdělí. Neopomenu se zmínit příště. Na Tři krále 2000 Nic není v rozumu, co dosud nepoznaly smysly Příspěvek k Čapkovské konferenci 2000 Nevím, nakolik budou příspěvky této konference odborné, či, jak už to bývá v našich krajích zvykem, odborně se tvářící. Nevím rovněž, co odborného, a zásadně objevného, lze o Karlu Čapkovi, respektive o Čapcích, říci navíc. Asi to bude tím, že to nejlepší, co znám, napsal pan profesor Malevič, který jako nikoli Čech nepociťuje žádnou z těch již zmíněných potřeb. Takže musím mít za to, že jsme se tu vlastně sešli hlavně proto, abychom promluvili o svých pocitech, pozorováních a poučeních, ad vocem Karla Čapka, svou závaznost, jakož proto, abychom prokázali svou sečtělost a jiné osobní klady, které nám naše smysly už přivedly do rozumu. Nevím, zda se nám podaří dojít kjinému závěru než poznatku, že: Jakej Čapek takovej president. Nemys- 44 POLYGON 1/2000 [pageend46]lim. Mne tenhle bonmot let šedesátých napadl, když někdy na jaře 1990 došla do Ameriky zpráva, nevím nakolik skutečná, že se Václav Havel učí jezdit na koni. Což je hezký a gentlemanský sport, při kterém člověka napadají ty nej lepší myšlénky, a vyjadřuji politování, že mu na něj ve spojitosti s jinými úkoly zřejmě už nezbývá čas. Karla Čapka ale zřejmě napadaly ty nejlepší myšlénky i bez koně. Karel Čapek byl symbolem republiky, která se stala legendou a přáním, a která skončila spolu s ním, aby už nikdy nevstala ze svého příliš mladého hrobu. Stýskalo se nám po ní a pokud jde o intelektuální modikum toho času, ještě zřejmě i dlouho bude. Viděl jsem snímek, na kterém na chodníku před Melantrichem podepisují své knížky Jan Čep spolu s Olbrachtem a Morávkem. Symbol doby, která se kamsi propadala. Nikoli z vůle Karla Čapka či Jana Čepa. Tím symbolem na hodně vzdáleném břehu zřejmě Karel Čapek zřejmě zůstane už navždy. Pokud ta doba byla někdy a někde jiná než Karel Čapek, není to on, kdo by za to mohl. Ještě méně ti, kdož usilovali a umírali nejprve za její existenci před rokem 1918, potom za zmrtvýchvstání, po roce 1938 i 1948. Nepoznal jsem nikoho, kdo by k takové věci, byl ochoten za ČSSR, ČSFR, ani momentální státní útvar. Pokud se mýlím, jistě se nalezne někdo, kdo mne rád opraví. Nedomnívám se však, že by zde bylo možno použít příklad onoho našeho veršujícího kolegy, který radostně vyvolával: „Za Gottwalda vpřed 1“ a jako agent resident pak tomuto prohlášení dával výraz řízením šesti vlastních agentů pro Státní bezpečnost. Jaká vlastně doopravdy byla? Kromě Mirko Očadlíka, všichni kdo Karla Čapka jako její symbol právem specifikují, nikdy nepřipomenou, že Karel Čapek chtěl, po pádu všeho, co mu tehdy činilo život životem, na rozdíl od Ivana Klímy po roce 1968, po Mnichově zem opustit, ale nemohl, protože mu banka této republiky, respektive úředníci této republiky, nedali svolení k výměně oběživa. Republika ovšem byla Karel Čapek. Uznával to i ten bachař v Leopoldově, který jeho jmenovci - jinak hrdinovi knížky Alana Lévy, I am the Other Karel Čapek, v rámci své převýchovné činnosti připomínal: „Vidíte, vidíte Čapek, bolo vám to treba? Celkom slušných knih ste písal.“ Pole převýchovy zde zřejmě nebylo příliš široké, neb naprosto shodného převýchovného napomenutí se dostalo i muklovi jménem Alois Jirásek o patro níže. Karel Čapek představoval v republice, hrůzo- vládě presidenta Masaryka, jak nám ten čas o pár let později specifikoval politruk Adámek, slušnost. Například i slušnost útlaku rakousko- uherského, kterou si obecně dokázala zachovat. Od dob školských reforem císařovny Marie Te- resie, také pak po generace pěstovanou snahu zlepšit věci obecné, zlepšováním sebe sama. A svou snahu o nápravu věcí nelidských nikomu nevnucovat. Šíří své vzdělanosti, používáním slova nikoli k tomu, aby myšlenky zakrývalo, ale sdělovalo. Pokud už Čapek zabrousil do polí politických, ale ve svém díle i mimo ně, prokázal onu míru vnuknutí, kterou bych chtěl v tomto případě přirovnat k Dostojevskému, který už v dobách, kdy komunismus byl pouhým lexikálním pojmem, roku 1872, napsal: jak je to možné, že všichni, i socialisté a komunisté, jsou takoví lakomci a skrblíci, takže čím větší komunista, tím větší lakomec a skrblík. (Překlad pana Mathesia). Karel Čapek sepsal pravdivá a přesvědčivá slova o tom, proč člověk nemůže být komunistou. Neboť, jak přesně vystihl, komunistům jde o to, rozbít náš lidský svět na kusy. Přesvědčili jsme se o tom, že to byla slova vpravdě prorocká. Podobně v essay Proletářské umění moc hezky stanovil, že uměni pro politickou partaj není ještě umění pro lid. Snad proto, že to mnozí nastávající inženýři lidských duší a představitelé soudružského svědomí národa nečetli, jistě také proto, že se dali do hlásání revoluce až po ní; snad proto, že nikdy neuměli psát tak jako Čapek. Všichni ti přemnozí a pilní lidé, kteří svou životní šanci být někdo, postavili právě jen na umění pro politickou partaj. Ti Čapkovi vinu za své pasluhovství v době, vyžadující především pasluhovskou neslušnost, nikdy neodpustili. Pokusili se ho nejprve z českého písemnictví vyškrtnout, teprve když zjistili, že na to nestačí, tedy vhodně učesat k obrazu svému. Achich ou- vej, čteme nikoli od Čapka, ale z pera osoby jistě mu blízké, Olgy Scheinpflugové o Čapkovi v Českém románu, vydání 1991, prosím: Všecko, co se vytvořilo v požehnaných dvaceti letech republiky, co bylo vedeno rukou duchovní velikosti, svobod, socialismu a svétoobčanství, musilo být pokáleno blátem stranické malosti a nenávisti. Slovo socialismus je zde dokonce podtrženo. Takže z Karla Čapka, opěvatele kytiček namísto zásad třídního boje, což mu vyčítal jistý Zápotocký, taky president-spisovatel, měl ruku vedenou socialismem. Jen nějak jaksi nevěřím, že tohle doopravdy; Scheinpflugová napsala, mám to spíše za pilnost redaktorskou, která si s rozbíjením lidského světa i autorovy práce hlavu příliš nedělala. Ano, dvě pětiletky po pádu komunismu a jeho penátů v Zemích koruny české nám zde dosud zůstává dědictví těchto trosek, míněno hlavně trosek lidí, a zejména cosi, co u Čapka postrádáme, směšnost předstírané ctnosti. POLYGON 1/2000 45 [pageend47]Jistě zde bude vysloveno mnoho slov o šíři talentu Karla Čapka. Myslím, že nepřekročí onu míru, na kterou nás druhdy upozornila paní profesorka Pospíšilová-Čechová, od které jsem je slyšel poprvé a od kdy si také, kromě hřbetů knížek v rodinné knihovně, jméno Čapek pamatuji. Byla to tatáž paní profesorka, o které plzeňské noviny z 29. října 1918 v reportu o dni předcházejícím, sděluji; V čele davů kráčela neochvějně studentka Pospíšilová, v rukou třímajíc prapor v barvách národních. Totéž konala, rovněž neochvějně, i v dobách po „Vítězném únoru“, když dokončila výklad osnovami předepsaný a pravila; Když jsem chodila do školy já, tak jsme se učili... Bylo to prosím v době, kdy ministr vlády věcí našich a známý přítel některých našich soudruhů umělců veřejně prohlašoval, že Kalandru pověsíme na klandru. Kalandru, který se neprovinil ničím jiným než názorem paní profesorkou Pospíšilovou-Čechovou shodně vyjadřovaným. Budiž zde vzpomenuto taktéž doktora Krčmy, který dokázal, myslím, že jako jedinou organisaci z dob před vládou předvoje dělnické třídy a jejích pasluhů, nerozpustit Společnost bratří Čapků. O tom, jak dobře je nebýt komunistou, to jest člověkem neslušným, jsem se přesvědčil někdy krátce před tím. Čapek s tím souvisí. Po pravdě řečeno, byl a je to pro mne dodnes zážitek více traumatický, než bylo třeba bombardování Prahy, které jsem zažil a z něhož jsme se spíše radovali. Bledne oproti němu i ten desátník, který asistoval našemu pozdějšímu vystěhování v Akci B, který prohlásil, že žádný soukromý majetek neexistuje a zabavil nám štafle. Myslím, že mám právo podělit se o něj. Za vydávání, respektive sepisování časopisu Šero, kterým jsem bez schválení vedení ústavu konkuroval úřednímu školnímu časopisu Světlo, mi, roku 1948, hrozily tak zvaně zákonné mravy. Ředitelství reálného gymnasia dra Edvarda Beneše v Praze XIX. Dejvicích však už mělo, myslím, že právě v souvislosti s Vítězným únorem, jiné starosti, a tak jsem byl posléze shledán mravů bezúhonných. Což potěšilo otce mého a, v duchu rodinné tradice, vydal se spolu se mnou, do tak zvaně našeho knihkupectví. Do knihkupectví Kraus a syn na Vítězném náměstí (tehdy pravda, krátce před tím, než se stalo náměstím Velké říjnové socialistické revoluce, právě náměstí Dra Edvarda Beneše), aby mi za odměnu zakoupil nějakou tu knížku. Což se u nás doma tak dělalo. Krausovi se s našimi nějak znali, paní Krausová na tom nebyla po návratu z koncentráku právě nejlépe, a když koupě ukončena, mezi těmi knížkami byla i Čapkova Marsyas, tehdy ji právě vydali u dosud soukromého, či 46 POLYGON 1/2000 snad právě zespolečenštěného nakladatele Borového. Vedla se jakási řeč, jak by pravil Karel Poláček. Mne, mladíka tehdy ještě předpuber- tálního spíše otravující a navíc nespokojeného s tím, že v nákupu se neocitla kniha Do světa letadel, ba ani Hoši od Bobří řeky, ale spokojen Foresterovou Řadovou lodí. Idylu přerušil náklaďáček značky Avia a barvy khaki, který před knihkupectvím zastavil. Byl to čas, kdy o parkování ještě nebyla v Praze a na Kulaťáku nouze. Vyskočil jeden muž středního věku a dva dychtiví mladíci, kteří do knihkupectví vtrhli. Ten starší paní Krausové, sedící u pokladny, zamával nějakým papírem a cosi ohlásil, ti mladší se bez dlouhých řečí vrhli k regálům a jali se vynášet ven Káji Maříky, Karafiátovy Broučky, Malého lorda a hlavně také Čapka. Což už rozhodně z Karla Poláčka už nebylo. Mizí i Forester. Jistě i jiní autoři, ale vynesli i celý zbytek už zmíněného Marsyas, hovory s TGM, a vůbec cokoli, co neslo Čapkovo jméno. Nu, řekněme cokoli, co by mohlo připomínat buržoasní přežitek slušnosti. Toho našeho Čapka už měl naštěstí táta v kožeňáku v kapse. Essay o komunismu tam sice už v osvobozené republice po roce 1945 být nemohla, ale essay o proletářském umění tam vydržela. Ti mladíci ten buržoasní literární brak, tak tomu říkali, pěkně házeli na korbu jedenapůltunky. Zřejmě do sběru, který pomáhal našemu národnímu hospodářství. Muž středního věku, jak jsme se poučili, byl soudruh inženýr Reiman, takto z ÚV KSČ, kterému, když šlo o věc, nesmrděla ani tato práce v poli. Paní Krausová z toho dostala hysterický záchvat. Její syn i můj tatínek se jí nějak pokoušeli přispět, ale byli rázně okřiknuti a pak už jen drželi hubu. Tehdy mne to od tatínka, jehož autoritě jsem byl uvyklý, zklamalo, o půldruhého roku později, když došlo na událost se štaflemi, už jsem to chápal. Pocit, že špatnosti je nutno nějak čelit, který u mne tehdy výrazně vznikl, mi už však zůstal a přetrvává dodnes. Také praktická ukázka, jak takové rozbíjení lidského světa vypadá zblízka. Výraznost té vzpomínky na knížky poletující na korbu náklaďáku, bezbrannost Krausových i jindy tak mocného a vždy rady si vědoucího otce, slzy paní Krausové i jedna věta z protestů jejího syna na řvaní po- hůnkovo: „Pane, mluvíte s mou matkou!“ zůstávají tak nesmazatelné, jako talíře poskakující na stole v poledne 25.března 1945, při prvých ex- plosích bomb, anebo můj prvý pes, fenka foxteriéra, Jolie, která měla ve zvyku sledovat mne až do gymplu a vysvobodit tak, skrze odvedení domů, od vyučování. Případně vzpomínka na hrubou neomalenost pana profesora Malého zvané[pageend48]ho Pelčus, výrazně se svým soudružstvím odlišujícího od zbytku profesorského sboru, výrazného to muže nové epochy, o maličko později pověšeného jako Kalandra, sice nikoli na klandr, ale také za krk, za své udavačství pro Gestapo. Soudruh inženýr Reiman byl dávno semlet kolem dějin, jen kola naší zemské kmenovlády se točí dál. Tlustá čára nás odděluje od této minulosti. Řekl bych, že bohužel stále ještě také od minulé slušnosti representované Karlem Čapkem. Někdy o padesát let později, po mnoha dobrodružstvích, která jsem zažil ač jsem o ně vůbec nestál, sedím v pohodě u nakladatele Primuse. Naproti mně sedí Ota Omést. Oba popíjíme kávu dodanou laskavostí nakladatelovou, a vyprávíme si o traumatických experiencích jež nás kdy potkaly. Já mu tedy vyprávím i tu svoji, z druhdy Krausovic knihkupectví. Tu příhodu, kdy jsem si uvědomil, že komunismus je sociální zlo, podlost a neslušnost, duchovní podsvětí a víra lidí v podstatě hlavně osobně odporných. Jako třeba ukázkově byl ten vzpomenutý Pelčus. Muž, jehož životní osudy byly rozličné od mých, tak jako byly rozličné i jeho víry, ale k němuž je nutno i proto chovat respekt, se dlouze odmlčí, a potom se zeptá: „A jestlipak víte, kdo byli ti dva pilní mladíci, kteří tehdy s Reimanem jezdili.“ Pokrčím rameny. Jak bych mohl? I toho Rei- mana si pamatuji jen proto, že otec, byl tehdy dosud důstojník, vadil zatím zřejmě méně než Karel Čapek a byl vyhozen až později. Byl dosud v uniformě a ve snaze zasáhnout do děje požádal tenkrát ničemu o průkaz. Pan Omést pokývá hlavou, a potom řekne tiše dvě jména: Jména dvou spisovatelů zde mezi námi sedících a za tlustou čarou své podlosti o významu Karla Čapka seriosně přemýšlejících. Chápejme to jako výraz síly positivity díla Karla Čapka, přátelé. Nevím, zda už to dospělo do našeho rozumu, ale je to cosi, co už poznaly naše smysly, takže by to tam snad i být mělo. 1. ledna 2000 SPRÁVA VYŠETŘOVÁNÍ STÁTNÍ BEZPEČNOSTI nositelka řáduRudé hvězdy Všem soudružkám a soudruhům se tímto, na základě nařízení s. náčelnice, vyřizují bojové pozdravy vzhledem k nástupu nového millenia od narození našeho letopočtu. Zároveň se sděluje, že jsme v plnění svěřených úkolů dosáhli uložených úkolů, kterak z úspěšných komunistů nadělat za dělnické peníze neúspěšné kapitalisty a v mnoha parametrech tyto také překročili. Stranická skupina též odpracovala 1036 hodin, nasbírala 637 kg papíru, 287 kg kovů, 345 kg železa a 766 kg kostí, to poslední hlavně díky soudruhům, kteří se sami odevzdali do sběru. Mnoho soudruhů zde, bohužel, ještě nepochopilo, ale nedostatky budou naplněny během pokračujícího programu transformace, někdy v průběhu příštího tisíciletí. Stranická skupina prakticky denně též diskutuje poslední usnesení sjezdů ODS, ČSSD, ODA i Uhelných skladů a další, a snaží se vésti občanstvo kjejich správnému pochopení a odpovídajícím aktivitám. Závěrem můžeme říci, že požadavky kladené na nás Velkou listopadovou socialistickou a sametovou revolucí jsme naplnili a na svou práci se můžeme ohlédnout s hrdostí a pocity pýchy. Na nákup sebraných spisů s. Václava Havla jsme dosud sebrali Kč 66.30, podobně jsme na vydání sebraných prací Karla Tůmy Z českých mlýnů přispěli částkou Kč 69,80. Obě svěží dílka jsme rovněž zařadili do soutěže o získání Fučíkova odznaku Ondry Lysohorského, do níž se zapojila celá naše skupina. S bojovými pozdravy pro dělníky, rolníky i pracující inteligenci a všecky pokrokové lidi na svět. Za odbor pro bezpartijní soudruhy vyřizuje Jan Beneš v.r. POLYGON 1/2000 47 Č.j.: 000/567-99 Gratulace vyřízení nařízení provedení Na Obořišti, dne 15.XII. 1999 PF 2000 [pageend49]105 let Ferdinanda Peroutky Pav el Št il l er V únoru roku 2000, v posledním roce také jeho pohnutého 20. století, by se dožil sto pěti let Ferdinand Peroutka, největší český novinář tohoto století. Jeho postavení v české politické žurnalistice je natolik vynikající, pevné a neotřesitelné, že se stěží najde někdo kompetentní, kdo by chtěl jeho roli zpochybňovat. Peroutka svým politickým realismem, nepod- platitelnou objektivitou, celonárodním významem a burcujícím dílem navazuje na tradici a odkaz Karla Havlíčka Borovského, největšího českého novináře 19. století. Oba velikáni české publicistiky se vyznačují duchaplností a vtipem, mravními hodnotami, širokým rozhledem a velkorysostí, objevováním souvislostí, zdůrazňováním zlaté střední cesty při řešení problémů, svou demokratičností. Bez jejich kritického ducha, osobitého stylu a břitkého, nebojácného pera by český národ byl ochuzen o vrcholné výsledky na tomto poli. Oba přesáhli svou vlastní dobu, což je učinilo nesmrtelnými: učili celý národ správně pochopit komplexní současnost, vyznat se v roztodivných politických a hospodářských propletencích, v pološeru i v tlačenici, mít v úctě hodnoty minulosti a přenášet je do budoucna. A především, varovali národ včas před různými nebezpečími, před radikalitou a extrémy. A národ?... Peroutka se narodil do jiného století, do jiných úkolů. Působil, na rozdíl od Havlíčka - jenž náročně psal o lidu a pro lid - jako elitní novinář, aristokrat života, ducha a slova, jako pravý anglický gentleman do morku kostí, noblesní a laskavý člověk. Bylo to usnadněno poměrnou vyspělostí českého národa, který prošel osvíceneckou, buditelskou a národně budovatelskou, tedy havlíčkovskou, periodu, aby v demokratické masarykovské republice dosáhl společenských a žurnalistických výšin hodných Evropy. První republika si mohla dovolit „tolerovat“ a náležitě ocenit Peroutkovu exkluzivitu, byla hrdá na tohoto „zarytého“ individualistu každým coulem (samozřejmě, že ani všichni ne- komunisté si ho nevážili), demokrata a liberála tělem i duší. Peroutka byl veskrze nezávislý publicista, který stál nad všemi malichernými zájmy a stranami. Byla mu proto často vyčítána, většinou neoprávněně, arogance, „shovívavá moudrost“ nadstraníckosti a skupinová ne- angažovanost. Se zánikem republiky v osudných a nešťastných zářijových dnech 1938 zaniká i svobodné, bezstarostné a ofenzivní novi- nářství. Peroutka sám přechází do defenzívy, koncentruje se na obranu národních hodnot a ohrožené demokracie. V následujících desítiletích je „první žurnalista země“ svědkem bolestné degenerace své profese: nejprve musí čelit kýblům špíny, které produkují a vylévají různí pisálkové na kolena sražené druhé republiky (také smrt jeho přítele Karla Čapka částečně spadá na jejich vrub), potom je tiskově perzekuován a osobně ohrožen německou okupací (odvážné články v Přítomnosti v prvním půlroce Protektorátu), pak jakoby zázrakem zachráněn z koncentračních táborů (přežil Dachau i Buchenwald díky svému železnému zdraví), aby se nakonec po zbytek života rval s komunismem, s jeho prolhanou propagandou a nízkou profesionální úrovní re- žimních škrabalů. Období šťastného, dobrovolného psaní doma trvá pouhých 25 let, vnucený novinářský boj s totalitními diktaturami bez přestávky plných 40 let. Peroutka vyrůstá v symbolickou vůdčí osobnost české žurnalistiky, v poslední baštu svobody, morálky a slušnosti české společnosti, spolu s Pavlem Tigridem, Václavem Havlem 48 POLYGON 1/2000 [pageend50]a Janem Patočkou (vnější a vnitřní exil). Roku 1951 se stává ředitelem českého oddělení rádia Svobodná Evropa, odkud se týden co týden ozývá jeho moudrý, vyrovnaný a nabádavý hlas. Výběr z jeho téměř 1500 komentářů a esejů, převážně literárních, vyšel posmrtně roku 1984 u Škvoreckých v Torontu. Jmenuje se „Budeme pokračovat“ podle poslední věty, kterou uzavíral skoro každou úvahu: bylo to jakési duchovní kontinuum jeho předchozího komentáře, náznak, že občas ještě nevyčerpal dané téma a příslib do budoucna. Vybrané „úvahy časové a nadčasové“ svědčí o tom, že Peroutka byl nejen výborný novinář a vnímavý pozorovatel, ale také zajímavý umělecký tvůrce (autor románů a divadelních her) a kritický doprovázeč literární scény. Obě tyto složky jeho talentu se nikdy nepřekrývaly, takže nebyl ani beletrizující žurnalista ani politizující prozaik. Základním rysem jeho rozhlasových promluv je pro posluchače povzbuzující charakter, pozitivní vyznění jeho tvorby a principu jednoduchých zásad a ideálů. Přitom nebyla rozhlasová práce nijak lehká, protože byla poněkud jednosměrná, scházelo mu echo, bezprostřední čtenářská ozvěna, na jakou byl doma zvyklý z novin. Jako politický novinář se Peroutka věnoval prakticky celému spektru české politiky. Současného, méně informovaného čtenáře proto poněkud překvapí zjištění, že jsou úseky politiky, které, patrně záměrně, „neobdělával“, které mlčky přecházel. Je beze sporu, že v průběhu svého života vícekrát prokázal své lidské, morálni a publicistické kvality, svou intelektuální svobodu, že stál vysoko nad většinou českých demokratických žurnalistů, kteří se bohužel nevyznačovali jeho rozhledem, vzdělaností, zkušeností a velkodušností („čahoun“ Peroutka převyšoval ostatní už svou výškou a nadhledem). Ale nebyl by to velký člověk, kdyby občas neprojevil určité lidské slabosti a nedůslednosti, zejména v období zglajšaltované Národní fronty, polarizovaného národa a “podivné demokracie“ let 1945-48, kdy už neexistovalo opravdové veřejné mínění a svoboda tisku. Jeho vězeňskými lety v německých koncentračních táborech je možno omluvit skutečnost, že ani on, spolu se všemi ostatními demokraty, nepozvedl hlas protestu proti nespravedlnostem a zločinům, páchaným na vyháněných Němcích. Nebylo možno přehlédnout, že během fáze tzv. divokého odsunu v květnu až září 1945 zahynulo ve městech, táborech a věznicích (bez soudu) na 40 tisíc civilistů. Místo toho poskytl aspoň později ve svém týdeníku Dnešek prostor pro výjimečné kritické články Michala Mareše, pro jeho reportáže z rozvráceného pohraničí. Všeobecnému nacionalistickému a nekritickému trendu doby, revoluční euforii a naivním iluzím o socialismu, podlehl Peroutka např. v otázkách téměř šíleného znárodňování (státní kradení bez náhrady, hospodářský nesmysl), nedostatečné obrany demokratů proti totalitním tendencím, tzv. jednotné kultury a tabu ohledně satelizující politiky Sovětského svazu. Přesto jako málokdo se statečně stavěl za demokracii, za veřejnou morálku, proti monopolu moci KSČ, poukázáno budiž na jeho ostrou polemiku s komunistickým, hercem M. Kopeckým a jinými. Peroutka byl jako přední masarykovec dítě čechoslovakismu, zastáncem chybné pater- nalistické koncepce čs. státu. Nedocenil proto samostatný vývoj slovenského národa, jeho emancipační a sebeurčující snahy o národní autonomii, o kulturní svébytnost a vlastní identitu. Proto se ani za první republiky, např. ve svém stěžejním, čtyřsvazkovém, ale nedokončeném díle Budování státu (1933), ani po rekonstrukci ČSR v r. 1945, kdy byl v podstatě obnoven asymetrický model státu (částečná autonomie Slovenska kombinovaná s tuhým pražským centralismem), neexponoval v národnostních otázkách, tedy ani v otázce sude- toněmecké (před válkou byla příslušnou redaktorkou v Přítomnosti vynikající rešeršérka a reportérka Milena Jesenská). V tomto ohledu doplatil Peroutka na svou příslušnost k nacionalistické české elitě, která se „odjakživa těžko odhodlávala k sebereflexi, k poučené úvaze o vlastní minulosti“ (E. Mandler). Dodnes platí, že český stát a naše národní existence v něm vyvolávají více otazníků, než jsme ochotni připustit. K Peroutkově zklamání si musíme být vědomi skutečnosti, že v životě národů hrají emoce a předsudky, vždy na obou stranách, podstatně větší roli než rozum, racionální důvody a argumenty (v případě ČSR jde o čtyřstranný zápas Čechů, Němců, Slováků a Maďarů). Za jakousi Peroutkovu závěť, za jeho odkaz platí jeho poslední kniha, kterou po prvním vydání 1959 znovu vydal čs. Sokol 1980 v USA, Demokratický manifest. Titul je myšlen jako protiváha k Marxovu Komunistickému manifestu. Mimořádné dílo je autorovým osobním krédem, vyznáním víry v demokratické, nenásilné uspořádání společnosti. Jedná se o výklad podstaty demokracie a o brilantní analýzu komunismu, jeho chyb, zločinů a nedostatků. Z této knihy jasně vyplývá pozitivní závěr a naděje, kterou však opatrný autor nevyslovuje a které se také bohužel nedožil: analýza je nepřímou optimistickou předpovědí pádu komunismu, vizi předpokládané smrtelné rány, kterou si sám zasadí. POLYGON 1/2000 49 [pageend51]Proroctví je v zásadě velmi jednoduše zdůvodněno. Komunismus je vnitřně nereformova- telný, trpí základním rozporem mezi nutností násilí v zájmu vlastního udržení a nezměnitelnou podstatou člověka, jeho touhou po svobodě. Proto se musí jednoho krásného dne sám zhroutit jako domeček z karet. Autor se nedožil porážky svého nejurputnějšího nepřítele o pouhých 11 let. Přitom si jasnozřivý Peroutka už 9. května 1945, při obsazení Prahy Rudou armádou, poznamenal do svého deníku (v Američany osvobozeném Buchenwaldu): „Rovnost v oblasti potřeb (= komunismus) je reakční, maloměšťácký nesmysl, nehodný socialistické společnosti.“ Jako každá velká postava byl Peroutka složitá a mnohoznačná, někdy rozporuplná osobnost. Zadumaný a vášnivý kuřák dýmek (měl jich na 120) byl těžko zařaditelný, nebyl „ani rybou ani rakem" (což není charakteristika neurčitosti), nepatřil na žádnou stranu, snad jen na demokratickou, to se rozumělo samo sebou. Jeho základním znakem byla „převaha logiky nad taktikou“ (přítel Z. Bořek hrabě Dohalský). Měl upřímné přátele a horlivé zastánce, kteří obdivovali jeho novinářskou erudici, suverénní nadhled, politické postoje a osobní vlastnosti, ale měl také nesmiřitelné odpůrce, z nichž mnozí jej až nenáviděli. Po válce to byli především komunisté v čele s šéfredaktorem Rudého práva G. Barešem, ale také mnozí demokraté- konkurenti. Nejen v malém českém prostředí budí mimořádné znalosti a schopnosti ponejprv závist a zlobu, nepřejícnost a pomluvy. Nejčastější slušnou výčitkou jeho odpůrců byl dojem jakési bohorovné objektivity, zdání, že stál trochu „nad“ věcí a stranami, nějak „mimo“ všech konfliktů. S Havlíčkem spojovala Peroutku snaha o nezávislost a oddanost české věci, lišili se však v poměru k vyvíjející se realitě, v míře, ve které se jí pokoušeli čelit a měnit ji. Havlíček byl navýsost aktivním bojovníkem s rakouským absolutismem, zvláště po porážce revoluce 1848/49, zatímco Peroutka byl po Mnichovu („vyhýbal jsem se myslit“, doznává v deníku 1. června 1945) a po válce, ve třetí republice, poměrně pasivní, omezil se na umírněné komentáře a více méně nedobrovolnou a vlažnou podporu Benešovy málo odvážné politiky, plné otazníků, nezdravých kompromisů a iluzí, podle devizy, tato politika je menší zlo než jakákoliv levicová varianta, nemluvě už vůbec o extrémní alternativě KSČ. „Pohybuji se mezi hanbou a záhubou“ (tj. mezi národními socialisty a komunisty), popisuje své zoufalé dilema v Deníku 18. července 1947. Peroutka byl vášnivý, ironický a obávaný polemik. Úsilí o nezávislé myšlení ho provázelo po celý život. Dokazují to spory i s takovými autoritami jako byl Masaryk a Salda. V roce 1922 se „pohádal“ s TGM o českou národní povahu („nejsme potomci husitů, ale spořádaného Rakouska“ v knížce Jací jsme, 1924) a kritizoval jeho evangelické, reformační a českobratrské téze, čímž se postavil na stranu Masarykových předválečných oponentů J. Kaizla a katolíka J. Pekaře. S Peroutkovým individualismem a humanismem se pojily jeho obavy z davu, z velkých zástupů, z masového hnutí. Nechtěl se slepě podrobovat davové psychóze a stranické disciplíně. Proto se nikdy nepřipojil k žádné velké politické straně. Když byl v r. 1945 delegován za poslance Prozatímního národního shromáždění, stal se hospitantem klubu národně socialistické strany, s jejímiž členy Stránským, Rip- kou a Firtem se přátelsky stýkal již za první republiky. Po negativních zkušenostech s touto stranou už ve volbách 1946 nekandidoval. Po založení čs. státu 1918 patřil Peroutka k čapkovské „ztracené“ generaci, která byla na jedné straně vedena duchem konstruktivní vzpoury, smysluplného odboje a protestu, na druhé straně se koncentrovala na sociální problematiku a vytvořila proletárskou poezii (Nezvalův poetismus). Tento druhý směr byl Peroutkovi bytostně cizí. V anarchii, chaosu a strachu poválečné doby se programem čap- kovců stal politický „klid jako lék a zdravý rozum jako vodítko“ (Peroutka). Čapkovský smysl pro odpovědnost vyústil ve smysl pro státotvor- nost (boj s českým provincialismem a oportu- nismem, který byl z Rakouska zvyklý na opozici). Masarykovci se proto dali do služeb národního života, do služeb harmonie a humanity. Peroutka se těsně přimkl k tzv. hradnímu křídlu prezidenta Masaryka a účastnil se pravidelných pátečních setkání jeho sympatizantů u svého přítele Karla Čapka. Cílem bylo vytvořit kladný poměr národa k novému demokratickému státu, přeměnit „odrakouštěné“ a zamindrákované Čechy v sebevědomé občany, v aktivní a ne- remcající účastníky politického života. Ačkoli se Peroutka sám označil za „kritika kritiků a opozičnika k opozičníkům“, stal se jakýmsi oficiózním novinářem, který nenapadal některé nedobré rysy první republiky (čecho- slovakismus, německá otázka, neústavní, ale převážně nutná politická rozhodnutí tzv. pětky, výboru pěti hlavních vládnoucích stran). Jak již řečeno, byl Peroutka střízlivým realistou a liberálem (nikoliv blouznivým snílkem a žvanilem jako např. Zd. Nejedlý, se kterým se ostře hádal), projevoval doslova peroutkovskou „žízeň po realitě“. Kladl důraz na skutečnost a pragmatická řešení, za měřítko správnosti pokládal 50 POLYGON 1/2000 [pageend52]ne vždy oprávněně bezprostřední empirickou praxi. „Všichni, a zvláště intelektuálové, měli uvažovat a psát tak, aby se podle toho dalo ihned, dnes, zítra, jednat“ (sociolog M. Otáhal - jde o havlíčkovský axiom). Jako liberál zaujímal Peroutka v politice „střední postavení“, jež vychází z opravdového života, tzn. nebyl pravý ani levý. Neochvějně a razantně odporoval jednostrannosti a jakékoli formě totality (fašismus, komunismus). Proto se především zaměřoval na přítomnost (programový název jeho časopisu) jako rozhodující a rovnocenné pojítko mezi minulostí a budoucností, proto razil zásadu, že politika musí být lidem srozumitelná, že je to práce „podle okolností“, podle měnící se reality. „Úkolem člověka je hledání optimálních kompromisů, adaptace, která je vlastně politikou možného“, interpretuje Peroutku prof. Otáhal. * * * Ferdinand „Ferda“ Peroutka se narodil 6. února 1895 v Praze na Královských Vinohradech, kde také absolvoval gymnázium. Jeho otec byl inspektorem státních drah. Těsně před maturitou 1913 (přešel do gymnázia ze 4. třídy) opustil školu a zahájil novinářskou dráhu v časopisu Jana Herbena Čas jako výtvarný kritik. Za čas se specializoval na literární kritiku. Na jaře 1918 se skrýval v rakouských Alpách, aby se vyhnul vojenským odvodům. Poté utekl do Německa, kde působil jako příležitostný publicista v Mnichově (referoval hlavně o ruské literatuře). Německy se naučil již předtím sám četbou a ve škole. Posléze byl zproštěn vojenské služby ze zdravotních důvodů. 28. říjen 1918 ho zastihl v Praze. V únoru 1919 se Peroutka stal redaktorem politického deníku Tribuna, orgánu českých liberálních a světských Židů. Ač se tam střetl s TGM v otázkách českého národního charakteru, Masaryk si ho velmi vážil a svou „soukromou šatulí“ (půl milionu korun) mu umožnil založit vlastní list, slavný týdeník Přítomnost, který vydával v Melantrichu po celou první republiku až do zákazu nacisty počátkem druhé světové války 1939. První číslo vyšlo 17. ledna 1924 s programovým prohlášením redakce. Od roku 1933 redigoval v nakladatelství Fr. Borového, které patřilo do koncernu Melantrich, evropskou knihovnu Nový svět. Rovněž od roku 1933 vycházely sešitově jeho monumentální a dramatické dějiny ČSR 1918 - 1923 „Budování státu“. Peroutka psal také do druhého renomovaného listu, do čapkovských Lidových novin v Brně, které vlastnil otec jeho přítele Adolf Stránský (hlavně úvodníky). Čile se zúčastňoval pražského společenského života, často navštěvoval proslulý Společenský klub Marcelka Na příkopech. Velmi rád tančil a hrál karty, dobře jezdil na lyžích. Byl miláčkem žen, choval se k nim vždy galantně, celkově se oženil třikrát. Obzvlášť hluboce miloval českou a slovenskou přírodu, prázdniny trávíval výlučně doma, v ČSR. To mu potom činilo značné emocionální potíže po únorovém puči, když se rozhodoval, zda odejít do exilu (stalo se tak v dubnu 1948). V přírodě miloval hlavně stromy, vrchy a řeky. Stromy, protože trvají, vrchy dominují krajině a poskytují výhled, řeky jsou symbolem života. Na jaře 1942 nechal „kat českého národa“ K. H. Frank dopravit Peroutku z koncentračního tábora Buchenwald do Prahy na Pankrác a spolu s ministrem školství a osvěty E. Moravcem mu nabídl možnost propuštění, když bude znovu vydávat svou Přítomnost. Podmínkou ovšem bylo, že bude kolaborovat a psát v nacistickém duchu. Peroutka nabídku rezolutně odmítl a byl odtransportován zpět do koncentračního tábora (a byl opět „vězněm v ochranné vazbě“ s červenou páskou, kteří měli volnější režim), vstříc nejistému osudu. Protektorátní Přítomnost potom, od roku 1942, vydával kolaborant E. Vajtauer, býv. komunista. V březnu 1946 Peroutka obnovil svůj týdeník Přítomnost, který se na příkaz ministra Kopeckého musel přejmenovat na Dnešek (komunisté sabotovali 10 měsíců jeho vydávání). Do té doby byl už od podzimu 1945 šéfredaktorem Bassových Svobodných novin, jakési varianty bývalých Lidových novin. V obou periodikách vycházely kritické články o nedemokratických praktikách, hlavně komunistů, o porušování občanských práv a lidské důstojnosti („gesta- pismus“ v českých pracovních táborech), o totalitních tendencích, špatném hospodaření státu (šlendrián, flákárna a výroba zmetků - někde až 100%! - ve znárodněných podnicích) atd. KSČ dělala proto vydávání Dneška potíže, jako např. omezováním přídělu nedostatkového papíru. Po odchodu do exilu žil Peroutka dva roky v Anglii (1948-50), potom v New Yorku, kde také 20. dubna 1978 zemřel na rakovinu plic. Byl členem Rady svobodného Československa. V roce 1991 byly jeho tělesné pozůstatky převezeny do ČSR a pohřbeny na pražském Vyšehradě, na národním Slavíně. Úmrtím Ferdinanda Peroutky definitivně skončila památná doba první republiky, jejíhož ducha vždy reprezentoval a vytvářel. POLYGON 1/2000 51 [pageend53]Návrh společenské vize Lu d ěk Fr ý bo r t Stěžoval si tuhle v novinách jeden filozof, že dnešnímu člověku chybějí vize. Co prý dělají současní spisovatelé, myslitelé a vůbec intelektuálové, že lidstvu neposkytují žádnou vizi budoucnosti? Hleďme, řekl jsem si, tak ony nejsou vize. Znával jsem časy, kdy spíš nebývalo vepřové nebo cibule, nu, ale když to jsou dnes jen ty vize, snad bych dovedl tuhle tržní mezeru zaplnit. Kdybych se do toho dal, jistě bych dokázal sepsat samé výborné věci, po nichž lidé odjakživa toužívají, žádal bych pro ně do nadcházejícího tisíciletí životní jistoty, jasné perspektivy, odstranění sociálních nerovností, lásku, mír a ještě všelicos jiného, tomu podobného. Neměl bych ovšem brát sám sebe příliš vážně; možná že s flaštičkou slivovice na stole by mi šlo takové skládání lip od ruky. Filozofové by pak chodili, kývali by hlavami a říkali, ó jaký to vizionář, tenhle Frýbort. Pokud bych měl mluvit o něco vážněji,... nu ano, právě končící století nemívalo o vize žádnou nouzi, není-liž pravda. Krásně se poslouchaly a ledakterou hlavu vzdělaneckou naplnily svátým zápalem k předělání světa. Jenže všechny, jak známo, skončily pramizemě, místo lepších zítřků šmahem přinesly milovanému lidstvu jen bídu, svrab a neodčinitelný úpadek hmotný i morální. Blaze jest těm koutům světa, v nichž se žádné vize neuchytily. Je možné, že intelektuál- stvu, pohlédnuvšímu na tu spoušť, jíž po sobě zanechali rozjásaní vizionáři nedávného času, jaksi přešla chuť k vyhlašování dalších vizí, takže je jich nyní ten nedostatek? Jestli ano, jaké poučení z toho plyne? Máme se my lidé a občané spokojit se svou zkušeností, že žádné vize, převratné nauky ani smělé programy k ničemu kloudnému nevedou a brát napříště události prostě jen na vědomí, jak je čas přináší? Nesnažit se o jejich ovlivnění? Ale člověk, a především člověk západní, není k takovéhle pasivitě udělán; chce se mu budoucnost tvořit, ne se jí poddávat. Zaslouží si své vize; jak by neměly opakovat věčný omyl proroků, neměly by vycházet z pochopitelných, ale během dějin zřejmě neslučitelných lidských přání klidu, jistoty, blaženého spočinutí v konečné dokonalosti. Svět, jak by po pěti miliardách let jeho existence mělo pomalu být znát, na těchto principech založen není. Stavět na nich svou vizi budoucnosti znamená koledovat si o nové maléry. Než začneme vypouštět do povětří jakékoliv vize, položme si otázku: co se děje nyní? Jakým způsobem a podle jakých zákonitostí vyplývá děj současný z dějů minulých? A jakou si můžeme na základě týchž zkušeností - neboť nelze očekávat, že by dějiny své zvyklosti změnily - představit budoucnost? Dokážeme-li ve vší skromnosti na tyto otázky odpovědět, neuhodneme snad všechno dopředu nachlup jako Nostradamus, ale aspoň se budeme moci připravit na to, co nás asi tak čeká. Nebude to, zbytečno znovu zdůrazňovat, pokaždé cosi, co bychom si přáli. Právě končící století bylo prodchnuto myšlenkou sociální. S výjimkou nejzatvrzelejších zpátečníků nikdo nepochyboval o tom, že jest úlohou i povinností společnosti snímat z beder občana starost o jeho vlastní existenci, zabezpečovat ho v nemoci, ve stáří i v různých protivenstvích, co jich život s sebou přináší. Zdá se však, že se nyní tato myšlenka ocitá na konci svých možností; ptejme se tedy proč a co nám z toho asi vyplyne.U jejího počátku stál rozumný úmysl, jenže myšlenky se brzy zmocnili radikální světa spasitelé a dle svého obyčeje ji přehnali do extrému. Jejich prvním hříchem bylo, že se rozhodli občanu svá dobrodiní vnutit vrchostenským příkazem, ať se mu to líbí nebo ne; tím druhým bylo obrácení sociální otázky naruby: ne občan, jaký zpravidla a v průměru je, nýbrž občanská menšina rozličně postižená - někdy tělesnou či duševní chabostí, jindy neschopností, nenadáním a netečností k vlastnímu životu, ještě jindy prostou hloupostí - se stala objektem veřejného zájmu a měřítkem všech věcí. Kdo se pohodlně opřel o štědrou náruč společnosti, byl hýčkán a rozličně zvýhodňován, kdežto vlastním úsilím se živící občan se mohl nadít pozornosti leda od berního úřadu. K nelibosti vizionářů se však projevilo, že se všeobecná státní péče jaksi nedá pořídit zdarma. Sociální vizionáři byli zpravidla duchové vznešení, otázkami majetku a peněz hluboce pohrdající, a tak jim zprvu uniklo, že stát, sám o sobě ničeho neprodukující, musí své dobrodiní z něčeho platit. Když se však z vizionářů stali vykonavatelé politické moci, brzy tu potíž vyřešili: velmi správně přišli na to, že se finanční prostředky nenacházejí nikde jinde než v kapsách týchž občanů, jejichž blaho si troufali zajišťovat. I čerpali z tohoto zdroje hojně a bez rozpaků, až se začalo zdát, že půjde-li to takhle dál, zůstane občanu k volnému užívání jen nevelké kapesné, všechno ostatní že poplyne do věčně prázdných pokladnic sociálních dobrodějů. Konec století, zdá se, zastihl tento způsob v hlu- 52 POLYGON 1/2000 [pageend54]boké krizi. Čím dál víc si i poměrně prostoduchý občan začíná uvědomovat souvislost mezi poskytovaným dobrodiním a vlastní kapsou. Občan o něco méně prostoduchý začíná chápat, že lidský tvor zbavený vrchností všech starostí o svou existenci nese od pradávna název otrok. Neboť nejdokonalejší životní jistoty, nejdokonalejšího zproštění všech existenčních starostí požívá zajisté otrok u galejnického vesla, vůl u žentouru. Jemu je vše potřebné zdarma poskytováno, o nic mu není potřeba se starat. Svoboda se však rovná rozhodování o sobě samém; a v něm se skrývá pořádná porce nejistoty. Nezmýlíme se patrně příliš, předpovíme-li, že způsob sociálního poskytovatelství se dříve či později - ale zdá se, že spíš dříve - změní, zahnán do úzkých vlastní nezaplatitelností. Bude i přibývat poznání občanské většiny, že nejlépe se konec konců postará člověk o sebe sám. Cokoliv draho a složitě poskytuje občanu stát, to že si lze levněji i účinněji obstarat u kterékoliv pojišťovny. Západní svět patrně čeká mocný zhup kyvadla dějin směrem k starým a mnohými vysmívaným občanským ctnostem, jako je zodpovědnost, spolehlivost, předvídavost, šetrnost; státní, z daní financovaná péče se vrátí k svému původnímu smyslu, jímž je nedát zahynout těm, kdo se bez vlastního zavinění sami o sebe postarat nemohou. Proroci revoluční pokrokovosti rádi a hojně brali nadarmo jméno práce. Vložili je do svého soudružského pozdravu a zkomponovali na ně nejednu bojovnou píseň. Přesto se i pojem práce dočkal obrácení naruby: smyslem práce dnes není vytvářet hodnoty, z nichž pak cestami produkce a obchodu vyplývá občanský blahobyt, nýbrž poskytovat možnosti zaměstnání. Tak se práce stala samoúčelem, které stejně jako veřejné sociální poskytování pohlcuje nesmírné částky čerpané z občanské kapsy. Mnohý politik a mnohá partaj se chlubí tím, kolik vytvořila či hodlá vytvořit pracovních příležitostí, zapomínajíc uvést, že za vynaložený obnos by bylo možno dvojnásobnému počtu zájemců poukazovat plný plat bez práce. Také této představě je již, zdá se, namále. I mnohému duchu přiboudlému pomalu dochází, že pracovní příležitosti nevytváří ani stát ani partaje - který politik něco takového tvrdí, lže bezostyšně -, nýbrž hospodářství samo; a to ne z důvodu sociálního milosrdenství, ale prostě proto, že je potřebuje. Nepotřebuje-li, nevytváří je a ani sám politický Šalamoun je k tomu nepohne, ledaže zapálí velkolepý, leč krátko- dechý ohník sociálního programu, jehož palivem jsou miliardy. V souvislosti s tím lze předpovědět, že v západním světě dojde k posunu obecního politického nazírání směrem k pravicovosti. Neobejde se to bez nostalgického břichabolu, neboť evropské socialistické partaje jsou dobře zahnízděné ve své stoleté ctihodnosti. Již nyní však můžeme pozorovat, jak velice ustoupily ze svého revolučního radikalismu, jímž sršely za dob našich dědečků. Tehdy se ještě vyhlašovaly sociální revoluce, rudé prapory, co nad trůny vlají, znárodňování, vyvlastňování, vláda proletariátu, rozbíjení vykořisťovatelských tříd, sociální demokraté se zaklínali Marxem a od komunistů se lišili pouze tím, že zatímco tito hodlali problémy světa řešit střílením do týla, oni mínili - bláhové - do- síci téhož osvětou a přesvědčováním. Cíle však byly shodné, na což si dnešní demokratičtí sociálové jen neradi vzpomínají. Dnes... Blairovy a Schröderovy programy by mohl napsat kterýkoliv zastánce hospodářského liberalismu a nikdo by nic nepoznal. Půjde-li tento vývoj dál - a on těžko může nejít - budou se za pár let lišit socialisté od nesocialistů právě jen těmi červenými prapory. Netřeba dodávat, že dosáhnuvše této mety budou na světě zbyteční. Debakl socialistických představ samozřejmě ještě nebude zcela automaticky znamenat nástup pravicových zásad. Zatím není západnímu lidstvu ani příliš zřejmé, co pravicövost je. V Čechách například je pokládán za pravicového ten, kdo roztáhnuv doširoka hubu, se za takového vyhlásí, jelikož se mu to zrovna hodí. V Německu a jiných končinách Evropy je za pravicového obvykle pokládán ten, kdo roztáhnuv nestydatou hubu ještě víc, vykřikuje nesnášenlivě nacionalistická hesla. Jsou dnes na tom božím světě patrně jen dvě partaje, které si titul pravicovosti jakž takž zaslouží: američtí republikáni a britští toryové. Jinak ani strany občanské a nesocialistické nebývají rády jmenovány pravicovými a praví o sobě, že jsou stranami středu; na pravém křídle politického spektra zeje rozpačité prázdno, k němuž se nikdo rád nepřiznává. Snad proto, že se pravicovost dosud obvykle nezmohla na víc než na rozpačitou opozici proti mnohem lépe formulované levicovosti. Obrat nastane, až i pravicovost najde svou formulaci, která ostatně leží na dlani. Jest princip rozdělovači a jest princip tvůrčí; socialista je přesvědčen, že hlavní věc je zboží světa spravedlivě rozdělit a na tom, jak vzniklo, že nezáleží; mysl pravicová ví, že nejprve je nutno vytvořit hodnoty, aby je pak bylo možno spravedlivě rozdělovat, je-li toho skutečně třeba. A jiných rozdílů není, leda různého politického folklóru. Přesto lze předpovědět, že nástup pravicovosti bude spíš podmíněn selháním přerozdělovacích představ než vítězným pochopením tvůrčího principu. Ten zůstane, jako už vždy, přesvědčením těch, kdo jsou saPOLYGON 1/2000 53 [pageend55]mostatného názoru schopni a tudíž přesvědčením menšinovým. Recidivy socialismu se budou v osudech světa a západu zvlášť opakovat pokaždé, jakmile občanu Čehonovi trochu otme a bude se mu zdát, že je tu zase něco k přerozdělování. Avšak zhroucení sociálních a socialistických dogmat nebude ničím proti otřesům zemské kůry, které vypuknou, až se dobelhá svého konce současné pojetí demokracie. Netrňme hrůzou nad tím proroctvím; zastupitelská demokracie, praktikovaná všude v západním světě (v světech jiných zpravidla nejde ani o tento druh demokracie, nýbrž o trapný paskvil z ní odvozený) směřuje k svému zániku již dlouho a všichni to víme nebo aspoň tušíme. Neboť zastupitelská, parlamentní demokracie si svého titulu dávno nezaslouží. Ani zdaleka to není vláda lidu; nezastupuje nikoho, leda sebe sama a politické partaje, které sejí zaštiťují proti skutečné občanově vůli. Ta je degradována na vmalování křížku do volebního lejstra každého čtvrtého roku; učiniv to, přenechává občan rozhodování o věcech veřejných opět některé z nemnoha partají, mezi nimiž je možno si vybrat jako mezi ďáblem a Belzebubem. Může je klapnout přes prsty jen tak, že příště namaluje křížek jinde, ale při vzrůstající nerozeznatelnosti jedné partaje od druhé je čím dál tím lhostejnější, kam byl křížek namalován. Zvolení zástupci, ti či oni, vybavení voličovým křížkem pak beztoho vládnou podle svého, na občana a jeho vůli se zvysoka vykašlavše. Je mnoho oborů veřejného života, v nichž zjevná a obecně známá vůle občanské většiny neznamená vůbec nic: postih zločinu, výchova ve škole i rodině, úřední blahovůle vůči lajdákům a příživníkům. Kdyby byla současná demokracie vyjádřením této vůle, přestaly by být kriminály místy oddechu mezi jednotlivými zločiny, zmizely by z nich sauny a fitness centra, notorickým lotrům by nebyly poskytovány vycházky a dovolené, ba dokonce by byl možná znovu uveden do funkce mistr kat. Do ruky učitelovy by se patrně navrátila rákoska a výchovný pohlavek v kruhu rodinném by nebyl žalovatelným zločinem. Soudnictví by vážilo zájem obětí zločinu výš než zájem zločincův a překročení dovolené rychlosti o pět kilometrů by přestalo být jedinou protizákonnos- tí, která je naprosto nemilosrdně a bez omluv stíhána. Soudci, lékaři a psychologové nesprávným rozhodnutím umožnivší zločinci spáchání dalšího trestního činu by se nemohli ze své zodpovědnosti vyvléknou pokrčením ramen, nýbrž by k ní byli pohnáni. A notorickým lenochům by vyschl zlatý déšť sociálních dávek... Neboť taková je vůle většiny, což je každému známo, dokonce i politickým profesionálům. Zatím na ni reagují pohrdáním: občanské vůli nelze tak choulostivé věci svěřit, protože jim občan nerozumí. Podobají se v tom současným umělcům, kteří vytvořivše beztvarou potvomost, rovněž tvrdívají, že každý, komu se to nelíbí, nerozumí umění. Ostatně by i umělectvu asi poněkud sklaplo: občan by patrně nebyl ochoten financovat svými daněmi ty spousty rmutně chátrajících artefaktů, zaplavujících čím dál tím hojněji západní města, takže není pomalu kam šlápnout. Což, dovoluji si upozornit, když všechno píši, neznamená to, že vylévám na papír svůj osobní názor a nechuť; opětovně poznamenávám, že píši o názoru občanské většiny. Nerespektování občanova názoru pociťuje zastupitelská demokracie již nyní: odklonem od politiky, všeobecným pohrdáním partajemi i jejich předáky, nedůvěrou v poctivost jejich slova. Občan volí tu či onu partaj, ale zamilován do ní nebývá. Nebýt jistého politického fandovství, díky němuž prostodušší volič pohlíží na volby jako na napínavý fotbalový zápas a raduje se, že to jeho zlatí hoši zase vyhráli, dosahovaly by patrně volební účasti ještě mnohem kormutlivěj- ších procent. Zatím se politická elita odvrací od jakéhokoliv pomyšlení na prvky demokracie přímé s hrůzou a ostrým odmítáním. Občan je podle ní pitomec, který kdyby byl připuštěn k přímému rozhodování o věcech veřejných, odhlasoval by si pivo zdarma, volné pondělky i čtvrtky a vůbec by nadělal ve všem hroznou paseku. Politikům jde o mnoho: o jejich kariéry, platy, o lesk a moc, o jejich profesní rutinu, bez níž by se mnohý z nich stěží uživil. Pročež se budou bránit každému náznaku skutečné demokracie jako lvi. Krátkodobě se na tom asi sotva něco změní. Ale poněkud dlouhodoběji... kdož ví. Natrvalo se asi stěží udrží onen archaický způsob, v němž neměl občan možnost jinak se vyjádřit, než si obout boty a jít ten názor osobně vyslovit. Protože například obyvatelům zasněžených horských vísek by to asi přišlo zatěžko, byla za dob dostavníků a jízdních kurýrů vynalezena zastupitelská demokracie. Dnes... nu, není již tak naléhavě třeba jízdních kurýrů. Ba ani volebních lejster a křížků na nich. Byly vysloveny názory, že by si občan dokonce ani nemusel obouvat boty a chodit k volbám, jelikož by mohl pohodlněji, lépe a způsobem mnohem spíše zasluhujícím titulu demokracie vyjádřit svůj postoj; a to ne jednou za čtyři roky, nýbrž každodenně, ke každé jednotlivé otázce veřejného života: od svého domácího kanape, hlasovacím tlačítkem, jež v tomto počítačovém věku není těžko zkonstruovat. I vidím bitvy a klání strašlivá, západní svět se bude otřásat v základech, šik politických profe54 POLYGON 1/2000 [pageend56]sionálů nastoupí k poslední bitvě o své prebendy, padlých nelituje. Až se svět dotřese... doufejme, že pak zde budeme mít ne snad zrovna hlasování veškerého obyvatelstva jako ve švýcarském kantónu Appenzell, ale cosi přece jen méně urážejícího svobodnou vůli, než je stav současný. Nadto cosi moderního, věkem jízdních kurýrů nezatouchajícího. Ne-li... je představitelná i taková možnost. Bylo by se báti konců mnohem horších, protože nezájem občana o politiku, jeho nevalné smýšlení o jeho zvolených zástupcích a pohrdání partajemi, bezzubost práva a omluvné tanečky kolem šejdířů by otevřely dokořán dveře fanatikům a bláznům všech druhů a zbarvení, neboť oni zajisté politikou nikterak unaveni nebudou. Jejich zákonité ztroskotání by pak snadno mohlo vyústit do volání po silné ruce. Potenciálních silných rukou je po ruce vždy dostatek; a taková silná ruka, lidé milí... Ale dost; doufejme, že naše děti a vnoučata v nadcházejícím století budou mít dost rozumu, než aby opakovaly zhoubné omyly svých dědů. Součinem všech těchto jednotlivostí bude oslabení role státu. Či lépe, jeho omezení na původní účel, jímž je ochrana občanů před zvůlí a prosazování zákonů. Stát bude konečným svorníkem společenské klenby, ne celou stavbou od sklepa až po půdu; nebude na něm žádáno, aby se staral o to, co může lépe a jednodušeji vyřešit jednotlivec, rodina a obec. Ubude erámí otylosti, nebude již třeba těch rojů ministrů, poslanců a státních tajemníků, lokajů a trabantů. Prostředků plynoucích dnes do výkrmu státního Otesánka, bude moci být použito na jiné, produktivní účely. Sníží se daňové zatížení občana i podniků, státní správa si vystačí se zlomkem prostředků, jež spotřebovává dnes. Což by tedy slíbená vize. Připouštím, že se nemusí každému líbit, zvlášť ne osobám se sklonem ke komandování bližních. Také se jí budoucnost nemusí ve všem všudy řídit. Nicméně se domnívám, že byla v těchto řádcích vyjádřena jistá pravděpodobnost, patrně vyššího řádu než v nereálných, zákonu dějin i vývoje odporujících vizích někdejších horlitelů v jejich snaze o převrácení světa naruby. Nenaplní-li se, nic hrozného se nestane. Ale hlavně se nestane nic hrozného ani když se naplní, čemuž v minulosti vždy tak nebylo. Jestli ovšem tento návrh zcela odpovídá požadavkům svrchu zmíněného filozofa na novou společenskou vizi, netroufám si soudit. ■ Už chci, vším unaven, jen smrt a věčný klid a nemuset zas a zas poznávali, jak je pan NIKDO samý lesk a třpyt, jak holí žebráckou se za velikost platí, jak hrubci šlapou něžná srdce v prach, jak na rytířskost číhá smyčka katí, jak sílu obrů uhlodává strach, jak tupost, tupost, TUPOST vrchovatí, jak jazyk umění je sevřen ve kleštích, jak moudří pro lotry dřou jako mourovatí, jak prostá, jasná PRAVDA sklízí leda smích - když blbci na trůnech jsou ctěni víc než svati! Byl bych už dávno šel, zhnusen a unaven, jak Tě však, Lásko, mám tomuhle nechat v plen? Jako by pan Wiliam Shakespeare před téměř pěti sty lety myslel na naši dobu! (Je to jeho sonet č. 66 ze sbírky sonetů.) Zaslal Miroslav Matulka, Brno POLYGON 1/2000 55 [pageend57]Ľavotočivá Komisia pre ľudské práva v Strassburge Emil Šv ec Od októbra 1962 prešlo veľa rokov, dodnes však trvajú následky tvrdého a pre autora osudného krimináného prepadu v Rakúsku zorganizovaného Štb, s centrálou v Prahe. Očakávalo sa, že po prevrate budú únosy utečencov z slobodných zemí riešené prednostne, vo skutočnosti neboli riešené vôbec, naopak, ich vyšetrenie je znemožňované, ako v bývalejej ČSFR, tak v Slovenskej republike. Aj najvyššia inštancia, proti ktorej nie je odvolanie, Komisia pre ľudská práva v Štrasburgu, odmietá prípadom sa zaoberať. Autor ušiel v roku 1959 z Československa do Rakúska a bol v neprítomnosti v roku 1961 odsúdený pre špionáž na 15 rokov väzenia. V Rakúsku pracoval proti režimu ako dopisovateľ rôznych novín, vytvoril menšiu sieť informačnej činnosti v ČSR, posielal tajnými cestami peňaze na podporu rodin zatvorených. Vzbudil tak pozornost ŠtB. Dňa 7. októbra 1962 som bol československými orgánmi v Rakúsku prepadnutý a unesený do Československa. Obratom sa všetko po ľudskej stránke zmenilo: osobný život, štúdium, sloboda, zpôsob života, priatelia, spoločnosť. Dvanásť rokov väzenia. O svojem súde som sa nič nedozvedel, rozsudok som dostal až po 6 rokoch za Dubčeka vo Valdiciach. Bez Dubčeka by som ho nebol dostal vôbec. Čas plynul pomaly a zostala jediná nádej, to muklovské DKR (do konca režimu), a potom bude všetko napravené, vyrovnané... Čas bol nenávratne preč a s ním všetko, čo sa malo stať, sa nestalo. Ničím nenahraditeľná strata. Pokiaľ viem, bolo prepadnutých a zavlečených z Nemecka a Rakúska 13 ľudí, začalo to ministrom Laušmanom. Po padnutí komunistického teroru nenastala náprava. V zemiach, ktoré za desaťročia považovali občana za bezcennú vec, sa nestalo nič. Požiadavky na právnu úroveň tu akosi neplatia, obeť je nula a jej právo nie je žiadné, totalitné právo pretrváva. Vlády týchto zemí to nezaujíma a nejavia aktivitu, aby si urobili jasno v tom, čo sa odohrávalo na ich území, kto to riadil, kto bol obeť. Právne postavenie tých, čo boli prepadnutí, zavlečení a zbavení slobody sa neob- jasňuje, skutočnosť prepadov a odvlečnia sa dodnes zakrýva. Dostal som odškodenie za predcházajúce väzenie, 1952 som bol ako študent na šest rokov zatvorený za velezradu podľa zákona 119/90. Tento zákon ale nerehabilituje rozsudok, ako bol vynesený, teda trest na slobode, zhabanie majetku, občianské práva. Trest na slobode odškodňuje max. 30 000 korún mesačne vyplácanými asi 5 rokov, po čiastkách; majetok: ak bola zhabaná nehnuteľnosť, táto bola vrátená, bez zaplatenia dlhoročného používania, za zariadenie nedostal majitel nič; ak mal len hnuteľný majetok, dostal, ak dokázal (!) vlastníctvo, maximálne 60 000 korún, bez ohľadu na skutočnú hodnotu. Z toho dostal 10 000 korún na ruku a ostatné v dlhopisoch, ktoré mali nominálnú hodnotu v deň pridelenia tisíc korún, na trhu štvrtinu tejto hodnoty a neboli predajné. Významné je, že ‘rehabilitačný zákon’ Havel- Dubček-Čalfa nerehabilituje velezradu § 91 a špionáž § 105 od 1. 1. 1962 (zák. č. 140/1961), teda už od tejto doby nebol v ČSR žiadný súdny teror! To je vtip! A ďalej: § 25 tohto zákona priznáva tým, čo najdlhšie sedeli, tj. 10-15 a viacej rokov, všetko na sumu maximálne 3800 Kčs! Od začiatku sledujem náhradu za prepad, zranenie, odvlečenie, nezákonný výkon trestu dvojmo, stratu existencie, slobodného života a všetkého, čo s tým je spojené. Ako značne naivný človek, veriaci v princípy demokracie, podal som 1992 na Ústavný súd Brno sťažnosť na neriešenie a tým nepriznanie práv občana vo veci prepadu a následného blokovania riešenia súdmi. Tento ÚS vynechal všetko, neuviedol nič z dôkazov a dokumentov, vyhnul sa riešeniu prepadu a zavlečenia tým, že falošným usnesením vynechal priložené dokumenty, nevyhodnotil ich a vymyslel si, že chcem potrestať - ako hlavný dôvod - páchateľov, a záverom vec zablokoval: „niet odvolania". Moje podanie nemohlo obsahovať dokumenty zo strany štátných orgánov. Lebo trvajúci štátný teror spočíva v blokáde dokumentov. Dokumenty o aktivitách ŠtB smerom na Západ sú naďalej tajné, za komunizmu i za ‘demokracie’ rovnako. Je zrejmé, že existujú dve roviny, jedna ‘stará’, ofenzívna, ale nie tak stará, aby nebola nanič a preto sa tají, pri čom úradne ide o spoluprácu na úrovni NATO a podobne. Je to nádhera! Na základe toho, že Ústavný súd Brno sa mojim prípadom nezaoberal, podal som sťažnosť na Europskú komisiu pre ľudská práva vo Strassburgu, jej Druhú komoru (č. j. 24151/94). Táto komisia zistila, neviem odkiaľ, že som bol zatknutý čs. orgánmi, čo som nikde neuvádzal, o Rakúsku ani čiarky, popis prepadu tiež vynechaný. Zistili, že som neprejavil civilné aktivity, ktorými sa dá vec riešiť. Nenapísali, ktoré to sú. Mimo toho, ak nie je uznaný prepad, nie je ná- 56 POLYGON 1/2000 [pageend58]rok na civilné riešenie. Odkiaľ to mali, neviem. Ja som to nenapísal. Aby som pred komisiou poukázal, že všetky možnosti civilného riešenia v mojom štáte boli vyčerpané, požiadal som Ministerstvo spravodlivosti SR o dokument, ktorý by dokazoval, že ďalšia možnosť nie je, alebo o uvedenie paragrafu, podľa ktorého táto možnosť je. Od podružného oddelenia obdržal som ‘dokument’, že „SR neprijala žiadnu právnu normu, ktorou by sa mohol môj prípad riešiť“. Podal som druhú sťažnosť na Komisiu, kde som túto skutočnosť zdôraznil a pripojil dokument Ministerstva spravodlivosti (č. j. 29012/95). Tiež nebola prijatá, lebo prvé zamietnutie je konečné a ztuná som údajne „neuviedol nové podstatné námietky“. Hovorí to niečo? Žiadal som od SIS (Slovenská informačná služba), čo je politická polícia a vedú ju bývalí ŠtB dôstojníci (Mitro a Lexa), a tá mi nekoľko- krát opakovane odmietla vydať či nechať nahliadnuť do mojich materiálov o prepade a iných, na ktoré mám podľa ústavy právo, lebo triám právo na súdne konanie podľa čl. 46 Ústavy, ale k tomu musím mať prístup k všetkým podkladom na vypracovanie žaloby a konanie pred súdom. Lexa to označil ako ‘štátne tajomstvo’ napriek tomu, že nemá na to zákon, ale Ústava kryje moje právo. Toto právo SIS neuznává. Ústavný súd SR o mojej sťažnosti na uvedené porušenie ústavného práva rozhodol, že „nie je príčinná súvislosť medzi opatreniami SIS a právom podľa či. 46 na súdne konanie“. Ústavný súd vedie starý bolševik Dr. Čič. V tretej sťažnosti na Europskú komisiu pre ľudské práva (36912/97) som založil argumentáciu na tom, že Slovenská informačná služba blokuje všetky dokumenty a tie označuje za štátne tajomstvo, čím porušuje základné právo občana zaručené Ústavou. Priložil som zmíněné vyjádrenie ÚS, ktoré jasne dokumentuje, že slovenská justícia neuznáva ústavné práva občanov. Komisia sťažnosť opäť neprijala, napísala zamietnutie na čtyroch stranách, mj. prehlasuje, že „nevie, či rozhodnutie Ústavného súdu je konečné“. Toto rozhodnutie je z 30. 10. 1998, posledné, ktoré urobila Komisia, jej Druhá komora. Ja som rád, že už nejestvuje a že ten zlý spolok sa rozpustil. Zaujímavé sú tiež okoľnosti mojho odsúdenia z dôb ‘demokracie’. Po zamietnutí prvej sťažnosti u ÚS Brno z r. 1992 som napísal tomuto súdu list, v ktorom som jeho postup označil za prejav komunistických štruktúr v justicii, ktoré rozhodujú podľa starého, komunistického prava. Nemenoval som sudcu, nepoužil som žiadne hrubé výrazy, iba antikomunistický tón. Za tento dopis som bol odsúdený na 3 mesiace väzenia s podmienkou na jeden rok pre „útok na verejného činiteľa“. Podával som všetky možné odvolania, žiadal som: uveďte urážlivé výrazy, nevytrhávajte slová, uveďte koho som urazil, v čom spočívá ‘útok’! Neuviedli! Rozsudok platí! Po „odpykání trestu“ som podal žalobu za trest slobody prejavu, bez dôkazu osobného útoku; protikomunistický tón dopisu nebol žalovaný. Po roku od podania, 27. 4. 1995, som sa pýtal, čo je s mojou žalobou. Zistil som, že sa na OS (Okresný súd) v Trnave stratila. Čo mala robiť v Tranve, nebolo známe. Podal som fotokópiu žaloby na OS Bratislava I. Koncom roku 1998 som ju hľadal, nebolo jej. Nazrel som do iného spisu a zistil som, že žaloba bola pripojená k spisu „prešetrenie mechanizmu prepadu“, čo je úplne iná kauza. Táto bola zastavená na OS Trnava, lebo ministerstvo vnútra nespolupracovalo na vyjasnení. Zisťoval som mimo toho (v apríli 1999) u predsedu OS Bratislava I., kde je moja žaloba z apríla 1995. Nenašiel ju, tj. nie je na súde vôbec vedená ako žaloba, nie je v registre prijatých žalôb. Justičná správa Ministerstva spravodlivosti sa k tomu nevyjadruje, Generálna prokuratúra SR taktiež nie. Justícia si teda robí bez akejkoľvek kontroly, čo chce. Požiadavky práva sú jednoznačné: Na základe novej Ústavy je nová vláda povinná všetky zločiny popáchané v štátnej režii, v našom prípade teda únosy a likvidácie, sama prešetriť a uzatvoriť (náhrada odškodnením) z povinnosti voči občanom ako k obetiam predchádzajúcej teroristickej vlády. Toto nie je povinnosť občana-obete. Postkomunistické úrady nielen že túto svoju povinnosť neplnia, ale naopak znemožňujú, aby občan-obeť sa dočkal svojho prava. Povinnosťou Európskej komisie pre ľudské práva je informovať Radu Európy o dodržovaniu práv a o stavu justicie v jednotlivých zemiach; pokial zisti nedostatky, má naliehať na nápravu, a to aj v jednotlivých prípadoch. Ako toto svoje poslánie plnila, je veľmi dobre vidieť z mojho prípadu. O porušovnie suverenity dalších štátov pri prepadoch sa zrejme nezaujíma. A už vôbec musíme pomlčať o nezáujmu Komisie pre ľudské práva o zachádzanie s politickými väzňami behom komunistického režimu, o ich ‘dobrovoľné’ otročenie v uranových baniach, chýbajúcu ochranu pred žiarením, na ktoré umierajú dodnes. (Redakčně upraveno) POLYGON 1/2000 57 [pageend59]Stavba smíření Lad is l av Jo s ef Ber an NA ZÁKLADĚ ÚSTNlCH INFORMACI OD ŘEDITELKY STÁTNÍ VĚDECKÉ KNIHOVNY LIBEREC, PANI Mg r . Věr y Vo h l íd al o v é A TIŠTĚNÝCH DOKUMENTACI Jl PŘEDANÝCH Pohnuté novější dějiny Liberce mají stále ještě smířeni zapotřebí, i když si toho široká veřejnost není často vědoma; řada ještě otevřených příkoří nebyla dosud zcela vyrovnána. Svému dokončení se ale v tomto městě blíží jeden velkolepý projekt, který znamená a jistě učiní významný krok k usmíření. Na základě návrhů vyšlých z Liberce, dále propracovaných v Praze, diskutovaných a doplňovaných v příhraničních městech Německa i Polska, na vřelé doporučení Česko-německou historickou komisí zaštítili prezidenti Německé spolkové republiky a České republiky Roman Herzog a Václav Havel dne 30. října 1995 v Drážďanech stavbu nové budovy Státní vědecké knihovny v Liberci. Bude stát na pozemku jedné z největších synagog střední Evropy, postavenou 1895-7 za podpory města a velkých církví, kterou nacisté za „Křišťálové noci“ z 9. na 10 listopad 1938 vypálili a srovnali pak se zemí. Projekt budovy v sobě spojuje moderní knihovnu s modlitebnou pro židovskou obec, zároveň první novostavbou synagogy v českých zemích po válce. Bude nejen centrem setkávání, náboženským a kulturním Stánkem židovských občanů, ale i mementem lidské zvůle a násilí. Bude připomínat - i naší xenofóbií poznamenané době -, že mezi námi žili, žijí a vždy žít budou lidé různých vyznání a náboženství, jiných kultur nebo barvy pleti. A že si přejeme, aby tomu tak vždy bylo v míru a vzájemném porozumění. Knihovna bude největší svého druhu v regionu, ale i v příhraničí sousedních států - a po více než sedmdesáti letech (!) bude první novostavbou veřejné knihovny této velikosti v naší republice. První veřejná knihovna v Liberci, německá, vznikla roku 1902. Už o dva roky později byla založena první česká veřejná lidová knihovna. 1924 byla otevřena „Bücherei der Deutschen“, knihovna, jež se prezentovala a sloužila jako národní knihovna Němců v ČSR, byla též metodickým centrem všech německých veřejných knihoven v republice. 1938, po připojení pohraničí k Německu, byla velká většina fondů české knihovny nacisty spálena. 1945 Češi naproti tomu německou knihovnu nezničili, ale zbavili ji jejích použivatelů. Byla převzata do správy čs. státu s povinností zpracovávat a doplňovat tzv. sudetika (germanika z českých zemí); byla zřízena Státní studijní knihovna, na kterou byla též mj. tato povinnost přenesena. 1947 bylo Státní studijní knihovně přiděleno právo povinného výtisku (platilo do roku 1995). 1954 zničil německou knihovnu požár, velkou vinu na tom nese nevhodné uskladnění; za oběť padlo na 250 000 svazků, pouze cenné tisky, zabezpečeně uskladněné, byly ušetřeny. V následujících letech a desítiletích byla ztráta pomocí náhradních nákupů, svozu jiných, i nepotřebných fondů, ale i přispěním mála zde ještě žijících Němců ze dvou třetin nahrazena. 1959 byly Státní studijní a Veřejná (městská) knihovny sloučeny v jeden celek, 1990 byla knihovna převedena pod správu Ministerstva kultury Československé, od 1993 České republiky jako „Státní vědecká knihovna Liberec“ se všemi jejími povinnostmi a činnostmi (městská, okresní a regionální knihovna). Dnešní knihovny ve světě jsou institucemi informačních služeb bez hranic. Diky moderním informačním technologiím disponuji nekonečnými prameny informací dostupných odkudkoli a kamkoli. Při práci na koncepci projektu studovali zúčastnění moderní knihovny v různých částech světa. Vzorem se jim stalo zvláště knihovnictví v USA se svojí širokou paletou velkorysých nabídek většinou bezplatných služeb, od klasických po nejmodernější, včetně příslušných kurzů a kulturních aktivit, ať jde o knihovny státní nebo nadační. Liberecký projekt doprovázejí nejen myšlenky na smíření lidí a jejich kultur, odškodnění, ale podtrhuje především nárok občanů na službu v oblasti informací. Koncepce nové knihovny v Liberci odpovídá normám a dokumentům UNESCO a EU i nového českého zákona o svobodném přístupu k informacím. 58 POLYGON 1/2000 [pageend60]Stávající regionální knihovna přejde se svým milionovým fondem dokumentů a službami do moderního objektu, kde bude položen důraz na to, aby si jeho uživatel nebo návštěvník mohl svobodně, podle svých potřeb a možností, bez ohledu na věk, zájmy, barvu pleti či tělesnou kondici zvolit formu, obsah i rozsah z co nejširší nabídky služeb. Bude tu místo pro oddechovou četbu, vjem, prožitek i studium, spojení se světem informaci přes informační sítě, možnost účastnit se konferencí, kulturních aktivit, dialogů v nejrůznější (i digitální) podobě a pod. Návštěvník tu najde zdroj uvolnění, pohodlí, občerstvení i zábavy, místo pro tiché soustředěni a ve volně přístupných nejžádanějších a nejpotřebnějších fondech dokumentů a dalších nosičů informací (230 000 sv., ostatní musí být pro použiti dopraveny z uzavřeného skladu), zdroj poznání, poučení pro svůj osobní rozvoj i pro svoji odbornou práci. Uživateli, který neumí nebo nechce se obsloužit počítačovou technikou, bude vždy stát k dispozici čistě lidská obsluha, která elektronickou práci obstará sama. Budou ale také nabízena školení v počítačové a internetové technice, přístupných bude několik desítek terminálů také pro multimediální databáze základních nosičů informací, mnohonásobně simultánně použitelných. Budoucí knihovna není nikterak předimenzovaná, její kapacita bude jen mírně vyšší (800-1000 návštěvníků za den) oproti dnešku (500-600). Její doba služby je ale koncipovaná optimisticky - na 200 let. Jak vyplývá z historie jejích předchůdkyň, z jednoho z jejích dosavadních úkolů i z jejího poslání - smíření -, má se nová knihovna stát jedním z hlavních center shromažďování, dokumentace a zprostředkování sudetik, německé literatury z českých zemí. K tomu jsou už dobré základy položeny, dlouholetým zpracováváním i obnovováním někdejší Bücherei der Deutschen; vzdor požáru před 45 lety se jedná opět o obrovské bohatství, doklady kulturního života zdejšího někdejšího německého obyvatelstva, které patří ke kulturnímu bohatství i dneška. Nejen odborníci, i současné české obyvatelstvo se o né zajímá, patří i k jeho kulturnímu zakořenění v regionu. Však za „starého režimu“ byly veškeré tyto fondy nepřístupné. Kromě beletrie a odborné literatury všeho druhu je zde množství jedinečných vlastivědných fondů, obecních, spolkových i soukromých kronik svezených z regionu, archívní materiály, také např. unikátni dvojjazyčné telefonní seznamy z dvacátých let. Při katalogizaci se intenzívně spolupracuje se stávajícími sudetologickými centry, se Sudetendeutsche Bibliothek v Mnichově i s tamními vynikajícími historiky z Collegium Carolinum a s příslušným oddělením Nationalbibliothek ve Vídni. Výsledky - úplný katalog stávajících fondů - jsou už zpracovány i elektronicky, katalog je dosažitelný internetem. V bezprostřední budoucnosti rozšíří knihovna svoji činnost i o dokumentaci veškeré německé literatury z českých zemí, tedy především literaturu pražského okruhu a literaturu z Moravy a české části Slezska. Liberecká knihovna hraje též velkou roli v Euroregionu Neisse - Nisa - Nysa, zájmovém společenství tří národů v trojzemí pohraničních oblastí Polska (jihozápadní kout polského Slezska), Čech (Liberecko, Jablonecko, Turnovsko, Českolipsko, Rumbursko) a Německa (zhruba Horní Lužice s Budišínem, Zhořelcem a Žitavou). K tomu, aby se obyvatelstvo dozvědělo více o literatuře, hudbě, filmu, zkrátka o kulturní a vzdělávací nabídce a tím také o mentalitě lidí v sousedních krajích, mohou významně přispět knihovny. Od roku 1993 existuje hranice přesahující spolupráce mezi Vojvodskou knihovnou v Jelenie Góře, Státní vědeckou knihovnou v Liberci a Státním odborným úřadem pro veřejné knihovny ve vládním kraji Drážďany. Výchozí bod a těžiště spolupráce je v oblasti knihovnictví. Sem patří: výměna literatury, informačních materiálů a výstav; vzájemná účast na nadregionálních vzdělávacích akcích; podpora partnerství mezi knihovnami sousedních zemí. Cílem spolupráce je zprostředkovat obyvatelům euroregionu knihovnami po staletí získávané, uchovávané a zpřístupňované informace. Lze očekávat, že Stavba smíření propůjčí v této spolupráci Liberci určité centrální postavení. Na stavbu, kromě českého státu, přispěl německý stát Česko-německý fond budoucnosti, švýcarský kantón Sankt Gallen (partnerství, v budoucí knihovně bude také malé švýcarské oddělení, zprostředkované organizací Pro Helvetia), na vnitřní vybavení jsou očekávány finance od Evropské unie přes Evropskou komisí schválený projekt PHARE CBC. Je tedy s obrovskou podporou dalších subjektů považována za stavbu mezinárodního významu a vzbuzuje zejména v zahraničí velikou pozornost veřejnosti i médií právě pro svou jedinečnost a i proto, že dokládá rozvoj a podporu informačních služeb i v postkomunistickém státě. Dokončení a předání stavby by mělo být uskutečněno do konce června tohoto roku. Přestěhování více než milionu svazků dokumentů do nového objektu - významuplnou, ale i technicky nejvýhodnější technikou lidského řetězu (jen by při tom nemělo pršet) - chce knihovna stihnout do začátku třetího čtvrtletí 2000. POLYGON 1/2000 59 [pageend61]Podstatně menší přízni než u vedení státu a mezinárodních míst se projekt těší mezi představiteli města Liberce. Je mu vytýkána megalomanie, utrácivost, ba i nepotřebnost. Město nepřispívá. I Praha musí v dnešní době stále víc šetřit. Prostředky na doplňování fondů jsou přiškrcovány. Paní ředitelka se musí „obávat, že postavíme novou budovu a opatříme nové zařízení, ale na knihy už nebude.“ Ale vzdor nevlídné přítomnosti vidí budoucnost v delším horizontu nadějnější: „Když jsme dosáhli toho, že jsme jmenováni v zákonu a stali jsme se podstatnou součástí koncepce knihovnictví, musí jednou zase být i finanční prostředky. Těším se, až budou zřízeny kraje, protože tam budeme mít v rozpočtu zajištěnější místo, a až určitý podíl provozu převezme jednou také město.“ A my přejeme paní ředitelce Mgr. Věře Vohlídalové, aby se její naděje bohatě splnily. Pod jejím vysoce kvalifikovaným, energickým, iniciativním a přitom hluboce humánním vedením a s jejími motivovanými spolupracovníky má projekt Smíření nejlepší šance na úspěšnou budoucnost. STAVBA NOVÉ KNIHOVNY V LIBERCI V ROCE 1999 60 POLYGON 1/2000 10.11. 1938 Nová knihovna se synagogou vzniká na historickém místě, kde za Křištálové noci 1938 byla původní synagoga vypálena. Veřejné knihovny v euroregionu Nisa [pageend62]Potíže nových členů NATO Pav el Št il l er Ještě nedozněly slavnostní fanfáry vítající nové východoevropské členy NATO, Česko, Polsko a Maďarsko, když byli noví členové podrobeni nejtěžší zatěžkávací zkoušce, jakou si lze představit, konfliktu v Kosovu. Je nabíledni, tzn. znalcům situace to bylo jasné od začátku, že po vojenské stránce nemohli noví členové v žádném ohledu splnit vysoké požadavky NATO. Co překvapilo, zejména v případě České republiky, byly vážné nedostatky v připravenosti politické, ve způsobu výkladu jednotlivosti a solidarity aliance. Česko si dovolilo takové odchylky od centrální politické americko-evropské linie, že to podle neoficiálních hlasů z Washingtonu vyvolalo „poplach v Pentagonu“ a také v Bruselu. Američané se sice zachovali zdvořile a diplomaticky, ale aféra bude mít pro Českou republiku ještě negativní dohru. Míněna je společná česko-řecká iniciativa ministra zahraničí Kavana na nepřímou podporu krvavého diktátora Milo- ševiče. Svéhlavý, málo informovaný a realitě vzdálený podivín Kavan vpadl zákeřně NATO do zad a nepříjemně rušil závěrečnou fázi ruského a finského vyjednávání o Miloševičovu kapitulaci. Iritace se nakonec ukázaly bezpředmětné, Miloševičova osamocenost a izolace byla dokonalá. Jalový separatismus Čechů a Řeků splaskl jako mýdlová bublina. Řecký antiamerikanismus (demonstrace, levicový teror) je známý, emocionální a pochopitelný, Řekové nemohou zapomenout dvě národní „facky“, které prý utržili: americkou podporu fašistického antikomunistického puče řeckých plukovníků 1967-73 proti „eleniki dimokra- tia“ (řecké demokracii) a americké nezakročení v případě turecké okupace severního Kypru 1974 („dokonaná skutečnost“ po řeckých provokacích tamnějších Turků). Srbové jsou navíc pravoslavní, „bratři ve víře“, což na Balkáně a v konfliktu o Kosovo hraje ještě značnou roli. Přes své antipatie vůči USA byli Řekové ale natolik pragmatičtí, že dovolili Američanům vylodit se v Thrákii. Hlavním zásobovacím přístavem kosovské operace byla severořecká Soluň. Zato česká strana neměla kromě svého hloupého oficiálního pacifismu žádný reálný argument na podporu nedomyšleného a škodlivého stanoviska. Jako důvod sice uváděla jen menšinou Čechů schvalovanou „slovanskou solidaritu“ se srbskými nacionalisty, prý pokrevními bratry, ale tento pseudoargument není ani emocionální, natož věcný: falešná solidarita se stalinským „vrahem Albánců“ a etnickým čističem na Balkáně Miloševičem vyplývá pouze z neinformovanosti, z neznalosti faktů. Je pokračující tragédií velkosrbským šovinismem otráveného a zmateného lidu, že ani po národní katastrofě nedokáže svrhnout šikovného a hluchého tyrana, že srbská opozice je stále ještě slabá a roztříštěná, že pomýlení nacionalistickými předsudky je nadále tak silné. Vojenská stránka nedostatků nových členů je závažnější než diplomatické prkotiny. Už proto, že se to týká všech tří států. Střízlivá analýza ukazuje, že objevivší se problémy zřejmě značně zkomplikují vyhlídky dalších zemí na přijetí do NATO, že aliance bude muset podstatně „zvýšit normy“ přijetí, pozvednout laťku požadavků na nové členy, zpřísnit výběr. Nové, demokratické Slovensko, podporované právě státy visegrádské trojky, to tedy bude mít velmi těžké (nejbližší termín přijetí je 2002), nemluvě o šancích Rumunska (protěžovaného Francií), Slovinska (prosazovaného Itálií) a Estonska (lobovaného skandinávskými státy). Potenciálně má zájem o vstup ještě desítka zemí z Balkánu, Pobaltí a Zavkazska (nově přibylo např. Gruzínsko a Azerbajdžán). V této souvislosti je zajímavé, že Německo, náš největší přímluvce, počítá se vstupem Česka do Evropské unie nejdříve pro rok 2003. Nyní, po Kosovu, je všem jasné, jak špatně jsou na tom armády nově přijatých zemí. Při rozšiřování aliance v budoucnosti budou proto vojenská kritéria rozhodující, nikoli jako dosud politická, tzn. kritéria připravenosti armád pro pravděpodobné konflikty. NATO bylo nemile překvapeno praktickými problémy a velmi nízkým stupněm hospodářské a vojenské připravenosti třech států. Celkově se dá říci, že by nevyvinuté ekonomiky visegrádské trojky nevydržely řádné a plné zásobování armád na vlastním území v případě moderního vojenského konfliktu ani celý měsíc. O schopnosti podporovat armádní akce v zahraničí se zatím vůPOLYGON 1/2000 61 [pageend63]bec nemluví. Vyplývá to mj. z holého faktu, že např. ekonomika neutrálního Rakouska je osmkrát silnější než srovnatelná ekonomika česká (v přepočtu hrubého sociálního produktu na 1 obyvatele)! Zde je zřejmě Achillova pata všech hrůzně zaostalých postkomunistických států. Jiná bota, která tlačí, je otázka komunikace a dorozumění. NATO je přesvědčeno, že český voják je potenciálně dobře vycvičený, ale jeho praktická hodnota je nulová, protože čeští důstojníci v drtivé většině ani po pěti letech určitých snah neumějí anglicky, což by byl základní předpoklad jakékoli komunikace. Potvrzuje to také náčelník českého generálního štábu Jiří Šedivý: „Největším problémem je příprava lidí a jejich jazykové schopnosti." Tento problém podceňuje a zanedbává jak vedení české armády, tak česká vláda. Rovněž otázky přeškolení kádrů a nedostatečných bezpečnostních prověrek stoji v popředí zájmu. Česká armáda se vyznačuje liknavosti a nedůsledností. A konečně to jsou čistě vojenské potíže, jež se postupně objevují v analýzách z Washingtonu, Bruselu i hlavních měst nových členů. Vedle globálních problémů celkové připravenosti země ke kolektivní obraně (ta byla při operaci v Kosovu podle vlastního doznání „prachbídná“) hrají velkou roli otázky úrovně armády, vojenských schopností domácích i zahraničních (dosud mohly být nasazeny jen směšně malé a symbolické elitní jednotky), splnění minimálních či standardních požadavků kompatibility s vojsky NATO, rychlého nasazení jednotek, schopnosti dlouhodobé logistické podpory a celkové vojenské spolupráce. Konkrétně řečeno, vzhledem k náročným parametrům vzdušných akcí v Kosovu, nebyla například ani jedna armáda nových členů schopna vyslat na jugoslávské bojiště jediný bojový letoun či bitevní vrtulník, protože se jednalo o zastaralé, nezpůsobilé modely, které nemohly být delší dobu zásobovány a udržovány ze vzdálených domácích základen. Na takové úkoly nebyly tyto letouny vůbec stavěny: dlouhý dolet, velká operační výška, požadované druhy bomb, přesnost zásahů a pod. Aby česká armáda uspokojivě vyřešila všechny tyto otázky, bude zapotřebí úmorné práce, značných finančních prostředků a nejméně 10 let času. Jsou oprávněné obavy, že při kvalitě dnešních českých vlád je to úkol pro bohy, úloha v podstatě nadlidská. Útěchou je, že také ostatní dva noví členové mají stejné potíže a že též nemohou než vařit z vody. ■ „Když to má bejt kyselý, tak ať je to jako vocet“ Jiř í Šet in a Z výsledků šetření STEM - Střediska empirických výzkumů - opakovaně vyplynul trvalý nesouhlas občanů s politikou. Co horší, také trvalá bezmocnost občanů tento stav změnit či jej jen ovlivnit. Především obecná podpora protestujících nespokojenců a oklamaní voliči sociální demokracie jsou ony dva hrozivé zdroje neustále sílicí podpory KSČM. Tolik STEM. Václav Havel to zjednodušeně charakterizoval jako „blbou náladu“ českých občanů. Za všechny příčiny „blbé nálady“ uveďme jen SENÁT a REFERENDUM. Občané vytrvale a bezmocně odmítají senát jako instituci zbytečnou a přepychovou. Jako zbytečnou daň z přepychu, který nemáme. V sousedním Bavorsku, kde názory na senát byly obdobné, udělali referendum a senát byl zrušen ze dne na den. (Spolková republika Německo ovšem dvoukomorovou legislativu má, kromě Spolkového sněmu též Spolkovou radu. Ta je ale tvořena předsedy spolkových zemí, tedy orgány, které už stejně existují; red.) Jan Ruml se chlubí, jakoby „demokratickou výhrou ve volbách“, když obdržel celkem cca 8000 hlasů ve volebním rajónu v Praze 6. Více než 70 000 občanů Prahy 6 ale volby do senátu bojkotovalo. Zbytek se rozplynul v ostatních politických stranách. Přesto senát vzkvétá a rozmařile utrácí miliony a miliardy jako odkladiště politických mrtvol a jako nadstandardní sociální zabezpečení „nových mocných“ a jejich přátel. Mimochodem, řekl vůbec někdo občanům, kolik že je na Hradě pražském poradců? A taky, že poradcem může být každý, i bez odborné kvalifikace, kdo má důvěru našich „nových mocných“? Občané jsou dále přehlíženi, jak tomu uvykli za minulých 40 roků. Máme ale svobodu tisku. Občanstvu jsou proto sériově předkládány žhavé a vypjaté problémy státu a jeho parlamentu. Ředitelem BIS vláda schvaluje Jiřího Růžka, když posléze vyšetřovatel policie Martin Hádek odložil jeho trestní stíhání proto, že z alkoholického šoférování vytáhl přítele s použitím zaklínadla „vyšších státních zájmů“. Lapidárně řečeno, namazaný státní úředník řídil v opilosti automobil. 62 POLYGON 1/2000 [pageend64]Ve vyšším státním zájmu lze jistě pořádat alkoholickou pitku. Kde je ale „vyšší státní zájem“ při jízdě opilce automobilem domů? - Co horší, příslušný vyšetřovatel policie, v jehož rukou je nová spravedlnost nové české demokracie, akceptoval „vyšší státní zájem“ na úkor zřejmě nižšího státního zájmu, kterým byl trestní zákon ČR. Naopak vojenskou kontrarozvědku bude bezproblémově řídit Jiří Giesl, vypjatý komunista od r. 1970, který se ale v r. 1990 po šest měsíců učil anglicky přímo v USA. Ministr zdravotnictví podává trestní oznámení na Vinohradskou nemocnici za období, kdy zde ředitelovala MUDr. Zuzana Roitová, tč. senátorka, která oplátkou podává trestní oznámení na neznámého pachatele z Ministerstva zdravotnictví. Nakonec přichází major Zeman. Ve státnických přestřelkách došlo i na nemocného římského císaře Caligulu, který jmenoval svého oblíbeného koně senátorem, členem SPQR neboli Senátu lidu římského. Úředníci se rozmnožili o 300%. Jejich mzdy narostly o 800%. Každý druhý podnikatel je zloděj - tak alespoň lapidárně dokládají znalecko-ekono- mické rozbory domácí i zahraniční provenience. Mají milionářské soukromé bydlo, jezdí milio- nářským autem a veřejně, pod ochranou demokratické státní správy, provokativně utrácejí naše peníze. Odborně se tomu říká: „Nevyšel podnikatelský záměr.“ Proč ale vůbec na tak pochybný záměr dostal od banky stamiliony? Jistě také proto, že banky byly státní a bankovní úředník, přítel, s ním vše projednal předem. Právě přesunutím miliard bankovními úředníky (také spolupachateli) vznikla a vesele prosperuje početná vrstva jakoby podnikatelů, jejichž podnikání začínalo a končilo právě jen poskytnutím bankovního úvěru. Aby se nám nezhroutil celý bankovní sektor, jsou banky trpělivě a pravidelně dotovány desítkami miliard, lhostejno, zda v čele vlády premiéruje Václav Klaus či Miloš Zeman. Co ale dodat, když za takové výsledky úvěrové politiky ku příkladu Komerční banky obdržel pan ředitel Richard Salcman, také senátor, roční apanáž cca 6 milionů korun českých. Uvykli jsme si mluvit o legislativním WATERLOO; proč ale nevznikla hned v roce 1993 finanční prokuratura, ač byl její projekt předložen? - a kdo měl zájem zrušit profesní instituci PROKURATURY ČR, která mohla aktivně přezkoumávat podezřelé bankovní operace, podezřelé privatizace a kvalifikovaně předkládat k posouzení soudům? Kdo měl zájem, aby tak významným garantem předsoudní zákonnosti zůstala profesně a odborně polovzdělaná policie, která navíc jako celek byla zkompromitovaná, když s její vypjatou aktivní podporou zůstával zachován bývalý komunistický systém moci. Ta policie, která byla po desetiletí třídně a ideologicky pečlivě vybírána a která byla „zaběhlá“ jen na trestnou činnost ohrožující socialismus, tedy na trestné činy spekulace, nedovoleného podnikání, devizové trestné činy, pobuřování či rozvracení republiky. Ta policie, která sama kšeftuje se zabavenými drogami zločinců. Kdo měl zájem na tom, aby vedle prokuratury, která kupříkladu ve Francii odvádí trvale profesně prospěšnou práci, nevznikl, respektive nebyl obnoven osvědčený institut vyšetřujících soudců? Nikoliv, legislativní díra nevznikla náhodou, ale záměrně, aby ti, kdo byli od počátku ‘u vesla’, mohli bez obav krást, když zákony to jakoby umožňovaly nebo chyběly. Také díky tomu se vytvořila nová zbohatlická vrstva. Máme tedy celý komplex problémů z toho, kdy mnohé zaniklo, ač zaniknout nemělo, mnohé nevzniklo, ač vzniknout mělo. K tomu přemíru potměšilých či jen ziskových úmyslů, hrubé nedbalosti a neznalosti ihned z roku 1990, z čehož je složena „blbá nálada“ českého občana v roce 1999. Tedy nikoli jen neznalost či nedbalost, na což se tak rádi vymlouváme. Významnou měrou se podíleli i poradci, což ale nic nemění na skutečnosti, že dnešní bankrot nového demokratického systému byl od samého počátku dirigován pevnou rukou a autoritou Václava Havla. Bylo jen jeho osobním výběrem a jeho osobní zodpovědností, když měl za poradce JUDr. Mariána Čalfu, JUDr. Jičínského, JUDr. Rychetského a další. Kdo vymyslel „tlustou čáru za minulostí“ nevíme a vědět nepotřebujeme. Víme, kdo ji autoritativně jako první vyřknul nahlas a kdo nepřipustil odlišnosti. V této zemi je stále 15-20% vyhraněných či dosud nerezignujících antikomunistů. Já k nim od samého začátku patřím. Mohu tedy jen potvrdit, že trvalý nesouhlas a trvalá bezmocnost antikomunisticky ovlivnit politiku polistopadové demokracie posléze nastolily lhostejnost a vyřazení této početně a potenciálně vlivné skupiny antikomunistických občanů z věcí veřejných. Proč chodit k volbám, když není koho volit?! Jan Ruml je senátorem za 8 tisíc hlasů a mnozí kolem se tváří, jako že je to demokracie. I Jan Ruml, obdařen notnou dávkou neskromnosti, své zvolení senátorem staví za axiom demokracie. Nacisté pokládali za „entartete Kunst“ neboli za „zvrhlé umění“ to, co za ně prohlásili. Naše „zvrhlé právo“ a „zvrhlá demokracie“ jsou bohužel zvrhlé reálně, není třeba je za takové ani prohlašovat. Budeme mít i další „zvrhlé činy“ z bezmocnosti, kdy 15% antikomunistů svoji trvalou bezmocnost v nových předčasných volbách, které jsou za dveřmi, budou manifestovat bojkotem voleb anebo volbou KSČM. To podle přísloví: „Když to má být kyselý - ať je to jako vocet!“ ■ POLYGON 1/2000 63 [pageend65]Romové, Cikáni, podzim 1999 Jar o s l av Tepl ý Od doby, kdy vyšla v Polygonu má kompilace „Romové“ (7/97), uplynuly dva roky a za tu dobu se situace na tomto poli zřetelně priostrila, na čemž se podílely hlavně dva faktory. Především stavba protihlukové zdi dělící domy pro neplatiče nájemného, převážně Romy, od ostatních obyvatel v Neštěmicích, postavená z rozhodnutí obecního úřadu. Vyvolala nekonečné diskuse daleko převyšující její význam doma a upoutala i dosti značnou pozornost v zahraničí, odkud teď nepřestávají přicházet do ČR moudré rady i špatně skrývané výhrůžky. Druhým faktorem je pak emigrační ofenzíva Cikánů v poněkud větším rozsahu do západních zemí. Práci tam rozhodně neseženou, pokud by pracovat chtěli, to asi dobře vědí, mají ovšem sklony k jakési sociální turistice, snad jako zbytek atavistického pudu kočovat. Co je zde míněno sociální turistikou, osvětlí nejlépe citáty z článku Johanny Grohové: „Úředníci se nyní lámou hlavu, jak se připravit na návrat Romů z Británie.“ (MF dnes 11.9.99) S problémem byla konfrontována např. rodina Gábo- rových z Prahy, která opustila Británii ještě před ukončením asylového řízení. Po návratu byli Gáborovi zklamáni; očekávali, že jim stát přidělí nový byt. Ten svůj před emigrací prodali. „Nevrátili jsme se proto, abychom skončili někde v lágru, kde není ani pořádné teplo. Proč úřady slibovaly, že nám pomohou, když to nedělají“, uvedl jeden z bratrů... Romští aktivisté nicméně varují, že mnoho Romů časem stejně odejde - bez ohledu na to, jak o ně bude stát po návratu pečovat. „Samozřejmě bychom byli moc rádi, kdyby byly vytvořeny podmínky, aby se mohli vrátit. Spousta z nich uvažuje o tom, že až je vyhostí, tak to budou zkoušet jinde" prohlásil romský aktivista Ondřej Giňa... Karel Holomek, předseda Společenství Romů na Moravě a člen vládní rady pro lidská práva říká v rozhovoru s LN („Romové jsou někdy vůči Čechům nespravedlivě nepřátelští“, Lucie Tvarůžková 24.7.99), že... Romové jsou v podstatě nomádi. Z cestování mají radost. Seberou se a jdou. Žijí tím, co se děje dnes. Zítřek je nezajímá... Zmíněná, řekněme turistická ofenzíva by ovšem mohla znamenat návrat k reálnému vidění světa všemi zúčastněnými partnery. Cikáni sami se už přesvědčují, že nejsou nikde vítáni a že se s nimi zachází někdy podstatně hůř než v ČR a že vyšší sociální podpora tento handicap nemusí dostatečně kompensovat. Někteří Romové obviňují britské úřady z nedodržování Ženevské konvence a úmyslného odrazování od vystěhovalectví do Velké Británie (Slovo 28. 6. 99). Dokládá to pracovník roky- canské agentury Info Roma Kontakt Václav Miko případem manželů Bajgerových z Liberce, kteří do Velké Británie ‘uprchli’ před dvěma měsíci. Útěk je stál 160 000 korun a byli ochotni za svoji záchranu před rasismem zaplatit i mnohem víc. Jenže hned na letišti byli zadrženi a otec rodiny zatčen a odtržen od manželky a dcery. „Na naši žádost jsme dostali advokáta z agentury Mansuori i překladatele. Právník od nás ale požadoval tisíc liber, aby zajistil hladké získání asylu. Manžel byl zavřen několik set kilometrů ode mne a dcery. Já jsem byla v Dôveru a tam mi britské ženy na ulici zbily dceru tak, že se dodnes nemůže vzpamatovat“, uvedla pro agenturu paní Bajgerová. „Připadalo mi, že pro romské uprchlíky tam nic nefunguje. Byla jsem svědkem, jak naši lidé na letišti nedostali ani vodu na rozdělání Sunaru. Manžela pustili až po dvou měsících, a to musel podepsat prohlášení, že se nikdy nevrátí. Britové vymysleli psychologickou metodu, jak Romy odradit a doslova vyštvat zpět, odkud přijeli.“ Podle Info Roma je případ Bajgerových věrohodný a zdaleka ne ojedinělý. Západní země, jmenovitě Velká Británie, usvědčovaná takto chováním vlastního obyvatelstva a úřadů (o tom existují i anglické prameny), budou muset ve vlastním zájmu upustit od licoměrného obviňování ČR z rasismu, nechtějí- li se dát chytit do pasti nastavené jim různými romskými organizacemi a nátlakovými aktivisty, kteří si udělali ze svého tzv. antirasismu živnost. Jestliže vyhlásí jakékoliv sankce proti ČR, dodají Cikánům ten potřebný legální základ, aby se mohli ucházet v západních zemích o asyl a pak se to teprve rozjede, jak se patří. Možná, že si toho někteří západní politici ještě nevšimli, ale pak by je měl někdo na to decentně upozornit. Známý, shora již citovaný romský aktivista Ondřej Giňa odpověděl na otázku LN, jaký bude vývoj problému stěhování Romů do Kanady: „Ti lidé jsou rozhodnuti odejít a kdyby se jim nepodařilo vystěhovat se do Kanady, budou 64 POLYGON 1/2000 [pageend66]mít snahu vystěhovat se jinam. Evropa ještě bude mít s Romy problémy.“ To byla podle mého názoru zcela jasná a nedvojsmyslná výstraha už v roce 1997 (LN 13. 8. 97, „Romy už nic nezastaví, tvrdí Ondřej Giňa“) citovaná už v mém minulém článku o Romech. Ty problémy tedy už tady jsou a nelze nadále přecházet mlčením, že západní země jednostranně kritizují ČR schovávajíce se při tom za vznešenou, leč děravou humanitní masku. Jde přitom jednak o řešení reálného problému po staletí trvající značně vysoké neadaptovatelnosti Romů na evropskou společnost, jednak o mediální válku kolem jmenovaného problému. V té mediální válce ČR úplně selhala a dala se zatlačit do pozice jekéhosi fackovacího panáka a s tím je třeba skoncovat. Česká strana by měla provést inventarizaci romského problému po všech stránkách, tj. ekonomickou (všechny finanční prostředky a způsoby jejich vynakládání na podporu adaptace Romů a jejich efektivnost), sociální (zaměstnanost, kvalifikace, bydlení a také rychlost, s níž roste počet Romů, kteří se dokázali skutečně adaptovat atd.) a kulturní. Fakta, pozitivní i negativní, zjištěná při invetarizaci pečlivě dokumentovat o fotografiemi (např. jak vypadal Chánov před jeho předáním romské komunitě a jak vypadal za několik let, proti tomu dokumentovat způsob, jak bydlí a žijí Romové, kteří se postavili na vlastní nohy a snaží se udržet krok s celou společností). To všechno shromáždit v „bílé knize“ a tu přeložit do tří hlavních evropských jazyků a předložit ji západním vládám jako základ jakékoliv další diskuse. Je totiž potřeba otevřít západním politikům jiný, opravdu reálný úhel pohledu na celou záležitost a též osvětlit i zásadně odlišný způsob nazírání Romů na společenské soužití. Tak např. Karel Holomek ve shora citovaném článku říká: „Já netvrdím, že česká společnost je cílevědomě rasistická. Romům jsou ale podsouvány vlastnosti, které jim nepřísluší. A ty vyvolávají odpor a znemožňují komunikaci. To, že třeba u olašských Romek je vysoce ceněna schopnost krást, neznamená, že krade každý Rom.“ To je taková kamuflovaná stížnost starousedlých Romů na olašské Romy přišlé odněkud z Rumunska, kteří jim pokazili ne zrovna vynikající reputaci, ke které se za dlouhá léta s námahou dopracovali. Ovšem nezaujatý čtenář nemůže dojít k jinému názoru, než že když se chce olašská holka dobře vdát, musí umět dobře krást. Jaký je postoj některých romských představitelů k poměrně nadějným projektům, ukazuje dosti názorně zpráva „Romské spolky v Ostravě odmítly stavbu vesničky soužití“ (MF Dnes, Scarlett Wilková, 14.10.99). Ve vesničce, financované vládou a zahraničními nadacemi, má žít polovina romských a polovina neromských rodin. Šéfové čtyř romských spolků prohlásili, že vesničku nechtějí, je to ghetto a projev rasismu. Ukažte mi bílého člověka, který půjde dobrovolně žít mezi Romy. Skončí to jako druhý Chánov, ghetto plné nepořádku, řekl jeden ze šéfů. V „bílé knize“ by neměly chybět ani aspekty a informace ilustrující obrovskou vzdálenost mezi romskou a evropskou kulturou. Známá prorom- ská aktivistka a univerzitní profesorka cikánské řeči Milena Húbschmannová sesbírala a sestavila sbírku romských pohádek, která vyšla s finanční podporou min. školství v nakladatelství Fortuna a byla nabídnuta základním školám, ovšem bez schvalovací doložky ministerstva. Ředitel školy v Orlové konstatoval, že „Pohádky jsou naprosto nevhodné pro jakoukoliv věkovou skupinu dětí. Jsou to hovory typu, že matka musí otci donést do práce oběd. A protože nemá doma nic k jídlu, tak zabije syna a z jeho hlavy uvaří polévku.“ Naproti tomu zástupce ministerstva Jan Čtvrtečka uvedl, že „knihu jsme podpořili, protože základní školy navštěvuje hodně romských dětí a tyto pohádky jsou součástí jejich kultury, i neromské děti by se ale měly seznámit s kulturou Romů. Jen tak jim budou rozumět a tolerovat je“ (Slovo, 16.10. 99, Radim Šlezinger, Zdeňka Látková: „Pedagogové nechtějí žákům číst romské pohádky, protože podle nich jsou plné násilí“). Do „bílé knihy“ pak nepochybně patří i názory a zkušenosti skutečně adaptovaných nebo chcete-li integrovaných Romů. Nelze opomenout paní Marii Bándyovou, romskou poradkyni Okresního úřadu v Sokolově. Ta říká, že většinu problémů v soužití s majoritní společností mají na svědomí sami Romové. Příčiny vidí v jejich způsobu života, chování a především v zanedbané výchově dětí. „My se musíme změnit k lepšímu a pak bude dobré všechno. Na celém světě jsou s Romy problémy a já se už dlouho sama sebe ptám, proč. Nalézám jedinou odpověď: ... je to v nás.“ Naléhavě doporučuji každému, koho romský problém zajímá, aby si rozhovor s ní vyhledal v MF Dnes 30. 8. 99 (Jaroslav Nedvěd: „Musíme se změnit především my, Romové, říká sokolovská poradkyně“), její názory plně vystihují situaci a není k nim co dodat. V rozhovoru se Slovem (10. 7. 99), který rovněž vřele doporučuji, říká paní Bándyová, že „na Romy platí přísnost, aby ze sebe dostali to lepší, jen berličky a úlevy jim nepomohou.“ ■ POLYGON 1/2000 65 [pageend67]Ošidné bilancování Vl as t imil Rad k o v ic k ý Princip ošidného bilancování je dlouhodobě znám a užíván těmi, kdož nejsou schopni důkladně a komplexně myslet. Je však také užíván všemi, kdo nemají zájem na zprůhlednění výsledků vlastní práce a činnosti. Spočívá v tom, že bilancování zahrnuje pouze položky pro ně skutečně či jen zdánlivě výhodné, tedy ne všechny, a hlavně úmyslně opomíjí podstatné vazby mezi posuzovanými a vynechanými položkami, včetně časových posloupností. Lidově a zcela srozumitelně vyjádřeno, jde o kličkování mezi fakty, aby se výsledky staly co nejméně průkazné - a následná odpovědnost za ně minimální. V oblasti účetnictví, rozpočtů, statistiky a pod. je proto používáno rafinované členění do skupin tak, aby se nežádoucí kladné či záporné - tedy problematické - hodnoty skryly mezi položky běžné a neutrální, nenapadnutelné, „neškodící“. V hodnocení výsledků práce, ve které čísla nehrají podstatnou roli, je používána zcela stejná taktika při předkládání, posuzování a obhajování idejí, myšlenek, záměrů, opatření a zejména důsledků z nich plynoucích. Takové bilancování vždy slouží nekalým záměrům, ať už jde o zakrytí manka v obchodní činnosti, rozkrádání peněz a majetku nebo předstírání množství, kvality a účelnosti jakékoliv práce s hmotnými i nehmotnými výstupy. Ovšem není doménou jen vychytralých jedinců, nýbrž i mnoha stejně nemorálních skupin, sdružení a jakéhokoliv dobrovolného či oficiálního seskupení osob, proto i různých podnikatelských subjektů, ale i politických stran a hnutí. Nelze přehlédnout, že úspěšnost šizení nepoctivou bilancí je přímo závislá na „kvalifikaci v tomto směru“ u špičkových jedinců, tedy majitelů, vedoucích, ředitelů, předsedů, přednostů či prezidentů a účelově i u jimi jmenovaných náměstků, zástupců a viceprezidentů. Jen málokdy je - zejména řadovým občanům - plně znám zdroj této „kvalifikace“, protože tito dnes podnikatelsky nebo politicky úspěšní, stejně jako jejich blízké spolupracovnické okolí ve vlastním zájmu tají či všemožně zamlžují předchozí ne vždy čestné aktivity. Velmi často je to praxe z období totalitního režimu, kdy zastávali významnější hospodářské či politické funkce, tedy vždy s nutným podílem vysokého - ale osobně výhodného - předstírání příklonu ke komunistickým idejím, naučili se perfektně zdůvodňovat vlastní neúspěchy „objektivními příčinami“, kolektivními zájmy, a osobní neschopnost, pohodlnost nebo zištnou vychytralost kryli příslušností ke KSČ. Šíře tohoto „kvalifikačního procesu“ byla, jak často zapomínáme, nesmírně široká a kolosálně deformující. Ovšem i vysoce zužitkovatelná, pokud k tomu dostala prostor. A tento prostor, jak víme, dostala, protože po r. 1989 nebyli jiní „schopní odborníci“ pro nové hospodářské i politické úkoly. Nelze také nevidět, že pod vedením a po boku těchto chame- leonsky orientovaných „zkušených odborníků“ nemohla vyrůst dostatečně silná mladší nástupnická generace bez obdobného chápání účelu podnikání i politiky. Charakterová deformace je - samozřejmě dokonale maskovaná zájmem o schopné - stále velice žádaná. A to je důvod, proč se situace v naší zemi během posledních deseti let změnila z původních vysokých šancí na prosperitu a politicky i právně stabilizovaný demokratický stát na krizový stav v mnoha významných ukazatelích. V současnosti jsme svědky krajně ošidného bilancování na naší politické scéně, zejména v souvislosti s výsledky vedení státu. Postupně a stále důrazněji se projevující důsledky předchozích chyb a nedostatků - a neustálý výskyt dalších i v současnosti - zvyšuje naléhavost všeobecné potřeby tyto chyby a nedostatky specifikovat i s jejich původci, bez ohledu na to, zda jde o politické strany či jednotlivce. To proto, že občanům schází trpělivost marného spoléhání na tu či onu „spásnou“ politickou stranu, když ty v minulosti početně největší už ukázaly, kam vedou jejich spásné aktivity. Ale také proto, že k odpovědnosti za mnohaletý skluz až „na dno“ se žádná politická strana ani jednotlivci nehlásí - ale všichni se předhánějí ve snaze slovy dokazovat, jak vynikající recept na změny k lepšímu mají ve svých současných politických programech a záměrech. Ovšem beze slova o tom, proč tuto moudrost nechávali léta ležet ladem, naopak mnohdy přistupovali s průkazným odporem ke změnám, které by nyní chtěli použít k nápravě. Chybějí nám dostatečně čestné politické strany i dostatečně čestní politici! A tak dochází ke krajnímu paradoxu, totiž k narůstajícímu počtu těch, kdo hledají východisko z ekonomické, politické i mravní krize příklonem ke KSČM. Tento akt občanské bezmocnosti a hlavně bezradnosti, s pramalou schopností solidně zvážit všechny projevy a důsledky vlády komunistů u nás i ve světě, hrozí přidat na náš účet další negativum - i ostudu. Ale kousek pseudoracionálního moudra v komunistické ideologii přece jen je. Sebrat bohatým jejich majetky představuje asi jedinou možnost, jak naše vychytralé lumpy zbavit toho, co v takovém rozsahu a tak úspěšně nakradli 66 POLYGON 1/2000 [pageend68]na účet nás všech - a co je nyní pro ně vysoce účelně fixováno právní formou. Jenže ani toto řešení nezohledňuje u nás málo doceňovanou pravdu, že neexistuje spravedlnost pro všechny bez demokracie, stejně jako neexistuje demokracie bez spravedlnosti. Je velikým omylem čtvrtiny našich obyvatel odmítat demokratický systém jen proto, že existuje relativně krátce a ještě s převažujícími deformacemi, které však nejsou jeho charakteristickým znakem - ty jsou způsobeny jen svérázným pojetím demokracie našimi politiky - a hledat útěchu u ideologie, která má ve svém programu násilí. Chtělo by se volat: „Lidé, myslete!“ Jak jsme nahlíželi do svazků StB Kar el Po k o r n ý Zvědavost nahlédnout do záznamů StB v nás třeboval ke svému jmenování Oberstudienratem (gymnaziální profesor) negativní osvědčení ze spisů STASI. Ke svému překvapení zjistil, že v jeho velice objemných aktech jsou kopie veškeré korespondence, kterou jsme si spolu po dvacet let vyměňovali. Na některých dopisech byly ještě poznámky, různé domněnky o námi používaných ‘šifrách’ a především doklady různých pokusů získat ho ke spolupráci, tzn. ‘nasadiť ho na nás, aby Stasi mohla dále informovat své české kolegy. Přítel naštěstí odmítl, což mu nyní zajistilo čistou vestu další práci ve školství. Rozhodli jsme se s manželkou požádat o nahlédnuti do našich spisů, ne snad z nějaké pomstychtivosti, ale čistě ze zvědavosti. Chtěli jsme například vědět, kde vzal ředitel odboru čs. ministerstva vnitra dr. Oldřich Bašti podklady k tomu, aby nás 2. 8. 1979 podle §14a odst. 1, písmena c, f a odstavec 2 zákona č. 39/1969 a ještě dalších zákonů zbavil občanství, V rozsudku pravil, že se šetřením zjistilo, že poškozujeme důležité zájmy ČSSR tím, že se angažujeme v protistátní tiskovině „Okno dokořán“, manželka dokonce jako vedoucí redakce. Dotyčná je také ještě „členem organizace, která je svou činností zaměřena proti státnímu zřízeni ČSSR.“ Některé prameny informací jsou nám známy. Například byl nynější, doufejme úspěšný podnikatel a tehdejší óbršpión, po návratu do Československa velmi opěvovaný kapitán M. členem Čs. poradního sboru v západní Evropě, stejně jako moje manželka. Takže ten jistě nějakou tu informaci podal, byl za to z Prahy placen. Také se o nás a naší nebezpečné „protistátní“ činnosti zmiňoval na podzim roku 1974 pražský rozhlas a ve vydavatelství Magnet vyšly paměti šlapanického rozvědčíka Maráka (napsané jakýmsi Petrem Bednářem, který se ve vlastně vzbudil můj přítel z bývalé NDR, který po skutečnosti jmenoval Zdeněk Lavička, v Cibulkových seznamech agentů StB k nalezení pod krycím jménem Martin a Dan). Toto podivné trio, jakési tříhlavé tele, bylo autorem útlého svazečku, nazvaného „Spolek mrtvých stínů“. Jejich významný opus jsme dokonce dostali v exilu poštou, spolu s lístečkem ručně popsaným klikyháky pana Maráka, který nám knížečku nezištně věnoval s poznámkou, že už se nám asi také „otevřely oči“ atd. Opravdu se otevřela naše do té doby na svět naivně zírající očka. O existenci pana Maráka jsme měli jen mlhavou představu, kdysi nám ho kdosi představil na schůzi exilových pracovníků v Amsterodamu. Ale ty nezapomenutelně vy- umělkované klikyháky pana Maráka - ve staré korespondenci redakce časopisu Okno jsme našli jím psané dopisy členům redakce. Aha. Ale kdopak se to o nás ještě staral? Opravdu jen ze zvědavosti jsme přes českou ambasádu v Den Haagu požádali o to „nahlédnutí do svazků“. Poměrně rychlá odpověď nás překvapila. Z příslušného pražského úřadu nám odpověděli, že „nejsme ztotožnění s žádnou osobou, ke které je v evidenci ve správě Ministerstva vnitra evidován osobní svazek“. Nemusíme ale ztrácet naději, v dopise se dále praví, že kdyby se někdy něco přece jen našlo, dají nám vědět. Asi má ještě někdo z bývalých StB něco doma pod postelí, pomyslili jsme si. Všechno nám objasnil až přáteli zaslaný výstřižek z českých novin. V článku „Paměť je víc než pomsta“ se pozastavuje autor Jiří Vančura nad metodami ministerstva vnitra, které prakticky znemožňuje všem emigrantům nahlédnutí do svazků, obmyslně jim sděluje, že nic takového neexistuje. Nikdo, kdo žil či žije v exilu anebo se s lidmi v exilu osobně či korespondenčně stýkal, nezíská přístup ke svému svazku. Basta. ■ POLYGON 1/2000 67 [pageend69]Střípky z Kocourkova TOMÁŠ KRYSTLÍK Podle britského listu The Sunday Telegraph existuje důvěrná zpráva české vlády, která označuje polovinu ruských diplomatů akreditovaných v Praze za špióny, kteří mají za úkol svou síť uvnitř vlivných společenských skupin, mimo jiné mezi stoupenci levice a odboráři, v neposlední řadě získat pro spolupráci mladé ambiciózní politiky. České ministerstvo zahraničí oznámilo, že mu není o takové zprávě nic známo, leč místopředseda ODS Ivan Langer připustil, že by se ČR kvůli značné aktivitě ruské tajné služby na svém území mohla stát nedůvěryhodným partnerem v NATO. Zatímco Němci vyhostili za posledních deset let na 150 ruských špiónů krytých diplomatickým pasem, Francie 82, Polsko 11, Češi ve stejném období jednoho. Přitom ruské vyslanectví ve Varšavě má třikrát méně zaměstnanců než pražské. Uvážíme-li, že dopadenému špiónu se většinou nabídne spolupráce s protistranou a v případě odmítnutí se teprve vyhostí, měla by ČR dosahovat vzhledem k počtu personálu zastupitelského úřadu percentuálně nejvyššího počtu vyhoštěných ruských „diplomatů“, protože jim nemůže ani zdaleka nabídnout takové finanční podmínky jako západní státy. Onen zatím jediný ruský diplomat vyhoštěný z ČR kontaktoval na oficiálních večírcích české důstojníky a tipoval, zda by mu byli ochotni předávat nějaké informace. Zda měl úspěch, zpráva Bezpečnostní a informační služby (BIS) neříká. Zřejmé je pouze, že jej někdo udal. BIS jej začala sledovat a zjistila, že se schází v Praze s bývalým důstojníkem východoněmecké armády a vyzvídá na něm informace o NATO. Tehdejší ministr zahraničí Zieleniec jej nechal vyhostit. Zpráva BIS tvrdí, že polovina ze čtyř set pracovníků ruského velvyslanectví v Praze jsou emisaři ruských tajných služeb. Rusko prý vyčlenilo na 30 milionů dolarů na nákup nemovitostí v českém západním pohraničí, zejména v Karlových Varech a okolí. K čemu mají sloužit, se ve zpávě nepraví. V roce 1992 se chystalo vyhoštění pracovníka ruského konzulátu v Brně Tachira Tofikogly Tachy- Zadeho, který se v té době stýkal s dnešním ministrem vnitra Grulichem a předával mu informace o českých politicích z pravicových stran, avšak nakonec vyhoštěn nebyl. Protislužba za potřebné informace? Před rokem a půl si poslanci českého parlamentu zabrali pro sebe v tichosti od státu palác Kinských v Nerudově ulici, největší stavbu v této lokalitě. Vyšlo to najevo, když koncem loňského roku poslanci zveřejnili svůj úmysl zřídit si v něm pro sebe byty za čtvrt miliardy korun. Poslanecká sněmovna si tak přivlastnila čtrnáctý objekt na Malé Straně včetně paláců Šterber- ského a Smiřických. Senát dostal pro svou potřebu Valdštejnský palác a další sousední domy. Kolem Malostranského náměstí vzniklo jakési parlamentní ghetto. Do dokonalosti mu chybí pouze uzavřít pro běžnou dopravu všechny příjezdové ulice. Nyní se českým poslancům zachtělo nových notebooků. Nynější, jen pár let staré, které má každý člen poslanecké sněmovny vedle dvou stacionárních počítačů k dispozici, prý morálně zastaraly. Legrace s novými notebooky má přijít daňové poplatníky na 30 milionů korun (na poslance 100 až 150 tisíc korun), což je pro srovnání desetina částky, kterou vydává český stát na obnovu všech památek na území republiky. Počítače, tedy i notebooky, zastarávají především rychlostí a paměťovou kapacitou. Pomineme-li grafické programy a potřebu stahovat data u internetu co nejrychleji, což není snad zrovna posláním poslanců, zbývá pouze jedna jediná oblast, ke které je třeba stále rychlejších počítačů - počítačové hry - aby se chudák neukousal nudou! Pro tuto hypotézu mluví závažné indicie: poslanci necítí potřebu vyměnit své stejně zastaralé stacionární počítače. Jen notebookyl Za poslední dva roky se česká veřejnost dověděla pouze o jednom jediném kárném řízení se soudcem. Pražský soudce Horký dostal peněžní trest za to, že z vazby omylem propustil několikanásobného vraha. Každý rok se ale dopouští vážného prohřešku na dvě desítky soudců. O proviněni soudců rozhodují jejich kolegové, kteří jsou ke svým kolegům velmi mírní. Přestože jsou kárná řízení veřejná, vynesené tresty nad soudci se do veřejných sdělovacích prostředků nedostanou. Pár příkladů pro ilustraci: rokycanská soudkyně Jana Sládková před rokem obdržela žádost soudu z Kolína nad Rýnem, aby v rámci mezistátní právní pomoci zařídila předání rozsudku rokycanskému občanovi. Na tento banální úkon potřebovala celých sedm měsíců. Zápisy o tom, že dotyčného dvakrát marně sháněla přes místní policii a obecní úřad, zřejmě zfalšovala. Soudcovi Obvodního soudu pro Prahu 1 Miroslavu Fršlínkovi napočítali neodůvodněné průtahy v 31 případech. Rok mu trvalo, než nařídil první stání o podvodech zkrachovaného bankéře Antonína Moravce. V jiném případě, kdy šlo o uvalení vazby na 68 POLYGON 1/2000 [pageend70]obviněného, nechal soudní spis válet půl roku u sebe doma. Předvolání před kárný senát se vyhnul pracovní neschopenkou a v té době, jak sousedé dosvědčili, zveleboval svou zahradu. Ministr spravdlnosti Motejl již požádal kárný senát, aby jej zbavil funkce soudce. Dosud se snad nepodařilo mu doručit předvolání. Soudce ostravského krajského soudu Martina Bujoka vezl známý z večírku. Srazili se s autem, kterému nedali přednost a aniž se přesvědčili, zda v něm nejsou zranění, ujeli. Bujok pak policistům tvrdil, že v autě nebyl. Usvědčil jej až policejní pes. Trest? Snížení platu o 10% po dobu 4 měsíců. Směšné! Ale ve srovnáni se Slovenskem, kde letos jeden soudce pašoval kokain, druhý uplácel a třetí, z Nejvyššího soudu SR, se vloupal se sekyrou do bytu, si Česká republika nestojí až tak špatně, není-liž pravda? Po roce 1989 rehabilitovaly české soudy přes dvěstě tisíc lidí odsouzených bývalým režimem za politické delikty. Úřadu pro dokumentaci a vyšetřováni zločinů komunismu akceptovali státní zástupci pouze kolem 250 trestních oznámení proti mučitelům z řad StB, pohranič- níkům apod. V posledních měsících minulého roku v obavách z promlčení přibylo narychlo dalších přibližně 150 návrhů na trestní stíhání. Za deset let bylo odsouzeno jen sedm pochopů bývalého režimu, dohromady na třináct a půl roku, v průměru ani ne dva roky na jednoho. Za mřížemi se neocitl ani jeden - všichni totiž obdrželi podmíněný trest. Korunu směšnosti nasadila vztahu ke komunistické minulosti v prosinci loňského roku brněnská soudkyně Ludmila Ant- lová rozsudkem, kterým nařídila třem někdejším listopadovým studentským vůdcům se omluvit bývalému předsedovi fakultní organizace KSČ na brněnské technice, že mu během listopadových událostí „protiprávně vyjádřili nedůvěru a jen kvůli členství v KSČ jej nazvali kariéristou a demagogem“. Zákon o protiprávnosti komunistického režimu a odporu proti němu je prosím stále v platnosti! Mnohé zahraniční firmy, nespokojeny s naprosto neprůhlednými vlastnickými vztahy v českých podnicích, s nekonzistentním počínáním českých podnikatelů, znechuceny českou zkorumpovanou byrokracií, nevýkonným soudnictvím, chránícím spíše dlužníka a s neuvěřitelně dlouhými lhůtami vyřizování sporů opouštějí Českou republiku. V rozhovoru pro Respekt to pregnantně vyjádřila presidentka hospodářsky dnes značně prosperujícího Irska, paní McAleese: „Musíte co nejrychleji vybudovat rychlé, přímé komunikační linky mezi administrativou, veřejnou správou a investory, vycházet jim vstříc, problémy a nedorozumění řešit promptně. Investoři musejí být vždy perfektně informováni o tom, kam se obrátit. Nemůžete je nechat jen tak bloudit a čekat v čekárnách úřadů.“ Tím přesně vystihla současné neduhy. Zahraniční firmy podnik v ČR většinou zcela neruší, většinou právě kvůli obtížným byrokratickým procedurám stáhnou jen zahraniční zaměstnance, ponechají obvykle jednoho domorodého pracovníka k nejnutnějšímu vyřizování a podnik tam zmrtví. Lze to zcela zřetelně odvodit ze situace na trhu s nemovitostmi. V pronájmech bytů na volném trhu, které si vzhledem k velmi vysokému nájemnému najímali a najímají téměř výhradně cizinci, převyšovala v roce 1999 značně nabídka nad poptávkou, ačkoliv v létech předcházejících tomu bylo naopak. Následkem toho v nich požadované činže klesaly, navzdory tomu, že nájemné v obecních bytech neustále stoupalo. Vyhlídka, že by se zahraniční podnikatelé při současném trendu v dohledné době vrátili, je mizivá: neprůhledné poměry a vztahy, líná, nepřátelská byrokracie jsou okolnosti, které se hned tak nezmění. Zajímá-li se dnes cizí kapitál o koupi podniku v ČR, položí dříve nebo později ultimatum přibližně tohoto znění: „Do takového zmatku nepůjdeme. Vyřešte si nejdříve vlastnickou strukturu vašeho podniku, třeba jej znova znárodněte a pak budeme ochotni jednat o jeho koupi.“ Z obchodu s nemovitostmi se dají vyvodit i další závěry. Byty pod 40 tisíc Kč za metr čtvereční, rodinné vilky pod 9 milionů jsou v Praze prakticky neprodejné. Přitom je nabídek na koupi zcela nových bytů s cenou za metr čtvereční plochy do 40 tisíc a rodinných domů do 5 milionů v Praze dost - o bytech v panelových domech do 1,5 mil. ani nemluvě. Kupni síla obyvatelstva evidentně klesá a boháčům je jedno, kolik za svůj domicil vydají. Péči českých vlád se vytrácí střední vrstva se všemi důsledky pro společnost. Pro zajímavost: uvedení všech panelových domů v ČR s 1,165.000 byty do stavu, který by odpovídal současným předpisům, by vyšlo na 300 miliard korun, průměrně 227 tisíc na jeden byt. To by představovalo při výpůjčce 70% průměrné částky na sanaci dodatečné finanční zatížení nájemníka nebo majitele panelového bytu kolem 1800 Kč měsíčně po dobu 15 let. Zbourání a vybudování nových bytů by bylo asi neporovnatelně dražší. Naprostá většina politiků trpí ztrátou paměti. Sotva dosednou do vytoužených křesel, zapomenou na své předvolební sliby, hesla, volební programy, lžou, urážejí své kritiky, novináře, občany, jsou bohorovně drzí, nejsou ochotni přijmout a nést odpovědnost, vzdát se svých sebenepatrnějších výhod, i nejběžnější fakta, kdy se jim to hodí, zatajují. Úlohu politika nePOĽYGON 1/2000 69 [pageend71]chápou jako službu voličům, nýbrž jako prostředek k získání moci, prebend, majetku pro sebe. Lid to pokorně snáší - snášel to již dříve. Na mysli tane příměr velkého přítele Čechů Bruce Lockharta, který v dobrém prohlásil, že jsme národ synů a dcer kočích a služek. Tímto příměrem popsal obtíže se zaplňováním míst po odešlých národnostně indiferentních rakousko- uherských úřednících. Některých vlastností potomků kočích a služek jsme se asi nezbavili dodnes. Ač hlasitě proti dnešní vrchnosti protestujeme, děláme to tak, abychom nenarazili. Někde vzadu v mozku se nám schovává strach z vrchnosti, projevující se nedostatkem sebevědomí ve chvílích, kdy není jisto, jak to dopadne. Když nic, jsme zase sebevědomí až chvástavě, máme pocit, že jsme lepší než rada jiných národů. Organizujeme-li nějaký protest, například výzvu k odchodu všech nebo jen některých současných politiků kromě Václava Havla - snad aby nějaká autorita (vrchnost) přece jen zbyla, abychom neztratili vedení - chybí tomu nosný politický program, co se má učinit bezprostředně, co později, a popis cíle a prostředků, které se k jeho dosažení použijí. Co kdyby náhodou jsme museli náš horkou jehlou spíchnutý politický program změnit? U explicitně vyjádřeného programu by to už nešlo! Další vlastností potomků služek a kočích je specifická forma závisti vyjádřená výrokem: „Má-li soused kozu a já ji nemám, tak ať mu chcípne“ a částečně i přesvědčení, že kdo má majetek, přišel k němu zcela jistě nekalým způsobem. Václav Havel zareagoval zcela v těchto intencích, když onehdy žaloval reklamní agenturu o nějaký ten miliónek jako odškodnění za zneuctění, které utrpěl reklamou znázorňující foxteriéra (Dášenku) olizujícího Havlovu zelenou bustu ve tvaru houby. Právníkům trvalo jistý čas jej přesvědčit, aby vzal žalobu zpátky. Podle údajů, které české ministerstvo financí sdělilo bývalému maďarskému ministru financí, dnešnímu řediteli odboru pro Evropu Světové banky Lájosi Bokrosovi, má polovina podniků v ČR ekonomické potíže. Nesplácené úvěry v bankách dosahují částky 270 miliar korun. Výjimky však potvrzují pravidlo. Čechy, podobně jako Indie, Bulharsko, mají své Silicon Valley. Třicetičtyřletému Romanu Staňkovi se podařilo jím vyvinutý software během čtyř let dvakrát lukrativně prodat do USA, naposledy firmě Sun Microsystems podle neoficiálních údajů za částku 15 milionů dolarů. Ve Staňkově firmě panuje střídmost; žádná služební auta, nábytek z druhé ruhy, kanceláře v bývalé továrně a jako luxus pingpongový stůl v relaxační místnosti. V naprostém protikladu ke zdrcující většině českých firem, kde první starostí je, opatřit si honosné vybaveni kanceláří a osobní vozy nej- vyšší třídy. Zmíněný Lájos Bokros na Konferenci Bohemiae 1999 otevřeně varoval ČR slovy: „Česká vláda se snaží najit nove movativm způsoby a cesty řešení problémů. Nedávno se např. pustila do práce reštrukturalizační agentura. ... Tento krok je však mincí o dvou stranách a opodstatněnost založení této agentury ukáže až budoucnost. Světová banka by ji chápala jako funkční, pokud by skutečně přispěla k rychlé restrukturalizaci a privatizaci velkých podniků. Pokud ... se z orgánu restrukturalizace vyklube jen další způsob předávání černého petra ztrát a dluhů kolem dokola, stěží ji bude možné pochválit. Tato země zkrátka potřebuje - tak jako Maďarsko a Polsko - prožít masivní vlnu bankrotů a likvidací.“ Poslední větou udělila Světová banka ústy Lájose Bokrose přítomnému Václavu Klausovi jasně a zřetelně velkou pětku na vysvědčení. Máme právo na bezpráví? PETR VANIČEK Závěr posledního roku 20. stoleti.se nesl ve všeobecné nejistotě z budoucnosti. Nebylo tomu jinak ani v ČR, třebaže příčiny obav a rozpaků netkvěly na rozdíl od okolního světa ani tak v problému Y2K, jako spíše v nejistotě existenční. Přetrvává prostě jen strach z příštího hospodářského vývoje, resp. strach z toho, kam až se může šířit a prohlubovat bolševický svinčík, jímž je české hospodářství díky V. Klausovi a politice ODS osudově zaneřáděno. Náznaky možných změn k lepšímu, na něž vládní ČSSD tak halasně poukazuje, mají při bližším ohledání spíše znaky klamavé fata morgany než skutečných perspektiv a zákonitých trendů. Dokumentuje to nejen trvale nemožná, komunisticky znetvořená legislativa, ale i zmatené kroky vlády provázané slaboduchým tlacháním a nápady našich zákonodárců. K nápravě stále nevedou ani protesty odborů či samých postižených občanů ani pátravě zdvižená obočí zástupců EU a pomoci nejspíše nebudou například ani doporučení Světové banky, vhodná a účinná v zavedených a stabilizovaných demokratických společnostech, kde čest a povinnost nejsou jen prázdnými slovy, jsou však dokonale mimo a bez užitku v prostředí prosáklém bolševickou perfid- ností a falší. Tu bude třeba razantnějších a důslednějších metod a postupů, chceme-li se alespoň v následující generaci dobrat jistot, jež by nás konečně přiřadily jako rovnocenné partnery do kultivo- 70 POLYGON 1/2000 [pageend72]váné společnosti západoevropských států. Zatím se to pod současným politickým vedením pohříchu nedaří. Pětitisícové půjčky v náhradu za mnohokrát vyšší svévolně nevyplacené mzdy jsou sice ze strany vlády jistým projevem útrpnosti, zároveň ovšem důkazem její neschopnosti, lajdácké nezodpovědnosti a přímo výsměšné neúcty k občanstvu, které ji poctilo svou důvěrou. Stav, jenž v posledních několika týdnech dohnal nezákonně a surově ožebračované pracovníky ČKD, ZETORu a dalších firem k vpravdě zoufalým veřejným projevům nespokojenosti, není přece v posledních deseti letech ani žádnou výjimkou ani ničím novým. Prodělali si to již před pěti lety např. zaměstnanci Poldovky, ale našly by se jistě podobné případy i dříve; přinejmenším finanční či pracovní úřady a soudy o nich musely být informovány. Zůstávaly však, a to i po zveřejnění v masmediích, zcela bez odezvy a ze strany vlády a parlamentu bez povšimnutí. Honosíme se lidskými právy, jež bezhlavě a nezaslouženě v míře až nevídané dopřáváme kdejakému gaunerovi či vrahovi. V jejich jméně trockista Uhl znectí naši republiku po celém světě kvůli banálnímu přehmatu, jímž se řádní občané snaží bránit před nájezdy a excesy bezohledného a agresivního okolí, ale zároveň již roky bez mrknutí a tupě přihlížíme soustavnému a trestuhodnému okrádání spoluobčanů tlupou podvodníků a hochštaplerů z řad bývalých komunistických exponentů, kteří se za pomoci a podpory pragmatických liberálů, vydávajících se za demokraty, zmocnili už komunisty, tedy jimi samými zdecimovaného hospodářství, aby je ve své bezmezné nenasytnosti do dna vysáli a definitivně zpronevěřili. A my, rádoby svobodní a svéprávní občané jim k tomu dokonce občas zatleskáme a namísto toho, abychom tyto škůdce vymrs- kali kam patří, zvolíme je třeba i do zastupitelských sborů. Nedokážeme-li přinutit parlament a vládu, aby tyto odporné parazity zbavila jejich nebezpečného vlivu a toho, co tak drze a bezohledně nakradli, nemáme šanci ani nadále uchránit se před nezákonným ožebračováním občanů a státu ani zlepšit užitečně výkonnost a konkurenceschopnost našeho hospodářství. A cože je potřeba? Především dluhy firem a podniků zosobnit, tj. přenést dlužné závazky adresně na jejich jednotlivé reprezentanty a zákonité představitele a ty pak přinutit veškerými nástroji trestního práva vyrovnat dluhy i za cenu konfiskace jejich veškerého majetku. Zablokuje-li se přitom včas možnost vyvézt zpronevěřený kapitál a majetky za hranice, je naděje sanovat okradené zaměstnance, řadu podniků samých a v neposlední řadě i stát a položit tak nové základy opravdové restrukturalizaci a obnově hospodářství. Najdeme k tomu v novém tisíciletí potřebný rozum a odvahu? ■ Poděkování odběratelům Milí přátelé, nemůžeme nepoděkovat všem těm, kteří nám zaslali své přání všeho dobrého k roku 2000, abychom vydrželi a dále vydávali ten, jak doslovně uváděno, »nejlepší exilový časopis«, že je ho stále moc a moc zapotřebí. Slibujeme, že se budeme snažit o jeho zachování a pokračování. Nesmíme se však jen chlubit tím, že všechny čtenářské ohlasy byly kladné. Dostali jsme také jeden - opravdu jen jeden - kritický: odběratel ze Švédska odhlašuje odběr, protože nesouhlasí s tím, co píšeme o Kosovu. (Sic!) Bohudík jen jediný negativní názor. Současně prosíme o pochopení, že nejsme s to časově zvládnout jednotlivé odpovědi na Vaše přání, ujišťujeme Vás však, že nás moc potěšila a že se budeme snažit kvalitu časopisu zvyšovat, přinejhorším zachovat. V minulém Polygonu jsme ohlásili, že v příštím, tedy tomto čísle poděkujeme našim příznivcům, kteří částku předplatného na rok 1999 zaokrouhlili směrem nahoru a zveřejníme jejich jména. Opět se musíme omluvit, že to přesouváme na další číslo. Jako nemilou věc musíme dodat: Na zaplacení předplatného trpělivě čekáme celé dva roky, protože víme, že někteří lidé snadno zapomínají. Na toto zapomínání je však upozoňujeme. Někdo vyrovná po prvním upozornění, někdo s omluvou později a někdo až ke konci druhého roku i s tím nastávajícím třetím rokem všechno dohromady. Ale bohužel někdo nereaguje a nezaplatí vůbec. V tom případě rušíme další dodávku. Jejich málo, ale bylo by nespravedlivé, kdybychom jmenovali jen ty, kteří nás dobrovolně podporují a tolerovali poškozování jinými. Čili: dlužníci dostanou nyní ještě jednu výzvu k zaplacení neodhlášeného odběru, aby měli ještě poslední možnost svůj prohřešek napravit. Jinak je budeme také jmenovat, ať s tím souhlasí nebo ne. S přátelskými pozdravy Váš POLYGON POLYGON 1/2000 71 [pageend73]SOUKROMÁ OZNÁMENÍ • UBYTOVÁNÍ V PRAZE v odděleném bytě ve vilce se snídaní za 30 DEM za osobu a noc. Velmi tichá poloha, do centra 18 minut tramvají, tramvají + metrem 12 minut. Tel. a fax: +49-8141-12060, případně +420-2-781 9547. • PRAHA - Celý kvalitní byt na Vinohradech. Metro, výtah, garáž, maximálně pro 5 osob. - Tel./fax: +420-2-72 74 24 33 nebo (také tel.& fax) +420-2-994 2395. • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použití kuchyně v přízemí. Cena: 400 DEM za týden při obsazení sedmi osobami nebo 12 DEM za osobu a den. Spojení s centrem: autobus a metro. Karel Hasse, Praha 4, Klatovská ulice. Telefon +420-2-644 6035. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňském městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvou- pokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl nebo volejte večer +33-494 823741. AUTOPÚJČOVNA IRENA nabízí k pronajmutí osobní automobily. Na přáni budou přistaveny na letiště. Nájem automobilu s ruční převodovkou od USD 120 za týden, s automatickou převodovkou od USD 200 za týden. Sleva při delším nájmu. Adresa: Irena Hasáková, Nesvačily 16, CZ-267 27 Beroun. Telefon & fax: +420-311-684745 nebo jen telefon +420-311-636906. 72 POLYGON 1/2000 [pageend74]PRODÁ SE dvougenerační rodinný domek 3+1 a 2+1 Domek je podsklepený, má garáž, ústřední plynové topeni. Součástí je hospodářská budova a pozemek 1760 m2. Situován 30 km od Ostravy. Cena dohodou. Kontaktní adresa: Jindřich BUKOVJAN, Libhošť 319, CZ-742 57 Nový Jičín. für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jisté Vám přijde vhod možnost uzavřít výhodné pojištěni na nemoc, úraz, úmrti event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raaaara Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend75][pageend76]