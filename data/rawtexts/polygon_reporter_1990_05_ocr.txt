REPORTÉR - POLYGON AUDIENCE PRESIDENTA VÁCLAVA HAVLA S CHOTÍ U SVATÉHO OTCE V CASTELGANDOLFU 24. ZÁŘÍ 1990 1990 DVOUMĚSÍČNÍK ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE 5 [pageend1]POPRVÉ V DĚJINÁCH NAŠÍ REPUBLIKY Už jsem dvacet let v Římě a leccos jsem slýchával od pamětníků dřívějších dob, proto jsem koukal, ano, mile překvapen, že pan president Václav Havel si během své cesty do Itálie, víceméně soukromé, přeje setkat se s duchovními a řeholnicemi českého a slovenského původu. Uvědomoval jsem si, že je to v dějinách naší republiky absolutní premiéra. Ani v dobách nejhlubšího míru se žádný československý president nenamáhal, či spíše neměl zájem setkat se s kněží- mi či řeholníky, svými krajany. I v rysech ostatních scházejících se do Grand hotelu, v jehož salónku mělo dojít k setkání, bylo patrné milé až lichotivé překvapení. A tedy 23. září téměř přesně o půl sedmé večer šum v salónku utichl při polohlasném: »Pan president přichází!« Rozpačitý, ale srdečný úsměv na jeho tváři plně odpovídal zprvu rozpačitému, pak i srdečnému potlesku přítomných. Chtěl poznat jednotlivě kněze řeholníky i bohoslovce a řeholní sestry. Neformálního, velmi humorného představování české části římské obce se ujal otec biskup Škarvada, když rektor Nepomucena, který byl vybídnut českosl. velvyslancem dr. Holubem, se spokojil jen s přečtením telegramu královéhradeckého biskupa dr. Očenáška z Číhoště. Stojí za citování: Vážený pane presidente, několikatisícove' shromáždění věřících s kněžími z královéhradecké diecéze za účasti dr. Radoslava Perky, ředitele církevního odboru ministerstva České republiky, by Vás rádo uvítalo a přijalo, kdybyste se byl mohl účastnit slavnosti na počest jedné z prvních obětí bývalých vězňů ve Val dicích, umučeného faráře z Číhoště, JosefaToufara. Radujeme se však z toho, že jste v Římě, že se sejdete se Svatým otcem a že snad dokonce navštívíte Nepomuce- num, kde řada vynikajících Čechů a Slováků se připravovala na kněžskou službu v naší vlasti. Sám jsem tam byl celou válku od roku 1939-1945. Když jsem slíbil, že Vám budu telegrafovat, schválili to přítomní srdečným a dlouhotrvajícím potleskem. Bůh Vás i Vaše blízké chraň a ved. Moc toho všichni potřebujeme. Vřele Vám děkuji za Vaši účast 27. ledna t.r. na mém uvedení do služby diecézního biskupa. S úctou + biskup Karel. Během představování slovenské části římské obce krajanů se dostavil i kardinál Jozef Tomko. (Naplánoval si příjezd gřesně, ale konec fotbalového zápasu a blázinec v.uli- cích Ríma zaúradoval, takže se musel omlouvat. Krátkého rozhovoru při omlouvání za zpoždění využil pan president k tomu, aby mu poděkoval za přímluvu u Svatého Otce, takže k nám přijel v tak neuvěřitelně krátké době od pozvání.) Po improvizované odpovědi, v níž pan president zvláště vyzdvihl zásluhy »Studií«, dvouměsíčníku Křesťanské akademie, si ještě ve svém nabitém programu našel čas pohovořit s jednotlivci, takřka »mezi čtyřma očima«. Když jsme přišli na řadu my (P. Čupr a já) z vatikánského rozhlasu a »má pravá ruka« P. Čupr poznamenal, že jsme jezuité, pan prezident jen zvedl oči a usmál se při vzpomínce na svého přítele z vězení P. Františka Líznu 5.J.: »To já znám také jednoho jezuitu, z vězení! Je to můj přítel,« dodával s uspokojením. O interview jsem marně žádal pana Žantovského, a tak jsem aspoň ulovil kancléře Karla Schwarzenberga a páčil z něho, co by asi odpověděl na mé otázky pan president, kdyby . . ., a zhostil se úkolu na jedničku. V pondělí 24. září pak měl pan president s chotí a doprovodem soukromou audienci u Jana Pavla II. v Castelgandolfu. Tam jsem se nedostal a odposlouchávací zařízení nemám, takže nemohu referovat. P. JOSEF KOLÁČEK POLYGON reportér REPORTÉR BUDE VYCHÁZET DÁL.. . Když byl komunistický režim v Československu povalen »sametovou revolucí«, došli mnozí vydavatelé exilového tisku k názoru, že jejich tisk se stane bezpředmětným a ustali v jeho vydávání. Také Reportér měl v úmyslu koncem tohoto roku skončit. Postupem času se však ukázalo, že český tisk v zahraničí je nutno — přinejmenším prozatím ještě — zachovat. Tento požadavek přichází nejen z řad čtenářů, ale i přispěvatelů - autorů, kteří mají co říci nám tady i našim doma. »Náš« Reportér po sedm let nahrazoval Reportéra domácího, zakázaného v roce 1969 komunisty. Dnes opět v Praze vychází a na jeho jméno mají nárok původní vydavatelé. Náš časopis se bude jmenovat od roku 1991 podle svého vydavatelství POLYGONreporíér. Takže mu můžete i nadále říkat reportér, s malým »R«. Anebo Polygon, jak se komu líbí. Slibujeme, že jeho kvalita v žádném případě neklesne. A krom toho: Bude vycházet ne šestkrát, jak tomu bylo doposud, ale OSMKRÁT DO ROKA. V nezmenšeném rozsahu. 2 REPORTÉR/POLYGON 5/90 [pageend2]OBSAH REPORTÉR / POLYGON Ročník 7 Číslo 5 Foto na titulní straně a další fotografie s Václavem Havlem a papežem uvnitř listu: Arturo Mari, ĽOsservatore Romano DOPISY NAŠICH ČTENÁŘŮ Poprvé v dějinách naší republiky - P. J. Koláček........................................ 2 Dopisy čtenářů......................................... 3 Historická slova - Pavel Stiller........................................... 5 Analýza Salzburgu — Jaroslav Lambert ...................................6 Sametová revoluce - převrat - puč? - Vladimír Valenta................................ 9 Růžové nebo černé brýle? - Pavel Stiller.............................................11 Hovory revolučně (ne)sametové - Jindřich Stikarovský ............................12 Souvislosti — Josef Koláček....................................... 14 Zpožděné povolební přemílání - Ota Ulč...................................................15 Král pozvedá závoj - Vladimír Valenta................................. 17 Cestou po bavorskočeských hraničních kamenech — Tomáš Krystlík.....................................19 Život v našich republikách — Jaroslav Bohanes.................................... 20 Byl jsem rehabilitován - Adolf F. J. Karlovský............................22 Jak jsem ukazoval Prahu Ireně — Frank Marlow.......................................24 Pohledy z druhého břehu - Vladimír Valenta................................. 25 Ti doma a ti venku - Rudolf Stroebinger.............................. 27 Zamyšlení nad parlamentem - Karel Kuehnl..........................................28 „Já se tam vrátím” - Jaroslav Suchý.......................................29 Toto číslo vyšlo 29. října 1990 UPOZORNĚNÍ Zveřejněné dopisy čtenářů jakož i články samotné nemusí vždy vyjadřovat souhlasný názor redakce. Jsou publikovány proto, aby byli naši čtenáři informováni o všech názorech Čechoslováků ať doma nebo v zahraničí. XENOFÓBIE VŮČI EXULANTŮM (Reportér 4/90) - V uvedeném článku se píše kromě jiného o tom, že od cizinců se v ČSFR požaduje za ubytování v hotelích až pětinásobek toho, co je požadováno od domorodců. S touto skutečností jsem se již také osobně seznámil. Má-li však být člověk upřímný, musí přiznat, že pro západního turistu to nejsou ceny přemrštěné, zvláště tehdy ne, vymënil-li si svou tvrdou měnu místo v bance u veksláka. V každé jiné západní zemi by byl tento obnos přiměřený. Ponechávám však stranou kvalitu služeb, kvalitu vybavení pokojů, dostatek teplé vody atd. atd. V tom tedy téměř všechny čs. hotely, i když nesou honosný název »Interhotel«, značně za západní úrovní pokulhávají a mají co dohánět. Cizinci tudíž musí za vyspání platit až pětinásobek. Někde jen tvrdou měnou. My, Češi a Slováci, kteří navštěvujeme od komunistů osvobozený (?) domov, jsme samozřejmě u pánů hoteliérů také cizinci. ALE: páni hoteliéři mohou dát i cizinci, jak mi bylo řečeno v Čedoku, nocleh za rozumnou cenu, chtějí-li. Každý hotel hospodaří od 1. července samostatně a vyšší instance tyto ceny pouze doporučují, nenařizují. Ceny v hotelích se také mění mnohdy ze dne na den. Je-li např. v Karlových Varech právě nějaký festival, hned jsou všude ceny dvojnásobné. Otázka na pány hoteliéry: nebylo by tak trochu možné rozlišovat cizince a »cizince«, nebo aspoň v našem případě při- ohlédnout se na věk uchazeče o nocleh? Tím mám na mysli seniory, pensisty, kteří již v mnohých zemích dostávají slevu na vše možné. A to jsou pensisté, kteří pobírají normální nekrácenou pensi. My, starší exulanti, kteří jsme si odpracovali doma dejme tomu polovinu, za kterou dnes nedostaneme ani haléř, druhou polovinu zde, příkladně ve Švýcarsku, máme podle toho také pensi jen poloviční. Jak potom takový »cizinec« ve svém domově přijde k tomu, aby platil ceny určené pro skutečné cizince? Není to poněkud nefair vůči nám? Samozřejmě že je, na to si můžeme odpovědět sami. Pavel Sekyra má pravdu ve svém článku »Xenofóbie vůči exulantům«, protože ta v republice skutečně existuje. Nejen u pánů hoteliérů. Jistě k tomu pomohlo též chování našinců, kteří se jezdili domů ve vypůjčených mercedeskách chlubit svou portmonkou: »Podívejte se, vy hlupáci, co jste tady zůstali, jak my si žijeme.« Samozřejmě tu nikdo neumírá hlady, většina našinců si žije dobře, ti však ze sebe nedělají honimíry. ... A. Lipský, Ženeva FALEŠNÉ ILUZE Nemysleme si, že my, Češi a Slováci, jsme na Západě, zejména v Německu a Rakousku, nějak příliš oblíbeni. Proč, to je jiná otázka, o té se nyní nechci rozepisovat. Za přátelskými slovy a nabídkami hospodářské pomoci se skrývají převážně ekonomické zájmy. V masových sdělovacích prostředcích nalézáme neustále takové nenápadné popichování.Taknapř. když Ivan Lendl (se stálým přídomkem Ivan Hrozný) někde prohraje, je o tom v tisku referováno většinou s mírnou škodolibostí. Další příklady: V televizním rozhovoru s presidentem Havlem v Salzburgu, přestože nebyl vysílán »live«, ponechala režie záběr, kdy maskérka otírala presidentovi zpocený obličej. Takové věci se normálně vystřihují. Při zpravodajství o koncertu Rolling Stones v Praze vyslovil hlasatel poznámku, že president Havel má mezi svými politickými poradci řadu muzikantů. Z toho plyne poučení, že si všichni musíme dávat pozor, abychom si před západními novináři nezadali. Proto jsem se přímo vyděsil, když jsem u zubaře otevřel »STERN« a vykoukla na mne paní Vasa- ryová. Z textuje třeba citovat: Diplomatka, výstavní kus... V Salzburgu při jedné premiéře byla československá vyslankyně ve Vídni, paní Magdalena Vasaryová, 42, v průsvitných šatech atrakcí pro zvědavce a fotografy... Jsme sice zvyklí, že se dnes na Západě skoro žádná divadelní hra neobejde bez polooblečených hereček či bez znásilnění, ale v hledišti... ? PELIKÁN JEDNOU - PELIKÁN VŽDYCKY Marně jsem čekal, že se někdo jiný, někdo povolanější, ozve na stránkách tisku k tomu, co mě vnitřně užírá. Proto, ač nerad, se musím chopit pera sám. Dlouhá léta řídil v německé televizi vyREPORTÉR/POLYGON 5/90 3 [pageend3]sílání nazvané »Frühschoppen« starší pán jménem Höfer. Toto vysílání bylo jakýmsi povídáním v neděli dopoledne při skleničce vína o různých politických či hospodářských aktualitách. Hosty byli novináři, diplomaté, ekonomové a podobní experti, a to nejen ze Západu, nýbrž i z Východu. Jednoho dne se objevila v tisku zpráva, že pan Höfer ještě jako mladý novinář napsal za nacismu článek, ve kterém schvaloval provedený rozsudek smrti nad jakýmsi odpůrcem nacistického režimu. Pana Höfera nazvali »vrahem od psacího stolu«, musel sbalit svých pět švestek, více se na obrazovce neobjevil a dnes po něm ani pes neštěkne. Když jsem se ve Zprávách SVU dočetl, že do již tak dost početného sboru poradců pana presidenta byl přibrán Jiří Pelikán, nevěřil jsem svým očím. Je to skutečně ten Jiří Pelikán? A on to je on! Čekal jsem, že toto jmenování bude zase brzy zrušeno. Čekal jsem marně. Ba naopak. Náhodou jsem dostal do rukou Literární noviny, kde jsem se dočetl, že pan Pelikán skutečně radí. Nikoliv však v tom, v čem je nadmíru osvědčeným mistrem, totiž v likvidaci jinak smýšlejících. Těm, kteří v soudruhu Pelikánovi vidí apoštola socialismu s lidskou tváří z jara roku 1968, doporučuji, aby se podívali na lidskou tvář soudruha Pelikána z let 1948/49. Soudruh Pelikán byl - ještě jako ingč - v roce 1945 zvolen předsedou Československého svazu studentstva a na Mezinárodním kongresu vysokoškolského studentstva v roce 1946 byl zvolen předsedou Mezinárodního svazu vysokoškolského studentstva. Obě funkce zastával ještě v letech 1948/49. Po uchvácení moci komunisty v roce 1948, po »Vítězném únoru«, byl »rodnou stranou« pověřen funkcí předsedy Akčního výboru Národní fronty na vysokých školách. V rámci této funkce organizoval s dalšími členy stranického »dorostu« nejprve čistky mezi učitelským sborem a od ledna 1949 mezi studenty. Nejdůkladnější čistky probíhaly na Karlově universitě. Kdo byl Jiného smýšlení, než tato smečka apoštolů pravého marxismu-leninismu povolovala, musel universitu opustit, musel jít shánět zaměstnání s • kaňkou na kádrovém posudku. Ekonomické následky nesou někteří (jako např. také já) dodnes. Soudruh Pelikán patřil tedy již tehdy k širšímu kádru stranického vedení, onoho stranického vedení, které má m.j. např. na svědomí popravu dr. Milady Horákové. Jmenování pana Pelikána do sboru poradců presidenta republiky považuji za znesvěcení památky oněch vyhozených profesorů a docentů, z nichž dnes asi již nikdo nežije, a za urážku nás všech, kteří jsme tehdy byli ze studia vyloučeni. Není nás mnoho, pokud jsme ještě naživu, jsme již vesměs v důchodu, ale nezapomínáme. Navrhuji, aby byla vytvořena komise, která by sestavila dokumentaci o tehdejších prověrkách, kde by byla nejen jména oněch vyloučených vyučujících, nýbrž i přinejmenším počet vyloučených studentů jednotlivě podle fakult a oborů, ale hlavně oněch rodnostranných prověřova- telů. Dnes se již na dobu 1948/49 zapomíná, ale dnešní mladá generace by měla mít možnost poznat, jak u nás začal komunistický teror. Zpět k panu Höferovi. Když jeho nazvali vrahem od psacího stolu, jak bychom měli nazvat soudruha Pelikána a spol. ? Čestmír Čivrný, Mnichov QUO USQUE TANDEM.. . Jak dlouho ještě mohou trvat antagon- ní vztahy mezi těmi, co zůstali v Zemích koruny české, a těmi, co tyto země v kritické politické době opustili, a mezi Čechy a Slováky ať doma či v exilu? Tyto vztahy se přiostřují v době, kdy hraniční zátarasy s vysokým napětím byly odstraněny. Místo nich nastoupily nové, mentální, neméně nabité vysokým napětím politických a materielních aspektů, především v oblasti českého a slovenského historického problému. Ten má hluboké kořeny, a to nejen do r.1918, kam sahá praktická lidská paměť ať česká či slovenská, ale mnohem dál, přinejmenším tam, kde začíná historie Království českého, to jest udělení dědičné královské koruny pro panovníky Zemí českých od německého císaře v roce 1158. (Také jedna z mnohých historických osmiček.) Toto království trvalo tedy plných 760 roků. Pochopitelně to nebylo zadarmo a nelze přehlédnout, že z toho vyplýval lenní vztah k německému císaři tzv. svaté říše římské. Když se českým králem stal císař Karel IV., syn Elišky Přemyslovny, stalo se léno bezpředmětným. Je obecně známo, že Karel IV. byl jedním z nejskvělejších císařů a králů sídlících na Pražském hradu. Za jeho mohutnou a rozsáhlou kulturní a hospodářskou práci jsme ho nazvali »Otcem vlasti« . Co bylo pak, je vcelku dost známé a — smutné. Teprve za 540 let Pražský hrad dostává nástupce, kterého jsme z vděčnosti nazvali »tatíčkem«. Odtud tedy začíná »novověk« naší historie, která ovšem není už česká, ale československá. Mezi tato slova se několikrát vtírala pomlčka, původně obsažená již v Pittsburské dohodě, a tak je tomu i dnes, ovšem s tím, že to spěje k úplnému rozpojení. Jsou tací, kterým to nedá spát, což lze pochopit. To je otázka názoru. V životě i historii to chodí tak, že co se má spojit, se spojí, a co se má rozpojit, se rozpojí. V těch příkladech právě žijeme. Historickou přírodní vývojovou logiku se dlouhodobě nevyplácí mocenskopoli- ticky znásilňovat. Na počátku jsem se ptal, jak dlouho ještě mohou trvat antagonismy mezi námi Čechy a mezi Čechy a Slováky vůbec. Pravděpodobně až do té doby, než nás vzájemně zaujme konstrukce vyšší společenské a hospodářské formy, po čemž Evropa již delší dobu volá. My, západně orientovaní Středoevropané, máme velkou šanci ve federativním spojení s Polskem, Maďarskem, Chorvatskem a Slovinskem. I když to nezní moderně, není možno opominout, že v těchto zemích převládá religiozita římsko-katolická, a to od té doby, kdy se křesťanství rozdělilo na východní a západní. Na Slovensku se zdá, že se uplatňovala i východní tendence, kterou, myslím, brzdili katoličtí Maďaři. Věřím, že, soustředí-li se nadšené úsilí po znovuzrození a vybudování zemí historické Koruny české, že v tom středoevropském soustátí můžeme dosáhnout toho, co »Otec vlasti« měl na mysli a co tak zdárně začal budovat a co jeho syn, král a císař, svými neprozřetelnými ústupky počínající reformaci na dlouhý čas pěti století oddálil. Jsem si vědom toho, že současná doba téměř na celém světě nabývá na tendenci analyticko-syntetické. Rozpojuje to, co k sobě vývojově nepatří a spojuje to, co má vývojovou soudržnost. Nikdy nebyla doba politicko-hospodářsky tak zajímavá, jako je doba dnešní. Že se projevuje mentálními překážkami, je zcela přirozené, což by měli v první řadě chápat ti angažovaní, nebo ti, co se za ně pokládají. Vladimír Šedivý, Curych ZVYKNEME SI NA "ČESKO"? Pamatuji se, že pan prezident Havel se negativně vyjádřil k výrazu »Česko« ve svých »Hovorech z Lán« někdy v březnu. Obvinil také Váš časopis »z pokleslé exilové žurnalistiky« proto, že se »Česko« několikrát vyskytlo v Reportéru v rubrice »dopisy čtenářů«. V Lidových novinách jsem četla, že po panu prezidentovi pokaždé »lezli slimáci«, když tento slangový výraz četl. Naproti tomu přinesla »Večerní Praha« dne 4. října 1990 článeček (také dopis čtenáře): ... Uvědomme si, že jako je od Poláka Polsko, od Maďara Maďarsko, Dána Dánsko, tak je zcela logicky utvořen název pro zemi, kde žijí Češi, to je lidé mluvící česky. Nemůžeme být světovou výjimkou. Ostatně to Ustav pro jazyk český ČSAV dávno potvrdil i v rozhlasovém koutku. Názvem Česko uvádí Slovník spisovného jazyka české země: Čechy, Morava a Slezsko. Je tedy scestné emoci- álnéodporovat »Česku«. Tolik Večerní Praha. A já se táži: Je podstatné, zda se nějaký výraz člověku líbí či nelíbí? Myslím, že »Česko« je výraz vytvořený v zákonitostech našeho slovotvorného systému a že si na něj budeme muset zvyknout, obzvláště nyní, kdy žijeme v »České a Slovenské federatívni republice«. Dr. M. Veselá, Praha 4 4 REPORTÉR/POLYGON 5/90 [pageend4]V minulém čísle Reportéra jsme přinesli příspěvek Jaroslava Lamberta »Šťastnou cestu, republiko!«, jímž autor reagoval na článek v mnichovské Národní politice »Vítězství svobody a slušnosti« od Pavla Stillera, a vyjádřil své, zcela odlišné názory na hodnocení červnových voleb v Československu. Odpověď Pavla Stillera uveřejňujeme v tomto čísle pod názvem »Růžové nebo černé brýle?« (Článek »Šťastnou cestu, republiko!« zaujal pražskou Lidovou demokracii natolik, že jej 3. října t.r. v plném znění předala svým čtenářům, samozřejmě s udáním pramene.) Jen a jen náhoda svedla Pavla Stillera a Jaroslava Lamberta opět na jedno a totéž téma, tentokráte však od sebe zcela nezávisle, aniž jeden věděl o stejném úmyslu druhého. Oba napsali o řeči presidenta Havla za jeho návštěvy v rakouském Salzburgu. A protože jsou oba zajímavé, předkládáme je čtenářům. Další dva autory, kteří nám na totéž téma poslali své příspěvky, prosíme o pochopení, že je nezveřejňujeme. —red- PAVEL STILLER HISTORICKÁ SLOVA Při okázalém zahájení Mezinárodního hudebního festivalu v rakouském Salzburgu (Solnohradu) pronesl československý prezident Václav Havel významný fi- lozoficko-morální projev, jenž bezpochyby vejde do evropských politických dějin a do českých školních učebnic. Před 1500 pozvanými hosty slavnostní řečník apeloval na svědomí občanů a národů střední Evropy. Vyzval k překonání strachů a lží všech odstínů, k znovu- vybudování hospodářského, sociálního a kulturního společenství zemí ležících ve středoevropském prostoru. Havlovo s napětím očekávané vystoupení na salzburské půdě, která je tradičním místem kulturní výměny Západ-Vý- chod, bylo hudebně zarámováno orchestrem České filharmonie pod taktovkou jejího šéfdirigenta Václava Neumanna. Na programu byly skladby Pražana Antonína Dvořáka, solnohradského rodáka A. W. Mozarta a Moravana P. Vranického (jmenovce rakouského spolkového kancléře). Havlova účast vyzdvihla zvláštní charakter letošního festivalu, jenž si připomněl 70. výročí svého vzniku. Řeč prezidenta Havla zapůsobila na posluchače, zejména rakouského původu, jako bomba. Jak je už Havlovým zvykem a nepsanou tradicí, byla jeho promluva brilantní a dramatická formou, náročná a nepohodlná obsahem. Mezinárodně renomovaný »nepolitický politik« znovu a bez váhání vyslovil řadu nepříjemných pravd a zavdal důvod k vášnivým a kontroverzním debatám. V zemích, jež měl Havel při svém »kázání« především na mysli, tj. v Rakousku, v obou částech Německa a v Československu, se mohl leckterý šosák, režimní sou- běženec a oportunistický hospodský stratég cítit proslovem nemile dotčen. »Soukromý host« uspokojil pořadatele v plné míře: ohleduplně a s vervou se vměšoval do vnitřních záležitostí několika států a bez pardonu šlapal na kuří oka vlastní i cizí. Sametová revoluce, přinášející svobodnou diskusi a soutěž protichůdných názorů, odtabuizovala zamlčená politická témata jako kolaboraci s komunisty a REPORTÉR/POLYGON 5/90 Státní bezpečností, udavačství, úplatkářství, ničení životního prostředí a národního zdraví, »vyhnání« Němců atd. Sotva si Čechoslováci doma a ve světě na tyto emociálně zabarvené výrazy trochu zvykli, jsou konfrontováni s dalšími »položkami« trpké bilance dob temna. V Salzburgu se hlava československého státu pustila do frontálního útoku proti ustrašeným »malým duším«, do obecného zúčtování s neblahou minulostí střední Evropy posledních 60 let, do boje s pozůstatky totalitních diktatur všech odrůd. Tato ofenzíva kritického svědomí se přirozeně nemohla omezit na hranice vlastní země, ale musela zahrnout také sousedy. Havlovým velkým pomocníkem, přítelem v nouzi a otcovským rádcem v choulostivých záležitostech se od své březnové pražské návštěvy stal jeho kolega, německý spolkový prezident Richard von Weizsäcker. Oba státníci, kteří tvoří duchovní a morální osu současné Evropy, se vypravili do Salzburgu společně, aby demonstrativ- ním způsobem projevili »respekt vůči rakouskému lidu« a vyvedli Rakousko z mezinárodní izolace, do níž se dostalo nepochopením a trucovitostí svého prezidenta. Nahnědlá minulost prezidenta Wald- heima a jeho strnulý postoj k tragickým dějinám bez osobní lítosti se v souvislosti s Havlovou neoficiální návštěvou stal předmětem spekulací mezinárodního tisku. Celý případ značně zkomplikovaly různé kritické hlasy z Evropy a USA včetně protestu Havlových bojových druhů z Charty 77. Oba státníci se z ošemetné situace dostali šikovným, moudrým a odvážným manévrem. Styk s prvním občanem Rakouské republiky omezili jen na nejnutnější gesta a svůj odmítavý názor sdělili novinářům ve zdvořilých, přátelských a přesto nikoho na pochybách nenechávajících formulacích. Vrcholem čs.-německé »salzburské operace« byla Havlova slova o nutnosti poctivě se vyrovnat s prohřešky minulosti, ve všech dobách a ve všech zemích, s ohledem na historickou pravdu a základní lidská práva. K okolnostem Waldheimovy diplomatické a politické izolace prezident Havel v interview s dopisovatelkou rakouské televize, českou hraběnkou Barbarou Cou- denhove-Kalergi, prohlásil, že mu mezinárodní bojkot rakouského šéfa státu není příjemný, protože se po čase z dobře míněné akce stala formalita, bezduchý rituál. Proto je třeba hledat jiné cesty nápravy než bojkot, který se přežil. Motivem zkoumání minulosti jednotlivců a národů by měla být spravedlnost, ne pomsta. Z toho důvodu se Havel, jako mravokáfce přímý pokračovatel Masarykův, obrátil na adresu všech Waldheimů světa a doporučil jim, aby se přiznali k stínům své minulosti a nesnažili se dodatečně upravit biografie — své i svých národů. Slavnostní projev československého prezidenta v Salzburgu se skládal ze dvou částí: z jeho osobní zprávy o radostech a obtížích úřadu, jenž mu byl národem svěřen, a z obecné úvahy o «absurdním strachu ze svobody«, který dnes prožívají osvobozené národy střední a východní Evropy. Po znovuzvolení za prezidenta republiky v červenci t.r. byl Havel velmi deprimován skutečností, že parlamentními volbami prakticky skončila něžná revoluce, doba krásných snů, a začal všední den, období náročné, odpovědné, ale často nevděčné práce. Od poezie se přešlo k próze! Dostavil se neskutečný pocit, jaký by asi měl Sisyfos, kdyby jeho balvan zůstal ležet na vrcholu kopce a nesvalil se zase dolů. »Život ztratil svůj dosavadní smysl a nového ještě nenabyl.« Při své analýze středoevropského duchovního světa Havel narazil na typické prvky nelehkého života lidí v tomto prostoru: strach z vlastních dějin, zesílený smysl pro ohrožení, absurdní strach z nabyté svobody. Je to zcela nepochopitelné tam, kde jsou moderní dějiny tak zauzlo- vané, kde vznikly všechny evropské katastrofy 20. století, kde je národnostní, kulturní, politická a sociální struktura tak komplikovaná. Protože ohrožené národy a národnosti střední Evropy musely neustále bojovat o svou identitu, byly 5 [pageend5]obavy z budoucnosti úrodnou půdou pro nejrůznější druhy fanatismů a nacionalismů. Vysněná svoboda musela být ve středoevropských zemích vždy těžce vybojována. Po jejím dobytí se však obvykle dostavila jakási kocovina, všeobecný pocit prázdnoty a skepse. Lidé svobodě tak odvykli, že najednou nevědí, co si s ní počít. A proto se jí bojí. K pocitu nejistoty se druží strach z budoucího vývoje: za časů totality byla budoucnost skromná a málo nadějná, ale vypočítatelná, dnes je sice perspektivní, ale značně mlhavá a neurčitelná. Na rozjasněném horizontu života lidu se objevilo celé spektrum nových nebezpečí, od národnostních konfliktů přes ztrátu sociálních jistot až k hrozbě »totální vlády kon- sumu, obchodu a peněz«. Nebezpečí rychlé a bezduché komercializace nového života ve svobodě a demokracii se zdá největší. Podle slov prezidenta ČSFR je strach z dějin ve střední Evropě nejen strachem z budoucnosti, ale také strachem z minulosti. Kdo se bojí toho, co bude, bojí se zpravidla i toho, co bylo. A naopak, kdo se bojí pohlédnout do tváře vlastní minulosti, kde odsunuje nepříjemnou pravdu do pozadí, musí se nutně obávat budoucího vývoje, popř. odhalení pravdy. Ze zkušenosti je známo, že strach z jedné lži plodí jen lež druhou, že stará lež nechrání před novou. Falšovatelé dějin svobodu nikdy nechránili, ale ohrožovali. Představa, že lze dějinami »beztrestně prokličkovat a přepsat si vlastní životopis«, je tradičním produktem sebepřeceňování a neodpověd- nosti některých středoevropských hnutí. Nezpracovaná a nepřekonaná minulost škodí jak jednotlivým občanům tak celým národům, protože plné svobody není tam, kde není plné pravdy. Kdo se vyhýbá podívat se pravdě o sobě do očí, nemůže odpovědně zvládnout současnost, natož budoucnost. Ve střední Evropě žije mnoho větších či menších viníků, kterým nemůže být odpuštěno, dokud se oni sami nepřiznají ke svým činům. »Doznání osvobozuje, pravda zbavuje člověka strachu.« Ti, kteří se pod okovanou botou diktatury pokusili vyslovit pravdu veřejně, pochopit bližního a odpustit mu, si mohli svou víru, toleranci a vnitřní radost zachovat jen proto, že dělali právě to, co dělali. Jinak by museli podlehnout svému zoufalství. Je skutečností, že specifický strach Středoevropanů zavinil mnohá neštěstí a přispěl k rozpoutání řady konfliktů, lokálních i globálních: »strach malých duší ze sebe samých a ze světa vedl k násilí, brutalitě a fanatické nenávisti«. Fenomén strachu ale naštěstí není černobílý, jednorozměrný. Strach neústí jen do zkázy, občas hraje také pozitivní úlohu, budí nové schopnosti. Strach z Boha nebo vlastního svědomí může vyvolat činorodou aktivitu a odvahu pro všední den. Nedostatek sebedůvěry může být »motorem touhy obstát«. Strach ze svobody může lidi naučit svobodu odpovědně využívat. Pochyby o bu- boucnosti mohou národ přinutit k úsilov- né práci pro budoucnost. Pocit životní prázdnoty a ztráta smyslu života se mohou stát všeobecnou pobídkou k hledání nového obsahu lidské existence a práce. ★ ★ ★ Svůj historický projev k občanům střední Evropy zakončil prezident Havel výzvou k postupnému budování »systému vzájemných politických, hospodářských a kulturních vazeb«, který by odstranil všechna potenciální ohrožení, skrytá ve společné budoucnosti, a zbavil národy jejich tradičních strachů. Středoevropský prostor je třeba osvobodit jak od strachu ze lži, tak od strachu z pravdy. Nové a silné evropské sebevědomí pomůže překonat staré předsudky, pochyby a nedůvěry, »pohlédnout za horizonty osobních nebo skupinových zájmů«, překročit současné hranice individuální a kolektivní sobeckosti. ® JAROSLAV LAMBERT ANALÝZA SALZBURGU Jedním ze švýcarských deníků, jejichž postojem k různým aktuálním otázkám se četné světové tiskové agentury často zabývají, je v Curychu vycházející — a během několika minulých let až nápadně doleva klouzající »Tages Anzeiger«. Tomuto časopisu se v jeho vydání z 18. září t.r. podařilo něco, co se na první pohled zdá být naprosto protismyslné, co však při bližším rozboru dané tématiky neodporuje zásadám kritického a logického myšlení. Vídeňský dopisovatel TA, pan Henryk Broder, zde předvedl žurnalistický výkon, jímž zabil dvě mouchy jednou ranou — a tím současně i jednu mouchu dvěma ranami. V prvním případě se jedná o vyřízení dvou témat jedním článkem, a to především o cestu rakouského presidenta Kurta Waldheima do Bagdadu za účelem osvobození Sadamem Husseinem držených rukojmí, dále pak o návštěvu československého presidenta Václava Havla v Salzburgu, resp. o jeho k morálním principům zaměřený projev, který »dík« své nejednoznačné adresnosti může být zapražen do »kočáru« hodnot vysoce pozitivních — stejně tak jako může být i zneužit bezpáteřnými demagogy proti komukoliv, kdo byl zlovolně nařčen z páchání nečestností. V druhém případě se pak jedná o jediné téma, a to o osobu presidenta Waldhei- ma, jehož osobní čest má být »zlikvidována« jednou ranou vypálenou z arsenálu tzv. »Socialistické internacionály«, přičemž druhou ranou vypálenou na týž cíl by měl být podle snah týchž levicových sil zmíněný projev presidenta Havla v Salzburgu. Podle starého českého přísloví »Kdo chce psa bít, hůl si najde«, nemá president Waldheim ve svých státnických počinech mnoho na vybranou, neboť — jak nás historie učí — všecky marxistické hole jsou tak dialekticky pružné, že tlučou oběma konci, a to — jak sám na sobě zakusil Rudla Slánský — i ty, kdož je sami zhotovili. Když rakouský president ze své cesty do Bagdadu s sebou do vlasti přivezl asi stovku svých spoluobčanů, kteří byli drženi jako rukojmí ve spárech slavoma- mem posedlého arabského fanatika Hus- seina, musel za to dostat »výprask« proto, že porušil zásadu »mezinárodní solidarity« . Kdyby býval do Bagdadu z důvodů »mezinárodní solidarity« neletěl, byl by dostal »výprask« za to, že nevyužil svého vlivu u arabských zemí a cynicky ponechal stovku svých vlastních spoluobčanů ohrožených na životech v pařátech novodobého Hitlera. Že se ovšem za podobné porušení mezinárodní solidarity v tomto případě dostalo bývalému presi- dentskému kandidátovi v USA, Jesse Jacksonovi, z Bílého domu nejvyššího uznání, o tom pan Broder a jeho chlebo- dárci nechtějí ničeho slyšet. Bylo svého času natropeno mnoho planého humbuku okolo Waldheimovy osoby ve vztahu k jeho vojenské minulosti v době druhé světové války. První »bomba«, která vyletěla, měla dokázat, že se jako fanatický stoupenec Hitlerovy rasistické politiky spoludopouštěl válečných zločinů na civilním obyvatelstvu na Balkáně. Když se však hlavní »doličný předmět«, mající obviněného jednoznačně usvědčit (jímž byl známý telegram), ukázal být primitivně zfušovaným falsifiká- tem (což bylo chemickou expertisou naděvší pochybnost prokázáno — papír tiskopisu byl vyroben v roce 1953), pak zůstalo už jenom při snaze dokázat mu jeho nacionálně socialistickou minulost. Když však veškeré usilovné snahy i v tomto směru žalostně ztroskotaly, byla nucena ne docela nepředpojatá komise historiků v únoru 1988 vydat nález, v němž se říká, že ve věci nařčeného nelze předložit žádné konkrétní důkazy pro to, že by se byl kdy podílel na páchání válečných zločinů, stejně tak jako i pro to, že by se kdy v oblasti světového názoru angažoval ve prospěch nacionálního socialismu. Toto zjištění by v každém civilisova- REPORTÉR/POLYGON 5/90 6 [pageend6]ném právním řádu — zvláště pak v tom, který se chce před světem presentovat jako čistá humánní demokracie — mělo stačit k tomu, aby nevinně nařčenému byla veřejně udělena plná satisfakce. Ovšem ne tak tomu je u stoupenců světového názoru, prohlašujícího morálku jako záležitost výlučně třídního charakteru. Ti se tak lehce nevzdávají svých nečestných a protidemokratických metod v boji o získání monopolního vlivu v oblasti manipulace veřejného mínění. Když tedy nemohli presidentu Wald- heimovi dokázat jeho vyloženě »hnědou« minulost, pak zbaběle slevují ze svých nadsazených cílů a mluví jenom o minulosti »nahnědlé«. Jejich šosácký »hon na čarodějnice« je ovšem krajně nedůsledný, protože kdyby podle zásady pravděpodobnosti chtěli mezi žijícími státníky hledat bývalé potenciální sympatisanty s na- cionálněsocialistickou ideologií, pak by, vzhledem k jeho rodinnému původu, museli obrátit ostří své bdělé pozornosti v první řadě k osobnosti německého spolkového presidenta von Weizsäckera, jehož otec se po celou dobu trvání Hitlerova režimu těšil tak velké důvěře nacistických pohlavárů, že až do konce války zastával jedno z nej vlivnějších míst v Ribentroppo- vě ministerstvu zahraničí. Ti pak z naší generace, kteří byli za nacistické okupace nasazeni na nucené práce v Německu, se mohou upamatovat, že na propustkách do Německa byl štempl, na němž se stkvěl nacistický »Pleite-Geier« sedící na hakenkrajcu, s legendou »Der Polizeipräsident zu Prag« — a pod ním podpis: von Weizsäcker. Touto poznámkou nechci ani v nej- menším německého spolkového presidenta denuncovat. Sám osobně si jeho lidských kvalit vysoce vážím a při president- ské volbě jsem mu upřímně držel palce, zatímco právě ti, kdo se dnes se zřejmou servilností dovolávají jeho morální autority, se ze všech sil snažili jeho volbě zabránit. A nejen osobu von Weizsäckera se snaží iniciátoři antiwaldheimovské pomlouvačně kampaně zapřáhnout do káry jejich nekalých záměrů. K témuž cíli měl být zneužit i projev a televizní interview čs. presidenta Václava Havla za jeho pobytu v Salzburgu během tam pořádaných »Slavnostních her«. S arogantností typicky marxistickou zde vedl pan Broder z TA rozhovor s presidentem Waldheimem mimo jiné — ale hlavně — na téma: Havlův projev. Politicky zkušený našinec zde však musel nabýt dojmu, jako by šlo spíše o estébácký výslech či o sugestivní otázky, které komunističtí prokurátoři kladli v inscenovaných procesech obžalovaným. Zamýšleným cílem tohoto rozhovoru byla snaha dotazovatele dosáhnout od dotazovaného aspoň náznak doznání, že vztahuje Havlova mravokárná slova na svou osobu. S jakým úspěchem či neúspěchem se tu dota- zovatel z TA setkal, nechť neinformovaný čtenář posoudí z následující přímé citace, jak ji zveřejnil »Tages Anzeiger« : Broder, TA: Četl jsem řeč Václava Havla v Salzburgu. Jsou tam pasáže, o nichž komentá- toři tvrdí, že jsou mířeny proti Vám. Kurt Waldheim: Já je znám. Jde o přepisování životopisu. TA: Přepisování životopisu patří k tradičním středoevropským šíleným ideám; pokouší-li se někdo tak učinit, škodí sobě i svým spoluobčanům. . . . Vztahoval jste tuto pasáž na sebe? K.W.: Zajisté že ne. Já jsem svůj životopis nepřepisoval. TA: Ale v analyze souhlasíte s Havlem, že zacházení s vlastním životopisem musí být velice pečlivé a pravdivé. K.W.: Ano, zajisté, ale já jsem to na sebe nevztahoval, protože on řekl, že ve středoevropském prostoru se věří, že dějiny v této formě je možno přepsat a označil to za šílenou ideu. Ale já to absolutně nepovažuji za něco, co by se vztahovalo na mne, nýbrž na duchovní postoj v našem prostoru. Podívejte se, já jsem rád, že jste se o tom zmínil, tento středoevropský prostor už prodělal strašné. Tolik zatím k Havlovu projevu ve vztahu k osobě presidenta Waldheima. Je velice zajímavé, ba až nápadné, že zatímco se pomocí neadresného projevu Václava Havla v Salzburgu Waldheimovi protivníci snaží hledat jakýkoliv, byť i sebemenší, náznak potenciálního jinotaje, který by bylo možno »přišít« na jejich odpůrce, dovedou na druhé straně zarytě mlčet, pokud jde o jiné velice důležité — a pro jejich záměry nepříjemné — pasáže z Havlova televizního interview s paní Coudenhove-Calergi. A pokud se snad přece zmíněného interview dotknou, pak zůstávají jenom na povrchu věci, aniž by se vůbec snažili o důkladnou analýzu jednotlivostí a ty pak shrnout do celkového rámce všech historických souvislostí. Odkud berou komentátoři všech odstínů červené barvy onu bohorovnou jistotu, že Havlova slova byla adresována výlučně okolnímu světu? Je snad politické okolí presidenta Havla co do mravně-politické minulosti tak bezúhonné a poměry v naší vlasti po stránce národní hygieny na takové úrovni, že si můžeme dovolit všecko to Havlovo moralizování »šoupnout do bot« těm, kterým - podle »mravních kriterií« určitých vlivných elementů z Občanského fóra — nesmíme podat ruku? Kdo takto smýšlí, ten trvá v hlubokém bludu nekritického mesianismu, z něhož by ho měla vyvést Havlova vlastní slova ze salzburského interview: „Prostě není svobody tam, kde není dán průchod plné pravdě. Tak či onak jsme se tu provinili mnozí. Nemůže nám být odpuštěno a nemůže být v našich duších mír, pokud se ke svému provinění aspoň nepřiznáme.” Jenom sám do sebe zahleděný a smysl pro objektivní sebekritiku postrádající snob může zde nevidět, že se president Havel upřímně »bije v prsa« a nad stále narůstajícími politickými problémy, které s sebou přinesla »sametová revoluce«, stejně tak i nad problematickým výsledkem letošních červnových voleb, kajícně doznává: »Mea maxima culpa«. V čem spočívají ta různá provinění, na nichž se Václav Havel spolupodílel? Jak celý vývoj situace ukazuje, dostává pan president zaplaceno pravým, nefalšovaným »komunistickým vděkem« od svých, do Charty 77 infiltrovaných a nevyléčitelně levicově orientovaných »spolubojovníků«, jejichž už přes 40 let známé praktiky mu nyní zřejmě přerůstají přes hlavu. V této souvislosti považuji za účelné připomenout mou vlastní zkušenost s P. Václavem Malým, který jako poctivý, demokraticky smýšlející chartista byl začátkem prosince loňského roku jako pravá ruka Václava Havla v dobách politického zvratu v naší vlasti pozván do Curychu k interview ve švýcarské televizi. Při našem, víceméně důvěrném, přátelském setkání mluvil s nadšením o aktivitě, kterou z Charty vzniklé Občanské fórum ve prospěch demokratizace veřejného života v naší vlasti vyvíjí a uplatňuje. Když jsem se s ním však sešel o dva měsíce později v Praze, neklamně jsem zpozoroval, že jeho dřívější nadšení pro OF bylo již to tam. Sdělil mi, že se s OF rozešel a že jenom zřídkakdy zavítá mezi některé své bývalé spolubojovníky. Na mou otázku po příčině změny jeho postoje k OF mi odpověděl, že prý se někteří vlivní jedinci v OF snažili »navěsit« na něj určité politické funkce, které by nebyly slučitelné s jeho životním posláním křesťanského kněze. Při pohledu na světonázorové složení Charty a OF toto pro člověka zkušeného v čs. politickém životě nepochybně znamená, že se v OF etablovaní »bývalí« komunisté snažili podle receptu svých předchůdců z roku 1945 udělat si z P. Václava Malého svého nového Plojhara. Není třeba ani zlomek vteřiny zapochybovat o tom, že to, co mi P. Malý sdělil pouze v náznacích, bylo v plné šíři a jasnosti předmětem jednání mezi ním a presidentem Havlem při zdůvodňování jeho odchodu z OF. Přesto, že nemůže být pochyb o tom, že byl o těchto levičáckých tendencích v Chartě a OF informován, šel pan president ve službě svým ideově pochybným »spolubojovníkům« tak daleko vstříc, že se nechal zneužít jako předvolební volavka pro jejich ještě pochybnější cíle. Jejich hlavní volební slogan zněl: „Politické strany jsou pro straníky — OF je pro všechny.” V jaké nápadné shodě s tímto sloganem zní Havlova naléhavá výzva k voličům: „Nevolte politické strany, volte osobnosti!” Dále pak, v případě »Bartončík«, namísto aby pan president odsoudil nepopiratelně zákeřné porušení volebního zákona pomocí Čs. televize a aby zakázal jakoukoliv polemiku na toto téma do doby, dokud nebudou předloženy naprosto spolehlivé důkazy o Bartončíkově činnosti placeného konfidenta StB, postavil se nejvyšší ústavní činitel republiky jednoznačně na stranu porušovatelů volebního zákona, právě těch porušovatelů zákona, jejichž rudá minulost i současné ideové zaměření, z minulosti stále hluboce zakořeněné, nejsou žádným veřejným tajemstvím. REPORTÉR/POLYGON 5/90 7 [pageend7]Přitěžující okolností, která svědčí o jejich pohrdání takovým lidským statkem, jakým je osobní čest, je okolnost, že se neštítili, ve snaze zlikvidovat nepohodlného politického odpůrce, uzavřít komplot se zdiskreditovaným estébákem. Pan president v tomto tragickém případě svým doslovným prohlášením, vysloveným těsně před zahájením voleb: „Znovu zdůrazňuji ... , že náměstek federálního ministra vnitra, Jan Ruml, se těší mé plné důvěře, vím o jeho naprosté nestrannosti a čestnosti. ... Totéž platí i o generálním prokurátorovi Pavlu Rychetském. Ke svému jednání ... se cítím být zavázán úkolem, který jsem převzal při zvolení presidentem ČSFR, totiž garantovat svobodu voleb a chránit morální ethos ...”, jednoznačně porušil zásadu presumpce neviny a tím postavil své státnické schopnosti v pochybnost. Jaká to cynická ironie vnitřních protiřečení! Tolerováním porušení volebního zákona a podporou individuí používajících krajně nečestných metod chtěl pan president »garantovat svobodu voleb a morální ethos«. To zní asi tak přesvědčivě, jako kdyby se usvědčený žhář před soudem obhajoval tvrzením, že sousedovi zapálil chalupu proto, aby ji uchránil před požárem. Ne, Václav Havel v době voleb nebyl presidentem, který patří celému národu, nýbrž nechal svůj velký morální kredit, jemuž se v národě těšil, zneužít svými pochybnými přáteli ve prospěch úzkých partajních zájmů jednoho voličského seskupení. Následky jeho státnické nezkušenosti na sebe nenechaly dlouho čekat. Jak jsme toho byli svědky v televizním vysílání ARD (1.program německé televize - pozn. red.) dne 8. října t.r., někdejší důvěra v representanty OF neodvolatelně rychle mizí a prostých lidí se stále naléhavěji zmocňuje pocit, že byli podvedeni. Ano, pan president Havel měl nepochybný důvod k tomu, aby se v Salzburgu bil v prsa a mluvil zde i o svém vlastním provinění. A tento pocit provinění se musí v jeho svědomí ozývat se stejnou naléhavostí, s jakou už po dobu čtyř měsíců probíhá dosud bezvýsledné shánění věrohodných usvědčujících materiálů proti dr. Bartončíkovi. Bývá zvykem všech inteligentních a slušných lidí, že se omluví všem, které kdy v ukvapení bez konkrétních důkazů nařkli z nečestného jednání. Tím spíše to platí o těch, kdož až dosud nepotvrzené pomluvy o dr. Bartončíkovi servírovali veřejnosti prostřednictvím tisku či jiných veřejných sdělovacích medií jako nečestnosti jednoznačně prokázané. Ale, jak jsem už předeslal, něco takového, jako je masarykovská úcta k lidské osobnosti, lze očekávat jen od čestných a slušných lidí. Vraťme se však k salzburskému interview. Je skutečně jednoznačně jasné, že Havlovy zmínky o přepisování vlastního životopisu byly adresovány výlučně Kurtu Waldheimovi? Přihlédneme-li k citátům, které rudí, či narudlí komentátoři zavile zamlčují, jako např. vpředu uvedený citát o spoluprovinění mnohých, nebo o tom, že Kurt Waldheim se stal zástupnou obětí, a uspořádáme-li některé jednotlivé citáty vyslovené Václavem Havlem do určité chronologie, můžeme dostat obraz naprosto odlišný od onoho, který by ti, kdo sami nemají čisté svědomí, chtěli vidět. President Havel např. doslovně prohlásil: „Já jsem dostal nesčetné dopisy, které se vyslovovaly proti tomu, abych do Salzburgu vůbec jezdil, že se setkání s Vaším presidentem nevyhnu... Zvláště musím vzít ohled na hlasy mých přátel-spolubo- jovníků z Charty 77. Oni měli obavy, zda tím nestavím v pochybnost ideály našeho občanského hnutí, naší revoluce a naší současné politiky. Přesto jsem nakonec dospěl k názoru, že sem mám přijet. Měl jsem pro to některé důvody, o nichž se zde v jednotlivostech nechci zmiňovat,..” Co je to asi za důvody a jaký je stupeň jejich delikátnosti, že takový rozhodný bojovník za »celou pravdu« o nich nechce veřejně mluvit? Nesouvisí zde snad diskrétnost pana presidenta přímo s morálním profilem některých jeho »spolubojovníků« z Charty 77? Co je to vůbec za lidi a jaká je jejich, resp. mnohých z nich, politická minulost? Myslím, že jako nejtypičtější příklad pro posouzení charakteru těch, kdož mají strach, aby si V. Havel »neušpinil ruku« tím, že ji podá »zakuklenému nacistovi s nečestnou minulostí«, by nám mohl posloužit zpětný pohled do ještě poměrně nedávné minulosti muže, který si coby chartista, vedle Václava Havla, získal nejvyšší míru mezinárodního respektu. Tím mužem je prof. Jiří Hájek, jehož politickou dráhu ve zkratce lze popsat následovně: narozen 1913. Od 1939 do 1945 v nacistickém koncentračním táboře. Roku 1945 se stal poslancem za sociál- ně-demokratickou stranu. V době února 1948 se po boku Zd. Fierlingera aktivně podílel na uskutečnění komunistického puče. Po účasti na násilném »sjednocení« soc. dem. s KSC od června 1948 členem KSČ a poslancem NS za KSČ. 1952 až 1955 předsedou zahraničně-politické- ho výboru parlamentu, 1955-1958 velvyslancem ve Velké Britanii. 1958-1962 náměstkem ministra zahraničí. 1962-1965 velvyslancem a stálým čs. zástupcem u OSN v New Yorku. 1965-1967 ministrem školství a kultury. — Po okupaci ČSSR sovětskou armádou vystoupil před Bezpečnostní radou OSN s obžalobou invaze. 1969 zbaven členství v KSČ. 1977 pode- psal Chartu 77. Jak je tedy z výšeuvedeného stručného přehledu zřejmé, mohl by jenom notorický politický idiot uvěřit, že někdo z těch, kterým zločinecká organizace zvaná »Komunistická strana Československa«, dopomáhala k získání tak vysokých a výnosných státních sinekur, nebyl zavázán nejenom spoluprací s čs. StB, ale — vzhledem k mezinárodnímu měřítku svěřených funkcí — i spoluprací s vrahy ze stalinské KGB. Pokud se pamatuji, o Hájkově morálním profilu vážně pochyboval už dlouho před únorem 1948 Pavel Tigrid, který na stránkách časopisu »Vývoj« s tímto komunistickým oportunistou vedl ostré polemiky na téma »politická etika« — a který mi v našem soukromém přátelském rozhovoru v r. 1947 sdělil, že se s tímto člověkem zná už od dob jejich raného mládí ze sportovního klubu a že od něho nelze očekávat v honbě za kariérou žádné morální zábrany. Ostatně, o Hájkovi nemluvil nikterak v dobrém během svého věznění ani Bohumil Laušman, který se jistě předtím, než byl svými vězniteli otráven jedovatými cigaretami, svému spoluvězni Š. Pagáčovi postěžoval, že mu esté- báci při pokusech zlomit jeho politickou páteř i vůli dávali vedle Fierlingera právě Hájka za vzor. Nemyslel snad president Havel prvořadě na Jiřího Hájka a všechny ostatní jemu podobné, do Charty infiltrované, »bývalé« komunisty v oné části interview, ve které prakticky - ať už se to komu líbí či nelíbí _ — dává Kurtu Waldheimovi plnou satisfakci, když doslovně říká: „Zdá se mi, že se Váš pan president stal jakousi zástupnou obětí, kdy mnoho lidí, kteří sami nemají svědomí nejčistší, si potřebují najít svůj objekt, svůj hromosvod, na kterém si mohou kompensovat něco ze svého vlastního špatného svědomí.”? Neměl snad president Havel na mysli právě intensivní snahy týchž levých elementů v Chartě (a těch je tam rozhodně víc a s podstatně větším vlivem, než by se mohl domnívat nějaký politický naivka, vidící v OF jenom jednoho popleteného trockistu), když říká: „ ... Nevěřím, že bychom k průchodu pravdy museli hledat obětní beránky, kterým bychom nesměli podat ruku, zatímco jiným, kteří mají mnohem temnější skvrny na svém běhu života, bychom ruku podat směli.”? V tomto smyslu bychom mohli pokračovat v analyze různých momentů ze Salzburgu ještě dále a jistě bychom mohli — k nelibosti všech pokryteckých rádoby- moralistů — najít dostatek věrohodných argumentů, hovořících ve prospěch obhajoby osobní cti Kurta Waldheima. Pro mne není pochybností o tom, že proti konstrukci jasně předpojatého protiwald- heimovského stanoviska curyšského deníku »Tages Anzeiger« můžeme jako alternativu postavit následující konstrukci: Charta 77 a její »ovoce« OF se v důsledku aktivit interních levicových elementů nepochybně nalézají v hluboké politické i morální krisi, což m.j. potvrdilo už zmíněné televizní vysílání ARD z 8. října. Pan president Havel si stačil podstatně později než P. Václav Malý uvědomit, že měl sehrát v dramatu »Cesta k znovuna- bytí monopolní moci«, režírovaném současnými do Charty infiltrovanými absolventy Gottwaldovy pučistické školy tutéž roli, jakou kdysi bývalá moskevská emigrace podle návrhu J.V. Stalina přisoudila presidentu Benešovi. Situace došla v poslední době tak daleko, že t.zv. »přátelé- -spolubojovníci« z Charty si byli naprosto jisti, že se jim už podařilo udělat ši z pana presidenta Havla takového svého »pacholka«, jako si — podle vyjádření Jana Masaryka — jejich učitel Stalin udělal z Eduarda Beneše či z Jana Masaryka, — »pacholka«, kterému mohou poručit, kam smí a kam nesmí jet, či komu smí a komu nesmí 8 REPORTÉR/POLYGON 5/90 [pageend8]podat ruku. Leč ve svém odhadu míry manipulovatelnosti až do nedávné doby slepě důvěřivého presidenta se šeredně přepočítali. On jim dovedl říci v příhodné chvíli své rozhodné NE — a jak se zdá, se všemi z toho plynoucími důsledky, jejichž dalekosáhlost zůstává prozatím pro další politický vývoj v naší vlasti otevřenou otázkou. Jak se bude dál, pod absolutní vládou OF, kvalitativně vyvíjet naše demokracie? A jaký přívlastek je možno dát takové demokracii, ve které vrátný v hlavním sídle Občanského fóra na otázku reportéra zahraniční televizní agentury, »Co si myslíte o OF?«, přes veškeré ujišťování, že nemá strach, odpoví: „Jo, to by bylo něco pro vás, ale když vám něco řeknu, tak ne před kamerou a ne do mikrofonu. Potom, potom — pak vám to řeknu.” Není snad taková demokracie podle poměrů v OF doslova a dopísmene »demokracií fórovou«? Pan president Havel mnoho mluvil o odvaze podívat se do tváře své vlastní minulosti. On se jistě nemusí za svou těžkou minulost dítěte politického vězně stydět. Ba právě naopak, může být na ni zrovna tak hrdý jako na svého otce, který bezpochyby ve zkouškách čs. GULAGu se ctí obstál. A právě pro všechny ty ústrky, kterých ve svých školáckých létech zakusil víc než dost — a pro všechna ta léta, která strávil v celách komunistických věznic ve svém mužném věku —, má nejenom morální legitimaci, ale přímo povinnost, aby se obrátil na adresu všech Hájků světa a doporučil jim, aby se přiznali ke stínům své minulosti a nesnažili se dodatečně stavět do póz bojovníků za svobodu svého národa. Pan president Havel má bezpochyby »po stránce kádrové« dobrý rodokmen. Avšak bývalí spoluvězňové jeho otce z kruhu mých přátel si nedovedou vysvětlit, proč se jeho úspěšný syn o tom až dosud na veřejnosti nezmínil. Bylo by skutečně velice smutnou záležitostí, kdyby zamlčoval vězeňskou minulost svého otce jenom z obavy, aby si snad nerozhněval ony své »přátele-spolubojovníky« z Charty 77, kteří se za dob stalinské hrůzovlády ještě coby uvědomělí komunisté koncipováním či podpisováním různých rezolucí proti »rozvratníkům« spoluzasloužili — každý svou mírou — o jeho vězeňský osud. VLADIMÍR VALENTA SAMETOVÁ REVOLUCE - PŘEVRAT - PUČ ? Když jsem odjížděl letos v polovině března z Prahy, myslel jsem, že všemu rozumím. Hlavně tomu, jak to je s tou revolucí. Teprve po návratu do Kanady jsem si mohl přečíst článek Jiřiny Šiklové v Proměnách (27.1.1990) o šedé zóně v Československu, psaný ještě v době, kdy jen nenapravitelný optimista si mohl myslet, že konec komunistického režimu je tak blízko. Pochopitelně, už v Praze jsem narazil na pojem »šedá zóna« a byl jsem tak přesvědčen, že ten pojem chápu, že jsem se ani nezeptal, co to přesně znamená a nedal jsem si jej definovat. Proto raději uvedu »šedou zónu« hned na počátku citátem autorky: Termín »šedá zóna « snad poprvé v tomto smyslu použili v oboru historiografie ... k označení historiků, kteří zůstali »ve struktuře«, tedy ve vědeckých ústavech a na vysokých školách, a přesto zůstali ve spojení se svými bývalými kolegy, vyloučenými při čistkách po roce 1968, a kteří byli ochotni se s nimi stýkat, diskutovat a případně jim i pomáhat. Dnes tímto termínem označujeme mnohem širší skupinu lidí, skupinu, která má a zvláště bude mít nesmírný význam při dalších předpokládaných změnách této společnosti. Lidé ze »šedé zóny« totiž jsou a mohou být partnerem nejen disidentů (tedy opozice), ale - dle mého názoru - i těm, kdo převezmou vedení této společnosti... Šedá barva je tak »trochu špinavá«. Ano, špinavá. Pochopil jsem, že Jiřina Šiklová je vlastně ideoložkou »sametové revoluce«. Je to pro mne trochu zklamání. Jakkoliv každý, dříve nebo později, očekával pád komunistického režimu — i článek Jiřiny Šiklové je z té doby —, překvapením bylo, jak to šlo rychle. Proto jsem předpokládal, že »sametovost« revoluce byla založena více na ušlechtilých emocích než na rozumové úvaze, neřku-li spekulaci. Už jednou jsme měli něco podobného: státní převrat 28. října 1918 řízený Antonínem Švehlou a dalšími »muži 28. října«, které ponechal v Praze Karel Kramář, předurčený ministerský předseda čs. vlády — také netušící, že to přijde tak brzo —, jenž odjel do Ženevy jednat s Eduardem Benešem a prozatímní exilovou vládou. A i tenkrát bylo hrdou zkušeností 28. října 1918, že netekla ani kapka krve, což později donekonečna pranýřovaly levicové kabarety. Přirovnání sametové revoluce k převratu z 28.X, 1918 napadá mnohé lidi. Šlo rovněž o vymanění se ze sevření zpáteč- nického impéria. Jako kdysi v Rakousku- Uhersku, nazývaném svými poddanými »žalář národů«, se jednalo o politické manévrování s místodržitelstvím represen- tujícím imperiálni moc, která měla »hlavu v pejru« z věcí pro ni mnohem důležitějších, než byly naše pražské problémy. A sametová revoluce v Praze sama připomínala převrat z r. 1918 i tím, že věděla o hlubokých sociálních a ekonomických krizích, ale vyžívala se především, a správně, v boji za to, co bylo zásadním předpokladem: státní nezávislost a samostatnost národů, které žijí na území republiky. Ostatní »jak na to« se přenechávalo budoucnosti se slibem větší sociální spravedlnosti pro všechny. Co je, na rozdíl od převratu z 28. X. 1918, nového, je to, co bylo pro mne novinkou a co přičítám nyní na vrub J. Šiklové a její takticko-ideologické poučce o šedé zóně, Až dosud mne nenapadlo, že Havlova jednání o převzetí vlády, jimiž byla komunistická strana odstavena od moci, byla vedena s takovou okamžitou suverenitou proto, že na to byl promyšlený plán. Myslel jsem, že tato suverenita byla dána vzbouřivším se lidem, který stál pod okny. A že to byl kompromis, kde Havel mohl prosadit jen určitý počet svých stoupenců proti přijatelným reprezentantům starého režimu. Nikoli, že oni reprezentanti starého režimu byla ta »šedá zóna - ano, špinavá«. Asi tomu tak bylo: kam jinam lze počítat ministerského předsedu Čalfu, ministry Dlouhého, Komárka, Klause a další? Oni totiž jsou a mohou být partnerem nejen disidentů (tedy opozice), ale - dle mého názoru - i těch, kdo převezmou vedení této společnosti... - opakuji poučku J. Šiklové. Ale mně nejde o morální vyhodnocení osudově rozhodující a historicky vynikající události. Předem připravený plán k něčemu, co pak vypadá jako improvizace, je to nejlepší, co se může na divadle přihodit. Mně jde o něco docela jiného. Revoluce jsou neseny ideami, které vyjadřují naděje lidu. Touhu po sociální spravedlnosti, například. I Masarykova revoluce za osvobození našich národů v nezávislém, samostatném státě měla silný sociální podtext. Také ovšem americká a francozská. Ale všechny tyto revoluce měly dán jeden fakt: chtěly nejen budovat a i rozšířit širokou ekonomickou základnu a společenskou vrstvu těch, kteří dávali národu nejen chléb a sůl, ale i talíře, nože a vidličky. Jejich zájem a zájem revoluce šel ruku v ruce. Lenin ve své revoluci vycházel z falešného předpokladu a zmýlil se v tom, kdo a co vlastně dává ten chléb, talíře, nože a vidličky na stůl. Neboť masy dělníků jsou neschopny rozvoje bez řídícího elánu jedinců, bez individuelní iniciativy těch, kteří mají za cíl domoci se svým podnikatelským talentem jak svého osobního uplatnění, tak i osobního blahobytu, a ne sloužit politickým ideám, které mají v záměru je zlikvidovat. Když Lenin uviděl svůj omyl, a neměl odvahu se přiznat k omylu, pokusil se lstí vlákat do svých sítí soukromou iniciativu. REPORTÉR/POLYGON 5/90 9 [pageend9]Stalin, který viděl, že NEP i tak povede k likvidaci bolševismu, tomu udělal konec a zvolil raději náhražku toho, co je skutečným motorem společnosti: angažoval »šedou zónu«. Stalin správně - spekuloval, že nevzdělanci a primitivové u moci mají vždycky velké potěšení z toho, když mohou pokořit někoho, kdo svým rozumem se vyšvihl nad ně a je schopen kdykoli je překonat v jakémkoli zápase, kde nestačí jen fysická síla. Jako by tušili, že existuje ještě něco více než rozvinutý rozum, co ti, kteří pracují mozkem potřebují ke svému plnému fungování. Správně usuzují, že mravnost, morálka, láska k pravdě je neodlučitelnou součástí intelektuální činnosti a že když zbaví inteligentního člověka této mravnosti, když jej odnaučí lásce k pravdě a přinutí ke zradě ideálů, na nichž je vybudována jeho vzdělanost, že přemění takového člověka ve stroj, podobný těm, do nichž byli předěláni oni ve svých fabrikách. Přemění jej v kastráta, kde jeho chytrost mu nebude nic platná. V jakýsi komputr, kde nehrozí »zrada vzdělance« — neboť: co do něj strčíš, to z něj vypadne. A to je kvalitativní podstata »šedé zóny« : Lidé ze »šedé zóny« nemají vlastní program, vyznání, ani specifické cíle, píše J. Šiklová. Často jsou otevřenější vůči disidentům než vůči sobě navzájem. Formálně jsou začleněni do »struktury«, více méně plní požadavky i kriteria kladená na kádry totalitním státem; politickými postoji se však řadí k opozici a považují ji za svoji referenční skupinu. Zajisté, dnes je možno jim důvěřovat. I když slova J. Šiklové »Často jsou otevřenější vůči disidentům než vůči sobě navzájem« spíše napovídají, že oni sami o sobě tak vysoké mínění nemají. Vědí toho asi více o propastech lidského nitra, které bylo naťuknuto soudružským pohovorem s kádrováky, a proto raději sobě samým, i sobě podobným, nevěří. Tady ale nejde o mravní analýzu. Jde o osud revoluce. Osud převratu, nekrvavého a milostivého. Pro ně jsou třeba spojenci. Nejen občané na ulicích, ale hlavně ti, kteří jsou schopni dát státní mašinu do chodu. Havel na to najal »šedou zónu« přesně tak, jak to Jiřina Šiklová ještě před revolucí napsala. Vidíme, že to funguje. I pražské metro jezdilo dlouhé měsíce po Gottwaldově mostě, protože byl důležitější fakt, že přejmenování jediné stanice metra by prý stálo čtvrt milionu korun, než prezidentova poznámka: Máme dobře fungující metro s hloupými názvy. Občané touží ne-li po blahobytu, tak alespoň po slušném životě. Chtějí, aby ostatní lidé okolo nich měli aspoň tolik, aby nemuseli závidět a oni se nemuseli za svůj stát stydět. To jsou samozřejmosti v civilizovaných státech a státy do toho dávají hodně peněz, aby tato přání uspokojily. Zato si berou více daní od těch, kteří na to mají. Nebo si na to půjčují peníze od svých občanů nebo i na mezinárodním trhu. Říká se tomu »Welfare state« — dobročinný stát. Každopádně jsou k tomu třeba peníze nebo aspoň bankovní kredit, důvěra. Ale kdo může věřit dnešnímu Československu, které zápasí o pomlčku s výhrůžkami o odtrhnutí třetiny území, a se »šedou zónou«, která umí řídit fabriky, o jejichž výrobky nikdo nestojí? Kde je program sametové revoluce? A co je to za program? Nevěřím, že vůdci revoluce mohou z dnešní socialistické, na pokraji bankrotu stojící, republiky udělat »welfare state« . Obávám se, že nasazení »šedé zóny« napovídá, že jde opět o marnou snahu zlidštit, co je neschopno života bez požírání vlastních dětí. Pokusit se opět o socialismus s lidskou tváří, který měl už jednou to štěstí, že mu Brežněv nedal šanci — a tak může o něm tvrdit, kdo co chce. Že jde o pokus o sociální spravedlnost na vymrskaném poli, kde kráva, která musí tahat celé dny pluh, musí ještě dojit jako siementhálská dojnice. Nechce se toho příliš? Kde je představivost, prostor pro nové mozky? — Ná co? Je tu šedá zóna! Ta má vědomí i zkušenosti. Kde je vůle se obětovat? — Ale na co se obětovat, když státní mašinérie není nesena novými ideami? Kde je odvaha riskovat? — To šedá zóna neumí, a proto dneska každý vrtí hlavou nad tím, že se pořád nic neděje. Revoluce čekala nejdříve až jak dopadnou volby. Pak namísto činů odlétla k mon. A dodnes se čeká na skutky, které by ospravedlnily zdražení a daly perspektivy nového života. Z dějin revolucí vidíme, že vždy nepřežilo to, co mělo v sobě naději na lepší život. Jen to, co bylo podloženo schopností uživit lidi. Spravedlnosti sociální se nikdo nenajedl, když nebylo možno nic dát na stůl. A chléb a máslo, nasycenost a blahobyt umožňují ty síly, které umí více než se postavit ke stroji nebo posadit se za kancelářský stůl. Ty síly je nutno hledat, těm je třeba dát podíl na účasti na řízení státu, ne jenom živnostenské povolení nebo příděl vázaných surovin. Budoucnost republiky je odvislá nejen od nových ideálů, ale také podnětů, iniciativy a podnikatelské odvahy. To se však nezrodí v hlavách šedé zóny, protože to tam nikdo nedal. K tomu se šedá zóna neodváží, protože ji nejen Husák a Jakeš, ale už i Gottwald a Slánský vymiškovali. To nám nevymluví ani nikdo z těch, kdo pro nás byli šedou zónou v šedesátých létech a jejichž rad se dnes přidržuje dnešní vedení státu. Je čas to pochopit a podle toho se zařídit. Pro letošní volby se promeškala demonstrace jednoty národa proti bolševismu proto, že sametová revoluce sama zešedla. Tím, jak se málo změnilo, se uvedla do podezření, že jde snad jen o puč — o přezetí moci ve státě, který zůstane v podstatě takovým, jakým byl posledních čtyřicet let. Proto také lidé volili jinak, rozdrobe- ně. Více než 30% voličů nemá ve sněmovnách to zastoupení, jaké volili v červnových volbách. Progresivnost nadiktované zásady, že žádná politická strana, která nedostane 5% hlasů, se nedostane do parlamentu, se projevila jako nedemokratický diktát těch, kteří žádnou legitimaci k určování, co je demokratické, nemají. Třetina národa je tedy na tom v tomto smyslu jako před listopadem 1989. Volby zrodily staronovou vládu »šedé zóny«, posílenou o několik nevýznamných nováčků, a i ti mají blízko k »šedé« minulosti. Nebo k rudé. Je to vláda bezradná. Ani si není jista, zda má vládnout nebo jen »koordinovat« federaci. Jaké reformy můžeme od ní Čekat? Asi 80% zvolených členů parlamentu za Občanské fórum jsou bývalí komunisté — bylo mi řečeno. Ne jen »šedá zóna«, ale i lidé, kteří si svoje užili za to, že neuznali sovětskou okupaci. Mnozí se rozešli se svými politickými ideami, které nadělaly mnoho zla i bez Brežněva. Jiní, jako Alexander Dubček, na svém komunismu trvají a veřejně se k němu hlásí při přijímání čestných doktorátů na zahraničních universitách. Ale z oněch 20% poslanců Občanského fóra, kteří nebyli ani šedí ani rudí, kolik se jich octlo dnes ve významném postavení? Kolik z nich může, a je schopno, prosazovat nové ideje? Jde o stagnaci velmi nebezpečnou. Politický život se nerovná životu, kde osobní přátelství je zárukou úspěchu. Pochybení, nebo neschopnost, vytvářet politická společenství s jinými demokratickými politickými stranami, ať jsou v parlamentě nebo se tam pro nedostatečnou přípravu nedostaly, vytváří politickou sterilitu. Demokracie není, když opozici musí suplovat tisk, protože ve sněmovnách je ticho od té doby, co si tam odhlasovali platy. To je jen chvályhodná svoboda slova, které se však nikdo nenají. Demokratická konfrontace názorů nemůže být nahrazena profesionálními ruti- néry, vyznačujícími se především tím, že uměli ze všeho vyklouznout a byli vždy ochotni udělat to, co jim bylo řečeno. Ani těmi, kteří jsou doktory od sociální vědy, o níž je prokázáno, že je to snůška pitomostí. Ze své vlastní vůle a poznání jsme se v exilu dávno rozhodli, že proces politické obrody československého státu musí přijít zevnitř, ze strany těch, kteří prožili doma oněch dvacetdva let sovětské normalizace. Nechtěli jsme, aby se opakovaly omyly předchozích exilů. Nemluvě o tom, že po tak dlouhé době exil na to ani neměl »tělo«. Nechtěli jsme se »do toho« míchat, ale asi nás překvapilo, jak s námi ani nikdo nepočítá. Jak nechtějí ani poradit, ale jen zatleskat. Jenže i to je pouhé zdání. Ti, kdo by s námi chtěli počítat, jsou dodnes odstaveni na vedlejších kolejích a mají to dál do centra pražské moci než třeba my z Kanady. A nemají ani exilový tisk, kde 10 REPORTÉR/POLYGON 5/90 [pageend10]PAVEL STILLER RŮŽOVÉ NEBO ČERNÉ BRÝLE ? Při čtení repliky Jaroslava Lamberta »Šťastnou cestu, republiko!« (Reportér 4/90) na mou analýzu čs. voleb »Vítězství svobody a slušnosti« (Národní politika 7/90) jsem se neubránil dojmu, že celá filipika je nedorozumění, donkichot- ský boj s větrnými mlýny, které si autor podkládá. Jak z mého článku vyplývá, je vítězstvím svobody a slušnosti míněno vítězství celé čs. společnosti nad extrémistickými silami minulosti a převážně důstojný průběh volební kampaně, ne tedy vítězství Občanského fóra nad ostatními stranami a aféry okolo něho. Vycházejíce ze stejných faktů, lišíme se, pan Lambert a já, v jejich interpretaci. Názory v západním tisku na výsledky čs. voleb jsou bezpochyby diferencované a na různém stupni kritičnosti. Podle linie listů lze najít citáty každému autorovi vyhovující. Jejich celkový tenor je však jednoznačně pozitivní a obdivný, právě s ohledem na potíže u sousedů a na známá úskalí bolestného přechodu od totalitních struktur k demokratickým. Pan Lambert »nenechává čtenáře ve vší skromnosti tušit«, že právě v Curychu existuje vedle jím citovaného týdeníku »Die Weltwoche« neméně kvalifikovaný deník, totiž »Neue Zürcher Zeitung«. Jako dalších pramenů jsem použil pařížský »Le Monde«, mnichovské »Süddeutsche Zeitung«, londýnské a newyorské »Times«. Myslím, že uvedené světové deníky jsou dostatečně objektivní, aby se nemusely starat o svou »světonázorovou orientaci« . Citát Pavla Tigrida není nutno odněkud »vytrhávat«, je to jeho mínění bez příkras a vytáček, vyslovené po volbách v záslužných analýzách Svobodné Evropy. Ctím intelektuální hlavu československého exilu stejně upřímně jako J. Lambert. Pavel Tigrid je realista s velkým smyslem pro dějinné souvislosti. Rád a odvážně říká také nepříjemné pravdy. Ne- zapadají-li jeho slova do koncepce černých brýlí, které si J. Lambert nasadil, mohu autoru polemiky sotva pomoci. Je zajímavé, že jsem příliš »optimistický« tam, kde se to panu Lambertovi z ideologických důvodů nehodí (vítězství Občanského fóra) a naopak nadměrně »kritický« tam, kde se dotýkám existu- jícího a bolavého problému (východní Německo). Na OF je přece podstatné to, co chce v konsensu s většinou národa realizovat (sociální tržní hospodářství bez jakékoli varianty socialismu, úplnou privatizaci, morální obrodu lidu) a ne to, co hlásá nějaký popletený trockista. Snahy malých skupin v OF zatlačit ho do levicového rohu je samozřejmě zapotřebí bedlivě sledovat, ale kdo P. Uhloví dnes, po všech zkušenostech, sedne na lep, je sám vinen. Zatím není třeba pochybovat o rozumu a rozvaze vedoucích mužů a žen OF. Pokud jde o volby v NDR, tam se dala na »útěk dopředu«, tj. do iluzí o rychlém a hlavně bezpracném blahobytu, spíše značná část obyvatelstva než pár bezvýznamných křiklounů z levého křídla Nového fóra. Trapné vystřízlivění z nerealistických snů a hluboké zklamání z dile- tantismu všech politických stran (zejména horlivců z DSU), neorganicky naroubovaných z Bonnu a Mnichova, na sebe nedalo dlouho čekat. Já jsem měl ovšem na mysli nejen poctivce z Nového fóra a dalších hnutí, ale především celou řadu skromných hrdinů převratu, např. skupinu okolo statečného dirigenta Kurta Masura, jenž zabránil Honeckerovu tankovému masakru à la Peking v Lipsku. Je známo, že Masur, nepohodlný establišmentu ve východním i západním Německu, se na pokyn z Bonnu a východního Berlína nesměl stát »NDR-Havlem«. Pan Lambert, poněkud zahořklý volič na straně opozice, není spokojen s rozhodnutím čs. lidu ve volbách. Na to má právo. Ve vítězství OF a VPN vidí paralelu k »zmanipulovaným« volbám 1946 a pochybným praktikám Národní fronty. Průměrného občana ČSFR pokládá za politicky nezralého, »zeleného«. Podle jeho slov je »bezradný« národ vydán na pospas demagogům, politickým dobrodruhům a lovcům v kalných vodách. Jistě se i takoví u nás najdou. Ačkoliv v mnohém detailu s námitkami Jaroslava Lamberta souhlasím, nemohu přejít jeho subjektivní, jednostranné a neúplné argumenty ve věci samé. Jako kompliment chápu, když mi vyčítá přílišnou objektivitu a optimismus. V dobách »chaotických kvasů« je zdravá skepse na místě, je opravdu těžké situaci nestranně a nestranícky posoudit. Každý se o to musí snažit ze svých sil. Dnes je idea OF, která sdružuje konzervativní, liberální a levicové proudy středu právě to, co potřebujeme, co je vůbec za daných okolností možné. Čas na to, aby se v klidu utvořily a profilovaly opravdové politické strany, jsme neměli, neměl je nikdo ve střední Evropě. Na Západě i na Východě, zvláště v kruzích napravo od středu, se málo respektuje skutečnost, že diktatury sice přes noc zmizely, ale nebyly nahrazeny plně fungujícími a zažitými demokraciemi. Pochopitelné přání, aby se stal zázrak, je zde otcem myšlenky. Zázrak se může podařit, v tom jsem optimistou, když se bude pro něj cílevědomě a tvrdě pracovat. Ve všech bývalých satelitních zemích začala hra na a o demokracii s dosud různými výsledky. Formálně je ná tom Československo zatím nejlépe, ale i tam je »výchova k demokracii a slušnosti« (Masaryk) v plenkách. Kritizovat první nesmělé krůčky nové československé demokracie z hlediska předválečné republiky či etablovaných systémů na Západě je možné a nutné, ale je třeba přitom vždy dbát měřítka poměr- nosti: z dítěte bude jednou dospělý, kojenec jím ale při nejlepší vůli ještě být nemůže. Proto důvěřujme »nezralému« lidu, dopřejme mu dětské nemoci. To ho posílí. V exilových diskusích se často setkávám s názorem, že v ČSFR jde vše pomalu, že to a ono ještě neodpovídá hotovým představám kritiků ze Západu. Všeobecně se podceňují obtíže přechodu od brutální diktatury ke spořádanému státu. Různé lži, iluze a falešné představy budou přece ještě dlouho strašit v hlavách lidí, budou je svádět k švejkovskému, pohodlnému, nezřídka sobeckému a nečestnému jednání. 50 let k tomu byli dvěma diktaturami korumpováni, 50 let žili nad své poměry, ze substance, vytvořené předchozími generacemi. Dědictví dob temna je hluboce zakořeněné a úporné, přežívá i ve vzorných demokratických podmínkách jako každé býlí. Dnes jsou více než kdy jindy aktuální Churchillova slova o »krvi, potu a slzách«. Bude trvat nejméně deset let, než úsilovná a poctivá práce nahradí dnešní šlendrián a flákárnu-, než se lidé zase naučí podnikat, než budou odstraněny nejhorší škody na životním prostředí, na národním hospodářství a kulturní pokladnici země. Nejméně dvacet let bude zapotřebí pro zacelení ran na duši národa. To jsou dnes prvořadé úkoly. Kdo se odpovědně a s elánem ujme jejich řešení, to si rozhodnou svéprávní občané sami. Lichotit jim opravdu není třeba. Jejich situace je beztak prekémí. Budou mít takovou vládu, jakou si zaslouží. ® Jsi báječná žena, Marie. Věčná škoda, že jsem tě nepoznat dřív než pivo! Vladimír Renčín by se, jako my, vyplakali. Vlastně nemají ani co psát, protože to, co si myslí, se nedá tisknout. Možná, že někde jsme udělali chybu, když jsme věřili, že národ doma nemůže být tak slepý a nevidět, co my jsme viděli. Ale ať je tomu jakkoliv, odpovědnost leží výhradně na těch, kdo udělali z pochybné taktiky ideál sametové revoluce. (Edmonton, Kanada, 12.IX. 1990) ® REPORTÉR/POLYGON 5/90 11 [pageend11]JINDŘICH STIKAROVSKÝ HOVORY REVOLUČNĚ (NE)SAMETOVÉ (II) Když jsem jako kluk chodívával s tatínkem revírem, takhle vždycky k večeru, když les pomalu tíchne a od Vltavy táhne zimomřivo, nikdy se moc nemluvilo, spíš se koukalo. Protože na konci šestnáctky byla paseka, kam chodívali srnci na pašu a nad písečhákem brouzdaly lišky. Zvolna jsme se došoulali k hornímu krmelci, to už byla skoro tma, tatínek si utočil cigaretu a začali jsme si povídat. A bylo to povídání tichounké, jak ševel něžného vánku, vlídně skotačícího s vrcholky borovic, diskrétní šepot spiklenců či duší spřízněných. Tam jsem teď směřoval, do míst svého mládí, do kraje nej milovanějšího, do tajuplných koutů opředených nejkrásnějšími báchorkami — šumavského pomezí. Již za Českými Budějovicemi jsem cítil, jak mi krev proudí rychleji, neboť každým kilometrem se blížil cíl v podobě rodinné myslivny v Pěkné. Za Horní Planou však přišla nucená zastávka. Pečlivě udržovaná, žel poněkud úzká silnice nepojmula oboustranný provoz, protože nekonečná řada aut, čekajících na benzin, všechno zablokovala. Na zemi českou, potažmo i slovenskou, padla rána největší — zdražení pohonných hmot. Přišlo to jako blesk z nebe, pořád nic, a bác! — najednou nebyl benzin. A taky prášky na praní, že prý nebudou, kde se to vzalo, ví čert, ale už ráno bylo vidět, jak důstojné matróny i skotačivé slečny pobíhají budějovickými ulicemi a obléhají vyjevené drogisty, kterým ve snu nenapadlo, že by na podobnou trivialitu byla někdy fronta. Nejsem alchymista, takže nemohu posoudit vztahy mezi benzinem a práškem na praní, jisté však je, že kdyby česká auta jezdila na dřevoplyn, zmizely by z prodejen kolíčky na prádlo. Dopravní zácpu regulovali z obou stran dva mladí pohraničníci. Místo zbrůje byli vybaveni kapesními vysílačkami, do nichž čas od času zažbrblali a proluky mezi žbrbláním zaplňovali veselou konverzací v jazyce slovenském. Předmětem konverzace byly větší či menší skupiny spoře oblečených slečen, které v okolí patrně trávily dovolenou, a teď, oděny do rafinovaných minimalit, dráždily vojska ministerstva vnitra. Bylo však evidentní, že přes kádrové a dosti rapidní změny ministrů výše uvedené instituce dislokační tradice čs. ozbrojených sil zůstaly zachovány. Jožo z Oravy sloužil na Šumavě a Pepa z Plzně v Ružomberku. . . Čekáním ve frontě se auto dosti hřálo. Hřál jsem se i já, proto jsem začal ženě Libuši rozvíjet idylickou, nicméně dosti slabomyslnou koncepci o eventuální možnosti zakoupení rodinné myslivny, pakliže nebude úplně zdemolována. Věděl jsem, že je to blbost, ale tou blbostí jsem se přímo opájel. A v jejím znamení jsem se na pokyn regulovčíka rozjel zdolat posledních deset kilometrů. V Nové Peci, kudy se k myslivně vyráželo, jsem zabloudil, protože jisté domy zmizely a kdysi trpasličí stromečky vybu- jely. Znovu se mi potvrdila privátní these, že i za socialismu se příroda snaží nekr- nět. Snad to bude zajímat i pana Svitáka. Kdyby mou myšlenku rozvinul, mohli bychom se šábnout. Pak jsem konečně našel správnou cestu, ale byla tam tabule, zakazující vjezd. Byl tam také hajný Vojenských lesů, mladý, dvacetiletý chasník, kterému jsem se představil a dotázal se, jestli ještě stojí Stikarovských myslivna. V momentálním rozdychtění jsem se nepodivil, když řekl, že stojí. A že tam nikdo nebydlí. Poděkoval jsem spěšně a projel zakázaným směrem. I přes krajní rozčilení jsem si povšiml podezřelých změn. Kdysi kamenitá a od těžařských vétřasek zdemolovaná vozovka se nyní leskla asfaltem. V místech, kam ještě před dvaceti lety nevnikla neunifor- movaná noha, samá chata a chalupa. Vzadu, kde začíná páteř, jsem najednou cítil divný tlak a v ústech počalo schnout. Poslední zatáčka k lomu a za ním — ano, stála tam pořád, jako krasavice! Libuško, koukej, jsem opravdu doma, já se snad zblázním . . . Zastavil jsem u vrat. U těch starých známých vrat, která maminka tolikrát otvírala, když jsem se vracel domů. Nyní je neotvíral nikdo. Nebylo zapotřebí. Byla otevřena dokořán. Ne však pro mne. Na dvorku pobíhali dva muži v šortkách, v pantoflích, bez košile, přitesávali nový špalek na sekání dřeva, otec a syn. A ze dveří myslivny vyběhli dva malí kloučci, celí od povidel. Učinil jsem váhavě několik kroků a byl jsem evidován. „Promiňte,” oslovil jsem staršího, Jsem Stikarovský a přijel jsem po dvaadvaceti letech domů, otec zde působil ... jako lesní, víte? ” „No jó, vy jste ten mladej, tak pojďte dál, no bodejť, kdo by si nepamatoval lesního Stikarovskýho, dyť dodneška tady říkáme »u Stikárů«. . .” Bodrý muž se představil. Josef Jindřich. Z Prahy. Myslivnu koupil před třemi roky. . . Pozval mě vlídně dál. Hodný chlap. Ale já nešel. Nemohl jsem. Hledal jsem mámu s tátou, hledal jsem domov. Dobře jsem věděl, že je již nenajdu. Přesto jsem snil. Chvilku, zato dost nebezpečně. S grimasou úsměvu jsem se odporoučel. Pan Jindřich nenaléhal. Asi vše pochopil. Fakticky hodný chlap. Co jsem měl plánů na té Šumavě! Chtěl jsem provést Libušku všemi místy, o kterých jsem jí tolikrát vykládal. Nyní však převládala jediná myšlenka: pryč! Rychle pryč a neohlížet se! Snít se opravdu nevyplácí. Cestou do Prahy jsme opět zastavili v Budějovicích. Hodlal jsem navštívit Krajské notářství a zjistit bližší podrobnosti ohledně úmrtí rodičů. Zemřeli v roce 1984. Napřed maminka a čtyři měsíce po ní táta. Dostal jsem tehdy dopis od příbuzných. Vágní sdělení bez velkých podrobností. Pak korespondence ustala. Bojí se, říkal jsem si. Panovala doba Husáků, Štrougalů, Bilaků, a země se hemžila snaživými slizoni, kteří neváhali. Byl jsem exulantem a k tomu v Jižní Africe. Chápal jsem to. Chtěl jsem jim napsat, že přijedu, ale neznal jsem adresu. Snad na tom notářství budou vědět. . . Nečekal jsem dlouho. Během deseti minut mě přijaja dr. Konopková, milá a příjemná právnička, plná účasti a pochopení. Během hovoru vyšlo najevo, že dokonce znala rodiče osobně. Navštívila je několikrát v Pěkné, když tam jezdila s rodinou budějovického herce Bulíka, dlouholetého přítele rodičů. Listoval jsem zamyšleně úředními doklady, ze kterých bylo patrno, že rodiče zemřeli jako žebráci. Pozůstalost činila celých sto korun a pánské hodinky značky Prim. A pak ještě 1300.— otcovy měsíční pense, kteréžto částky bylo použito na pohřeb. . . „Paní doktorko,” skončil jsem listování v papírech, „tohle snad musí být omyl. Vždyť rodiče měli plno věcí. A já sám jsem před svým odchodem odvezl všechno na Šumavu. Obrazy, staré oleje, Kolbe, Mařák, Zamazal, samý originál, bylo jich kolem patnácti. . . Jak je možné, že jsem nebyl soudně vyrozuměn. Jsem jediný syn. . „Pane Stikarovský, já vím, je to těžké, ale pochopte, byl jste v cizině, emigrant... A v těchto případech se to automaticky anulovalo, podívejte se sám, je to zde černé na bílém. . Doktorčiny ruce se lehce chvěly a prsty nervózně převracely ohmatané listy zákoníku. Nežádal jsem o důkazy. A ona to věděla. Přesto však se snažila mi je podat. Sbírka zákonů byla záchrannou kotvou, jedinou omluvou a ospravedlněním tohoto chudáka ženské, která doposud zůstala člověkem. „Paní doktorko, já to chápu, netrapte se tím, je to už stejně jedno.” Pohlédla na mne vděčně a přijala nabídnutou cigaretu. A pak, jako by pronášela hlasitou myšlenku, jako by tiše zavzpomínala: „Je to dlouho, ale vím, že tam bylo hodně pěkných věcí. . Vstal jsem. Adresu na příbuzné v kapse a ujištění, že případ pozůstalosti lze znovu otevřít. Poděkoval jsem a snažil se o milý úsměv. Aby pochopila, že rozumím. Že ji neřadím mezi ty ostatní. Z příbuzných se vyklubala příbuzná jedna. Když mě uviděla, pokoušel se o ni infarkt. Pak se sebrala a počala švitořit. Snažil jsem se ji přerušit, ale nešlo to. Chvílemi se zdálo, že se bojí, až začnu. Posadila mě do pokojíku, kde bylo pro- 12 REPORTÉR/POLYGON 5/90 [pageend12]blematické se otočit. Její manžel, mlčenlivý brach, se po třech minutách omluvil a opustil místnost. Myslel jsem, že musí na velkou. Mýlil jsem se. Nemusel ani na malou, zato bytem se začly ozývat zvuky, jako když přijedou Speditéři. „Vy se stěhujete?” přerušil jsem překotný monolog neteře. „Oh, to ne, ale jedem zítra na chalupu, tak Petr - víš. . .” Zarazila se. Asi řekla příliš mnoho. Ale umožnila mi začít. Již po první otázce přesládlý úsměv zmizel. Ujistil jsem ji, že jsem nepřijel rabovat. Dokonce ani dědit. Toto sdělení ji viditelně potěšilo. Nabídla mi ringli. S nabídkami přestala, když jsem se otázal, kde jsou moje věci. Obdařila mě výrazem, jako bych se ptal na souřadnice Madagaskaru. Když zjistila, že tohle neberu, provedla poslední metamorfosu. Stala se z ní krysa. Vzteklá, vyděšená krysa, která se bojí o svůj lup. „Co tady vlastně chceš? Támhle jsi se flákal dvacet let po světě, utekl jsi na Západ, víš, co jsme měli kvůli tobě za potíže ... ? A pokud jde o nějaké »tvoje« věci, to bys musel napřed dokázat, drahoušku. . .” Touha odejít též na toaletu byla stále palčivější. Ani na velkou ani na malou, pouze vrhnout se mi chtělo. Vstal jsem a beze slova odešel. Tato kapitola skončila. Kolik takových ještě bude? V době, kdy tohle píšu, tedy přesně za měsíc, co jsem se vrátil do Jižní Afriky, znám již další tři případy tohoto žánru. Zaměníme-li jména, místo a čas, jde o děsivě identické kopie popsaného »sujet macabre«. Mám obavy, že těchto sobě si podobných historek bude mnohem víc, neb není mnoho těch, co se s takovými věcmi svěřují. Přesto jim mohu dát jen problematickou útěchu. Nejste sami, moji milí. Vím, jak vás ťo žere, jak se cítíte bezmocní a pokoření, chápu váš smutek a nekonečnou beznaděj. A právě ta beznaděj je asi to nejhorší, co nás potkalo. Čert vem barák, kus zahrady či starý prstýnek po mamince. Vzali nám, tož vzali. Vzali však něco cennějšího. Něco, co se nedá jen tak nahradit. Vzali nám poslední špetku víry, s kterou jsme se po tolika letech vraceli. Obrali nás o naději, že bude zase dobře, o naše tajné sny, že se tam na stará kolena usadíme, že se zahřejem pod maminčinou duchnou. Nuže, promněte si oči, nenapravitelní idealisté! Maminka už nežije a duchnou se už přikrejvá dávno někdo jiný! ★ ★ ★ Praha se stala místem výchozím i opětovných návratů. Zde, v Italské číslo 12, jsme končili plánované cesty, diskutovali prožité dojmy a vdechovali známou atmosféru vinohradského činžáku, smíchanou s pachy a smrady, které jsme již nepamatovali, protože před dvaadvaceti léty bylo pražské ovzduší rozhodně čistší a také popelnice nestály na chodnících a nepřetékaly páchnoucím neřádem, jako v tomto případě zrovna před Hlavovkou, kavárnou kdysi noblesní a úctyhodnou. Zešedla a ošumněla, chudinka, avšak starý známý Valdek naproti, ten zpustl nadobro. Obležen rezavým lešením, které kdoví proč a kdoví jak dlouho, tarasí normální provoz, jídelní automat, známý svou líbeznou vůní espressa a šlehačkových zákusků, se změnil v zalemtanou pivnici, plnou podivných hostí, hlučných a opile dotěrných, o kterých váháš, kam je zařadit, protože tohle nejsou Košíře či Žižkov, vždyť tato chasa nemluví ani česky, odkud se nabrali, možno se jenom dohadovat. Taktéž park před svátou Ludmilou, bývalá chlouba Vinohrad, kam chůvy a maminky vyvážely své miláčky v način- čaných kočárcích, plných krajek a volánků, nedovolí volněji vydechnout, neboť i ten je zabrán a okupován chamradí, která se nenechá odstrčit, a tak jenom s vytřeštěným zrakem koukáš na bizarní figurku prasáka, jenž jako zvíře jde ti v ústrety s otevřeným poklopcem a dva metry před tebou počne močit. Ecce homo? Ne! Spíš dobytek. Podzemní stanice metra odhání rozmrzelost. Spolehlivost, preciznost a láce. Za korunu lze projet, prosvištět a prolétnout desítky kilometrů, z jednoho konce Prahy na druhý. Všechna čest, tady se něco opravdu povedlo. Cílovou stanicí je opět Václavské náměstí. Starý známý »tra- fouš«, kterému trochu chybí nahoru i dolů pendlující tramvaje, sedmička - Podba- ba, třiadvacítka - Dejvice, ale svátý Václav je na svém místě, kolik už toho viděl, snad je dobře, že je z bronzu, i jeho česky podsaditá kobyla, jinak by musel zabodnout ostruhy a svým dvouručákem rozehnat všelijakou plevel, která, jak čas šel, se mu zde nestoudně roztahovala. Je krásné mít staré báje a pověsti. Lze z nich čerpat poučení a sílu. Odvahu a vůli k rozhodnému činu však musíme mít sami! Kdy už si konečně uvědomíme, že Blanickými rytíři můžeme být jen my? Můstek, Příkopy, Celetná ulice. Sotva lze projít, lidí jako máku. Zástupy cizinců, starších manželských párů s lehkými větrovkami, nazutých do pohodlných »huskies«, vlasatých študentů v bermudách a propocených T-shirts, Němci, Američané, Francouzi, Finové, jen Rusů je zde nějak najednou málo, či se chovají tiše, tichounce, kdo ví? Možná se i česky naučili a přečetli si historky let padesátých, názorně vystavené na válcovitých poutačích hlavní promenády. Spíš bychom však měli číst my! Protože svést všechno na ruské poradce je lehké. Zdá se neuvěřitelné, kolika lidem najednou selhává paměť! Měl jsem pár rozhovorů s některými z nich. Je jim dnes kolem sedmdesátky, mnohým i méně. Žádní senilní stařečkové, spíš naopak. Zeptejte se jich na cokoliv a lze to natočit na čisto. A zjistíte ke své hrůze, že podhoubí komunistického jedu sahá mnohem dál než do roku pětačtyřicátého. Zestárli, pravda, dnes spíš bodří tatíci, stojící se síťovkou ve frontě na okurky. Ale dr. Horáková? Generál Ingr? Páter Toufar? Kdo prosím? O čem mluvíte, vždyť mi je ani neznali. Copak jsme za to mohli, co se dělo »nahoře«? Nemohli za nic. Akorát stáli v únoru s flintama na Staroměstském a řvali, div si hlasivky nestrhli: „Amerika čumí, jak to Kléma umí...” A pár let později: „Pověste tu svini i s jejíma parchantama.” Ano, jsou pořád mezi námi, rázovití dědoušové, zachovali penzisté, ochotní lišácky pomrkávat k dnešním i budoucím těžkostem procitající země, kterou oni přivedli k dnešnímu huntu. Viděl jsem jejich »chaty«, vybavené ústředním vytápěním a elektrickou kuchyní. Kdysi na pozemku stály jakési stodoly. Kolem vedla veřejná cesta. Dnes je zablokovaná. Lidé, co celá léta cestu používali, neboť značně zkracovala dlouhou pouť s taškami a denním -nákupem, musí teď použít pramice. Je to docela jednoduché. Přijede se s autem k hrázi, auto se zaparkuje a vyloží. Na hrázi je upevněno několik železných žebříků, po kterých se sleze přímo do připravené pramice. Hráz je vysoká asi sedm metrů, tedy docela slušné cvičení, zejména pro starší občany. Pak už jen zbývá přepád- lovat na druhou stranu poněkud olejnaté Sázavy a jste doma. Našlo se prý několik odvážlivců, kteří se proti tomu ozvali. Bezvýsledně. Majitelé nově postavených letohrádků je prostě vyhodili. Mohli si to dovolit, protože jejich identita byla neprůstřelná. Důstojníci Státní bezpečnosti. Kdo nevěří, ať si zajede do Jílového u Prahy. Ty estébácký vily stojí na místě zvaném Kamenný přívoz. Jak jsem si zjistil před čtrnácti dny, stav výše popsaný doposud trvá. Tento malý, avšak typický příklad neuvádím proto, abych se na někom hojil. Jde pouze o pokus konkretizace jednoho z tisíců zádrhelů, se kterými se doposud nehnulo, se kterými se pravděpodobně nehne nikdy. Neboť co podniknout s malým, takřka bezvýznamným fízlem a jeho minifeudální arogancí, když velcí kapři proklouzli benevolentně děravým čeře- nem sametové revoluce a v klidu si dál plují ve svých přepychových akváriích. O co mi jde, může se otázat leckterý čtenář. Chci opakovat to, co tady už bylo? Toužím po krvi či pomstě? Ne, to rozhodně ne! Ale vidím před sebou stovky a tisíce nevinně odsouzených, trápených a mnohdy zavražděných. Hodných a poctivých lidí, jimž bylo ukradeno vše, včetně jejich práva hájit se. Těm, co přežili, vysvitla naděje. Že si jich konečně někdo všimne, že přestanou živořit ze směšných penziček, že budou rehabilitováni nejenom soudně, ale především lidsky. Nechtějí pomstu, čekají však na kousek spravedlnosti. Na kousek sametového pohlazení, kterého se dosud v míře nejštědřejší dostává zatím jen jejich bývalým katům. Při procházce Jindřišskou jsme zašli do cukrárny poblíž věže. Bylo plno, pouze u jednoho stolku dvě místa volná. Dovolili jsme se starého pána, který ochotně přisvědčil. Byl slepý. Proto snad poznal stín cizího akcentu v naší češtině. A již přicházela jeho průvodkyně, stará, čiperná babka. Na dort a ještě zmrzlinu jí nedal dost. Chybí dvě koruny. „No co, bude to bez zmrzliny. Nebo snad lépe nedat si dort?” A hned nás představil, neboť již věděl, odkud jsme. Byl viditelně pyšný, že se s ním bavíme, nemáme naspěch, jsme ochotni posedět. O zrak přišel v JáREPORTÉR/POLYGON 5/90 13 [pageend13]chymově. Neptali jsme se na podrobnosti. Lidská bolest nepatří do cukrárny. Zvedl jsem se a přinesl čtyři zmrzliny. A tácek dortů. Dědouš se vzpíral a nechtěl to přijmout, Nakonec jsme se dohodli. Opravdu, pražská zmrzlina nemá konkurenci. Večer, utahán horkem a pražskou dlažbou, jsem zasedl k televizi. Z té jsem se dozvěděl, že pan Štěpán byl propuštěn z vazby. I přes krátkost záběru mi neunikl vítězný úsměv proletářského šviháka, který se nemusí obávat, že mu nezbude na dort. Vzpomněl jsem na slepého pantátu, kterého připravil o oči, svobodu a lidskou důstojnost jiný Štěpán. Bylo mi přitom všelijak. Ale přestal jsem litovat jeho slepoty. Aspoň se na to nemusí koukat. ® (Příště: část III.) JOSEF KOLÁČEK SOUVISLOSTI Hádám se s těmi chlapci. Jen v duchu, ale o to zuřivěji. Odevšad mě nabodávají další a další drtivé argumenty. Jejich zoufalé gesto mi strouhá mrkvičku. Do krve bych se s nimi přel, kdyby žili. Už v červenci mě zaujala zpráva o jednom procesu v Americe. V roce 1985 osmnáctiletý Raymond Belknap a dvacetiletý James Vance spáchali sebevraždu po skončení koncertu metall-rocku souboru Judas priest (Jidášovi kněží). Rodiče obou chlapců jsou přesvědčeni, že nabádání k sebevraždě, které se mnohokrát opakuje v písni »Stained class«, bylo rozhodujícím podnětem k osudnému činu, proto onen soubor obžalovali. Veřejnost, soudci i rodiče stojí najednou tváří v tvář jakémusi tajemství zla a tuší, že v něčem přehnali, že překročili mez únosnosti. Soud jim nedal zapravdu. V polovině srpna, uprostřed velkých pařáků, náhle v Alpách klesl teploměr. Vyrazili jsme na túru k ledovcům. Cestou nad dvěma tisíci metrů jsme si přáli mít rukavice, jak nám zábly ruce. Po návratu čtu noviny a nevěřím svým očím. Té noci byla na Gross Glockneru (3797 m) sněhová vánice. Ráno našla horská služba tři krajany zmrzlé. ». . . s předpotopní horskou výstrojí zvolili sebevražednou trasu« , dodával novinář. Ještě jsem se nezaběhl do denního shonu v rozhlase a už mě vyhodila z kolejí zpráva, že 2. září, když už se dralo do malebného údolí Vinschgau nádherné nedělní ráno, spáchali sebevraždu tři mladí muži: Kurt Schöpf a Roland Zischg, 211etí, a Günter Reissigl, 231etý. Opět ty uhrančivé podobnosti: celý sobotní večer v diskotéce při ohlušujícím metall-rocku, alkohol, a pak sebevražda, odkoukaná z televizního filmu. Mráz jezdil po zádech nejen sousedům v jejich bydlišti Prato allo Stelvio, ve všech údolích Jižních Tyrol, ale v celé Itálii. Zvláště při čtení slov na rozloučenou, napsaných na lístku, který byl nalezen v autě, v němž se otrávili výfukovým plynem: „Konečně jsme osvobozeni od utrpení života.” Hrne se to na každého jako povodeň zoufalství, jako lavina smutku. Zato z novinářských komentářů, spíše »okecávání«, čiší trapnost a banalita: ač pocházeli z dobře si stojících rodin, ač měli zaměstnání, neměli prý dost možnosti změny dobrodružství, zábavy, zabila je prý nuda a banalita. Jen profesor filosofie morálky na Ur- banianě Dario Composta se odvážil nejít s proudem planých nářků a říci naplno: „Volba sebevraždy je úkon zbabělosti, je to projev slabosti. V této zpohanštělé společnosti mladí lidé vdechují smog, v němž laická morálka šíří módní názor, že sebevražda je hrdinské gesto (spisovatelé to používají jako dramatické pointy svých románů, filmoví režiséři k tomu sahají jako k snadnému zdroji napětí). Nezapomeňme, že takové názory dnes vyzdvihují materialistické ideologie jako freudismus, marxismus, gnosticismus sekt a plíživá protikřesťanská kampaň. Boží přikázání »Nezabiješ!« se vztahuje také, či lépe řečeno především na vlastní život.” „Bytí je největší Boží dar,” definuje jeden z největších křesťanských myslitelů Tomáš Akvínský. Když Hospodin zjevuje Mojžíšovi své jméno: JSEM, KTERÝ JSEM (Ex 3,14), dává nám nejúchvatnější definici sebe. Zmíněný »doctor angeli- cus« či pro svou autoritu zvaný také »doctor communis« mluví o absolutním bytí, z něhož vyvěrá či na němž má podíl jakékoli jiné bytí, vše, co exituje. Proto také všechny filosofie a ideologie, jež popírají Boha, se nakonec obrací proti bytí, proti životu a proti konkrétnímu člověku — a mezi jiným velebí sebevraždu. Něco podobného asi tanulo na mysli italskému novináři, který 1. září na tiskové konferenci během letu z Říma do Dar es Salaamu, první etapy desetidenní pastorální návštěvy Tanzanie, Burundi, Rwandi a Pobřeží slonoviny, kladl Janu Pavlu II. otázku, opírající se o výrok kardinála Tomáška — že Církev má nyní větší možnosti pro své poslání, ale také víc těžkostí pro svou svobodu, aby mohla mluvit k srdcím lidí. V odpovědi probleskuje styl dřívějšího profesora lublinské university Karola Woj- tyly: . . v minulých letech byla i Církev v Československu opěrným bodem v boji za osvobození z marxistického totalita- rismu, i když ne jediným. Nyní ten důvod neexistuje a Církev zůstává »ve vlastním poslání« hlásat radostnou zvěst. . . v tomto smyslu by se mohlo říci, že jsou větší obtíže, protože je vždy těžší někoho přivést k obrácení a vést ho ke svatosti života, než ho jen získat k podpoře svrchovaně spravedlivého politického boje. . . při evangelisaci jde o boj pro Boží Království a proti jiným silám, můžeme říci i politickým, jež nejsou z tohoto světa, jak o nich píše apoštol Pavel v listě Efesanům.” (Ef 6,10-13) André Frossard říká ve své poslední knize mladým: „Výrazně mužská otázka zní: Proč žít? Žena se ale ptá: Pro koho žít? Těm třem chlapcům z horského údolí Vinschgau znovu a znovu namítám, ale odpovědí je zkamenělé ticho. Na banalitu jejich nudy a bezcílného živoření za zvuku metall-rocku poslouchaného od rána do noci (kdo by řekl, že zde je příčina získaného selhání obranných systémů jejich ducha, ano, že jde o duchovní AIDS), tasím moudrost Kikkegaarda: „Křesťanství je tak radikální léčebná kúra, že se všichni snaží ji odkládat.” Aspoň jejich vrstevníkům ať vaplují do vědomí: Neodkládejte! Francois Mauriac to vyjadřuje ještě naléhavěji: Toho <Jne, kdy se už nezapálíš pro Krista, mnoho jich zemře chladem.” Anebo -pronikavý postřeh Annibala Caro:„ Všichni by se rádi uzdravili ze svých nemocí, ale nemohou. Všichni by se mohli uzdravit z nemoci své duše, ale nechtějí.” A kdo nechce, je na tom hůře, než když nemůže. To je však konečné stadium choroby. Předtím člověk dlouho propadá pokušení lidí druhé poloviny 20. století — své touhy a svá hledání zaměřovat jen na nízké cíle, spokojovat se s příliš málem. (Karel Vrána) A nemyslete, že takový duchovní minimalismus přináší podobné květy zla jen ojediněle, že se nás to tedy netýká. 1400 delegátů ze 124 zemí na kongresu OSN v Havaně (Kuba) mělo 27. srpna v rukou dokumenty, z nichž vyplývá, že zločinnost na světě vzrostla o 5%, tedy mnohem víc než počet obyvatelstva. A je-li místopředseda federální vlády ČSFR dr. Mikloško ustrnulý nad růstem zločinnosti všeho druhu u nás, jak to vyplývá z jeho projevu na zasedání biskupské konference 4. a 5. září v Bratislavě, a žádá Církev o pomoc v úsilí o mravní ozdravění, pak hrozba, tyčící se na obzoru budoucnosti naší republiky je právě ono získané selhání mravních obranných systémů organismu národa či — otevřeněji řečeno — »duchovní AIDS«. Už v roce 1881 varoval T.G.Masaryk svým dílem »Sebevražda hromadným zjevem společenským moderní osvěty«. Minulý komunistický režim uskutečnil »ad absurdum« jeho nejčernější předpovědi pro náš národ. Při současném oživeném zájmu o myšlení a mravní zásady T.G.Masaryka zatím nejsou náznaky, že by tahle kniha byla čtena nebo dokonce znovu vydána. Naposled vyšla před 86 léty. Co zbývá člověku?, ptá se v jedné své básni Oldřich Mikulášek. Co zbývá našim národům? , zní sříravá, i když ne nějak často vyslovovaná otázka. Křesťané opírají svou naději o slovo Písma svátého: Kdekoliv se rozhojnila nepravost, tam se také rozhojnila milost. Řečeno civilněji: síla konat dobro a žít v pravdě. Řím, září 1990 ® 14 REPORTÉR/POLYGON 5/90 [pageend14]OTA ULČ ZPOŽDĚNÉ POVOLEBNÍ PŘEMÍLÁNÍ Spěchám s ujištěním, že se nepokusím o nějaké analytické moudrosti a rady, co mělo být a nebylo. Tři desetiletí jsem v Československu nebyl a občas jsem se tamějším směrem jen díval ze vzdálenosti dost prostorného oceánu. Dojmy outsidera tedy prezentuji vesměs rovněž outsiderům. Přijel jsem tam až týden po červnových volbách, země ještě polepená vábícími plakáty. Nebo i sděleními, doporučeními jako »Libujete si, že naše průměrná životní délka je o sedm roků kratší než jinde v Evropě? V tom případě volte KSČ!« (plakát Zelených) nebo »Desítku nevolit, desítku kopat!« (autor neznámý). Mezi 23 zúčastněnými stranami či seskupeními měla KSČ ono číslo 10. Kromě sedmičky (Občanské fórum), kterou vložili do volební urny, mi přátelé dali oněch 22 nepoužitých hlasovacích lístků, teď se v nich prohrabuji: 14x20cm na dobrém papíře, volební kraj č. 3400, seznam kandidátů, komunisté jich mají 18, Křesťanská a demokratická unie 10, Strana přátel piva 1 (Josef Kropáček, 26 r., student, Plzeň). Přátelé se mi pokoušeli vysvětlit komplikovaný systém, jak že je to s tzv. preferenčními hlasy a že Martu Kubišovou, která, byla hodně nízko v pořadí kandidátů Občanského fóra tam u nás v Plzni, preferenčně zvolili, načež ona po vítězství rezignovala a nejeden volič to pokládal za podtrh. Snad všechny strany se pokoušely za- lasovat celebrity, komunisté na Slovensku získali olympionika — chodce Jozefa Pri- bilince. V parlamentě jsem pak postřehl Rudolfa Hrušínského (za OF). Průzkum veřejného mínění koncem r. 1989 objevil, že jen 3% národa by rádo zpět kapitalismus. Kolik procent ale bude chtít demokratické pluralistické volby? »U nás, kromě existující KSČ, žádné strany ještě vlastně neexistují,« napsal Respekt, patrně nejlepší a rozhodně nejzajímavější týdeník v zemi. Sylvie Daníčková citovala svého skeptického tatínka: »Nemylme se, říkal, budou-li svobodné volby, bude většina volit komunisty. Kdo jiný lidem umožní, aby beztrestně kradli, nepracovali a přitom brali peníze, aby podváděli a byli za to chváleni. Vyhovuje jim to. Už si zvykli.« {Fórum, 20.6.) Byl též strach z malé volební účasti, že lidé nepřijdou, kdežto příznivci padlého režimu určitě ano. Z těch, co se dostaví, kolik zmrhá, zbytečně probendí hlasováním pro strany bez šance na získání 5% (na Slovensku 3%) a tak práva na zastoupení v parlamentu? Jedna starost za druhou. Celkem 120 zahraničních pozorovatelů ohodnotilo tyto volby jako naprosto svobodné a fairové. »Přál bych si, abychom měň u nás v Arizoně při volbách také tak málo problémů,« prohlásil americký senátor John McCain. Výsledek aby zejména záviděli v bývalém socialistickém sousedství. Občanské fórum a jeho slovenská verze Veřejnost proti násilí obdržely víc hlasů, než všech 21 zbylých stran dohromady. Byl to vlastně plebiscit o komunismu: hlasy dostalo to hnutí, které knockoutovalo 40 let hanebně vládnoucí rodnou stranu, velmi jste se, pane Daníčku, naštěstí zmýlil. Porovnejme s fiaskem, které zažilo Neues Forum v NDR, s vítězstvím převlečených (nebo i nepřevlečených) komunistů v Rumunsku a Bulharsku. V Maďarsku Svobodní demokraté čekají na druhou šanci a v Polsku se hodnověrné demokratické volby ještě nekonaly. V Praze se sice Občanské fórum zrodilo a ve volbách obdrželo dvě třetiny všech odevzdaných hlasů, ale naprosto nejlíp dopadlo v Plzni (68,4% — prý vliv roku 1945, psali v místní Pravdě^ a pak v Jablonci (67,7%). Nejhorší výsledky zaznamenány na jižním Slovensku (Komárno - 14,0%, Dunajská Streda - 15,5%) a v historických zemích v Jihomoravském kraji. Mnozí Moraváci hlasovali pro lokálně patriotickou kauzu (HSD - SMS, též zkratky MORSL) a jistěže neprospěl konflikt Šabata — Cibulka, rvačka jejich OF-příznivců v Brně. Pozorovatelé hodnotí celkový výsledek voleb jako vítězství »mírně vlevo orientovaného středu«. Propadly »klasické historické strany«, Zelení, jakož i strany pravice. Zahraniční rádci spíš ublížili než prospěli. Kromě OF/VPN uspěla hnutí nacio- nálně orientovaná. A komunisté. Druhá nejsilnější strana ve státě. Celostátně získali 13,6%. Pod 10% dostali v Praze 2 (7,1%) a též na náchodském okrese, což potěšilo Josefa Škvorec- kého. Dvojnásobek (20,3%) obdrželi v Brně-městu a ještě víc na slovenských okresech Rožňava (24,7%) a Svidník (22,7%). Naopak na katolickém okrese Čadca a v hodně maďarské Dunajské Středě jen 7%. (Absolutní většinu hlasů tu dostalo Maďarskodemokratické hnutí, třetí nejsilnější strana na Slovensku.) Jádrem voličů KSČ zůstali konzervativní neostalinisté, starší generace svázaná s rodnou stranou po celý život. Pocit dávné viny, strach z odvety, frustrace ze ztracených pozic, moci pozbyté, ale třeba zas získatelné. Strana se zakopává v pozicích a — jak napsalo Fórum (14.3.) — »naznačuje, že s onou nemožností návratu před 17. listopad to nebude ták jednoznačné«. Dle vůdčího funkcionáře Jiřího Machalíka: »Bez nás to půjde dolů«. »Už není možné ustupovat těmto diletantům,« zahřímal na předvolebním aktivu v Třebíči úspěšný kandidát Miroslav Grebeníček poté, co ale připustil, že »těch 174 politických procesů, které skončily smrtí, to je pro nás nepříjemné břemeno« {Fórum, 30.5.). Četl jsem v jedněch novinách, ale neměl možnost ověřitj že prý ti, kteří v KSČ zůstali, již nechtějí tolik platit na příspěvcích, když už jim členství nevynáší, a proto prý strana musela příspěvky snížit na polovinu. S kým jsem se potkal, toho jsem se ptal, co si myslí o možnosti recidivy rudého vládnutí - v případě, že ekonomie by se rozsypala, že národ by se zbláznil. Všichni dotázaní takovou apokalypsu vylučovali a mnozí upozorňovali na analogii s poválečným Německem — že totalitní neduh je sice obtížně vyhubitelný, ale není příliš nakažlivý, na mladou generaci se nepřenáší, ta je bezpečně imunní. Schoppenhauer varovával, že nejméně hodnotná hrdost je hrdost národní. Velikost vlastní minulosti zpravidla zdůrazňují ti, kteří se nemohou příliš chlubit něčím současným. Jenže, marná sláva, vzdor globalizač- ním trendům, volání o návratu zpět do Evropy, nacionalismus ne zrovna příliš tolerantní bují mnoha směry, stačí se podívat na mapu či otevřít noviny. V těchto červnových volbách získala třetí největší počet hlasů hnutí s nacionálni orientací. To je případ oné maďarské menšinové strany, separatistické Slovenské národní strany a též již zmíněné moravské novinky s dlouhým jménem, totiž Hnutí za samosprávnou demokracii — Společnost pro Moravu a Slezsko, jež je třetí nejsilnější v České národní radě. V programu nemá požadavek nezávislosti, ale směřovat míní k autonomii, trojuspo- řádání. »Sanmarinizace«, ozývá se z Čech rýpání. Nicméně v Brně a na okrese Vyškov tito lokální patrioté získali téměř třetinu všech hlasů. Jejich předseda, doc.dr. Boleslav Bárta, CSc, mi neučaroval tím, když jsem si přečetl jeho někdejší vyznání ve vedoucí úlohu KSČ a intelektuální spřízněnost se Zdeňkem Nejedlým. Nejzávažnější je ovšem počínání Slovenské národní strany. Její předseda je rovněž vědec, Ing. Vitazoslav Moric, taktéž kandidát věd. Strana má víc než desetiprocentní zastoupení v Národním shromáždění, nad 20% hlasů obdržela v Po- vážské Bystrici, Žilině a Trnavě. Fórum píše (20.6.), že nejvíc hlasů v Pováží bylo od voličů nespokojených s konverzí zbrojní výroby ve Středoslovenském kraji zásluhou tradičního nacionalismu kolem Turčianského Sv. Martina, a v Bratislavě, kde většina obyvatelstva pochází z vesnic, je méně vzdělaná a na lep sedla »laciné populistické politice«. Tato SNS vystoupila s požadavkem trojího prezidenta (federálního, českého REPORTÉR/POLYGON 5/90 15 [pageend15]a slovenského), vlastního ministerstva zahraničních věcí a separátní tajné služby. Plus antisemitismus a Tisová deska v Bá- novicích nad Bebravou. Je separatistické hnutí reálnou hrozbou rozbití státu? Ano, odpověděl Jiří Pelikán a mnozí jiní. »Kryptoseparatismus« je termín užívaný v charakteristice postojů Jána Čar- nogurského (jeho slavný výrok »Do Evropy společně, v Evropě zvlášť«), představitele Křesťanskodemokratického hnutí (KHD), které — na rozdíl od českých zemí — získalo v Národním shromáždění kolem 18% a v Dolním Kubíně téměř polovinu (48,2%) všech hlasů. V této souvislosti si snad zaslouží zmínku ošidnost hlasovacího uspořádání v Národním shromáždění. Ve Sněmovně lidu 150 členů reprezentuje proporcionální zastoupení bez ohledu na národnost, kdežto ve Sněmovně národů dvakrát početnější Česká republika má stejný počet členů jako Slovenská republika (75 a 75). Vezměte tužku a spočítáte, že 31 poslanců může blokovat, zcela znemožnit záměry těch 269 zbývajících (Fórum, 11.7.). Po vítězích se teď zabývejme poraženými. Je jich víc — téměř dvěma třetinám (15 z 23) stran se nepodařilo zdolat onu překážku pěti procent a tak se dostat do parlamentu. Napřed případ našich historických stran, které směly po únoru i po srpnu potupně přežívat na provázku pod kontrolou monopolistů komunistů. ČSS — Československá strana socialistická čili národní socialisté — měla ze 17. listopadu dobrý kredit. Její předseda Jan Škoda dal svému někdejšímu spolužákovi Václavu Havlovi k dispozici balkon Melantrichu na Václavském náměstí a ledy se pohnuly. Rovněž Svoboné slovo bylo první režimem povolenou tiskovinou, v níž se začala objevovat pravda o stavu věcí. Jak tedy dojít k debaklu, v němž stra- na, která měla budovy, redakce, finance a aparát, nezískala ani tříprocentní podporu národa? Někteří ublížení si připomněli precedent s nevděkem, jaký v roce 1945 potkal Churchilla po vyhrané válce. Důvodů bylo několik. Přílišné přivlastňování zásluh na sametovou revoluci. Podpora katastrofálního nesmyslu — požadavku postavit KSČ mimo zákon (a tak jí nahrát do ruky, utvrdit její prořídlé neveselé členstvo o její životaschopnosti, když takhle musí být umlčována). Voliči si jistěže i pamatovali potupnou roli, kterou tato strana, kdysi Zenklova, hrála 42 let, když sloužila jako stafáž v potěmki- ádě údajné plurality před světem. Rovněž v národě dost teď alergickém nebyla sebe- charakterizace »socialistická« příliš k užitku. Lidovci (ČSL — Československá strana lidová), rovněž dlouholetí trpění kašpárkové na politické partajní scéně, zažili dost potupnou porážku. Handicapovalo je stigma služby komunistům tak jako národní socialisty, ale jinak se okolnosti jejich debaklu lišily. Strana to přece »nesocialistická«, křesťanská, teď od Plojha- ra k polskému papežovi, a část českého, jakkoliv málo religiózního národa se začala o hodnoty křesťanství zajímat. A v sousedním Východním Německu právě takováto strana vyhrála volby. V Československu je prohrála a jen zásluhou koaliční dohody s KDU (Křesťanskou a demokratickou unií) se jí podařilo dostat do parlamentu dva své představitele. A patrně hlavní příčinou volebního neúspěchu je právě jeden z nich: JUDr. Josef Bartončík, bývalý dlouholetý krajský tajemník, posléze celostátní předseda. Zjistilo se totiž, že to byl dlouholetý placený konfident StB. Bartončík zareagoval přesně tak, jako při stejných odhaleních ve Východním Německu: srdeční potíže, odvoz do nemocnice. Jenže zatímco tamější odhalení z postele rezignovali, Bartončík odmítl, poslaneckého křesla se nevzdal, ač tak osobně slíbil prezidentu Havlovi. Konec konců to, co dělal, není v rozporu s trestním zákonem. (1) Zejména mě ale zmátla reakce vedení této politické strany. Místo aby se od prokázaného konfidenta distancovala a tak se snažila zachránit co se dá, ČSL se za Bartončíka postavila a označila útok na něj za útok na ni samu. Její pražský úřad v Revoluční ulici byl a snad ještě je polepen výzvami a plakáty o nové totalitě, nový deník Mladá demokracie (stejný formát jako Lidová demokracie) vyjadřuje obavy, že Havel jde na ruku komunistům, že Občanské fórum míní uchvátit totalitní moc. Ztotožňuje se s Gottwaldovou KSČ, Stalinem, fašisty. Též se dovede vyjadřovat ostře antisemitsky (Vladimír Janík, »Židé a svět«). Dostavit se někdo z Marsu a dát se do měření intenzity nevole, nepochybně by došel k závěru, že hlavní je tento konflikt v zemi a ne nějaká nepohoda mezi demokraty a komunisty (kteří si za rohem nepochybně libují). Jak napsalo Fórum (18.7.), »ČSL se podařilo docílit naprostého otrávení našeho politického ovzduší. Veřejnost už neví, co je pravda a přestává komukoliv z politiků věřit. Prostě, jak se vyjádřil jeden poslanec, už všichni od nich smrdíme.« Lze pochopit značné politické ambice strany po čtyřech dekádách potupného područí. Ale tolik je prosazovat na úkor realismu? »Náš přiměřený požadavek při jednáních o nové federální vládě zněl: čtyři křesla včetně ministerstva vnitra« oznámila strana s všeho všudy dvěma poslanci (Obzory, 29.6.). Přiměřený požadavek. Tak dlouho váhali vstoupit do koalice, až se Občanské fórum dohodlo se slovenským Křesťanskodemokratickým hnutím. Neméně překvapivý byl debakl Sociálně demokratické strany, po únoru 1948 zakázané a tudíž neobvinitelné z kolaborace. Mnozí její členové trpěli za mřížemi, zatímco v řadách Občanského fóra jsou dnes mnozí exkomunisté. Průzkumy veřejného mínění potvrzují všeobecnou národní preferenci pro demokratický režim, poskytující sociální a ekonomické jistoty — švédský model, to je ono! »Přitažlivost evropského socialismu nepřetržitě roste«, oznámil neunavitelný Ivan Sviták (Reportér č.6, 1989). »Švédský model před námi«, »Hlavu vzhůru, soudruzi sociální demokraté. Vzhůru do vítězných voleb!« Rovněž pokáral Havla za nevyhlášení neutrality a neuskutečnění svobodných voleb. Volby byly, ale přitažlivost sociální demokracie nikoliv. Neobdržela minimálních 5%, propadla. Svitákův obdiv Marxe a ekonomické názory anno 1945 sice zní — zejména mladým lidem v Československu zní — jako hlas ze záhrobí (2), ale jeho analýza volební porážky je značně přesvědčivá: Nemožná volební taktika, trapná kampaň, podpis na požadavku postavit KSČ mimo zákon. Zvolení za předsedu strany Jiřího Horáka, jehož Sviták charakterizuje jako »pleticháře« a »newyorského advokáta«. Pokud vím, Horák léta učil na Manhattan College. Je ale pravdou pravdoucí, že 42 roků v Československu nebyl a že ho do funkce prosadili jeho královéhradečtí kamarádi z mládí. Načež nebyl ve volbách zvolen ani jeden z nich. Šest sociálních demokratů se dostalo do parlamentu za Občanské fórum. Mezi provinilci byl též významný Rudolf Battěk, a proto ze strany vyloučen. »Čs. sociální demokracie rozhodla ukončit svoji několikaměsíční agónii efektivní sebevraždou«, komentoval Respekt (22.6.). Palmu porážky Sviták předává Přemyslu Janýrovi, šéfredaktoru Práva lidu, tiskoviny údajně tak katastrofální, že »potěšení, jaké čtenáři pan šéfredaktor připravuje, je srovnatelné s návštěvou zubaře, jenž vám trhá stoličku bez narkózy«. (Fórum, 11.7.) Na rozdíl od národních socialistů, jejichž předseda rezignoval s celým předsednictvem, a lidovců, jejichž generální tajemník rezignoval a též došlo k značným personálním změnám v redakcích, jsem podobné vymetání poražených mezi sociálními demokraty nepostřehl. Při uvážení pochmurné ekologické situace v zemi překvapila značně porážka Strany zelených. Nad 5% obdrželi pouze ve 3 západočeských a 5 severočeských okresech. V celostátním měřítku to ale nestačilo, ve federálním shromáždění teď zastoupeni nejsou. Veřejnost tedy podcenila prioritu nebezpečí otrávené půdy, vody, vzduchu. Tyto problémy hned tak nezmizí, Zelení tedy nadále mají specifický, od jiných stran odlišitelný program. 16 REPORTÉR/POLYGON 5/90 [pageend16]Neměli dost peněz, chybí aparát, zkušení lidé, dokonce nemají ani deník či týdeník. Podařilo se mi pouze sehnat cosi nemastného neslaného, co vychází jednou za 14 dnů. Jenže: moje příbuzná, lékařka a někdejší okresní hygienik, se pustila do práce na svém okrese a tam Zelení dostali 20% hlasů. Ukázala mi korespondenci s pražským ústředím — dojem zoufalý. Dokonale propadla pravice. »Kdo má v srdci čest, volí číslo 6!« domáhal se Svobodný blok a těch čestných mezi voliči nesehnal ani jedno procento. Týž potupný výsledek postihl kandidátku číslo 8, dlouze nazvanou Sdružení pro republiku - Republikánská strana Československa. Tyto okrajové strany se napadly, docházelo k osobnímu osočování. Nejvíc kritiky jsem slyšel na adresu předsedy Republikánů PhDr Miloslava Sládka a na jeho prý nemožná vystoupení v televizi. Jeho mladistvá fotogenická tvář shlížela na národ z mnoha plakátů. Stranu budoval na vůdcovském principu a podařilo se mu udělat tolik nepřátel, že teď má na krku několik žalob. Též proto, že 3 miliony Kčs pro kampaň údajně použil ke koupi hotelu (»Konec doktora Sládka?«, Fórum, 4.7.). Po volbách se sešli zástupci Moravy a Slezska v Brně s požadavkem zbavit se Sládka pro podezření, že jim tam byl nasazen rozbít pravici. Stojí za poznamenání, že tato strana má jeden z nejmladších věkových průměrů členstva. Podporují ji i »skinheadi« (skinheads), do holá ostříhaní bijci Vietnamců a cikánů, prý s úmyslem »probudit národní hrdost«. Kdesi v tom mumraji zapadl a nikde jsem nezaznamenal Jiřího Kotase, prezidenta »Československé federální rady« s její mysteriózní mašinérií včetně Výboru na řešení otázky Namibie. Z Kanady prý odjel nabídnout národu služby — a ono nic. Je tedy po volbách, prvních svobodných. Vzdor všem nedokonalostem vynikající úspěch, stále neuvěřitelnost, že se stalo, co se stalo. POZNÁMKY : (1) »JUDr Bartončíkovi se kupříkladu podařilo dokonce nemožné. Dokázal se dostat ze situace, která by pro každého jiného politika v demokratické zemi znamenala jednoznačně konec. A stačil k tomu pouze silný žaludek a věrnost zásadě, kterou pro nevěrné manžele doporučoval i známý odborník MUDr Plzák, totiž že je třeba stále zatloukat, a to i v případě, že vás manželka náhodou přistihne při činu.« (Fórum, 22.6.) Jan Vávra v článku »Jak dál v případu Bar- tončík? (Fórum, 18.7.) píše: »Vzniklá situace ilustruje známou nevýhodu, do které se dostane každý slušný člověk, když má co dělat s bezcharakterním hulvátem. Vina JUDra Bartončíka je nesporná. ... Neobyčejně tlustá hroší kůže mu umožňuje využívat výsad právního státu.... Problém spočívá v tom, že spolupráce s StB, ať sebelépe honorovaná a písemně doložená, není trestným činem. Na doktora Bartončíka je možné vykonávat pouze morální nátlak, kterému se on zřejmě jen srdečně směje.« Interview s JUDr Viliamem Cikiaminim »Měl být JUDr Bartončík předsedou FS?« (Fórum, 27.6.) pokládáme za velmi významné. Ci- klamini je Slovák italského původu, do r.1968 vysokým funkcionářem StB, poté dřevorubcem a po sametové revoluci krátce náměstkem ministra vnitra. Je přesvědčen, že StB bylo připraveno na eventualitu změny politických poměrů, a proto si připravilo garnituru svých lidí, zejména z řad oficiálně nekomunistických politiků bývalé Národní fronty. Bartončík byl velmi důležitý agent, s nímž se počítalo do vedení státu. »Agentů StB mezi poslanci pod hrozbou prozrazení mělo být zneužito i k hlasování pro pana Bartončíka« (jako předsedy Národního shromáždění) tvrdí Ciklamini. Na Slovensku do SNR a vlády se nasazovali noví lidé, »ti katolíci, 'kteří mají důvěru StB«. Role JUDr Richarda Sachera, bývalého krajského tajemníka ČSL a poté 6 let ředitele Ústřední politické školy, stojí za uvážení a pořádné přemýšlení. Proč se stal ministrem vnitra, když bylo předem dohodnuto, že to má dostat osoba bezpartijní. Proč po jmenování se například nezbavil generála Aloize Lorence, šéfa StB, a tak nezabránil ničení dokumentů, k němuž dal Lorenc příkaz. Zájemcům doporučuji: Václav Bartuška, »Polojasno: pátrání po vinících 17. listopadu 1989«, Mladý svět, zvláštní vydání (č.25, 15.6.) stran 61, zvi. s. 48 a 52. Též Respekt, 13. 6. a 27.6. (2) »Pane profesore, vy jste v roce 1968 v časopise Student nazval Karla Marxe Kopemíkem moderní politiky a společenských věd. Myslíte si, že to platí i dnes?« »Určitě,« odpověděl Sviták a dodal, že »má Marxe v krvi«. (Reportér, Praha, 4. 6.). Zájemcům o tohoto pseudovědce a falzifikátom doporučuji přečíst kapitolu »Karl Marx: Howling Gigantic Curses« v knize britského historika Paul Johnsona, Intellectuals, 1988. Záhrobí: Netřeba zahraničních půjček k hospodářskému zlepšení. Představa, že zavedení svobodného trhu povede k ekonomickému zlepšení, je mylná. »Musíme ujistit dělníky znárodněných podniků, že spolu s nimi urazíme ruce každému, kdo se pokusí sáhnout na znárodňovací dekrety z roku 1945.« (Reportér, Curych, č. 2,1990). Kteří zlí kapitalisté by se chtěli zmocnit an- tikvámích ztrátových podniků? Jen ať šije pilná dělnická třída a zruční socialističtí manažéři ponechají. Čtenářský ohlas nebyl pochvalný, například: »Doufám, že se p. Sviták nevrátí do Československa. Musela bych se obávat, že by se mohl stát předsedou sociálně demokratické strany, která by ho event, mohla postavit jako kandidáta na úřad prezidenta za účelem dalšího budování socialismu.« (Reportér, Curych, č. 3, 1990.) Sviták se skutečně do Prahy vrátil — »Přijel nám dílem vynadat, dílem udílet rady« (Respekt, 4. 7.). Na nic kandidovat nemohl, poněvadž — na rozdíl od jiných žadatelů — mu nebylo do voleb a nevím, zdali poté, vráceno československé občanství. Pochopitelná pak zatrpklost: »Na dotaz, zda chci být prezidentovým poradcem, odpovídám, že mé ambice nebyly tak nízko, abych chtěl být knížecím pážetem.« (Fórum, 11.7.) S VLADIMÍR VALENTA KRÁL POZVEDÁ ZÁVOJ „Její postava je půvabnější než kterékoli s láskou opatrované ženy nebo vroucně ždané milenky... ” Dvorní básník krále Saudské Arabie Fahda v ódě na britskou ministerskou předsedkyni Margaret Thacher, 1975. (TIME) Zdá se, že se uzavírá první obraz dramatu kuvajtské kříse. Někdy v polovině října doplují poslední lodě s těžkým válečným materiálem pro armádu USA, především s tanky a transportními helikoptérami. Cena benzinu, i když je asi třetinová proti západoevropským cenám, vyletí u amerických benzinových pump úměrně ke zvýšení cen ropy, kterou mají přivézt tankové lodě do amerických přístavů v říjnu. Okolo 30 dolarů za barel se platilo koncem srpna a počátkem září, proti ceně 20,46 dolarů 2. srpna 1990. A cenová spirála bude pokračovat vzhůru. Koncem září se cena pohybovala málo pod 40 dolary za ropu, která má být doručena do USA v listopadu. A zatím jediná obrana proti růstu cen je jen uvolnění ropy ze strategických rezerv USA, jichž mají USA více než 560 milionů barelů, za něž zaplatily asi 14 dolarů za barel. Nebo uvolnění válečného napětí, jak se o to pokusili Mitterand a poté Bush ve svých projevech ve valném shromáždění OSN, kdy hned poklesla cena ropy o 5 dolarů a světové bursy se rychle probraly ze své deprese v naději, že průmysl bude zásobován energií o něco levnější, než prorokují znalci, kteří ve svých odhadech do budoucna vidí cenu ropy v astronomické výši 60 dolarů za barel. Zda náznaky na smírné vyřešení kříse jsou myšleny vážně a zda Saddam Hussein přijde k rozumu a vyklidí Kuvajt, to se ještě uvidí. Osobně to nepředpokládám, i když tím netvrdím, že je válka nevyhnutelná. Myslím si jen, že Saddam Hussein povolí - když povolí - až když bude na úplném pokraji propasti. A to dnes, na počátku října, ještě není. Je snadné zapomenout na přepad bezbranné země? Země, která má prý k demokracii dost daleko? REPORTÉR/POLYGON 5/90 17 [pageend17]Kolikrát jsem to slyšel během svého života, když byla napadena malá země a ti, kteří měli ve vlastním zájmu pomoci, byli natolik líní a zbabělí, že ji raději odepsali jako nedobytnou položku v účetní knize. Myslím Habeš, Rakousko i Československo. Vzpomínám na čachr s Polskem a baltickými republikami. I na sovětské přepadení Finska. Je to dlouhá řada, která končila - opět sovětským - přepadem Afganistanu. Ale bylo to bohatství Kuvajtu, jež prolomilo bariéry lhostejnosti. Snad poprvé v dějinách se mocní tohoto světa neprodleně zastanou přepadené země. Jde o precedens, který - doufejme - přeruší hanebnou tradici. Proto se čerta starám o námitky. Ano, Kuvajt je feudální země, ale teprve nyní, kdy vidíme na televizních obrazovkách statisíce uprchlíků v jordánských a iráckých táborech, si uvědomujeme, kolik milionů lidí nalezlo svou obživu v Kuvajtu a kolik jich žilo z miliard zasílaných dolarů. Mnozí tito lidé jsou ze zemí, o jejichž demokracii kritici nepochybují. Kuvajtský šejk je bohatý. Peníze, které však zabavili iráčtí okupanti z kuvajt- ských bank, byby úsporami dnešních chudáků v uprchlických táborech. Zkušenosti malých zemí v tomto století vedly šejka Jabara-al-Sahab k tomu, že neměl všechny peníze ve své kapse, ale v evropských a amerických bankách, a tak může přispívat na vydržování americké armády v Saudské Arábii. Ale to není podstatné. Hlavní je, že svět zasáhl na pomoc slabému, a rezoluce o sankcích OSN proti Iráku jen prší na hlavu bagdadského Hitlera Saddama Husseina. Hussein si tuto přezdívku zasluhuje. Jeho zahraniční politika se vyznačuje číháním na příležitost a bezzásadovou volbou spojenců, které zítra - hodíli-li se mu to - zradí. Přitom pracuje trvale se zastrašováním a terorizováním. Jeho využívání arabského nacionalismu mezi těmi, kterých lze zneužít a za jejichž cíle je možno uschovat jeho vlastní velikášské ambice, rovněž pňpomínající to, čeho jsme byli svědky před půl stoletím. A ti, kteří jsou ochotni Husseinovi nahrávat, jako kdysi nacistická pátá kolona, jen diskreditují vlastní věc. Arafat a jeho spojenci jen oslabili naděje Palestinců na smírné řešení s Israelem. Ano, Israel je vším vinen. I okupací Kuvajtu. Všechny ty loupeže přece Saddam Hussein koná v posvátném nadšení pro konečný boj s Israelem. A je dost těch, kteří tomu věří. Jako Hitlerovi, který chtěl zničit bolševiky tím, že přepadl nejdříve téměř všechny státy Evropy. Saddam Husseinovi se nepovedlo dostat moc daleko, protože USA - a pak skoro celý svět - zakročily hned na počátku Sad- damova pochodu. A zatímco ti, kteří pozvali USA na pomoc proti útočníkovi, se klidně připravovali na obranu, Saddam Hussein a jeho spojenci křičeli stále »faul’«. Prohlašují, že svět nemá právo se míchat do arabských a muslimských věcí a že si vše vyřídí sami mezi sebou. To je zrádná doktrína. Byli to sousedé, kteří se vždy přepadali, ne ti, kteří jsou od sebe daleko. Zásada světové bezpečnosti záleží na pravomoci celého světa zabraňovat a napravovat křivdy a násilí především mezi sousedními státy kdekoli na světě. Žádná výmluva na vlastní regionální pořádek neplatí. Proto jsou tu Spojené národy, které konečně také jednou fungují, jak fungovat mají. Asi nejvýznamnější historickou událostí poslední doby je kooperace mezi super- velmocemi. Po týdny trvajícím podezření, jakou roli SSSR ve skutečnosti hraje v tomto konfliktu, po setkání presidentů Bushe a Gorbačeva se definitivně zaplašily pochybnosti o sovětském postoji k Iráku. Bylo to motivováno tím, že SSSR díky svému ekonomickému rozpadu už není schopen riskovat jakýkoliv konflikt s USA. A proto, že politický převrat už pokročil tak daleko, že stará komunistická garda není schopna se prosadit v Gor- bačovově vládě. Pro to mluví dvojí dementi sovětského ministra obrany, že Rudá armáda neplánuje žádný vojenský puč a že tedy přece jen k nějakému bublání v kremelských bažinách došlo. Dnes jsou USA vděčny Sovětskému svazu za tento nový postoj. Možná víc, než si Gorbačov zasluhuje. Tato vděčnost je také v souladu s americkou zahraniční politickou koncepcí, které vyhovuje více koncepce supervelmocenského klubu ve dvou, než tahanice se spřátelenými mocnostmi v NATO a v Asii. Pro Evropany je v tom ovšem poučení, že se budou muset ještě moc snažit, než se jim podaří dostat se na skutečný vrchol světového politického rozhodování. A Československo by se mělo především hodně starat o to, aby hranice dvou světů se definitivně přesunuly od Aše někam na východ, za Jasinu. A ne se pokoušet o roli »větší než je rozsah a význam Československa«, jak bylo řečeno den před volbami po návratu československé delegace z Moskvy. Současné události rovněž ukazují, jak nerealistická je československá zahraničně politická koncepce, která si chce hrát opět na jakéhosi mezinárodního arbitra. Je to především proto, že československý ministr zahraničí vychází z nesprávné analysy světových mocenských vztahů a dává přednost svým přáním před skutečností. Sovětsko-americká »družba« se ukázala i v OSN. A bude se uplatňovat i na Středním východě. Ale asi ne hned. Pochybuji o tom, že by USA stály o nějaký sovětský expediční sbor - jemuž by asi veleli dodnes v Iráku působící sovětští vojenští poradci. Státní sekretář Baker však uvažuje o sovětské roh v budoucím politickém uspořádání Středního východu, kamž patří také pět nebo šest sovětských zakav- kazských a zakaspických republik. Rozšířením této oblasti o dnešní části SSSR, které s velkou pravděpodobností brzo odpadnou od Sovětského svazu, by se přispělo k novému myšlení a snaze o uspořádání podle Bakerových plánů, jak je vyslovil před výbory Kongresu v letošním září. Tehdy mluvil o středbvýchodní alianci obdobné NATO, jak vojensky tak i politicky. V takovém společenství by umírněné arabské státy pacifikovaly zbylé radikální partnery, a tak by bylo možno dospět i k uspořádání nejožehavějšího regionálního problému - Palestiny. Nyní jde tedy o to, položit trvalý základ tomuto politickému myšlení, které díky kuvajtské krisi začalo převažovat mezi arabskými spojenci USA a jehož podstata vede k poznání, že nelze uzavřít roztrpčené arabské národy do jakési dobrovolné karantény, do níž by kultura a civilisace ostatního světa vedla jen ve formě dodávek atomových rozbušek, dělových trub pro monstrózní kanóny, sem- texu, továrního zařízení pro výrobu otravných plynů a biologických zbraní, a které musí být kompensovány miliardovými dodávkami nejnovější americké technologie té druhé straně. Kladný sovětský hlas v Radě bezpečnosti a vlídný souhlas, namísto skrytého pošťuchování doprovázeného mlaskavými polibky na Arafatovy šedoplesnivé neholené tváře, všichni uvítají. Sovětská vojenská účast na Středním východě byla podmíněna tím, že bude stanoveno vrchní velení Spojených národů. To je možná domluvená hra, ale vypadá to taky jako obvyklý sovětský, katastrofálně krátkozraký, zahraničně politický tah Ševardnadzův. Tato sovětská podmínka sama stačí k tomu, aby USA měly o důvod víc se bránit myšlence velení OSN. Perspektiva nějakého sovětského maršála v americkém štábu je sama o sobě apokalyptická. A ve chvíli, kdy může dojít každým dnem k vojenskému konfliktu, je slabomyslné jakkoli kvedlat s vrchním velením statisícové armády. Hlavním důvodem proti je ovšem i to, že díky Saddam Husseinovi spadla Americe do klína obrovská příležitost: přímá vojenská kontrola největšího ropného bohatství na světě, které je schopno pumpovat denně více než čtyři miliony barelů! A navíc mají USA na dosah kontrolu ropného bohatství Kuvajtu a Iráku s těžní kapacitou ještě mohutnější. To je ovšem cynické konstatování faktu a jsem dalek toho, abych chtěl z toho vyvozovat něco víc. Je to nepředvídaná, prostá skutečnost, s níž Američané jistě budou zacházet s největší opatrností. Začal jsem tuto úvahu verši, které by patřily do pohádek Tisíce a jedné noci. Asi tolik taky ostatní svět ví o arabském světě. Před jeho očima se pozvedá závoj mnohých tajemství i té nejorientálnější země na světě. Saudský král Fahd má fantasii a básníky, kteří zbásní všechno. Tak jako ti, co bývali na Dobříši. Ale co se králi Fahdovi nedá upřít, je politický odhad. Svým pozváním americké armády do svého království na jeho záchranu začal nové dějství světového dramatu. Je to dějinné rozhodnutí. Pochybuji, že by nevěděl, že si vybírá mezi podřezáním hrdlořezy Saddama Husseina a evolučním, možná dlouhým, vývojem k demokracii, který natrvalo poznamená nejen jeho vlastní zemi, ale celý arabský svět. Zatím si snad můžeme jen přát, aby tomu tak bylo. 2. října 1990 (3 REPORTÉR/POLYGON 5/90 18 [pageend18]TOMÁŠ KRYSTLÍK CESTOU PO BAVORSKOČESKÝCH HRANIČNÍCH KAMENECH Zvědav, jak vypadá vlastní hranice, rozhodl jsem se začít u rakouských hranic a pokračovat pak směrem severozápadním. Nejdříve jsem si vyjel na Třístoličník, dychtiv pohledu do Čech. Než jsem dojel na parkoviště pár set metrů pod vrcholkem hory, hlásala jedna tabule v angličtině, umístěná v ostré zatáčce: »Pozor! 50 metrů k hranici!« Jakási ochrana, aby američtí vojáci při cvičení omylem nepřekročili hranici do »tábora míru«. Neodolal jsem a oněch 50 metrů jsem urazil. Hranicí byl ani ne půl metru široký potůček, na jehož břehu byly tu a tam nabílené hraniční kameny — na jedné straně ČS, na druhé straně písmeno B nebo D, někdy oboje. B jako Bavorsko neboli Bayern, D jako Deutschland. A kromě těchto kamenů na německém břehu, pokud se dá o břehu mluvit, neboť potok se v lesní trávě rozléval, bílomodré sloupy, občas s tabulí »Landesgrenze« čili zemská hranice. Naproti nim dřevěné nenalakované sloupky československé, jejichž vrcholek byl nabarven hnědočerveně. Cestou ze Třístoličníku jsem přejel u Haidmühle oproti českému Stožci větší potok, o kterém tabule v němčině hlásala, že se jedná o Studenou Vltavu, a směřoval jsem do vsi jménem Marchhäuser, která podle německé automapy leží přímo na československé hranici. Na českých mapách ji samozřejmě z důvodu utajení nenajdete. Stejně jako české pohraniční silničky a obce, ležící blíže než 10 až 15 km od hranic. Silnice vedla až k hranici, posledních asi sto metrů již nebylo vyasfaltováno. Hranice byla na kamenném mostě přes potok, na německé straně tabule s výsostnými znaky Německa a Svobodného státu Bavorsko, modrobílá závora přes cestu. A opět hraniční kameny a sloupky. Opodál stála popisná tabule, kde v němčině byla vylíčena historie tohoto důležitého přechodu na Harland- ském potoce. „Jako hranice s Čechami byly ve středověku vodní rozhraní nebo středy lesů. Těmito místy procházela důležitá obchodní tepna zvaná Zlatá stezka. Na české straně zajišťovaly hranice a cesty pro soumary dvě kamenné strážní věže ve Stožci a ve Strážném. Od 1 5. století platí potoky — jako zde Harlandský — jako tzv. »mokrá hranice« mezi Bavorskem a Čechami. Teprve v létech 1753-1767 došlo k přesnému vyznačení hranic. Na místě starého dřevěného mostu, přes který vedla Zlatá stezka do Volar a Prachatic, byl v roce 1841 postaven nový, kamenný, a stal se částí spojovací silnice mezi Bischofsreu- them a Českými Žleby do doby, než po druhé světové válce uzavřela »železná opona« česko-bavorské hranice.” Potud text na informační tabuli. Česká strana mostu byla vyhozena do povětří, aby přes vzniklý, asi dva metry hluboký příkop mezi mostem a předmostím neprojel ani jediný tank »západních imperialistů«. Pokračování cesty na české straně je zarostlé vzrostlými, alespoň 10 metrů vysokými smrky. Pod torzem mostu, již na německé straně, stopy dvou párů československých vojenských bot. Křížím silnici vedoucí k hraničnímu přechodu ve Strážném, přijíždím do Mitt- firmianreutu s nádherným výhledem na českou část Šumavy, nejméně do deseti- kilometrové hloubky československého území. Mamě člověk hledá jedinou známku civilizace. Přitom podle německé automapy těsně za hranicemi, které zde vidíme jako na dlani, se mají rozkládat tři vesnice: Josefsthal, Dolní a Horní Světlé Hory. Nic. Pouze neudržovaná bývalá pole, občas stromy a v dálce lesy. Ve Fin- sterau najíždím na lesní asfaltovanou silnici, vedoucí do Kvildy. Náhle po obou stranách silnice obrovské tabule v angličtině: »Příslušníci branných sil Spojených států, stůjte! Jeden kilometr k československé hranici. Vstup bez povolení zakázán!« Po onom jednom kilometru asfaltová silnice končí, rozšiřuje se na parkoviště. A opět most přes potok, tentokráte neporušený, z německé strany s bílo- modrou dřevěnou závorou a oválnými tabulemi se znaky Bavorska a Spolkové republiky. Na československé straně vozová cesta s oprýskanou a zrezavělou emailovanou cedulí se stáním znakem a nápisem Československá socialistická republika. Sem změna názvu republiky ještě nedorazila. Aby se kompenzovala celistvost hraničního mostu, jsou opodál na cestě tankové zátarasy. Padesát metrů za hranicí paseka s chátrající kůlnou jakoby na dříví, v pozadí strážní věž. Jinak nikde nic. Vesnice Bučina, která se zde má nacházet, prostě není, neexistuje. Nezbyla po ní ani stopa, nepočítáme-li její vyznačování v německých mapách. Ve svém dalším putování jsem navštívil Bayerisch Eisenstein, Bavorskou Železnou Rudu. Moje kroky směřovaly k nádraží, byl jsem totiž zvědav, co se za dobu tří let, co jsem tam nebyl, změnilo. Velmi málo. Jedna budova z české části nádraží má novou střechu, ale okna stále rozbitá. Hranici před vstupem do nádraží tvoří zábradlí, šikmo vnikající do nádražní budovy, na německé straně dláždění, na české plevel. I kdyby si člověk odmyslel modrobílé německé hraniční sloupky, je hranice ubíhající ve svahu před nádražím i bez nich zřetelná: posečená louka náhle končí, následuje nepořádek. Nádražní restaurace inzeruje, že vaří speciality české kuchyně. Hranice, probíhající těsně za prodejnami jízdenek, vybíhá na nástupiště ve formě tvárnicové zdi až po střechu, aby náhodný divák nebyl rozptylován pohledem na zdevastovanou českou část nádraží. Opravdu »vhodná« vizitka československého státu. Koleje jsou přerušeny, mezi těmi na české straně rostou smrčky a břízky, na budově jsou vidět ještě polosetřelé české nápisy nad vchody: »Čelní prohlídka zavazadel«, »Československé státní dráhy« a podobně. Přes koleje vede obyčejný drátěný plot, který obcházejí čeští turisté, nenamáhající se projít nedalekou celnicí. Vzpomněl jsem si při té příležitosti na výrok doktora Gustáva Husáka, že nepřipustí, aby se z hranice stalo korzo. Kuriozitou hranice v Bavorské Železné Rudě je, že vede přesně středem vchodu do kanceláře českého přednosty stanice a dělí ji na dvě půlky. V červenci jsem v putování po hraničních kamenech pokračoval, tentokráte od Schirndingu v blízkosti Chebu směrem jihovýchodním. Byl jsem zvědav, jak to vypadá na území Českého lesa. Na silnici před obcí Hardeck, proti české Mýtině, zakazovala notně oprýskaná tabule v angličtině průjezd americkým vojákům. Hned za vesnicí u silnice pak hlásaly anglické tabulky, že po polní cestě odbočující ze silnice je to opět pouhých 50 metrů k hranici. Český výběžek do Německa rámovala z jedné strany ona polní cesta, vedoucí posléze do Čech a mez dobře obdělaného českého pole se vzrostlou pšenicí, pravděpodobně péčí Vojenských statků. A také první české upozornění, červené na bílém: »Pozor, státní hranice«. A v dálce asi jednoho kilometru dvě civilní osoby, vychutnávající do té doby zakázané ovoce: vstup do hraničního pásma a panenskou přírodu. Opravdu, kromě tohoto jediného pole a polní cesty nebyla na české straně patrná ani jedna známka civilizace. V Mähringu, proti Třem Sekerám, v místě, ze kterého čeští vojenští stratégové v generálním štábu předpokládali nejpravděpodobnější úder imperialistických vojenských jednotek díky terénu a jeho poloze vybíhající dó českého území, jsem se v místních novinách dočetl o nedostatcích nově otevřeného místního přechodu pro pěší a cyklisty. Až k německé celnici jezdí pravidelná autobusová linka, pak musejí pasažéři vystoupit a po svých projít asi pět set metrů lesem k celnici české, kam dojíždí autobus z Mariánských Lázní. I hodinové odchylky od jízdního řádu prý nejsou žádnou výjimkou. A protože do Mariánek jezdí hlavně pamětníci dnes v požehnaném věku, kteří před druhou světovou válkou takto často putovali sem a tam přes hranice, je kritika obzvláště silná. Proč by nemohly linkové autobusy přes hranici? Silnice je dostatečně široká a dobře vyasfaltovaná. Podle citace slov místních dopravců jsou schopni zavést autobusovou linku do Mariánských Lázní ze dne na den. V Hermannsreuthu u Bärnau vede hranice asi pět metrů za posledními domy a je tvořena pastvinářským oplocením sroubeným z klád. Jako na divokém západě zde Československo pase dobytek. Vyasfaltovaná silnice, která podle automap REPORTÉR POLYGON 5/90 19 [pageend19]vede do Pavlova Studence, protíná ostrým úhlem hranici, asfalt končí půl metru před oplocením pro dobytek a na české straně není po silnici ani stopy. Jen spasená tráva. Ani jediná vyvýšenina nebo terénní nerovnost nedává tušit, že tu kdysi vedla silnice. Podobná situace se opakuje o kus dál, v Neudorfu. Pohled přes oplocené československé pastviny do vnitrozemí, kde oči marně hledají stopy lidské civilizace. České vesničky, které by se měly v dohledu nacházet, nejsou. Nejsou vidět ani stopy po jejich ruinách. Nic. Podobné tristní pohledy do Československa se opakovaly jinde. Pro Bavoráky jsou hranice s Čechami vyhledávaným místem, turistickou atrakcí. V přilehlých vesnicích najdete ukazatele směru, kudy k zemské hranici a jak je daleko. Před hranicí je zpravidla parkoviště, někdy i hospody, které obzvláště přes víkend mají hodně hostů. A to mluvíme o hranicích, kde není žádný přechod! Někde podnikají dnes Bavoři několikasetmetrové výlety přes hranice, i když téměř všude visí upozornění s jednotným německým textem: »Pozor, hranice! Pouze bílomodré sloupky značí, kudy vede hranice! Sloupky s červenou hlavicí se již nacházejí na území Československa. Překročení hranic je jejich narušením a vzniká nebezpečí zatčení československými pohraničními orgány. Kromě toho se ilegální překročení hranic trestá podle německého práva.« Co to obnáší, mohl jsem se přesvědčit ve Schwarzachu u Stadlernu. Než jsem si stačil vyfotografovat červenobílé české upozornění, že se zde nalézá státní hranice, přistál vedle mého auta — kde nic tu nic — zelenobílý policejní vůz. V něm byl jen jeden policista a tak mi to odpustil. Jinak by to stálo od 20 do 50 marek pokuty, a pokud by člověk zašel dále než několik metrů na československé území, dostalo by se to před soud. Asi dvacetkrát jsem takto z hranice nahlížel do Československa a alespoň pro mne to bylo velice smutné. Známky civilizace, s výjimkou Bavorské Železné Rudy, chyběly. Dohromady bylo k spatření: dvě strážní věže, dva sloupy elektrického vedení, jedna polorozpadlá kůlna, několik tankových zátarasů a oplocených pastvin a jedno obdělané pole. Svědectví to bezohledné éry komunismu. @ JAROSLAV BOHANES ŽIVOT V NAŠICH REPUBLIKÁCH Vztah Čechů a Slováků V rozbouřené hladině česko - slovenských vztahů se v první polovině září objevily nové rysy, ale situace neztratila nic na dramatičnosti. Pokračují separatistické projevy z řad Slovenské národné strany a Hnutí za nezávislé Slovensko. Na manifestaci v Bratislavě (účast asi 500 lidí) se toto hnutí přihlásilo ústy p. Dudoše a doc. Kosorina k memorandu ze srpnového prohlášení v Ružomberoku, v němž se žádalo vyhlášení slovenského štátu. Zásadně také odmítlo postup slovenské vlády při jednáních s českou vládou. Hlučná separatistická propaganda stále působí a není zřejmě bez ohlasu. Poslední průzkum veřejného mínění na Slovensku, provedený v minulých dnech, ukázal výrazný pokles přízně pro VPN — zhruba o 10% — na 19%, zatímco separatistická SNS získala asi 3% a má asi 17% příznivců. Tím se dostala na druhé místo na Slovensku a předběhla KDH, jež ztratilo 3% a kleslo na 14%. Demokratická strana naproti tomu zaznamenala nepatrný vzrůst o 1% asi na 6-7%. Začaly se však objevovat ve větším počtu i hlasy ve prospěch federace. Některé z nich upozorňují a varují, že se v současné vypjaté nacionalistické atmosféře začíná mezi slušnými a federativně orientovanými Slováky šířit strach. To je jistě alarmující a slovenská vláda by tomu měla neprodleně a účinně čelit, myslí-li to s federací upřímně. Pokračovalo jednání mezi třemi vládami na setkání v Piešťanech 11. a 12. září. O závažnosti kritického stavu svědčí, že toto »druhé kolo« bylo, soudě podle výsledků a atmosféry závěrečné tiskové konference všech tří premiérů, velice obtížné. Dohody bylo dosaženo v tom, že obě národní vlády chtějí federaci, a to zcela nově konstruovanou, a že se budou setkávat dále, dokud se nepodaří odstranit všechny názorové rozdíly a dosáhnout pro obě strany přijatelné dohody. Skutečnost, že už tato »dohoda, že se dohodneme«, přinesla obecný pocit úlevy, svědčí o kritičnosti situace. Všechny tři vlády se dále dohodly na federální kompetenci v oblasti strategie hospodářského vývoje (paliva, energie a hutnictví) a v tom, že tři ústavy, federální a obě republikové, budou vypracovány současně a ve vzájemné spolupráci. Původní slovenský požadavek zněl: nejdříve republikové a teprve potom (až co zbude) federální. Bylo rovněž dohodnuto, že bude vypracována »Listina práv a svobod občanů«, a to v takové Ihůtě, aby mohla být přijata na slavnostním zasedání parlamentu k výročí loňského 17. listopadu. Pokračuje práce deseti komisí, zřízených v Trenčianských Teplicích, a byla zřízena jedenáctá pro vypracování bezpečnostní koncepce státu. Bude se muset dohodnout s již existující federální komisí, která pracuje na tomto úseku. Vyloženě odlišné pojetí zůstává v otázkách ústavního soudu a zahraničních vztahů, jak svědčí odlišná vyjádření k těmto věcem tří premiérů na tiskovce a pokračující sólový postup slovenské vlády. Přestože ministr Dienstbier ještě před piešťanskou schůzkou jednal v Bratislavě o otázce zahraničního ministerstva a dohodl, že bude zvážen název slovenského úřadu pro tuto oblast, nebylo dosud Kňažkovo ministerstvo ani zrušeno, ani přejmenováno. Názory se také rozcházejí ve třech významných oblastech: doprava (železniční), spoje a daňový systém. Slovenská vláda má dále sklon stavět českou stranu i federaci před »fait accompli«, i když při tom zpravidla postupuje nezákonně. Piešťany potvrdily dominantní roli slovenské vlády a jmenovitě premiéra Mečiara přes veliké úsilí p. Pitharta to vyvrátit. Tento dojem jen zesílilo vystoupení všech premiérů na tiskovce, vč. federálního premiéra M. Čalfy, který se při svých odpovědích (patrně podvědomě) obracel většinou na p. Mečiara, ačkoliv mluvil k novinářům. Česká veřejnost začíná konečně reagovat. Proto p. Pithart ve svém projevu v ČNR obhajoval svůj postup a snažil se přesvědčit, že iniciativa není jen v rukou Slováků. Podle něho nehrozí rozpad státu, jde jen o »hledání rozumné míry federace«, jejíž konkrétní obsah ovšem zatím není oběma stranám jasný. Jasné je jen, že to bude velice tvrdé a zdlouhavé jednání. Pravděpodobně není a nebude pro jeho průběh a výsledek bez významu postoj vlivných zahraničních činitelů, především ve významných západních státech. Jemné náznaky toho bylo možno vycítit i z celkového průběhu státní návštěvy francouzského presidenta 13. a 14. září. Ani nadcházející návštěva britské premiérky nebude v tomto směru bez významu. (Pozn.red.: Tento článek byl psán před návštěvou britské premiérky.) Za pozitivní jev je třeba považovat setkání českých a slovenských novinářů v Modre u Bratislavy po schůzce v Piešťanech 13. a 14. září. Jejím hlavním smyslem bylo podstatně zlepšit vzájemnou informovanost české a slovenské veřejnosti o životě v obou polovinách federace. Za národní vládu se jí zúčastnili náměstkové předsedů, prof. Lukeš a dr. Čarno- guský. Kromě česko - slovenské otázky se stále markantněji projevuje napjatý vztah mezi Slováky a Maďary na jižním Slovensku. Stal se již vzácným mezinárodním problémem mezi ČSFR a Maďarskou republikou. Představuje obtížnou a choulostivou otázku, jejíž řešení ukáže v nejbližší době politickou a státnickou moudrost a zralost slovenské vlády a význam česko- -slovenského federativního státu především pro Slováky. Po dvou kolech jednání v Trenč. Teplicích a v Piešťanech se česko - slovenské vztahy poněkud stabilizobaly. Obě strany výslovně prohlásily, že chtějí zachovat společný stát jako »autentickou« federaci. Na její obsah jsou ovšem stále značně 20 REPORTÉR/POLYGON 5/90 [pageend20]odlišné názory. Slovenská vláda s dominující postavou svého předsedy došla zřejmě k poznání, že v současné situaci by samostatný štát znamenal přímé ohrození slovenských zájmů. Mečiar proto opakovaně zdůrazňuje vůli posílit společnou federaci. Současně ale energicky prosazuje co nejsilnější národní republiky s tak rozsáhlými kompetencemi, které by prakticky daly státní suverenitu a federace by se stala pouhou »prázdnou skořápkou«, jak se výstižně vyjádřil J. Hanák v Lidových novinách. Kromě stále nezrušeného ani nepřejmenovaného ministerstva pro mezinárodní vztahy Slovenska (které mělo být nazváno, podle dohody s ministrem Dienstbierem, jinak) chtějí Slováci i vlastní správu železnic, spojů a - zdá se - financí. Stále se ozývají zmínky o dvou emisních bankách. Pokračují jednání v komisích, zřízených v Trenč. Teplicích, ale veřejnost se o jejich průběhu nic nedozvídá. To nutně vede k dohadům a znepokojení. Podle prosakujících a neověřených informací zůstávají neshody v řadě důležitých otázek, které mají zásadní význam pro sílu nebo slabost federativního státu. Podle vyjádření ministra federální vlády pro životní prostředí, Vavrouška, je nezbytné, aby v kompetenci federální vlády zůstalo 9 oblastí: zahraniční záležitosti, národní obrana, vnitro, hospodářské ministerstvo, finance, sociální věci, ekologie, spoje a strategie hospodářského rozvoje. Již poněkolikáté za svého prezidentování se V. Havel pokusil uklidnit hladinu ve svém projevu v parlamentě dne 17. září. Ve svém moudrém, promyšleném vystoupení na vysoké úrovni, na kterou si u něho národy již zvykly, nabádal obě strany k toleranci, rozumu a respektování zájmů obou státotvorných národů i všech menšinových národností. Jeho naléhavá slova však, za velmi nízké informovanosti veřejnosti o sporných problémech, jen zvýšila nepříjemný pocit nebezpečí. Poměrně energicky vystoupil i předseda federální vlády, M. Čalfa, ve svém projevu, v němž parlamentu předkládal vládní návrh ekonomické reformy. Uvedl, že jsou určité oblasti státní správy, které musí zůstat v kompetenci federace, má-li společný stát plnit svou funkci. I jeho projev svým obsahem na obranu federace vyvolal dojem, že je ve hře více než se veřejně říká. Tomuto nedobrému dojmu také odpovídá reakce na oba projevy na Slovensku. I deník VPN »Verejnosť«, tedy noviny hnutí, které se plně hlásí k federaci, kritizoval celou atmosféru federálního shromáždění, které prý přijalo výsledky jednání v Trenčianských Teplicích »téměř jako protiústavní«. Obtížnost jednání na obou schůzkách vlád a po nich potvrzují i krátké poznámky předsedy slovenské vlády, které učinil před novináři a televizní kamerou. Řekl, že slovenská vláda má konkrétní a jasné představy, ví co chce a nedá se od svého záměru odradit, ani kdyby to mělo vést ke konfliktům. Odmítl také jakékoliv urážky. Bohužel neřekl, jaké jsou ty představy slovenské vlády, ani jaké konflikty měl na mysli, ani kdo koho a jak uráží. Není to na demokratického čelného politika (zdůrazňuji demokratického) příliš mnoho tajností najednou? Jeho krátké vystoupení zanechalo dlouhodobý dojem značného sebevědomí, v němž nebylo možno nalézt ani náznak ochoty ke kompromisu, spíše naopak značnou dávku neústupnosti. V první polovině září se zdálo, že se česká strana a vláda konečně vzchopí k aktivitě. Dnes se to bohužel nedá opakovat. Alespoň podle toho, o čem veřejnost ví, to tak vypadá. Jako by neměla samozřejmé právo vědět, o co jde a kdo jaké pozice hájí. Utajování nikdy nebylo dobrou politikou a zvláště nikdy nebylo politikou demokratickou. Již dlouho je na čase, aby česká vláda dokázala také sama svoji iniciativu a vyslovila stanovisko k federaci, aby jen nevyčkávala a nereagovala na slovenské požadavky. Je na čase, aby obě strany konečně začaly diskutovat jako rovnoprávní partneři. Zatím to vypadá, že slovenská strana stále »ovládá hru« a česká jen sekunduje. Zájem obou národů na společném státě musí být stejný, protože jeho rozbití by postihlo oba stejně těžce a obě strany to přece vědí. Na obou stranách proto musí být stejné přání, aby se dohodly tak, aby to bylo přijatelné pro Slováky i pro Čechy. To předpokládá kompromis, tedy ústupky na obou stranách konferenčního stolu, nikoliv licitaci. Národy mají právo a musí vědět, o co jde, aby si mohly udělat vlastní obraz. Není-li tato úvaha na místě, protože jednání úspěšně pokračuje, je chyba obou vlád, že o tom veřejnost v české i slovenské republice tak málo ví. Velká část české veřejnosti má, možná zbytečně, stále obavu, že vůle Slováků zachovat společný stát má svůj časový, lépe řečeno dočasný horizont, diktovaný současnou mezinárodní situací v Evropě a obtížnou situací Slovenska, že to však není výraz vnitřního přesvědčení a vztahu ke společnému státu. Jak širokou základnu má na Slovensku toto mínění, to dnes nelze říci, ale ta druhá část slovenské veřejnosti, která má k Československu kladný vztah, jako by nebyla, nedává o sobě - až na výjimky - zatím slyšet. Proč? 24. září zemřel spisovatel, politolog, moudrý, vzdělaný a statečný člověk, Milan Šimečka, předseda sboru konzultantů prezidenta Havla. Jeho odchod je velikým oslabením příznivců společného státu Čechů a Slováků. Lidí jeho morálních kvalit bude vždycky nedostatek. Jeho odchod hluboce zarmoutil všechny upřímné československé občany. Vnitropolitický vývoj Vnitropolitický vývoj se v září podstatně oživil. Středem zájmu veřejnosti zůstává ekonomická reforma. Na rozdíl od dřívějšího značně sebejistého vystupování některých vládních činitelů (vč. ministra Klause) dnes všichni, i autoři ekonomické reformy, přiznávají, že o jejím účinku na životní úroveň a celý hospodářský život nemá zatím nikdo ani přibližné představy. Připouští se značná nezaměstnanost a s ní související růst sociálního napětí. Parlament konečně přistoupil k projednávání vládního návrhu reformy a je pozorně sledován všemi sdělovacími prostředky. Hospodářský vývoj stále není příznivý. Pokračuje pokles výroby, podniky se začínají rozpadat a rostou obavy z nezaměstnanosti. Roste i nespokojenost a netrpělivost s privatizací a podnikáním. Objevují se první problémy v zásobování, např. u uhlí. Neklid se ozývá i z řad zemědělců, z nichž většina je stále v zajetí družstevního pojetí. Soukromý sektor se zde velmi těžko prosazuje, což nesporně souvisí s dosud neotřesným postavením »bývalých struktur«, které je právě na venkově zvlášť silné. Celkově se projevuje »bolestné procitnutí« veřejnosti před startem ekonomických změn. Rozvířená atmosféra se odráží v nervozitě společnosti a v klesající popularitě vedoucích politických sil, OF a VPN. Za této situace bohužel trvá, ba prohlubuje se, politické vakuum, o němž se zmínil i president Havel. OF a VPN konaly své republikové sněmy, na kterých se obě hnutí rozhodla zmenšit svoji strukturu. VPN zavedla řádné i volné a kolektivní členství, ustavila svoje předsednictvo a zvolila předsedu, Jána Gála. Přitom však chce stále zachovat charakter hnutí a nestát se politickou stranou. OF také změnilo strukturu, ustavilo zástupitelský orgán a zvolilo předsedu, na charakteru hnutí však trvá důsledněji než VPN a proto nezavedlo ani volné členství. Československá strana socialistická se rozpadla. 3. září se odštěpila část strany a 9.9. založila na svém sněmu za přítomnosti 500 osob Národně sociální stranu, do jejíhož čela byl zvolen dr. Čejka, současný náměstek pražského primátora. Svou přítomností podpořil sněm také poslanec Lesák, a doc. Krajina, bývalý předseda, a paní Drobílková, bývalá gen. sekretářka Národně sociální strany v exilu poslali svoje dopisy. Přítomen byl i úřadující předseda ČSS dr. Adam, jehož postoj k nové straně však není zcela jasný. Stranická krize tím ovšem nepominula, jak to vyplývá z rozhodnutí sněmu odložit sjezd strany na dobu po listopadových volbách do obecních zastupitelstev — 24. listopadu 1990. Protože i ostatní strany, ČSL, ČSSD a Zelení, se ještě nevzpamatovaly, vnitropolitická scéna prakticky neexistuje. Za pokus udržet se nad hladinou lze považovat vytvoření Moravskoslezského bloku pro volby, v němž jsou sdruženy HSD s SMS, ČSS, ČSSD a Zelení. V posledních dnech se pro podzimní volby sdružily také malé pravicové strany, k nimž patří: Čs. strana polnohospodárov, Čs. strana zemědělská, Čs. demokratické fórum, Čs. národní kongres, Demokratická strana Československa, Republikánská strana českého venkova a Strana evropského domu. Volby ukáží sílu těchto dvou seskupení, která v České republice mají předREPORTÉR/POLYGON 5/90 21 [pageend21]stavovat partnery pro OF, nepřihlížíme-li ke KSČM. KSČM se začíná znovu organizovat. V Olomouci se konalo zasedání Federace KSČM a KSS, z něhož vzešla 10.9. programová deklarace pro 18. sjezd strany. Členská základna projevuje v tisku nespokojenost s příliš pomalým průběhem změn ve straně. V programovém prohlášení jsou některé sympatické pasáže o demokracii. Strana se hlásí k hájení zájmů »pracujících vrstev«, tedy k výrazně levicové politice, zcela podle předpokladu. Přes oprávněné námitky k minulosti by neměly být podceňovány její možnosti, zkušenosti a organizační schopnosti, které zatím žalostně chybějí všem ostatním politickým hnutím a silám. Podzimní volby se nesporně stanou prvním měřením sil po vyprchání jarní euforie, za níž se ještě konaly červnové volby. Za současné nemohoucnosti ostatních stran a vnitřních potíží OF a VPN nejsou komunisté zcela bez šancí. Ve druhé polovině září ovládly vnitropolitický život ekonomické problémy. Projednávání návrhu ekonomické reformy v parlamentních výborech a návrhy prvních zákonů o restituci a »malé« privatizaci, které konečně citelně zasáhnou do každodenního života, přinesly očekávaný zájem. Vzrostlo napětí, dochází k prvním názorovým střetnutím. Mají být prodejny a provozovny maloobchodní sítě nabídnuty v aukcích všem občanům, nebo mají být přednostně nabídnuty těm, kteří v nich pracují? Zaměstnanci obchodů žádali preferenci a hrozí stávkami. Hospodářští odborníci ve vládě jakékoliv preference odmítali jako opatření, které odporuje tržním zásadám. Sešly se tři vlády v Kroměříži a dohodly se na aukcích přístupných pro všechny. Dosavadní zaměstnanci budou zvýhodněni možností uhradit polovinu kupní ceny ihned a druhou polovinu ve splátkách do 5 roků. Současně budou noví majitelé povinni dva roky zachovat v potravinových obchodech dosavadní sortiment, aby nedošlo ke zhroucení prodejní sítě. Toto rozhodnutí znamená vítězství hospodářských ministrů, ale nebylo přijato jednomyslně. Prezident Havel a předseda české vlády Pithart přiznali otevřeně, že byli pro řešení, jak je žádali zaměstnanci prodejen, t.j. přednostní právo. Vládami přijaté rozhodnutí patrně narazí na odpor části veřejnosti. Jak bude silný a jak silné napětí ve společnosti vyvolá, to ukážou příští dny. Ukážou také, jak silné je vedení státu a jak je společnost připravena vyrovnávat se s potížemi, před nimiž stojí. Situaci komplikují listopadové volby do obecních a městských zastupitelstev. Vstupujeme do období hospodářských změn, těžkostí a nejistot. Jsou oprávněné obavy, že se v jejich průběhu projeví podstatně citelněji než dosud naše politická nepřipravenost a nezralost a nevyřešené základní problémy, především vztahy česko-slovenské, státoprávní uspořádání a absence jakýchkoliv politických programů. Politická scéna se dále vyprazdňuje, klasické politické strany pokračují v rozkladu (ČSS i ČSL), nejsou schopny předložit veřejnosti promyšlený, konkrétní program. Krize propukla i v Občanském fóru, které »hledá svoji indentitu«. Jeho ideová a organizační neurčitost se začala negativně projevovat již před časem v akceschopnosti hnutí. Ta klesá právě v době, kdy se povážlivě komplikuje hospodářský život a s ním i politická situace. Obojí vyžaduje zvýšenou schopnost jednat a rozhodovat a potřebuje ve společnosti politickou sílu, ještě lépe: síly, které mají jasné a promyšlené programy a dovedou je také prosazovat a nést za ně odpovědnost. V interview pro italský deník La Re- publica hovořil prezident Havel před svou cestou do Itálie o politických stranách a jejich významu pro demokracii. Přiznal se k »rozpakům« před úlohou politických stran v západních demokraciích. Uznal však, že bez politických stran demokracie nemůže žít. Potřebuje pluralitu názorů a politických programů, jejich střetávání a hledání optimálních kompromisů, jak se to osvědčilo za dlouhá desetiletí ve všech vyspělých demokraciích. Současná celospolečenská averze vůči politickým stranám byla sice v prvních dnech po svržení jediné samospasitelné strany pochopitelná, její přetrvávání v dnešní situaci je už však projevem politické naivity a nedospělosti. Atomizovaná společnost bez jakékoliv politické síly s jasným programem a demokraticky kontrolovaným prováděním tohoto programu není a nemůže být schopna vypořádat se s četnými problémy, do kterých se již dostáváme a které nám v budoucnu nadělají starosti, ať je to mafie »bývalých struktur«, »virus komunistického myšle- ní«, o němž hovořil známý americký novinář J. Anderson, tripartitní vztahy mezi vládou, odbory a podnikateli a všechny potíže v souvislosti s ekonomickou reformou atd. Bez takové nebo takových politických sil demokratického charakteru se nezlepší práce našich zastupitelských sborů, především federálního shromáždění, kde je názorová roztříštěnost nejtíže pociťována. Smutně, ale pravdivě znějí slova předsedy sněmovny lidu FS, dr. Battěka, který v Lidových novinách 22. září říká, že parlament je »politicky nekompaktní, nevyzrálé společenství poslanců«, kteří jsou »naivní, neschopní reflektovat projednávané otázky«. Dr. Battěk je optimista a věří, že se to poslanci naučí. Jenomže ta učební léta mohou stát národy a stát příliš velkou cenu. Nepomůže víra -v silné osobnosti a v jejich morální kvality a moudrost. Bez politické organizace není možno uvést demokracii do života. Vymýšlet »demokracii nového typu« je pošetilé a už to tady bylo. V tak obtížné situaci, v jaké naše společnost dnes je, je zajisté nutno hledat poučení tam, kde demokracie funguje již po celá staletí. Nebo se nechceme poučit? Závažnost a nebezpečí politického vakua, o kterém se již několikrát hovořilo, by si měli rychle uvědomit vedoucí představitelé státu i politických směrů. Je varující skutečností, že politicky organizované a programově (nepřijatelným směrem) vyzbrojené politické síly u nás představují jen komunistická strana a separatistická SNS. Je nebezpečné ponechávat jim stále celou scénu politického života. (ČSFR, 1.-30. září 1990) ® ADOLF F. J. KARLOVSKŸ BYL JSEM REHABILITOVÁN... Protože bylo nutné rozhodnout životně důležité otázky, jako třeba zda se má psát jméno státu s pomlčkou nebo bez ní, dostali se páni poslanci k odhlasování zákona o soudní rehabilitaci (č. 119/90 Sb.) až 27. dubna 1990, tedy po více než pěti měsících od počátku sametové revoluce. Navíc, snad aby si ti, jichž se zákon týká, nedělali iluze o rychlém vyřízení, nabyl zákon účinnosti až 1. července, tedy po více než dalších dvou měsících. Laik by se tedy nejspíše domníval, že za tu dobu se vše dokonale připraví, aby pak mohla být tato smutná záležitost vyřízena co nejrychleji, protože drtivá většina těch postižených má koneckonců už dávno šedesátku za sebou a desetitisíce již zemřely. Jelikož jsem byl zatčen 3. září 1948, tedy jako jeden z prvních důstojníků Hlavního štábu, dostal můj spis v rehabilitačním řízení pořadové číslo 261 a v důsledku toho byl vyřízen už 9: července. O tom bylo vyhotoveno předepsané soudní usnesení, kde sice příslušná úřednice udělala z Karlovského Karlovarského, ale to bylo promptně uvedeno do pořádku už počátkem září, hned po uplynutí soudních prázdnin. Během deseti let, kdy o mne soudruzi pečovali, jsem se sice nesetkal s jediným případem, kdy by se soud zmýlil třeba v psaní jména v rozsudku smrti nebo dlouhodobého žaláře — pak by byl rozsudek zmateční a nemohl by být vykonán —, ale při rehabilitacích se z takových »maličkostí« zřejmě nestřílí. Teď ovšem vyvstal těžký problém, jak mi má být soudní usnesení doručeno, když žiji v cizině. Moje rehabilitační záležitosti vyřizuje za mne v Praze obětavě kamarád stejně postižený, s nímž jsem sloužil už jak ve válce, tak ve Vojenské akademii v Hranicích, který má mou naprosto neomezenou důvěru a jemuž jsem poslal tak universální plnou moc, s úředně ověřeným podpisem, že by stačila na to, aby pro mne koupil i Hradčany, kdyby byly na prodej. U soudu se ale s překvapením dozvěděl, že mu dokument pro mne vydat nemohou, protože pro osoby 22 REPORTÉR/POLYGON 5/90 [pageend22]s trvalým bydlištěm v cizině předá soud listinu panu JUDr XY (jehož neznám a který - po zkušenostech, jež mám s advokáty ex offo - naprosto nemá mou důvěru) a ten že ji pak mému příteli, na základě zmíněné plné moci, vydá! Že skutečně čtu správně jsem si téhož dne potvrdil ze sdělení, které mi poslala pražská Konfederace politických vězňů, která se zřejmě marně snažila prosadit proti tomuto zdeúřednímu rozhodnutí, hodného konšelů v Kocourkově, řešení podle zdravého pěšáckého rozumu. O placení palmáre není sice ve sdělení žádná zmínka, ale sotva si dovedu představit, že by soukromý advokát pracoval zdarma. Jako druhé řešení by bylo možné, že by mi soudní usnesení poslalo samotné ministerstvo spravedlnosti přímo, byť do (kapitalistické?) ciziny, ale můj přítel byl hned upozorněn, že zaslání touto cestou trvá přibližně pět či více měsíců. Proč napsání adresy, vložení do obálky a odeslání není možno stihnout v termínu kratším, nemohl mému příteli nikdo ze zodpovědných činitelů vysvětlit. Ať se ale rozhodne za mne jakkoliv, bude do mé rehabilitace v každém případě zařazen další byrokratický, zcela zbytečný a zdržující mezičlánek. Nakonec jsem ale, díky přítelově ne- úmomé energii, dostal příslušný dokument přecejen do rukou. Je rozmnožen nepříliš kvalitním xeroxem, v textu je jen vyplněno mé jméno, datum narození a paragrafy, za které jsem byl Státním soudem odsouzen, a vše je ozdobeno dvěma razítky, samozřejmě s bolševickým státním »znakem«, jak jej v roce 1960 — za Antonína Novotného, neblahé paměti — ochotně ztvárnil Milan Hegar. Nynější státní znak přijal sice parlament už ústavním zákonem č. 102 ze dne 20. dubna 1990, a to s účinností dnem vydání, ale asi z »technických důvodů« (pod čímž je možno rozumět cokoliv) nebylo za následujících pět měsíců možné vyrobit alespoň pro rehabilitační soudy potřebná razítka přednostně. Ve Švýcarsku trvá zhotovení razítka průměrně tři dny, pokud je ovšem zákazník nepotřebuje rychleji! A tak my všichni, kteří jsme proti bolševismu bojovali, jsme dokonce ještě dnes, při své rehabilitaci, tímto symbolem zrůdného režimu uráženi! Zato bychom ale v soudním usnesení marně hledali jediné slovo omluvy nebo politování, že rehabilitovaný strávil řadu let, často nejvýkonnější období svého života, v podmínkách, které byly výsměchem justici a lidskosti vůbec, nemluvě už o hladu a zimě, urážkám a ponižování sadistickými bachaři. Ono je to vůbec všechno trochu divné, protože alespoň část těch odsouzených vlastně naplnila skutkovou podstatu toho, zač byli odsouzeni — a jsou na to právem hrdi —, právě proto, že považovali za svou vlasteneckou povinnost zúčastnit se podle svých možností boje proti totalitě a zločinné ideologii — cizí našemu duchu i tradicím —, která necelé tři roky po smrti Adolfa Hitlera přivedla Československo znovu do cizího otroctví. Bylo by proto asi daleko správnější považovat jakoukoliv formu boje proti bolševismu a jeho zřízení za třetí národní odboj od roku 1914, jak to Konfederace politických vězňů také navrhovala, ale při projednávání rehabilitačního zákona bohužel neprosadila. Se soudní rehabilitací v kapse má tedy postižený právo uplatnit svůj nárok na odškodnění zákonem stanovené a také na odpovídající úpravu pense. Jestliže žije v Praze a má dost času, pak se mu snad přece podaří získat někde potvrzení, od kdy do kdy v kriminále pro nějakou firmu pracoval (pokud to snad stále ještě není státním tajemstvím) a na základě toho uplatnit svůj nárok na příslušné započtení let. Jenže žije-li trvale v zahraničí, pak nejen že mu pense za roky odpracované ve vlasti nemůže být zasílána do ciziny, ale není dokonce ani možné, aby mu byla vyplácena v korunách na jeho konto v Československu. Takže je mu málo platné, že byl třeba ve válce od svých osmnácti let a započítávaly by se mu příslušné roky podle zákona č. 255/ /1945 Sb. dvojnásobně (výkonným letcům a vysazeným parašutistům trojnásobně), a pak pracoval ať už »na svobodě« nebo v kriminále až do svého odchodu do zahraničí, nedostane tedy za větší část svého života ani haléř. Takže všichni ti letci, parašutisté, vojáci, kteří prolévali svou krev na všech bojištích druhé světové války a kteří se v poslední chvíli před hrozícím zatčením zachránili útěkem do Britanie, USA, Kanady, na Nový Zealand a kam všude jinam, na pensi nemají nárok stejně jako ty tisíce civilistů, kteří odešli, protože doma nemohli dýchat, tvořit a žít. Tak je mi alespoň útěchou, že pobírá v plné výši svou zaslouženou generálskou pensi můj spolužák od stejné čety Vojenské akademie Čestmír Podzemný, bývalý šéf čs. vojenské rozvědky, o jehož úspěších v boji proti imperialismu píše i Josef Frolík ve své knize »Špion vypovídá« ! Tím se také už dostáváme k rehabilitacím vojenským, které má provádět centrální rehabilitační komise federálního MNO a sdružení Vojenská obroda. Pro získání a vyhodnocení příslušných informací byl sice všem postiženým rozeslán obsáhlý dotazník, jenže se zdá, že bývalí soudruzi, kteří jej stylizovali a kteří sami úspěšně přestáli všechny politické zvraty posledních čtyř desetiletí, se jaksi zaměřili především na vojáky z povolání propuštěné až po roce 1968, kteří jsou zřejmě těmi pravými národními mučedníky. Vždyť mnozí z nich byli často zbaveni i svého členství v rodné straně a proto jsou právem jejich případy vyřizovány přednostně. Jak jinak si totiž vysvětlit, že se v dotazníku důsledně mluví o čs. lidové armádě, že jsou sice uvedeny všechny bolševiky vytvořené nebo přejmenované hodnosti rotmistrů, praporčíků a generálů, ale vůbec vypadl štábní kapitán? V odstavci c) o »politických šetřeních a postizích« je kladen důraz na vojensky asi velmi důležité pronásledování, jako vyloučení z KSČ, tresty vynesené stranickými prověrkami, zrušení studia aspirantury (čeho?) a odnětí vyznamenání, přičemž se pro jistotu nerozlišuje, zda válečných, nebo »řádů« partajních. Zato teprve ke konci dotazníku najdeme také krátký odstavec s pouhými pěti otázkami o účasti v odboji. Tady zřejmě vyznamenání nejsou příliš důležitá, protože má být udán jenom jejich celkový počet, bez rozdílu, zda jde třeba o Válečný kříž i několikrát udělený, nebo o pamětní medaili, kterou dostal každý voják zahraniční armády po šesti měsících služby, třeba jen u polní kuchyně. Ono by to pochopitelně nedělalo dobrý dojem příliš zdůrazňovat, že někdo, kdo bojoval pod Lordem Montgomerym v Africe, pak při obléhání Dunkerque a vrátil se jako velitel pluku s naší východní armádou, byl o čtyři roky později odsouzen za velezradu na doživotí, odseděl dvanáct let a dnes žije raději na Novém Zealandě. Protože jiná možnost není, nakonec jsem tedy i já tento dotazník vyplnil a odeslal, jenže teď nevím, zda jsem si kádrově neuškodil. Zdůraznil jsem totiž, že jsem nikdy nesloužil v nějaké lidové armádě, ba že jsem byl dokonce styčným důstojníkem u královské (!) rumunské armády. Možná, že jsem si také špatně posloužil odpovědí, že — pokud je mi známo — MNO je instancí československého státu a že tedy nevím, proč se má starat o »tresty a jiné postihy« udělené KSČ, tedy soukromou organizací spolkového charakteru. A že koneckonců když někdo do ní vstoupil a pak byl vyloučen nebo jinak stranicky trestán, je to jeho soukromou záležitostí, protože jej ke vstupu do tohoto gangu nikdo nenutil. Takže nevím, proč by to mělo MNO zajímat! Přes tyto kacířské poznámky jsem zakrátko dostal z MNO potvrzení, kde už je uvedena i moje hodnost, kterou mi před 42 roky odňal vojenský senát Státního soudu při mém odsouzení, ale z něhož se jinak dozvídám, že mému případu bylo přiděleno evidenční číslo skoro sedm tisíc. Zřejmě se tedy doufá, že my, odsouzení brzy po »vítězném únoru«, do té doby, než na nás dojde řada, bezpečně vymřeme a tím bude tato nepříjemná záležitost sprovozena ze světa. ® REPORTÉR/POLYGON 5/90 23 [pageend23]FRANK MARLOW JAK JSEM UKAZOVAL PRAHU IRENĚ Musel jsem za svého života udělat nějaké dobré skutky, že jsem byl odměněn tím, že jsem se dočkal pádu komunistického režimu v Československu. Po ta dlouhá léta se mě přátelé, hlavně američtí, ptávali, proč nejedu do Československa, když tak pořád o něm mluvím a píšu. Říkal jsem jim, že pokud tam bude v té ústavě ten šestý paragrafy že tam nepojedu. A oni se to museli v Československu dovědět a ten paragraf zrušili. A tak jsem se poprvé po čtyřicetičtyřech letech vrátil do své rodné země. A vzal jsem s sebou svoji ženu Irenu, která tam dosud nikdy nebyla. Mám dojem, že by tím moje zpráva měla končit, poněvadž vše, co bych dále mohl napsat, už bylo napsáno jinými přáteli, kteří se také vrátili. Ale ti popisovali své dojmy. Z důvodů čistě sentimentálních jsem chtěl bydlet v bývalém hotelu Juliš, nyní Tatran, na Václavském náměstí, poněvadž jsem si tam za svobodna, t.j. před druhou světovou válkou, tedy v té krásné době, kdy ještě nebylo AIDS, vodil slečny a i paničky. A tak jsem si tam teď chtěl přivést svoji vlastní paničku, Irenu. Skoro se mi to podařilo, jenomže jsme nebydleli v tom bývalém hotelu Juliš, nýbrž ve vedlejším hotelu Družba. Přijeli jsme pozdě odpoledne autem z Vídně a kolem šesté hodiny jsme se vydali mezi houfy lidí, procházející se po Václavském náměstí. První, co jsme s údivem viděli, byla veliká socha presidenta Masaryka před Můstkem, dívající se na Příkopy. To bylo naprosto neočekávané. Stál jsem se slzami v očích před sochou a zasalutoval jsem. Pak jsme prošli pasáží - byla to snad bývalá Štěrbova? - na Jungmannovo náměstí. V druhém patře v domě číslo 5 bylo otevřené okno. To býval můj byt po nějakých šest let, řekl jsem Ireně. Před vchodem do chrámu Panny Marie Sněžné býval dům, který tam již není. V přízemí byla prodejna francouzských automobilů značky Pan- hard-Levasseur a v prvním poschodí bydlela krásná žena, která se před jedním oknem často svlékala a oblékala a já se na ni díval z toho mého okna a myslím, že ona to věděla. Nikdy jsem se s ní nesešel, ale vzpomněl jsem si na ni. A pak jsme šli kolem lahůdkářství pana Zoufalého, které už se jmenuje jinak, ale mají tam stále ty dobré obložené chlebíčky za tři a půl koruny kus. Já jsem po devět let sloužil v pojišťovně Riunione Adriatica di Sicur- ta, založené v roce 1827, na rohu Jung- mannovy ulice a Národní třídy, a tak jsem to neměl daleko do práce. Od Zoufalých mi nosili do kanceláře snídani a i oběd. A místo výtahu tam jezdil »paternoster«. Irena ovšem nevěděla, co je paternoster, a tak jsme tam zašli a heleme se, jezdil bez přestávky ten samý paternoster tak, jako před padesáti léty. Pak jsme šli pomalu po Národní třídě, kolem Voršilské ulice, kde míval starožitnický obchod pan Vobořil. Kupoval jsem si u něj všelijaké starožitnosti a jednou, když jsem byl po mnoha a mnoha letech návštěvou v Montréalu v Kanadě, stavil jsem se v jednom obchodě starožitnostmi na Sherbrooke Street, abych si tam koupil koflík s císařem pánem, který měli ve výkladní skříni. A hle, patřil ten obchod tomu samému panu Vobořilovi. Tak jsem se ani nesnažil zajít za ním do Voršilské ulice v Praze. A pak jsme šli kolem Národního divadla, toho nového. Je to moderní, ale je to krásné. Přešli jsme Národní třídu ke kavárně Slávii a kolem rohu jsme stáli na nábřeží a tam Irena poprvé viděla v plné slávě osvětlené panorama Hradčan. Nechtěla věřit svým očím. Myslím, že to byl vrchol naší návštěvy v Praze. Druhého dne jsem navštívil kanceláře Občanského fóra na Jungmannově náměstí číslo 9. Bylo tam spousta mladých lidí, kteří tam zřejmě úřadovali nebo aspoň se tam procházeli a nikdo z nich mi nebyl s to dát informace, které jsem potřeboval. Prohlédli jsme si Příkopy a výstavu »Kde domov můj«, Staroměstské náměstís radnicí a orlojem, vinárnu »U Bindrů«, kam jsme chodívali na první přípitek po svatbách přátel na radnici, Celetnou ulici, Me- lantrichovu, Tylovo divadlo, universitu, Karlův most a Malou Stranu. A pak jsme jeli na Hrad. Arcibiskupský palác je nově vymalován, jako panna nevěstinka. Před hradní branou stráže v nových uniformách. Chlapci mladí, pěkní, holobrádko- vé. Škoda, že nejsou v těch starých anebo i nových legionářských uniformách. Země, která má starou a krásnou tradici, ji má udržovat a ne lehkomyslně zahazovat. Hrad je v nových krásných pastelových barvách. Kombinace bílých a bleděmodrých barev. Budeme teď natírat náš dům v Sherman Oaks a myslím, že použijeme stejné kombinace. A pak jsem Ireně ukázal chrám svátého Víta. Královskou hrobku, klečícího kardinála Schwarzenberga, oltářsv. Jana Nepo- muckého a i svatováclavskou kapli, která byla otevřená. Chrám sv. Jiří byl zavřen. Stál před ním takový starší děda a řekl mi, že chrám je zavřen. Řekl jsem, že je to škoda, že já vždy, když přijedu do Prahy, jdu do toho chrámu, mám ho moc rád. A posledně že jsem tu byl před čtyřiceti čtyřmi roky a kdoví, jak dlouho zase budu muset čekat. Nato mi ten děda řekl: „Pojďte, já vám to otevřu. ” A nejen že otevřel, ale i rozsvítil všechna světla a provedl nás. To bylo skutečně krásné a dojemné. Pak jsem Ireně ukázal Vladislavský sál s jízdním schodištěm a starou sněmovní síň s královským trůnem. Potom Zlatou uličku a na oběd jsme šli do Vikárky. Nejenže byl výtečný, ale i číšníci byli příjemní a usměvaví, ne jako dole ve městě. Večer jsme šli Melantrichovou ulicí a zeptali jsme se jednoho obstarožního pána, kde je tady nějaká dobrá restaurace. On nám řekl: „Já tady bydlím, ale mám doma draka, který mi vaří a tak moc do hospod nechodím, ale zkuste to v restauraci »U prince« vedle Bindrů na Staroměstském náměstí. ” To jsme učinili a večeře byla dobrá. Snažil jsem se ukázat Ireně Prahu v nejlepším světle a podařilo se mi to. A co příbuzní a přátelé, stan i noví? To se ví, že přijde-li někdo po čtyřiceti čtyřech letech do své staré vlasti a shání se po příbuzných a přátelích, že zjistí, že mnozí už nejsou. A méně jich najd'e, jed- ná-li se o vlast, která byla po pět let obsazena nacisty a po čtyřicet let komunisty. Příbuzných jsem našel 14 a 12 jich přišlo na oběd do Havlíčkova Brodu, za mých svobodných časů Německého Brodu, do hotelu »Učerného koně« na velký a dlouhý oběd. Do toho hotelu proto, poněvadž tam měli v červnu 1874 svatbu náš dědeček Alois a babička Klára. Ještě mám tady originální telegramy k jejich svatbě. A babička to ještě dokázala dotáhnout do koncentráku, kde ji v 93 letech zabili. Byli tam bratranci a sestřenice, jejich děti a i vnuci. A v Kolíně, v hotelu Savoy, jsme měli sjezd abiturientů obchodní akademie po šedesáti letech. Ani bych vám to snad neměl prozrazovat, ale co, dnes už je to celkem jedno, místo nehledám, o úvěr se neucházím, tak už nemusím zatajovat jak jsem starý. Jel jsem z Prahy do Kolína vlakem z Masarykova nádraží, které se opět jmenuje Masarykovo nádraží. Jel jsem sám bez Ireny a schválně jsem chtěl jet z toho nádraží, z něhož jsem opouštěl vlast v roce 1939. Nádraží bylo ošumělé, neudržované. Vlak pohodlný a čistý. Seděl jsem naproti hezké bělovlasé dámě, která mi připomínala sestřenici, jež před rokem zemřela. Oba jsme četli noviny a pak jsme usnuli. Po příjezdu do Kolína jsme se rozešli. Před kolínským nádražím byl na papíru nápis, že hlavní třída se opravuje a že je neschůdná. Já tu cestu dobře znám, ale počkal jsem na autobus. Chtěl jsem vystoupit před gymnasiem, ale gymnasium je teď obchodní akademie a obchodní akademie je gymnasium. Přehodili to, asi aby se věci hejbaly. Když jsem v deset dopoledne dorazil do hotelu Savoy, kde měla v roce 1936 moje sestra svatbu, tak už tam na mě čekalo 14 spolužáků. Dva nemohli přijít a tak nás po těch letech zbylo 16 ze 60. To není špatné a všichni, kteří to všechno přežili, vypadali dobře. A byla mezi nimi i ta bělovlasá dáma z vlaku, Vlasta Němečková. Tak jsme se vítali a smáli jsme se tomu. A pak, když jsme si připíjeli, řekl jsem, že dnes jsou dvě jubilea: jednak že jsme se sešli po 60 letech vidouce slunce, a za druhé, že jsme spolu s Vlastou Němečkovou poprvé spali ve vlaku. Pak jsme si o sobě vyprávěli, co REPORTÉR/POLYGON 5/90 24 [pageend24]jsme všechno zažili, a o svých rodinách. Když jsem jim řekl, že jsem pozván k návštěvě presidenta Havla na Hrad, ptali se mě, jak to, že ty přijedeš domů po tolika letech a mluvíš ěesky, jako bys nikdy nebyl odešel a jak to, že jsi hned pozván k presidentovi, kterého my nikdy asi neuvidíme. Tak jsem jim na to odpověděl, to vám děvčata a hoši vysvětlím. A pak už se snad nikdo z nich nedostal ke slovu. Také jsme vzpomínali těch, kteří nás předešli. Udělali mi velikou radost tím, že mi řekli, že jsem se vůbec nezměnil. Byli hodní a lhali. Pak nás s Vlastou Němečkovou vzala Marina Stehlíková autem do Prahy a na cestě jsme se stavili v Poděbradech a navštívili Miladku Stegbauerovou, vdovu po našem Vladimíru Stegbauerovi, který nás před 15 lety navštívil v Kalifornii a strávil u nás tři měsíce. A byl pak za to popotahovaný, poněvadž měl původní povolení na cestu do Kalifornie na devět dní nebo tak nějak. Druhý den ráno jsme se sešli v hotelu Evropa, za svobodna hotel Šroubek, na snídani s Vlastou Němečkovou, která bydlí v Mezibranské nebo Příčné ulici. Chtěl jsem, aby se poznala s Irenou. Byla to dobrá schůzka. V ten den odpoledne jsem se sešel v kavárně Slávii se spisovatelem Janem Benešem a jeho krásnou ženou Šárkou. Obyčejně se vídáváme v Los Angeles nebo v Monterey v Kalifornii. Teď však jsme se sešli v kavárně Slávii. Bylo to krásné setkání a vzácné. Během této schůzky za mnou přišel můj starý přítel ze studií JUDr Václav Jukl, který bydlí nedaleko na Masarykově nábřeží. Studovali jsme spolu práva a žili jsme pospolu po léta. Měli jsme si toho hodně povídat. Bylo to, jako bychom se byli nikdy nerozešli. Václav vyprávěl, jak po léta jezdil s nákladním autem, pak se vyučil nástrojařem a nakonec je zase advokátem. Jak jeho syn nesměl študovat a je lesníkem někde na Šumavě a má vnuka a vnučku. Byli jsme spolu během naší návštěvy několikrát a byli jsme též pozváni k nim na báječnou večeři a poznali jsme Václavovu ženu Jiřinku. Když jsme tam jeli na tu večeři, sedli jsme si na Václavském náměstí do taxíku a řidič nevěděl, kde je Masarykovo nábřeží. Gottwaldovo, to už znal a věděl, kde je. Když jsme se loučili, dělali jsme si plány na další návštěvu a na korespondenci. Asi dva týdny po našem odjezdu byl Václav Jukl raněn mrtvicí a za tři dny umřel. Budiž mu země lehká. (8. srpna 1990) ® VLADIMÍR VALENTA POHLEDY Z DRUHÉHO BŘEHU Už po řadu měsíců panuje mezi námi v Kanadě nejistota, jaká je vlastně zahraniční politika Československa. Nejprve přišel otřes s jmenováním velvyslanců, což se týkalo hlavně našich v Americe. Mluvčí Charty, kteří před několika málo lety poslali protiamerický dopis komunistickému presidentu Ortegovi do Nikaraguy, nemohou jaksi být jejich kamarády, protože, ať už sympatizují s americkými republikány či demokraty, bylo jim jasné, že v osobě Ortegy šlo vždy o exponenta Moskvy. Později jsme také my v Kanadě začli polemizovat s jmenováním nového československého velvyslance. Ne proto, že je to Slovák, ale proto, že to je komunista. Víme, jak často se — lživě ovšem — poukazuje, že za nomenklaturní komunisty není náhrada. V tomto případě jde o zaškolování nováčka, který nemá s diplomacií žádné zkušenosti. Což Slovensko nemá vhodnějšího kandidáta? Jakkoli je pikantní poslat do Moskvy syna popraveného tajemníka KSČ, státní zájem právě tam naopak diktuje, aby do SSSR byl poslán člověk s demokratickou minulostí. Jsou to ovšem maličkosti proti tomu, co je vlastně zásadní koncepcí československé zahraniční politiky. To, co se člověk dočte v novinách, je pramálo. A ještě méně jsme se dověděli v Československu před volbami a po nich. Nikdo na toto téma nediskutoval. Spíše se diskusi zabraňovalo. Staronový ministr zahraničí zřejmě tuto diskusi nepotřeboval. A tak se ani nemůže nyní opírat o vědomí, že je jeho zahraniční politika schvalována voliči resp. voličkami, které více hleděly na to, že je to fešák chlap. Nyní jsem se konečně dočetl o základní koncepci čs. zahraniční politiky {Lidové noviny, 3. srpna 1990 — Alexandr Kramer: Politika s nepolitickým horizontem) a zděsil jsem se. Velikášské messianistické plány, vysněné dnešním zahraničním ministrem na vězeňském kavalci a založené na jeho znalostech získaných v dobách jeho rozhlasové kariéry, mají nyní sloužit jako základ čs. zahraniční politiky. Namísto, aby jako zahraniční ministr dával presidentově filosofické obrysové úvaze realistickou podobu, znásobuje její chiméričnost bez respektu ke skutečné situaci, a tak ji prakticky zpochybňuje v očích pozorovatelů i v mysli těch, kteří v principu jsou stoupenci podobných ideálů. Lidové noviny nekriticky přijímají novou orientaci a pochvalují si úsilí, s jakým se Československo »vrací« do Evropy. Ponechme stranou to, že ČSR vždycky v Evropě bylo a že to jsou bolševici, kteří se nyní musí vrátit do Asie, a podívejme se, co se dělá v té věci tak pěkného: „Zatímco Poláci a Maďaři »jenom« usilují o co nejrychlejší přijetí a začlenění do západoevropských struktur, tvůrci naší zahraniční politiky jsou toho názoru, že tyto struktury je třeba změnit,” píše autor pochvalného traktátu. Československu, bolševismem zbídačenému státu, by slušelo více skromnosti. Vidění dnešního světa, jakým by měl být a nikoli jakým je, je velmi nebezpečná hra. Maďaři a Poláci, kteří byli v posledních letech mnohem méně izolováni, znají lépe světovou politiku než českoslovenští politici. Nikoli proto, že jsou pitomější než my, jak vyplývá z onoho článku, odhadují svoje možnosti mnohem realističtěji. A protože vědí, že svět se nezastavil ani 17. listopadu 1989, ale je stále v pohybu, a že příležitosti střídají beznaděje, považují za hlavní svůj cíl dostat se do demokratického tábora Západu co nejrychleji. Čs. zahraniční ministr »dělá fóry«. Předělej se, západní Evropo, abys nás byla hodna, říká. Spoléhá se zřejmě na to, že Evropské společenství se neobejde bez Československa, že jde o neodvratný vývoj, který nikdo nemůže zastavit. Jaký omyl! Ať to našim idealistickým představám vyhovuje nebo nikoli, svět je stále rozdělen. Na bloky, v nichž vždy bude ta největší mocnost určovat, jakou hrát písničku. Západní Evropa se nikdy nestane zcela neodvislým kontinentem. I dnešní kuvajt- ská krize tomu nasvědčuje. Kdo se podívá na mapu světa, ten vidí, že Evropa je prakticky větším poloostrovem. Lidé z tohoto poloostrova přepluli v průběhu staletí, ale hlavně v tomto století, oceán a založili na novém kontinentě příbuznou civilizaci. Světový obchod doplňuje vazby, které mezi sebou mají jednotlivé kontinenty a státy, a často je přesahují. Vůle politiků není nikomu moc platná, když není v souladu s těmito svazky a vazbami. Proto nastala doba, kdy Atlantický oceán se stává společným mořem jediné mocnosti, v budoucnu možná konfederované, ale dnes spojené v Atlantickém obranném společenství, jehož je západní Evropa východním pobřežím. Střední Evropa je hlubokým zázemím. Jak hluboko toto zázemí půjde, není pro západní Evropu tak rozhodující. Pochopitelně, Evropa chce být — a musí být — rovnocenným partnerem. Začala na tom pracovat před více než čtyři- cety roky. A proto si západní Evropa nepochybně nedá mluvit do toho, že má mít nějaký nový bezpečnostní systém. Ten její se totiž osvědčil, jmenuje se NATO a každý Čech a Slovák by se měl každé ráno pomodlit, aby to vydrželo. A ne se snažit o to, aby NATO spářil s tou chcíp- lotinou Varšavským paktem, prý se sídlem v Praze. Autor článku tvrdí, že tato iniciativa je podložena morální autoritou presidenta. Je trochu únavné, a dost nebezpečné, zatahovat hlavu státu do každodenní politi- REPORTÉR/POLYGON 5/90 25 [pageend25]ky. A nedůstojné demokratického státu, kde hodnoty jsou ceněny podle své podstaty a ne podle toho, zda president je pro nebo proti. Viděli jsme mnoho presidentů, jejichž morálních autorit se zneužívalo, až na to sami tvrdě doplatili. Vidíme, jak právě na iráckého presidenta, o jehož morální hodnotě se v Iráku nediskutuje, má ostatní svět jaksi odlišný názor. Prostě »morální autority« nemají v politice velkou hodnotu. Mimochodem se nepamatuji, že by se kdokoli v mezinárodní politice v tom smyslu vyjadřoval o našem presidentovi. Naopak jsem slyšel v americké televizi vyjadřovat projev pobouření nad jeho setkáním s rakouským presidentem Waldheimem. Což bývalo podle ústavy dáváno ministru zahraničních věcí do rámce jeho odpovědnosti. Jen ignorance autora článku o mezinárodní politice může omluvit takové nehorázné chvástání, jako: „Tvůrci naší zahraniční politiky jsou si jisté vědomi úskalí a rizik, s nimiž musí počítat každý, kdo si před sebe staví velké cíle. Nejde při tom jen o nejistý výsledek takového snažení, ale i nejasnost samotného cíle, jehož obrysy se ustalují teprve v průběhu dlouhodobého procesu. ” „Lze poukázat na to, že útočit na nej- bližší mety má smysl pouze tehdy, jsou-li tyto jednotlivé ataky podřízeny strategické koncepci a že kdyby neexistovali snílci s vizionáři, svět by se nikdy nepohnul dopředu. ” Ale musím dodat, že autor sám vidí, že přehání, a píše dále: „ ... chce-li československá diplomacie obhájit a ospravedlnit své směřování k velkolepým vzdáleným cílům, musí se na této dlouhé cestě vykázat konkrétními úspěchy při dosahování velice prozaických cílů blízkých. ” Je to bláhová iluse, že se snad přece podařilo československé zahraniční politice něčeho dosáhnout. A tak autor hned tvrdí, že kladem je cestovní aktivita našich vůdčích představitelů a nové kontakty, které byly vytvořeny. Postavení v Radě Evropy, členství v Mezinárodním měnovém fondu, poskytnutí doložky nejvyšších výhod, stažení sovětských vojsk. Ale to není přece zhola nic jiného, než důsledky Sovětským svazem prohrané studené války a zásluhy NATO, USA a svobodného světa! To by byl dostal i generál Lorenz a Zdeněk Mlynář, kdyby se jim bylo povedlo se dát dohromady, jak to KGB plánovalo, a provést puč vloni v listopadu. Jednání Varšavské smlouvy na nejvyšší úrovni, které se nám prý také povedlo a které se konalo za zády veřejnosti pouze den před volbami, je ta největší ostuda, jaké jsme se mohli nadít. Naši politici nalétli Moskvě na vějičku a noví velvyslanci ve Washingtonu a v Moskvě naprosto selhali a neinformovali své nadřízené, protože jsou neschopní zastávat své funkce. Do měsíce udělal Gorbačov ve věci sjednocení Německa pravý opak, než za co se postavila s SSSR stále loyální čs. zahraniční politika. A Poláci, kterým jsme chtěli pomoci s jejich západními hranicemi, podepsali jen měsíc poté dohodu s Německem. Zatímco československý ministr zahraničních věcí byl odstaven na vedlejší kolej. Takže z tohoto taktického cvičení zbyla pouze ostuda, jak jsme podrazili Maďarsko, které vystoupilo s přáním odejít z Varšavského paktu okamžitě. Jistě to není dobrý počátek nových a přátelských vztahů se sousedem, který v posledních desítiletích procházel stejným osudem jako Československo. Ani sapér Vodička by se z toho neradoval. Také další čs. úspěchy v mezinárodní politice, jak je vidí pan Kramer, nejsou ničím jiným než důsledkem zhroucení komunistického režimu. Československé úřady dodaly jen razítko. To se týká cestovního ruchu i obnovení styků s. Vatikánem. A pokud se situace na »očištěných« diplomatických zastupitelstvích dotýče, to je ostuda, která ještě pokračuje. Také kulturní styky jsou většinou spíše projevem nadšení a iniciativy Udí v zahraničí, než dílem československého zamini. A prý také bojujeme proti terorismu a zavázali jsme se už nevyvážet zbraně. „Co se nám zatím příliš nedaří?” ptá se autor pokrytecky, jako by vše bylo jinak v pořádku. Poukazuje na ekonomickou situaci, která je opravdu žalostná. Ti zlí kapitalisté nenalítli a nechtějí jít do party s československými monopoly. Ministr zahraničí má jiné starosti, než aby se staral o takové prkotiny. Pro něj je vzorem Jiří Poděbradský a jeho evropská politika. Na ostatní je zřejmě ministr zahraničního obchodu. A ten nezastavil vývoz zbraní, neumí se dohodnout s Maďarskem a Polskem, neumí postavit ekonomické vztahy k SSSR na nový základ. Je toho celá řada a ještě delší je řada problémů, které souvisejí s praktickým uplatněním morální autority presidenta republiky, kterého čs. diplomacie kompromitovala návštěvou Arafata — palestinského Konráda Henleina, jenž konečně nalezl svého Hitlera v Bagdadu, stejně jako rotu palestinských teroristů, kteří opět zahájí brzo činnost s použitím pardubického semtexu. Odpovědný ministr zahraničních věcí se zřejmě od podobných ostud nedištancuje, ba naopak k tomu, jako je např. cesta do Salcburku, přímo radí. Neboť nemějme iluse o tom, že president je svéhlavička, když prosazuje svoje právo na soukromí filosofa — nevěřím, že by Václav Havel někdy o sobě řekl, že je filosofem — a pak si dělá co chce. Je to hra, dosti naivní, kterou hraje československá diplomacie, aby president mohl leckde říci více, než by mohl jako oficiální osobnost. I to se jednou vymstí, protože president má sice právo na soukromí, ale v okamžiku, kdy vystupuje na veřejnost, toto soukromí vždy končí. O presidentovu osobnost však nejde prvořadě. Rázovitá osobnost hlavy státu charakterizuje náš národní charakter tak, jak si to sami o sobě představujeme. Pravdivě nebo nepravdivě. A to by přijal i ostatní svět. Zahraniční politika je ale něco Jiného, mnohem méně osobního. Reálná. Úměrná významu státu. Osobnost ministra nepřidá jí na významu, i když naopak ministr, který překypuje důležitostí, může stát zničit. Koncepce a veliké plány, k nimž voličská veřejnost ani nedala souhlas, jsou k ničemu. Stát je posuzován podle každodenních činů. Současný odklon od demokracie k jakémusi diktátu socialistických monopolů, které nechtějí být privatizovány, ale diktují — jako např. Omnipol se svým ostudným iráckým dobrodružstvím — skutečnou čs. zahraniční politiku. Cílem čs. monopolů ve Svazu průmyslu je zřejmě uplatnit se pomocí pokoutních mezinárodních machinací, prokázat životaschopnost zbankrotovaného zbrojního průmyslu prodejem zbraní maniakům,, kteří chtějí zabíjet. A tento obchod se smrtí za sedm měsíců vlády OF nikdo nedokázal zastavit, navzdory' velkým ideálům československé zahraniční politiky. Důsledkem je, že současná, nikoliv jen minulá, vláda je zapletena do skandálních machinací se zbraněmi pro Irák, do spoluúčasti na budování chemických kombinátů v této zemi. Zemi, která otrávila plynem ze svých chemických továren svoje kurdské občany — zatímco pan Kramer si libuje, že ČSR poskytuje kurdským exulantům azyl. A nyní tentýž produkt, k němuž zřejmě čs. instruktoři přispěli, ohrožuje americké vojáky v Saudské Arábii. Kdo si může myslet, že si to na Západě nikdo nedá brzy dohromady? A až si to sečtou, bude to čs. diplomacie, která poučuje svět o velkých humanistických ideálech, která bude volána k odpovědnosti. A Československo, které může být elegantně vyšoup- nuto z řad kulturních národů tak, jako se to stalo Rumunsku. Proto bude lepší, když ministr zahraničí celý skandál předejde vlastní demisí. Což je to jediné, co mu zbývá, jestli chce hrát politiku podle pravidel demokratického státu. Já vím, že dnes to vře v českých myslích, že slovenská vláda chce svoje ministerstvo zahraničí. Nevím, jaké ji k tomu vedou pohnutky. Ale jestli se dívají na výsledky čs. diplomacie podle jejích činů a výsledků, pak se tomu ani moc nedivím. 24. srpna 1990 ® 26 REPORTÉR/POLYGON 5/90 [pageend26]RUDOLF STRÖBINGER Tl DOMA A Tl VENKU To číslo zveřejnila Konfederace politických vězňů Československa: Přibližně 400 000 občanů, emigrovalo z Československa v období od roku 1948 do roku 1989. Dodejme k tomu údaji, že naprostá většina těchto bdí se v zemích, kde je přijali, »uchytila«. Poctivou prací, svým umem, dovedností, znalostmi si vydobyla čestné místo ve společnosti. A nebylo to nikdy lehké. Byly tu problémy jazykové, mentální, rodinné. Mnozí věděli, že doma jsou jejich rodinní příslušníci pronásledováni, stojí pod tlakem komunistického režimu. A nejeden z těch, kdo opustil svou vlast, brzy zjistil, že se o něho více či méně zajímá pověstná Státní bezpečnost. Emigrace — a to potvrdí každý lékař, psycholog, sociolog — znamená pro exulanta zhruba o pět až deset roků kratší statistickou délku života. Prostě a stručně: Emigrace zanechala na každém z oněch čtyř set tisíc lidí svou stopu. Nedobrou stopu. »Sametová« revoluce v listopadu 1989 byla — podle mínění naprosté většiny těch, kdo odešli do zahraničí — předělem v jejich životě. Změnil se jejich »status«. Již nebyli běženci bez vlasti, ale opět se většina z nich cítila jako občané demokratického Československa. Utvrzovala je v tomto názoru prohlášení prezidenta Václava Havla a různých institucí včetně parlamentu a vlády. V prvních týdnech po listopadu se hemžily výzvy k Čechům a Slovákům v zahraničí, aby se vrátili domů, pomáhali budovat nový stát, svými zkušenostmi získanými za léta pobytu v demokratických zemích světa přispěli k rozvoji toho nového domova, ve vlasti. Uplynul rok a je čas prvního bilancování. Jaký je nyní poměr domova k exilu, k těm zhruba 400 000, kteří museli opustit Československo. A věru — bilance je to neradostná. Bilance, která má hořkou příchuť, vyvolává smutek. Proč? Protože naprostá většina oněch krásných slov zůstala prázdnými slovy, pojmy bez obsahu, sliby, na něž se nedalo stavět. Tak především: Zatím se — až na výjimky - nikdo z představitelů politického a kulturního exilu všech emigračních vln do Československa nevrátil. Mnozí zájem projevili, ale když šlo např. o to, kde bydlet, zjistilo se, že jsou nepřekonatelné překážky při získání slušného bytu. Že exulant, který se chtěl vrátit, před svým odchodem z vlasti onen slušný byt měl, nikoho nezajímalo. Dokonce při eventuální možnosti byt nebo domek koupit, se pojednou vyrojilo množství jakoby nepřekonatelných byrokratických překážek. Nebo jiná zkušenost: Při rozhovorech s lidmi na pracovišti, v ústavu, nemocnici či jinde se najednou ukázalo, že většina nemá o »zkušenosti« toho přišlého naprosto žádný zájem. Proč? Většinou proto, že se exulant vyslovoval v tom smyslu, že především je třeba tvrdé práce. A — jak nedávno napsal i vlivný západo- německý deník »Frankfurter Allgemeine Zeitung« — mnoho obyvatel Československa by chtělo žít jako v kapitalismu, ale pracovat socialisticky. A to ovšem, chce-li republika co nejrychleji překonat dědictví komunistické diktatury, nelze. Ale; Zdá se, že hráz domova proti exilu vytvářejí (možná nechtěně) i někteří představitelé dnešního veřejného života. Tak se např. nedávno objevilo mínění, že vlastně nikdo do exilu odcházet nemusel. Kdyby tento názor zastával třeba T. G. Masaryk, kdo ví, zda bychom dnes měli samostatný československý stát. Nebo příklad z nedávné minulosti. Kdyby nebylo exilu, kdo ví, zda by vůbec československá veřejnost věděla v tak rozsáhlé šíři, že existuje hnutí Charta 77, VONS a řada dalších iniciativ, že vychází samizdatová literatura. Díky rozhlasovým stanicím jako Svobodná Evropa, Hlas Ameriky, Deutsche Welle, Deutschlandfunk, BBC a dalších se Češi a Slováci seznamovali s obětavou prací a s pronásledováním těch, jež hájili občanská práva apod. Nikdo nežádá, aby za tuto práci byl chválen, odměňován. Ale tvrdit, že exilu nebylo třeba (a to nemluvím o exilových časopisech a exilových nakladatelstvích), je demagogie a skrývá se za ní zlý úmysl. Nebo jiná otázka: Hodně se hovoří o uznání tzv. Třetího odboje. Odboje těch, kteří v letech 1948 až 1989 aktivně pracovali proti komunistické totalitě. Jistě, hlavní tíhu nesli oběti komunistické brutality let 1948 - 1960. Proti tomu, co se stalo tehdy, nelze postavit naprosto nic. Ale zatím se prakticky nikde neozvalo, že mezi účastníky onoho Třetího odboje patří i politický exil. Jeho úlohu nelze jistě přeceňovat (nikdo v exilu to nedělá), ale také ne podceňovat, jak jsme toho někdy svědky doma. I zde by bylo konečně třeba říci jasné slovo. Nejde však jen o politické problémy. Vztah domova k exilu ovlivňuje i celá řada dalších faktorů. Tak třeba byl nedávno do nemožnosti zvýšen poštovní tarif pro tiskopisy z Československa do zahraničí. Z 18 korun na 128 korun za kilový balíček novin nebo knih. Znám případ, kdy jedna babička posílala svým vnukům do Švýcarska pravidelně české dětské knihy. Nyní si to ze svého důchodu kolem tisícovky již dovolit nemůže. Kdo nese vinu za tuto vůči značné části exilu namířené »politiky« poštovních tarifů, není známo. Ale přinejmenším by to měli vědět na předsednictvu federálni vlády a sjednat co nejdříve nápravu. Vše, co se slyší o vztahu exilu a domova, nasvědčuje, že »někdo« v Československu chce kalit vodu — a kalí ji. Vyvolávají se averze, nejistoty, vznikají pomluvy. Komu to vše slouží? Především těm, kteří se bojí, že by exil mohl vnášet nepříjemné otázky týkající se skutečného postupu demokratizace v republice. Demokracie má totiž pouze jediné pravidlo hry. A nikdo si ho nemůže přizpůsobovat podle svých potřeb. Pokus o izolaci exilu může mít sice dočasný úspěch — ale jisté je, že poškozen tím nebude exil, ale československá demokracie. ® ROZHLÁSEK JÁRY MECÚ (NEŽÁDOUCÍ VZPOMÍNKA) Tleskali, hopsali, výskali, kejvali, mučili, věšeli, stříleli, hlídali. ’Nám patří budoucnost,’ křičeli do světa. Dnes už ta minulost svědomí neleptá. Všechno jim patřilo. Hroby i kolébky, plodili nenávist, hlídali myšlenky. ’Nám patří budoucnost,’ křičeli do světa. Dnes už ta minulost svědomí neleptá. Vymažme vzpomínky, včerejšek na kříži. Oslavme přítomnost, myšlenku bez mříží. ’Nám patří budoucnost! Vstupte do komuny!’ Známý hlas slyším zas k nám volat z tribuny! REPORTÉR/POLYGON 5/90 27 [pageend27]KAREL KÜHNL ZAMYŠLENÍ NAD PARLAMENTEM Už první měsíc práce svobodně zvoleného Federálního shromáždění ukázal, že tento zákonodárný sbor zřejmě nedokáže podřídit osobní ambice, politické a ideologické rozpory a národnostní priority společnému cíli. Většina poslanců jako by se domnívala, že volbami je demokracie hotová a že jde už jen o to, ukázat, kdo je větší demokrat. Bohužel, opak je pravdou. Hotovo není skoro nic a když si do politické praxe promítneme šířku politického spektra, zastoupeného v Občanském fóru a Veřejnosti proti násilí, vidíme, že dveře k rozmělnění parlamentní činnosti do ztracena jsou široce otevřené. Pavel Tigrid zcela správně řekl, že revoluce je buď sametová nebo revoluce. Svobodně zvolené Federální shromáždění za svou omezenou způsobilost splnit úlohu, před kterou je postaveno, vlastně nemůže. Byla doba, kdy se hovořilo o nutnosti revolučních postupů, bez ohledu na to, zda jsou beze zbytku slučitelné s formálním právem. Zůstalo ale jen u slov. V praxi se prosadila sametová — a nikoliv revoluce. Prosadilo se křečovité lpění na formálně právní kontinuitě, kontinuitě s právem režimu, o němž všichni shodně tvrdili, že byl bezprávný. To se projevilo i na přípravě voleb a na celé konstrukci nynějšího, přechodného politického systému. Místo urychlené volby ústavodárného shromáždění, třeba už v únoru, volby, která by nutně musela mít zjednodušený, plebiscitární, charakter pro a proti, se prosadila fikce politické zralosti. Neexistující politické strany dostaly čas, aby se zorganizovaly a programově diferencovaly. Výsledkem byl ovšem vznik stran se shodnými programy, které se lišily pouze názvy a osobními ambicemi svých představitelů. A kdo se nechtěl připojit k těmto stranám, pro toho byly otevřené dveře v Občanském fóru a Veřejnosti proti násilí, které vzaly pod svá křídla skoro všechna myslitelná politická zabarvení. Těžko se tedy divit, že Federální shromáždění je takové, jaké je a že se množí hlasy, které předpovídají vbrzku nové volby. Co vůbec může nynější parlament dělat? Neví, co dřív, protože musí současně řešit několik protichůdných úkolů. Musí přijímat běžné zákony a usnesení, bez nichž by došlo k ochromení každodenního života. Musí připravovat a přijímat určité zásadní zákony — od ekonomických až třeba po zákon o místní samosprávě. A kromě toho musí pracovat na nové ústavě a na řešení budoucího státoprávního uspořádání. To všechno dohromady daleko přesahuje kapacitu zvoleného Federálního shromáždění. Problém je ovšem ještě horší. Revoluč- nost prvních dnů po pádu komunistického režimu byla tak rychle vystřídána fikcí kontinuity právního řádu z jednoho jediného důvodu: Nemělo vzniknout právní vakuum. To ovšem vzniklo stejně a trvá až dodnes. Nejhůře se to projevuje v ekonomické oblasti, ale dalo by se hovořit třeba i o bezpečnosti. Fikce právní kontinuity prospěla jen široké základně bývalých struktur — od podniků přes ministerstva po rozhlas, televizi a ČTK. Změnily se pouze špičky, a to ještě ne všude. Dramatická slova výzvy Pražské rady Občanského fóra jsou jen opožděnou a upřímně řečeno nepraktikovatelnou' reakcí na všeobecnou frustraci z právně podložené nehybnosti. Křečovité — a jak vidět zcela neúspěšné — lpění na formálním právu — by snad mohla ospravedlnit jen stoprocentní důslednost v dodržování tohoto principu. K této důslednosti by na prvním místě patřila tvorba práva v souladu s právem. Jinými slovy: nejprve ústava jako základní a nejvyšší zákon, a teprve potom jednotlivé zákoný a nižší právní předpisy. Jakou trvalost mohou mít zákony — a má jich být během dvou let na čtyři sta —, které nevycházejí z ústavy? Ústava má být hotova až na konci dvouletého volebního období nynějšího Federálního shromáždění. Bude existovat ústavní soud a už dnes je možné s jistotou předpovědět, že po přijetí ústavy se bude po léta zabývat pouze žalobami na neústavnost zákonů, přijatých před platností nové ústavy. Formální právo, tak vysoko ceněné na nepravém místě a v nepravou chvíli, jako by najednou neexistovalo. Zákony se budou přijímat právě v tom obávaném právním vakuu a bude to tím horší, že půjde o vakuum ústavně právní. Tolik potřebná právní jistota, bez níž je například nemyslitelný ekonomický vzestup, zůstane vzdálenou chimérou. Tohle všechno nemuselo být. Volit se mohlo, znovu opakuji, třeba v únoru. Nebyla by to samozřejmě hra na úplné volby se stranami a programy, ale prostá volba mezi demokracií a nedemokracií. Vzniklo by ústavodárné shromáždění, řekněme s půlročním mandátem, jehož jediným úkolem by bylo vypracování nové ústavy, samozřejmě včetně státoprávního uspořádání. Všechno ostatní by se sice muselo odložit, ale stojí za posouzení, zda by to byl takový rozdíl oproti dnešnímu stavu. Teď někdy, na podzim, se mohlo volit znovu, doopravdy a na základě nové ústavy. Federální shromáždění by před sebou mělo normální čtyřleté volební období a ne zmrzačenou dvouletku, a mohlo se dát do skutečné legislativní činnosti. Dejme tomu, že se nesplní pesimistický výhled pokud jde o schopnost nynějšího Federálního shromáždění posoudit a včas přijmout všech 400 zákonů a zákonných novel, které má na programu. Dejme tomu, že se podaří zázrak a Federální shromáždění dokáže budoucí ústavu v těchto zákonech anticipovat tak dokonale, že je nebude po jejím přijetí třeba měnit. A konečně dejme tomu, že se v parlamentě podaří skutečně a v nezředě- né formě prosadit zákony o radikálním přechodu československé ekonomiky na tržní systém. I v takovém ideálním případě se skutečné změny začnou projevovat přesně v období nových voleb, tedy po dvou letech. Taková je zkušenost se změnami hospodářské politiky ve světě. A protože je jisté, že změny se začnou nejprve projevovat negativně — například v bankrotech konkurence neschopných podniků, v nezaměstnanosti a nejspíš také v inflaci —, odnesou to ve volbách ta politická seskupení, která do té doby ponesou hlavní politickou odpovědnost. Odnesou to dříve, než jimi prosazené změny začnou působit pozitivně. A výsledkem může být další obrat v hospodářské politice, zpět k oplakávaným formám státní reglementace. Ještě není pozdě. Ještě je možné změnit celou filozofii činnosti svobodně zvoleného Federálního shromáždění. Zákonodárný sbor má pravomoc stanovit přijetí nové ústavy za svou prioritu, a když se mu to podaří, docela jednoduše se rozejít. Nový zákonodárný sbor by pak už mohl být čtyřletý. Znamenalo by to odklad zejména ekonomické přeměny na tržní systém, ale dost možná, že by to byl odklad menší, než jaký reálně hrozí za nynějšího ústavně právního zmatku. @ JAN SCHNEIDER O VÝMYSLECH A NESMYSLECH Je zarážející, kolik se v poslední třetině dvacátého století masově rozšiřovalo a stále ještě rozšiřuje rozmanitých nesmyslů, které nemají se skutečností vůbec nic společného. Nemám na mysli různá propagandistická překrucování pravdy, která se i u nás donedávna páchala denně ve službách ideologie, když se okupace nazývala bratrskou pomocí a nenormální postavení občanů vydávalo za blahodárný plod normalizace. Jde mi o nesmysly miniaturní — v podobě okřídlených vět, vložených do úst osobám, které je nikdy nepronesly, o »historické« činy, které se neodehrály, o »typické« vlastnosti, jež tak zvaná »lidová moudrost« dodnes připisuje určitým věcem, lidem, ba i zvířatům. Začněme od Adama, jemuž Eva v ráji nabídla jablko, jež se pak stalo okřídleným synonymem prvotního hříchu. V podstatě se totiž jedná o jeden z nejstarších a nejdéle hromadně rozšiřovaREPORTÉR/POLYGON 5/90 28 [pageend28]ných nesmyslů. V první knize Mojžíšově, jež též slove GENESIS, nenajdete o jablku ani zmínku. V její třetí kapitole se mluví jen a jen o »ovoci stromu stojícího uprostřed ráje«. A jelikož, když si Eva s Adamem po pozření inkriminovaného plodu byli vědomi svého hříchu, takže poznali svou nahotu, kterou pak zakryli fíkovými listy, zdá se být nejpravděpodobnější, že oním zakázaným ovocem nebyla jablka, nýbrž fíky. Jablko se dostalo do biblické legendy z řecké a keltské mythologie, kde je atributem bohyně lásky a symbolizuje žádostivost. Z těchto mýtických vlastností tohoto ovoce vyšel zřejmě ve druhém století po Kristu Aquila z Pontu, když překládal Starý zákon do řečtiny. Větu ze Šalamounovy písně: »Probudila jsem tě pod jabloní, tam tě tvá matka přivedla na svět« — svérázně přeložil: »Probudila jsem tě pod jabloní, tam jsi byl zatracen« se zřejmou narážkou na rajský strom s plody, symbolizujícími hříšnou žádostivost. Církevní otec Hieronymus, který bibli přetlumočil do latiny, tuto Aquilovu verzi převzal a od té doby se začala tradovat legenda, že Eva svedla Adama k hříchu jablkem. Také se starou římskou historií je spojeno mnoho dosud všeobecně šířených nesmyslů. Tak například se dodnes tvrdí, že palec směřující k zemi bylo gesto impe- rátorů, znamenající v římské aréně rozsudek smrti. Z Juvenalovy satiry, pocházející asi z roku 70 po Kristu, však jasně vyplývá pravý opak: Když si imperátor přál smrt poraženého gladiátora, namířil palec proti své hrudi, čímž naznačoval, že vítěz má svého soupeře probodnout. Jestliže si císař nepřál smrt poraženého zápasníka, ukázal palcem k zemi na znamení, že vítězův meč má klesnout do pochvy. Za překroucení imperátorského gesta může jeden obraz, který byl vystaven v pařížském Salonu roku 1873. Jeho autor Jean Léon Gérome jej nazval »Pol- lice verso«. Plátno představovalo římského císaře, který palcem směřujícím dolů naznačuje vítěznému gladiátorovi, aby svého protivníka probodl. Géromova malba byla velmi oblíbená a rozšiřována v mnoha reprodukcích a s ní se i šířil nesprávný výklad císařova gesta. Jiná historka ze starého Ríma praví, že císař Nero roku 64 po Kristu zapálil Rím, načež cynicky pozoroval požár ze střechy svého paláce, přičemž muzicíroval na lyru a opěvoval hořící Tróju. Podle svědectví Tacita, jež pochází z doby krátce po požáru, však vyplývá,^ že Nero nebyl v inkriminované době v Římě, nýbrž se zdržoval ve své padesát kilometrů vzdálené vile Antia. Výmysl o cynickém císaři se bezpochyby zrodil na základě historické skutečnosti, že Nero kruté potlačoval křesťany, ve kterých viděl v souvislosti s římským ohněm vítané obětní beránky. Tady se přímo vnucuje historická analogie z nedávné doby: Hitler a požár berlínského reichstagu. Žádný seriozní historik nebude popírat, že germánští Vandalové byli kmenem krutých válečníků, ale nezapomene dodat, že v plenění a násilnostech se jim civilizovaní Římané plně vyrovnali. Přesto se jméno Vandalů stalo synonymem pro nekultúrni barbary všech dob. Samotný pojem »vandalismus« vytvořil až v roce 1 794 biskup z Blois, H. Grégoire, ve zprávě Konventu o řádění Jakobínú v době Velké francouzské revoluce. Tak bychom mohli pokračovat, až bychom se dostali k nesmyslným mýtům a legendám naší doby. T.G.Masaryk dobře věděl, jak jsou masově šířené nesmysly, lživé legendy a zfalšované Rukopisy pro národ nebezpečné. Proto proti nim nekompromisně bojoval, nedbaje na to, že ho vlastenčící veřejnost pokládala za málo vlasteneckého. Se stejnou reakcí musí počítat i současný kritik nejnovějších mýtů našich dnů. Ale závěrem se podívejme na jinou skupinu masově rozšiřovaných bludů, která pochází ze světa zvířat. Všeobecně se dodnes tvrdí, že pštros v okamžiku nebezpečí strká hlavu do písku, ačkoliv zoologové už dávno dokázali, že je to jenom báchorka. Na jihoafrickém území Oudsf- hoornu, kde se na farmách donedávna chovalo 200 000 pštrosů, se v období zhruba osmdesáti let nenašel nikdo, kdo by pštrosa přistihl při tomto legendárním manévru. Je pravda, že tento pták často sklání hlavu k zemi, aby lépe slyšel rozmanité zvuky, nebo zvědavě natahuje krk do křovin, ale nikdy nestrká hlavu do písku. Proč taky? Vždyť by se v něm udusil. K podobným nesmyslům patří tvrzení, že labuť před svou smrtí zpívá. Jeho kořeny najdeme ve starořecké legendě o Apol- lonovi a tento blud náležitě zpopularizovali básníci — Shakespeare a zejména Byron. rfe ® "JÁ SE TAM VRÁTÍM" V jednom z dopisů, které posílal český spisovatel Vratislav Blažek z emigrace ve Spolkové republice Německo příteli Václavu Táborskému do Kanady, napsal: „Ale jestli si myslíš, že se tam nevrátím (tj. do Československa — pozn. J.S.), já se tam vrátím (šak znáš tu básničku Františka Halase, která přijde ke cti vždycky, když někdo umřel a byl slávnej), já jsem ji slyšel už v motolským, strašnickým i pardubickým krematioriu, já se tam vrátím, ale asi taky jen za podobnejch okolností . . .” Byla to slova, jakým se říká prorocká, smutně prorocká. Vratislav Blažek se nedožil opravdického návratu, zemřel v Mnichově 28. dubna 1973 a nyní — na přání paní Hany Blažkové — byla jeho urna přemístěna do Československa, do Blažkova rodného Náchoda. Dne 13. září 1990 zaznělo tu nad jeho hrobem Halasovo »Já se tam vrátím«. A vrátil se slavně. Rodné město Náchod ho jmenovalo čestným občanem in memoriam. Jedna z ulic města ponese jeho jméno. Velký počet občanů a přátel z Široka daleka při- Sel na staroměstský hřbitov. Ne rozloučit se s ním, ale uvítat ho. Projev měli děkan filozofické fakulty Karlovy univerzity Prof. PhDr. František Černý, DrSc., filmový režisér Elmar Klos a Zdeněk Voj- těchovský, někdejší profesor reálného gymnázia v Náchodě, pamatující Blažka Projev prof. Černého nad urnou Vratislava Blažka (Foto: Bronislav Hofman, Hronov II.) REPORTÉR/POLYGON 5/90 29 [pageend29]Náchodská radnice: Slavnostní akt k uctění památky Vratislava Blažka (Foto: Bronislav Hofman, Hronov II.) jako studenta. Zpíval Pěvecký sbor Hron. Diplom čestného občanství převzala na náchodské radnici paní Hana Blažková. Starosta města Miloslav Cermák zdůraznil, že přes všechnu tragičnost Blažkova návratu je to návrat milý a může nás naplnit radostí: „Proto, že se splnilo jeho vroucí přání. Proto, že spravedlnosti bylo učiněno zadost. Proto, že radost má přehlušit smutek, zvláště v případě velkého humoristy a milovníka života.” Zástupce Občanského fóra Stanislav Jirka hovořil za mladší generaci, která neměla možnost Blažka osobně poznat, ale přesto, že se mocní snažili vymazat jeho jméno z české kultury, nepodařilo se to, a mladí znají Vratislava Blažka z knih, z písniček a ze vzpomínek otců. Další program byl už vpravdě blažkov- ský, četly se Vratislavovy historky z mládí, komorní sbor studentů gymnázia zazpíval ve veselé notě a hlavně se vzpomínalo. Vzpomínali členové rodiny, spolužáci, přátelé z divadla a filmu, režiséři Elmar Klos, Zdeněk Podskalský, Jindřich Polák, dramaturg Ota Zelenka, bývalý ředitel barrandovských ateliérů Vlastimil Harnach. Ožívaly děje z doby, kdy Blažek studoval v Praze malířství a slavil úspěchy divadelními hrami: Král nerad hovězí, Kde je Kuťák? , Pan Barnum přijímá, Prodá se Karlštejn, Šeherezáda, a zvláště pak hrami Třetí přání a Příliš štědrý večer, o kterých v roce 1960 pochvalně psal Václav Havel. Živě se hovořilo i o Blažkových filmech, však jich je požehnaně: Cirkus bude, Hudba z Marsu, Návštěva z oblak, Tři přání, Chlap jako hora, Dva z onoho světa, Strašná žena, Dáma na kolejích, Svě- táci. Nejslavnější film, první český muzikál Starci na chmelu, se v Náchodě promítal večer v místním kinu a s publikem besedovali paní Hana Blažková, filmový režisér Elmar Klos a filmový historik PhDr. Pavel Taussig. Pořadatelem byl náchodský Filmový klub, který na jaře 1991 zorganizuje celostátní seminář »Smích Vratislava Blažka”. Hovořilo se tedy i o budoucnosti. Kdy vyjde Blažkovo dílo knižně? Zvláště je zájem o Mariáš v Reykjaviku, knihu Blažkových dopisů, která vyšla r.1975 v torontském nakladatelství manželů Škvoreckých. Pěkně by se četlo i to, co se v Náchodě o Vráťovi povídalo. Byla by to tuze veselá knížka, protože Vráťa byl vždy pohotový v projevech a vynalézavý v činech. Břitký satirik a cituplný humanista. Srdečné přijetí v Náchodě svědčí o tom, že ho zde lidé měli a stále mají rádi. Dr. JAROSLAV SUCHÝ ANGLIČTINA PRO DEMOKRACII EDUCATION FOR DEMOCRACY (Výchova pro demokracii) vznikla v Torontu začátkem roku 1990 jako nezávislá organizace, afiliovaná volně k Československému sdružení v Kanadě. Její první akcí bylo vyslání dvou set učitelů angličtiny do Československa. Většina jich už učí na různých školách a fakultách. Jsou tak úspěšní, že československé university začaly zvyšovat své požadavky a učitele by chtěly i jiné školy, též továrny a podniky. Pokračujeme proto v poskytování učitelů, počet se již zvýšil na mnoho set. Je to zatím nejúspěšnější exilová akce pomoci novému Československu. Už i president Bush řekl, že pošle do Československa 60 učitelů. Jenomže na rozdíl od něho EDUCATION FOR DEMOCRACY celou akci uskutečnila doslova »na koleně«, bez jakýchkoliv prostředků. Zájemci si platí letenku sami, organizátoři si platí svůj telefon, fax, poštovné. Bylo málo času, se vším se spěchalo, zatím jsme se nedostali k tomu, abychom sháněli peníze. Mzdy se nikomu neplatí, samozřejmě. V čele EDUCATION FOR DEMOCRACY stojí Jan Hlásek, do nynějška generální tajemník Československého sdružení v Kanadě, a Stanislav Reiniš z redakční rady Západu. Odesílání učitelů je pouze jednou akcí organizace. Nyní jsme začali z iniciativy profesora Daniela Kubáta z University of Waterloo v Kanadě organizovat další. V Československu byly universitní a odborné knihovny po celou dobu komunismu popelkou. Žijeme ve věku informací a odborné knihy jsou tím nejcennějším, co můžeme do Československa poslat. Chceme-li se zase zařadit mezi slušné národy, musíme se učit. Potřebujeme proto knihovny doplnit. Žádáme všechny, kteří mají doma knihy: Vyberte z nich-ty, o kterých si myslíte, že by je mohly knihovny v Československu upotřebit, a pošlete je na adresu: Jan Šmíd, Studentská tisková agentura, Revoluční 18, 110 10 PRAHA 1 Potřebujeme knihy odborné, politické a technologické. Tato akce se jmenuje BOOKS FOR DEMOCRACY a řekněte o ní i svým nečeskoslovenským známým. Abychom mohli rozvíjet i další akce — výměny studentů, zapracovávání techniků a dělníků v moderních provozech v demokratických zemích, překlady odborné literatury do češtiny a slovenštiny, odesílání ne jednotlivě, ale v kontejnerech —, snažíme se o to, abychom vytvořili co nejvíce nezávislých, ale navzájem koordinovan- ných skupin ve všech zemích, kde žijí naši lidé. Myslíme si, že účelná pomoc naší rodné vlasti dnes vyžaduje založení mezinárodní, ale pružně fungující pracovní organizace. Nechceme presidenty exilu, potřebujeme vlastence, kteří jsou ochotni něco udělat. A - samozřejmě - potřebujeme peníze, od spolků i od jednotlivců. Jestli si myslíte, že děláme dobrou věc, podpořte nás. Základní osobní členství je za 10 USD za rok — nejméně. Když zaplatíte 100 USD, budete na seznamu sponsorů. Na seznam presidenta, veřejně vyhlašovaný, se dostanete za 1000 dolarů za rok. Jestliže máte zvláštní přání, k čemu peníze použít, napište nám to. Máme dvě adresy: EDUCATION FOR DEMOCRACY 174 Browning Avenue Toronto, ON, Canada M4K 1W5 a EDUCATION FOR DEMOCRACY Box 228 Heidelberg, ON, Canada N0B 1Y0 Dvě adresy máme pro jistotu, že korespondence opravdu dojde. Také nám napište, zda máte zájem o aktivní práci v organizaci. Pošleme Vám pak všechny informace o tom, jak organizaci založit, propagovat, registrovat atd. STANISLAV REINIŠ 30 REPORTÉR/POLYGON 5/90 [pageend30]PORADY týkající se pojišťováni, financováni, podnikáni, koupě a prodeje nemovistf (včetně firem) NEUTRÁLNÍ EXPERTIZY AGENTUR PAZDERA Kreuzplatz 20, CH-8008 ZÜRICH - Telefon 01 I 932 32 22 • Kladete si někdy otázku, zda je Vám známý způsob sociálního zabezpečení, jak si dobře a šetrně zařídit svou nemocenskou, co s opožděným vstupem do AHV, jak vysoké bude Vaše důchodové zabezpečení, co se stane při přestěhováni s »mým« zajištěním, atd. ? • Uvažujete o podnikáni v budoucnosti resp. o koupi rodinného domu, chaty ? • Chtěli byste výhodnou půjčku ? • Chcete uložit peníze s vyšším úrokem než poskytují banky a nevíte jak ? • Jak šetřit a neztratit vysněný cíl ? • Zajímáte se o koupi cenných papírů? Je pro Vás pětinásobek při výdělku zajímavý? • Zajímáte se o koupi nebo prodej nemovitosti ? • Víte, jak velkou náhradu mzdy budete brát v době pracovní neschopnosti při onemocněni nebo po úrazu ? • Máte zájem o vysvětleni možných kombinaci různých pojistek ? • Láká Vás výhodná nabídka na »třetísloup« pensijního zajištění? • Chtěli byste vědět, co je účelné a co není bezpodmínečně nutné si pojistit? Právě nyní záleží na tom, do jakých rukou se dostanete a jak daleko sahá možnost onoho odpovědného pracovníka. Rád Vám poskytnu veškeré informace ve Vaší mateřštině. . Hubert P. PAZDERA POZOR! NOVINKA! POJIŠTĚNÍ ŘIDIČSKÉHO PRŮKAZU Nabízíme pojištění řidičského průkazu pro řidiče z povolání i pro řidiče amatéry. LYŽOVÁNÍ V SÖLDEN, hotel ALPHOF ****, sauna, whirlpool, fitnessroom: od sFr. 518.--, týden s polopensí, nebo v SAAS FEE již od sFr. 616.-, rovněž s polopensí. VÁNOCE NA KANÁRSKÝCH OSTROVECH v hotelu EUGENIA VICTORIA - sFr. 1593.- nebo v appartementech Marbella, Andalucia — sFr.1222.-. Odlety 22. a 29. prosince 1990. USA-FLORIDA sFr. 1498.-: let, ubytování v ****-hotelu, týden auto, nebo KALIFORNIE za sFr. 1998.- (3x přenocování v San Francisku a 4x v Nape Valley). VÁNOCE V ČÍNĚ a v Arabských emirátech od 23.12.90 do 6.1.91 pouze za . . . Fr. 2250.— Supernabídky pro Dálný východ: Malaysia, 2 týdny2490.— Borneo, 2 týdny 2740.— Langkawi .... 2695.— Pattaya/Thailand.2495.— ZAJIŠŤUJEME DOVOLENÉ PO CELÉM SVĚTĚ: letecky, lodní zájezdy (novinka: dovolená s dopravní lodí), busem, vlastními auty — hotely — byty, prostě VŠE, CO SOUVISÍ S CESTOVÁNÍM! NAŠE DVACETILETÁ ZKUŠENOST JE ZÁRUKOU PRO VAŠI SPOKOJENOST Naše kancelář je otevřena od rána 08,30 až do večera 18,30 h. Veškeré pojistky na Vaše cesty: ELVIA, Winterthur-Intertours, Europäische Versicherung — i pro osoby přes 80 roků! Zajišťujeme vše: lety - auta - byty - lodě - motorhomy - bungalowy atd. atd. Těšíme se na Vaši návštěvu u nás v Effretikonu v Effi-Märtu nebo na Vaše telefo- nické zavolání: g 052 / 32 70 70 nebo 052 / 32 70 90.________________________ 20 LET KRAJANSKÉ CESTOVNÍ KANCELÁŘE POJIŠTĚNÍ NÁVŠTĚV Z ČESKOSLOVENSKA nebo jiné země Jistě uvítáte možnost uzavřít výhodné pojištěni nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0,22 Fr. na osobu a den! Informujte seu: AGENTUR PAZDERA Kreuzplatz 20 CH-8008 ZÜRICH Telefon:CH: 01 932 32 22, D: 00411 - 932 32 22 Provoz 24 hodin denně, včetně nedělí a svátků. ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIŘÍ KOMÁREK Tösstalstrasse 74 8636 WALD (ZH) Telefon 055/95 52 73 ČESKÝCH KNIH a půjčovna video kazet MILAN CIMBUREK BADENERSTRASSE 698 CH-8048 ZÜRICH TELEFON 01/431 68 78 TELEFAX 01/432 95 92 . . KRAJANSKÁ CESTOVNÍ . . . . . . KANCELÁŘ C-TOURS . . . . .... v Effretikonu sděluje:............ Pravidelná autobusová doprava na lince Brno - Praha - Curych - Bern a zpět.................................. Fr. 60.— Odjezdy z Brna každý pátek večer, odjezdy z Bernu každou neděli večer. Rezervace míst je nutná minimálně 14 dnů předem. Naším zástupcem v Brně je p.Snášel a je k zastižení na telefonním čísle 62 15 46. C-TOURS, 8307 EFFRETIKON Tel. 052-32700 nebo 052-327090 DĚDICTVÍ ČS. OBČANŮ VE ŠVÝCARSKU A NĚMECKU vyřizuje firma: Pazdera für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, CH-8008 Zürich £ 01/932 32 22 ? 01/252 77 47 Telefax 01/932 5203 REPORTÉR/POLYGON 5/90 31 [pageend31]REPORTÉR CH-8048 ZÜRICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Eriede (POLYGON Verlag, CH-8048 ZÜRICH, Postf. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko^ Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MEClX USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNÉVAJSA, USA Karel NEŠVERA, Německo Stanislav NOVÁK, Švýcarsko Tomáš NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf ŠTROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou.........Sfr. 33.- letecky........................................Sfr. 39.- nebo ekvivalent v jiné měně. Tiskne: Milan CIMBUREK, Badenerstrasse 698, 8048 ZÜRICH. Telefon 01 / 62 68 78 Zamýšlíte podnikat? Chcete si půjčit za nízkých úrokových sazeb peníze a na vysoké je zpeněžit? ČTYŘ- AŽ ŠESTINÁSOBNÉ ZVĚTŠENÍ KAPITÁLU Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností. Můžete se spolehnout, že Vám objektivně poradíme spojení, které je pro Vás osobné nejvýhodnější. Znáte desatero výhod POJIŠTĚNÍ VAŠEHO KAPITÁLOVÉHO SPOŘENÍ VE ŠVÝCARSKU? Víte, jak platit splátky z ciziny do Švýcarska, jaká skladba pojistky je pro Vás osobně nejvýhodnější? Rádi Vám vše vysvětlíme naší mateřštinou, rádi Vám nestranně poradíme V POJIŠTĚNÍ, PODNIKÁNÍ, FINANCOVÁNÍ, PŮJČKÁCH, NÁKUPU A PRODEJI LÉKAŘSKÝCH PRAXÍ, FIREM, DOMŮ. POJIŠTĚNÍ PRO NÁVŠTĚVY Z ČSFR A JINÝCH ZEMÍ (nemoc, úraz, převoz, smrt) Pro cizince nabízíme POZEMKY A DOMY s povolením pobytu ve Švýcarsku, vč. financování. 0 ze Švýcarska: 01-9323222, ze Spolk. republiky Německo: 00411-932 3 2 22, z Rakouska: 0501-932 32 22, z Velké Británie: 010411-932 32 22. K disposici Vám jsme denně (i ve svátcích) plných 24 hodin. für Versicherungs-, Finanz- und Unternehmensberafung Pazdera sowie Immobilienhandel und Vermittlung Kreuzplatz 20, CH-8008 Zürich Profit NEZÁVISLÝ HOSPODÁŘSKÝ A PODNIKATELSKÝ LIST Sídlo redakce: U Sovových mlýnů 9, Praha 1-Kampa, tel. 53 21 41 Adresa pro dopisy: poštovní schránka 1037, 113 56 Praha 1-Kampa fructus TRADGARDSGATAN 2 GBG I3ÍI-130129 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVA TRÄDGARDSGATAN 2 411 08 GOTEBORG Telefon 031 / 130129 HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20 osob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) [pageend32]