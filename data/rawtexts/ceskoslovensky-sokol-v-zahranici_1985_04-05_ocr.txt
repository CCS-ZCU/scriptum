ČESKOSLOVENSKY SOKOL Ročník XXXV. Číslo 4.-5. (344.-345.) V ZAHRANIČÍ Časopis ústřědí Československého sokoistva v zahraničí DUBEN - KVĚTEN 1985 Celkový pohled na BASILEJ ve Švýcarsku, kde byla sokolská jednota založena v roce 1972. [pageend1]ZAMYSLEME SE SPOLEČNĚ ! Jarmila Uhlířová Začínám poněkud neobvyklou otázkou: "věříte na zázraky?" - Vidím vás v duchu, jak si se sarkastickým úsměvem řukáte prstem na čelo a myslíte si o tazatelce málo lichotivý uzávěr. Nemám ovšem na mysli náboženské zázraky, ale takové neuvěřitelné velmi neobvyklé věci a dění, které se prohánějí kolem vás a žádají si odpovědi. Tady je k tomu současná konkrétní otázka: "Byli byste věřili po posledním všesokolském sletu v Praze, že komunisté, kteří se rvavým tryskem zakládali v sokolských jednotách akční výbory k vylučování sokolů a jejich činovníků se v roce 1984 obrátí k české veřejnosti a prohlásí: "Naplňujeme Tyršovo: ve zdravém těle - zdravý duch." To by se Tyrš podivil! Vybral si toto heslo k výchově českého národa, které ve starém Řecku bylo spjato s Olympickými hrami. Toto veliké prohlášení vyplynulo s překotně myslící paměti nového předsedy "Výboru pro tělovýchovné, sportovní a turistické spolky krajanů v zahraničí", Karla Pecolda. Tento nový komunistický plán v tělesné výchově přinesl "Československý svět", který provádí propagaci mezi zahraničními Čechy. Při takovéto neobvyklé příležitosti si bezděky vzpomínám na vše, co bylo na sokolstvu od komunistické diktatury spácháno, před očima se obnovují všechny jimi provedené krádeže sokolského majetku, který zahrnoval sokolovny, hřiště, koupaliště, biografy, cvičiště, sletiště žup, Tyršův dům v Praze i hotové peníze z posledního všesokolského sletu, z nichž dali desítky milionů na podporu stávkujících francouzských komunistů. Byla to větší krádež spáchaná na sokolstvu než jakou provedli nacisté v roce 1939, kteří svou loupež pojistili na 1 miliardu čsl. korun u Pražské městské pojišťovny. A teň najednou takový nečekaný obrat po více než 36 letech! Je jim k propagandě dobré staré sokolské heslo! Mají pár týdnů před sparta- kiádou v Praze a myslí si, že je víc než dobré užít i smítko k propagandě. Karel Pecold mluvil o vídeňském sokolstvu bez uzardění, ačkoliv ví, že by komunistické sokoly spočítal na prstech rukou. Z jeho bombastické řeči by se zdálo, že se rakouská Vídeň zachvěje v základech, jakmile se vyhrnou rudí sokoli k posílení pražské spartakiády. A zatím? Světe žasni! Jsou tam dvě jednoty, které nemají práva užívat jména Sokol a kdyby nebylo toho, že se mnozí z nich chtějí lacino nebo zdarma podívat do Československa, dostat se za darované vstupenky na rflzné atrakce a podniky, byla by jich hrstka. Dnes každé malé dítě ví, že jsou za všecko režimem placeni, zadarmo sváženi do Prahy, ubytováni, stravováni atd. 74 [pageend2]Tož ta zdravá těla by tu byla. Ale kde je ten "duch", o který právě jde? Kdyby se pražští uchvatitelé tisíckrát oháněli Tyršem, vyjdou vždy na piano. Sokolská idea a komunismus jsou tak nesmírně rozdílné produkty lidské mysli, že se o nich nedá společně uvažovat. Tyršfiv Sokol je junák čestný, pravdivý, národně uvědomělý, nábožensky snášenlivý, s čistým srdcem, milující svobodu, demokracii a samostatný silný národní stát, k němuž upínala svou touhu pevně semknutá celá sokolská bratrská společnost, která nepotřebovala nikdy, aby ji chránila cizí síla. To je ten duch ze zdravého sokolského těla, soudruhu Pecolde! Každý sokol stál připraven a čekal na zavolání k ochraně země. Tento Okol nám jasně postavil před oči náš velký bratr, president T.G. Masaryk, který na adresu sokolů prohlásil: "Každý pravý, opravdu uvědomělý sokol bude strážcem, tedy politickým a sociálním pracovníkem naší republiky, naší demokracie." Vidíte, od čeho jste se uchýlili, K. Pecolde? Nastoupila rudá zrada, jejíž zbraní se stal podvod a klam a lež. Na všecko mají dialektiku, aby oklamali ty, kteří ještě neprohlédli, aby obalamutili důvěřivce, kteří stále čekají příchod slibovaného ráje. Proto třeba při každé příležitosti vyzvednout morální sílu sokolské myšlenky, poukázat, že se s diktaturou rozchází v nejhlubších základech. Ta sláva a nadšení, které věnčily sokolská vystoupení pořádaná celým národem, nikdy, nikdy neozdobí spartakiádu, která je produktem politického režimu. Není při ní dobrovolnost, spontánní vůle; vláda nařídí a jdou školy, armáda, dílny, továrny, všecky možné organizace, babičky i nemluvňata a tvoří masy. Přes všecky tyto triky mezi zahraničními Čechy úspěchu nemají. Mezi sokoly nezískali ani jednu živou duši. Ne že by se o to nedrali, jenže hejli se jaksi neslétají. Tož sestry a bratři, s otevřenou myslí a přesvědčením, že jdeme správnou cestou - všichni vpřed! Zdá se vám, že se málo dělá? Jsou v té práci pro svobodu československé republiky také tvůj duch a tvé ruce? Dáváš společnému úsilí kromě kritiky také něco positivního? Všichni si přejeme spolupracovníky, rozmnožování sokolských řad s pevnou vírou a odhodláním, že pravda dosáhne svého vítězství a že naše úsilí bude korunováno konečným výsledkem. Takový je vývoj světového řádu, taková je věčná moudrost, které řídí svět. Jaroslav Seifert nám k tomu ve své básni říká: "Vždyř všichni, všichni z chleba jednoho si budem ukrajovat. Hořký, sladký je a všechny čeká nás tu úděl společný. Ten, onen zradí. Může zradit lid? Já vám házím snítku vavřínu, jíž věnčívali kdysi jasnou skráň kráse i slávě. Pravdě. Vítězství." 75 [pageend3]SOKOL A POLITIKA - OSOBNI NÁZOR? Dr. Arnošt Brichta Tato otšzka si občas zasluhuje větší péče a pozornosti. Především tedy Sokol není a nikdy nebyl stranicky zaměřený. Byl a je nadstranický a do všech důsledků národně státotvorný. Sokol nejen že finančně podpořil Masaryka za I. světové války, ale hned po válce to byli sokolové, kteří mimo jiných dobrovolníků odporovali vpádu Bely Kuhna na Slovensko. Byli to rovněž sokolové, kteří patřili k těm, co odnášeli na své kůži nepřízeň Němců v době Protektorátu. Osud Sokola po komunistickém puči v roce 1948 je snad dostatečně znám, že se o tom zatím netřeba šířit. Je však nezbytné se zamyslet nad úlohou a postojem Sokola v zahraničí vůči snaze tříštit řady krajanské veřejnosti, vyvěrající většinou za železnou oponou. Sokol především předchází příkladem k té drobné práci mezi našimi krajany, které se vždy nedostává. Není v tom počínání sám, ale je v prvních řadách se všemi ostatními organizacemi sledující obdobné cíle. Je ovšem v dobré paměti účastníků i diváků na XI. všesokolském sletu v Praze roku 1948 jak naše sokolská mládež skandovala v přítomnosti zástupců komunistické vlády: "Ař si kdo chce, co chce říká, my jsme děti Beneše a Masaryka!" To by mělo být druhým bodem našeho programu v zahraničí. Nemusíme při tom opouštět možnost přání slova i jiným názorům, pokud chtějí podpořit naše snahy, ale o našem osobním a sokolském postoji bychom neměli nikoho nechat na pochybách. Když se stal Churchill ministerským předsedou za války, Chamber- lain mohl být Churchillem oprávněně obviňován, že svými ústupky (na náš úkor) vlastně válku zavinil. Nestalo se tak. Chamberlain zůstal i nadále členem parlamentu i když ne již členem vlády. Téměř celá Britanie si totiž byla vědoma, že si vlastně za každou cenu nepřála válku a na Chur- chillovo varování nic nedala. - Ani Churchill nebyl viněn z mnoha prohraných bitev, za které byl nepřímo zodpověděn. Že by někdo navíc připomínal Churchillovy ztráty z Dardanelského tažení z první světové války, vůbec nepřicházelo v úvahu. Chybí nám až trapně zralost v nazírání na vlastní historické osobnosti. Beneš jako státník byl v téže době u Britů rovněž oblíben a na mezinárodním poli byl velmi úspěšný téměř až do posledních chvil. - Jeho kritikové nám již nyní také útočí i na Masaryka a na údobí našeho svobodného demokratického státu vůbec. Je zapotřebí, abychom si v Sokole při nejmenším udrželi odstup od těchto záměrných snah pochybných kritiků! 76 [pageend4]ŽALOV ZEMŘEL RUDOLF VESELÝ Dne 7. března 1985 telefonoval bratr místo- starosta V. F. Svoboda a sdělil zprávu, která udeřila jako nečekaný blesk a které se nechtělo v&bec věřit: "... dnes zemřel bratr Rudolf Veselý..." Předseda sletového výboru našeho připravovaného VI. sletu v Curychu, dlouholetý starosta Sokolské župy Švýcarské, bývalý náčelník Ústředí. Nechtělo se zprávě věřit při vzpomínce na nedávné setkání s ním při zasedání Ústředí před sedmi měsíci, v srpnu minulého roku v Oetzu, zejména však proto, že jen několik dnfi před oznámením jeho úmrtí došly snímky z III. zimních sletových her, konaných 22.-24. února 1985 v St. Ulrichu, na nichž byl bratr Veselý vyobrazen s medailí, kterou získal za 2. místo v lyžařských závodech v obřím slalomu. Pouhých 10 dnfi na to, opustil naše řady navždy... Bratr Dipl.Ing. Rudolf Veselý, narozen 29. června 1922 v Praze, zahájil svou sokolskou dráhu v žactvu jednoty Horní Počernice, jako dorostenec a později jako člen cvičil v jednotě Praha VII., kde také pěstoval závodně lehkou atletiku, lyžování a odbíjenou; cvičil na X. všesokolském sletu v Praze 1938, vedl několik sokolských táborfi, poslední již za nacistické okupace a po zrušení Sokola, pod krycí hlavičkou "Péče o děti." Po válce obnovil opět svou příslušnost v Sokole Praha VII., cvičil na XI. všesokolském sletu v Praze 1948; těžce nesl zrušení Sokola komunisty a proto se opět s velkým nadšením v roce 1968 účastnil snah o obnovu Sokola. Když následující srpnová okupace ukončila naděje na obnovu demokracie a právního řádu v Československu, opustil se svou rodinou vlast a usadil se ve Švýcarsku, kde se záhy plně zapojil do sokolské činnosti v jednotě Curych. Při ustavení Švýcarského okrsku byl zvolen jeho místosta- rostou, po úmrtí starosty bratra F. Kroutila, byl zvolen starostou a po přeměně okrsku na župu zastával funkci župního starosty až do ledna tohoto roku, kdy se vzdal kandidatury na další období aby se mohl plně věnovat práci v sletovém výboru připravovaného VI. sletu v Curychu, jehož byl předsedou. Koncem února, při zahájení III. zimních sletových her, zdůraznil vyznám sokolské myšlenky a činnosti v zahraničí a dfiležitost svědomité přípravy sletu. Ze zimních sletových her se vrátil domfi značně nachlazen; churav a se značným sebezapřením se ještě účastnil schflze župního předsednictva konané 2. března, na níž ve své obšírné zprávě shrnul stav dosavadních sletových příprav a vytyčil úkoly pro letošní, předsletový rok. Pět dnfi na to zemřel... Manželce zesnulého, sestře Věře Veselé, dceři Radce a synovi Ivovi, vyslovujeme naši upřímnou a hlubokou soustrast jménem celé naší zahraniční sokolské obce. Všichni budeme velmi postrádat jeho úsměv, který jej vždy doprovázel a stejně tak jeho energickou a ráznou povahu. Milý bratře Rudo, zachováme Ti v našich srdcích trvalou a vděčnou památku! 77 [pageend5]UCHOVEJTE I "Uchovejte dědictví, které jste si sem, do nového domova přinesli, v jeho plné čistotě národní i jazykové. Jen tím si zasloužíte a také získáte úctu těch, mezi kterými jste našli nový domov!" Tato slova byla odkazem, který si snad v té chvíli ani neuvědomil bratr Rudolf Veselý při valné hromadě v lednu tohoto roku, se kterým se na nás obrátil jako odstupující starosta Sokolské župy Švýcarské, v jejímž čele stál více než deset let. Při plném vědomí, že je a také chce být řádným a věrným občanem země, ve které našel nový domov, nikdy nezapomínal na zemi svého původu, kde měl přirozené kořeny, na svoji vlast. V tomto duchu, se slovy duchovního a také členky sokolské jednoty curyš- ské, se za nás všechny s ním loučila na hřbitově v Adliswilu sestra farářka Daniela Rajmonová. Bratr Rudolf Veselý přišel do Tělocvičné jednoty Sokol v Horních Počernicích jako čtyřletý žáček a zůstal tam až do roku 1929. Deset následujících let, až do nacistické okupace Československa, do roku 1939, byl v jednotě Praha VII., župy Krále Jiřího z Poděbrad. Tam se také vrátil v roce 1945 a zůstal až do roku 1948, kdy komunisté po puči nastolili v osvobozené republice vládu diktatury a kdy také ničivě zasáhli do celé sokolské činnosti, která se po roce 1945 tak slibně rozvíjela. V takto přerušeném aktivním členství pokračoval v sokolské rodině v Curychu, kde se přihlásil do jednoty 11. listopadu 1971, po odchodu z vlasti do emigrace. Jeho aktivní činnost se neomezovala hned od prvopočátku pouze na tělocvičnu. Brzy byl povolán do výboru curyšské jednoty, ve kterém v různých funkcích byl až do konce svého plodného života. Zájem o vše, co se na poli československého sokolstva ve svobodném světě dělo, i jeho aktivní účast, ho přivedly do mnoha funkcí ve švýcarské župě a také do vedení Ústředí čs. sokolstva v zahraničí. Byl povolán na jedno z vedoucích míst, stal se náčelníkem Ústředí, tedy činovníkem, majícím na starosti veškerou tělovýchovnou činnost sokolskou. Jeho narušené zdraví před několika lety však bylo příčinou, pro kterou požádal o zproštění z funkce. Zůstal však i nadále členem výboru Ústředí. Po 10 let, ve kterých stál u kormidla švýcarské župy, při vědomí velkého úkolu, před kterým stál po zvolení předsedou sletového výboru, složky mající na starosti realisaci VI. sletu čs. sokolstva v zahraničí, který v roce 1986 budeme mít v Curychu, odstoupil z funkce starosty, ale zůstal ve výboru jako místostarosta župy. Jeho schopnosti organizační ho předurčovaly k realisaci velkých úkolů a jeho iniciativa byla hybnou pákou v našem sokolském dění. Při připomenutí jen částečného sledu jeho životní cesty na poli sokolském, nám nad jiné vyniká před našim duševním zrakem, ze kterého nám nezmizí, jeho lidský profil: 78 [pageend6]Po odchodu z dosavadního domova, ze staré vlasti, kde se mu život pod komunistickou vládou stal neúnosným, začal novou životní dráhu ve Švýcarsku, kde našel nový domov právně, ale i osobním zakotvením. Po překonání všech potíží a problémů, které byly nedílně spojeny se životem emigranta, nacházel uspokojení a plné využití v našem národním společenství. Hlásil se k našemu společnému kmenu kulturnímu i jazykovému. K tomu nás také při každé vhodné příležitosti vyzýval, hlavně na poli života sokolského. To, že odkaz nám daný budeme míti stále na paměti, to Ti bratře slibujeme za celou sokolskou rodinu zde i po celém světě roztroušenou. Rudolf Fiala Rudolf Veselý, jak nám zůstane v paměti z činnosti v Sokole: vlevo jako vedoucí družstva na závodech Evropské oblasti v nářaáovém tělocviku 28. dubna 1984 v Mnichově, dole s členy své jednoty, Sokola Curych, (zleva: R. Veselý, V.F. Svoboda, J. Slavík, R. Fiala) na III. zimních sletových hrách v St. Ulri- chu, 23. února 1985 - pouhých 11 dnft před jeho úmrtím. 79 [pageend7]OTAZKA MLADÝCH - ALE I STARŠÍCH A STARÝCH (Příspěvek k rozpravě o získání a udržení mládeže v Sokole.) Václav Ženíšek Žijeme v dobách kritických. Hledáme moderní řešení, jako náhradu za naše staré generace oddaných cvičitelů, praktiků a obětavců, kteří večer po svém denním zaměstnání pracovali v sokolských tělocvičnách "na národa roli dědičné...". Většina z nich neoplývala vysokým vzděláním, ba naopak, těch vzdělaných odborníků jsme v tělocvičnách velmi často postrádali. Každý účastník debaty o mladých, i při nejlepší vůli přispět k řešení, vlastně nám jen připomene, že mladé potřebujeme a že je třeba něco dělat. Dělat - ale co? Ani já se nedomnívám, že přijdu s řešením. Pokouším se pouze o zjištění situace, která tato problémy přináší. Nemůžeme si zapírat, že pracujeme proti proudu. Okolnosti jako: moderní (to znamená pohodlný) způsob života, rozředěná morálka, všeobecná neukázněnost a velká světová prostora, ve které pracujeme, jsou pro idealisty takřka nepřekonatelné. My se však nemůžeme zříci našich ideálů, tak jako církve se nemohou zříci Boha. Ideály zůstávají, jen je tu nechuř lidí je následovat. Co nám zbývá? Spokojit se s menším počtem následovníků a trpělivě pracovat a očekávat, že dobrá a dobře promyšlená věc se na konec přece jen dopracuje výsledků? Zdokonalujme v první řadě sebe. I ta nejlepší idea nemá vyhlídky na úspěch, byla-li by uváděna v život lidmi, kteří sami by nežili důsledně podle řádu, jejichž plnění od jiných vyžadují. Jsou ovšem dobří obchodníci, kteří dobrou reklamou dokážou prodat i produkt méněcenný, což je však úspěch chvilkový, který se v krátku promění ve ztrátu. My si nemůžeme dovolit býti pouze dobrými obchodníky. My musíme býti dobrými vzory svého učení. Ona ta poctivost a upřímnost se přece jen vyplácí, i když to většinou dá více práce a stojí delší čas. Řekl J an Masaryk: "Pravda vítězí - ale dá to fušku". Pravda - nejlépe je začínat s mládeží, poněvadž se dá lépe formovat, ačkoliv dnes už ne tak lehce. Doplácíme na všeobecný úpadek civilisace. Moderněji řečeno, jsme "Endangered species - ohrožený druh tvorstva". Není to jen naše vina. Snad se vyjadřuji trochu pesimisticky, ale domnívám se, že svět je ve stadiu zápasu o udržení civilisace. Barbarství a cynismus proti lidem dobré vůle, se stále více uplatňují. Řešení mládeže a nábor členstva zůstává stále záležitostí místní situace a individuelních vlastností vedoucích. V posledních letech, měli jsme zde, v místní jednotě, vždy jen 3 až 5 dorostenců. Nový mladý vedoucí 8O [pageend8]v této sezóně už jich má 12. Při dobrém vedení, hoši sami přivedou další. Ovšem získat a udržet, jsou opět dva předpoklady, které jdou ruku v ruce. Ale i při ideální situaci, když se vám podaří vychovat 10 pěkně urostlých chlapců, což by byl krásný výsledek, nemůžete počítat se zaručenou spoluprací do budoucna. Devět z těchto deseti se v krátkém čase z existenčních důvodů rozprchne do míst kde, i kdyby měli zájem, nenajdou podmínky pro pokračování. Není to jako doma, kde v každé větší dědině byla sokolovna. Smiřme se s realitou a rozhlédněme se okolo sebe i po mladých lidech, nejen po mládeži. Lidé mezi 20ti a 30ti roky věku, jsou obyčejně už usazeni v místě a získšte-li některého, je větší pravděpodobnost jeho spolupráce do budoucnosti. Svět není přístupný ideálům, ale sem tam se najde nadšenec. Tyršova idea je upotřebitelná pro všecky lidi na světě, pokud chtějí vyznávat demokratický (to znamená i křesřanský) způsob života. Stavitel musí začínat stavět od základu. My musíme stavět od střechy. Funkce vedoucího je sebevýchova. Převzetí funkce vedoucího, znamená zdokonalování v první řadě sama sebe. Vedoucí musí být příklad a proto kvalita a schopnost vedoucího je rozhodující. Dobrý příklad táhne. Řekl Tyrš: "Předčit musí - kdo vůdcem chce být." Zdokonalením sebe, dostává se nám té nejlepší odměny, jaké od Sokola můžeme očekávat a jakou nám Sokol vůbec může dát. Přestaneme-li býti idealisty - nebude Sokola. ZPRAVODAJSTVÍ VI. SLETU ČS. SOKOLSTVA V ZAHRANIČÍ - 1986 DARY NA SLETOVÝ FOND , VI. SLET b ČS.80K0LSTVA L v z a h r a n ič í ’ CURYCH 1986 Vypsaná sbírka na sletový fond VI. sletu v Curychu se setkala s prvním ohlasem ve Spojených státech a v Kanadě, jak vidno z níže uvedeného seznamu došlých darů na fond. Pořádání sletu v zahraničí je obtížné a velmi nákladné; jakýkoliv obnos věnovaný na sletový fond nám ulehčí naši práci a zmírní naše starosti. Výkaz č. 1. 100.00 dol. Karel a Zdeňka Tyrovi, Rochester, N.Y., USA 50.00 dol. Marie Fichtlová, Cicero, I11., USA Jaroslav Kasanda, Egbert, Ont., Kanada Jan a Vlasta Waldaufovi, Mississauga, Ont., Kanada 20.00 dol. Václav Ženíšek, Berwyn, I11., USA Všem dárcům upřímně děkujeme! 81 [pageend9]III. ZIMNÍ SLETOVÉ HRY JSOU ZA NÁMI - AŤ ŽIJE VI. SLET ! Bernhard Zoder Mám na mysli výrok "le Roi est mort, vive le Roi!", pro nás však platí "III. zimní sletové hry jsou za námi, ať žije VI. slet Čs. sokolstva v zahraničí v Curychu!" Řekl bych, co je to několik měsíců, nic, ty tak rychle utečou. Moje vzpomínky krouží v různých vyprávěních starých sokolů - jejich vzpomínky na sokolské zimní hry ve Vysokých Tatrách, či v Krkonoších v Jilemnici. Jak je to již dávno. Pro nás sokoly jsou vždy tato setkání, ať na závodech, nebo na sletech, vrcholem naší činnosti, složením účtů z toho, co jsme dosud vykonali. Předchází jim tolik měsíců příprav, starostí i otázek: "podaří se vše, neza- poměli jsme něco, a co počasí?". Milé sestry a bratři: zimní sletové hry se podařily. Mám velkou výhodu, bydlím ve Švýcarsku, ale je velmi příjemné překvapení vidět zájem těch, kteří bydlí dál od místa zápolení a přesto přijíždějí. A jako vždy, velmi početná a úspěšná byla skupina z Francie. To jsme se dověděli při vyhlašování výsledků na závodech žactva, dorostu, ale i dospělých členů výpravy. Přijela také velmi početná skupina sester a bratří z Londýna, o něco menší ze Švédská, mnoho bylo účastníků z Mnichova a ze Švýcarska. Úmyslně si nechávám nakonec ty, kteří přijeli z Vídně. Těch je vždy tolik, že si musí, kromě těch, kteří přijíždějí vlastními vozy, ještě najmout autokar. Bravo vám všem! Celý přípravný týden se vydařil. Slunečné počasí, i když některá rána byla opravdu chladná, ubytování ... - ale vyspali jsme se, a velmi hezká setkání večer, při různých příležitostech, kdy jsme konečně také měli možnost se seznámit s těmi, kteří mezi nás přišli po prvé, byla milá. V sobotu ráno, 23. února, se připravili všichni účastníci závodů v sokolském šiku, aby pak již vyřízené napochodovali pod vedením náčelníka Ústředí rázným sokolským krokem na prostranství před vlajky, kde již byli připraveni bratr Vladimír F. Svoboda, první místostarosta Ústředí, sestra Dagmar Bergová, náčelnice Ústředí, a sestra Marta Hornerová, vedoucí zimních sportů Ústředí, aby přijali mé hlášení: "Bratře první místostarosto, závodnice a závodníci nastoupeni k zahájení závodů III. zimních sletových her Československého sokolstva v zahraničí!" Stojíte-li takto mezi svojí sokolskou rodinou, před tolika diváky českého, slovenského i rakouského původu, ale také cizinců ze vzdálených zemí, vlajky vám vlají ve větru nad hlavou, v pozadí překrásně ozářené panorama hor sluncem, které tuto krásu vykouzlilo, a vy zpíváte naši hymnu..., to 82 [pageend10]jsou, myslím, nezapomenutelné okamžiky pro každého z nás. Mně k přesnému popisu chybí slova. Milé sestry a bratři, naše zimní sletové hry byly projevem skutečného sokolského bratrství, zápolili jsme všichni s nadšením, někdy to vyšlo, někdy ne. Příště se opět pokusíme o zdar. Ale to vaše nadšení, setkat se a mít možnost se utkat s těmi "druhými", se zaručeně bude šířit do všech našich jednot na celém světě a na všechny naše příslušníky. Bylo hezké vás všechny poznat a budu se těšit na vás všechny v příštím roce v Curychu. Zdar pořádající župě Švýcarské a zdar VI. sletu v Curychu! TYRŠŮV SRAZ V OETZU Tělocvičná jednota Sokol Mnichov uspořádá o svatodušních svátcích ve dnech 25. - 27. května 1985 12. Tyršův sraz v Oetzu. Pořad: Sobota, 25. května 1985: 14:30 hod. Zahájení turnajů v odbíjené a nohejbalu 19:30 hod. Táborák Neděle, 26. května 1985: 9:00 hod. Pokračování turnajů v odbíjené, nohejbalu 11:00 hod. 9. ročník běhu kolem Piburského jezera 19:30 hod. Vyhlášení výsledků, táborák Po oba dny hry a soutěže dětí a průběžně nácvik prostných na VI. slet v Curychu. Neděle, 27. května 1985: 10:00 hod. Společný odchod k pamětní desce dr. M. Tyrše (sraz na parkovišti u řeky Aachy). Během všech dnů bude otevřena "Jizba dr. Mir. Tyrše" v galerii "Zum alten Oetztal" v obci Oetz. Výbor jednoty se těší na hojnou účast k níž srdečně zve všechny příslušníky Sokola a příznivce sokolské myšlenky v -Evropě. 83 [pageend11]HLÍDKA VZDĚLÁVACÍ VEŘEJNÉ MÍNĚNI Není nadarmo, že se tisku a veřejným sdělovacím prostředkům vůbec říká sedmá velmoc. Je to skutečně velmoc, která ovládá naše mínění a utváří je podle svého vkusu. V diktatuře jsou tisk, rozhlas, televise, hlavními činiteli indoktrinace občanů ideologií státu - komunisté v tom jsou nepřekonatelnými mistry. Avšak také v zemích naprosté svobody tisku a slova dochází k značné manipulaci veřejného mínění a čtenář, posluchač, musí kriticky posuzovat co se mu denně k uvěření předkládá. Proto běda tomu, kdo čte jen jeden jediný list a nekriticky věří všemu, co je v něm uvedeno. Svět chce být klamán - touto neblahou zásadou se řídí tak mnohé sdělovací prostředky. Dnes více než kdy jindy se snaží stále přinésti něci nového, něco sensačního, něco, co nemá jejich konkurence. Co na tom, že je to nepravda nebo polopravda, jen když si čtenář "přijde na své" a má látku k tomu, aby se bil hlava nehlava za "pravdu" svého časopisu. Co na tom, že později je třeba zpráva přesvědčivě vyvrácena nebo i odvolána. Ta odvolání jsou příliš všední a kromě toho připama- továvají slova babičky Boženy Němcové, že "není šprochu, aby na něm nebylo pravdy trochu"! A tak list získal u nekritického čtenáře o jeden vavřínový list do věnce více. Čtenář "vychovaný" jedním listem se stává apoštolem směru, který dotyčný časopis hájí, a je pak ochoten dát za pravdy, v listě vyčtené, ruku do ohně. Na každý druhý časopis se dívá očima ne svýma, ale svého žurnálu. Tak má někdo někoho za zrádce, ničemu, jen proto, že jeho list to píše, nebo tak mezi řádky více nebo méně průhledně naznačuje. Kdyby takový čtenář měl své Qdaje skutečně dokazovat, nemohl by tak učinit. Noviny, ze kterých své informace čerpal, mají třeba "z ostudy kabát", dovedou se "obrátit na čtyráku" a prohlašovat s bohorovným klidem, bez sebemenšího studu, "tohle jsme my říkali už před dvěma, pěti lety..." Kdyby si čtenář dál práci a vyhledal výtisky novin z té doby, často by se přesvědčil, že hlásaly něco zcela jiného - snad pravý opak toho, co prohlašují dnes. Klasickým příkladem je na příklad francouzský tisk z doby Napoleonovy. Když Napoleon opustil Elbu, psaly francouzské listy: "Krvavá nestvůra utekla ze zajetí", když přistal u břehu jižní Francie, psaly, že "bývalý císař ohrožuje Francii". Pak už to byl jen "Napoleon, který táhl k Paříži", a nakonec "císař Napoleon." Po Waterloo nastal zase v nazírání na Napoleona sestup. Nemusíme ovšem chodit pro příklady do dávné minulosti. Stačí jen sledovat náš exilový tisk v němž najdeme mnoho příkladů, jak v zcela nedávné minulosti námi oslavované osoby našeho veřejného života jsou dnes častovány nejhoršími nadávkami. Jak už řekl Havlíček: "Tak to chodí na tom světě, každého dne jinak; dneska ctí tě za svátého, zítra budeš svi..."! Proto bychom měli číst alespoň občas také noviny jiné, hájící jiné stanovisko. Budeme je snad číst neradi, snad s posudkem již předem odmítavým, ale mějme dobrou vůli býti informováni, hledejme kriticky pravdu! Snad se přesvědčíme, že list, který jsme předem odsuzovali, informuje poctivěji a lépe než list, za jehož "pravdy" jsme se bili. Nebo se přesvědčíme, že "náš" časopis je přece jen stále pravdě nejblíže. Ale i pak čtěme kriticky! 84 [pageend12]KRONIKA 70 LET OD PRVNÍHO ROZPUŠTĚNÍ ČOS V druhém roce I. světové války se předsednictvo COS - České obce sokolské - snažilo, aby život v sokolských jednotách i za nejobtížnějších okolností neupadal, ale poměry byly čím dále tím svízelnější. Listujeme-íi sokolským tiskem z té doby zjistíme, že předsednictvo COS si v té době vedlo prozíravě a statečně. Nikde se nenajde ani stopy po nějakých rakouský loyálních projevech, nýbrž na všech stránkách sokolských časopisů lze zjistiti, jak sokolské ústředí sokolskému bratrstvu radilo, pomáhalo a dodávalo sil a odvahy, jichž bylo tehdy sokolskému členstvu i sokolským činovníkům žup a jednot velmi zapotřebí. Nebylo-li možné tak činit přímo, radilo sokolské vedení náznakem. Tak na příklad v 2. čísle Věstníku sokolského z r. 1915 čteme tyto rady Karla Havlíčka Borovského, které napsal po červnové revoluci 1848 ve svých Národních novinách: "1. Zachovejte všude v české zemi co možná největší pořádek, aby nebyly příčiny vytýkati nám nezákonnosti, abychom pod tou záminkou nemohli na čas svobod svých po- zbaveni býti. 2. Nevěřte lživým zprávám, kterých se nyní mnoho rozsívá! 3. Chovejte se zvláště nyní neohroženě! Vystupujte tak, jak jste byli zvyklí, neboř jinak hned proti vám nabudou větší smělosti! 4. Dávejte dobrý pozor na ty, kteří proti nám nyní vystupují a zlé nám přejí. Pamatujte si ty osoby, neboř čas jejich plesání nebude dlouhý. 5. Na svém dobrém právu všude stůjte a pamatujte si, že kdo své právo dobrovolně zadává, nejen sobě, nýbrž i jiným škodí!" Tato činnost nezůstala utajena úředním kruhům, kterým bylo trnem v očích vše, co sebevědomí českého národa posilovalo. Proto byl hledán někdo, kdo by mohl býti souzen jako duchovní původce všeho toho, co se v českém národě proti Rakousku projevilo od vyhlášení války. Dne 21. května 1915 byli zatčeni na přímý rozkaz vrchního armádního velitelství, podepsaný samým arcivévodou Bedřichem, dr. Karel Kramář a starosta ČOS dr. Josef Scheiner. Byli dopraveni nejprve do posádkového vězení v Praze na Hradčanech, později do vazby vídeňského zeměbraneckého divisního soudu. V odůvodnění jejich zatčení bylo uvedeno m.j.: "C. a k. armádní vrchní velitelství považovalo vzhledem k politickým poměrům v Cechách za nevyhnutelně nutné, aby byly jisté nebezpečné elementy učiněny neškodnými. V Cechách existují až doposud, nejsouce úřady nijak rušeny, tři korporace, jejichž tajným cílem jsst uskutečnění českých snů, t.j. samostatnosti zemí koruny české. Především je to Česká Národní rada, pak Česká obec sokolská, jež obě stojí na základě čistě národním. Nejdůležitějšími osobnostmi obou těchto spolků jsou Dr. Kramář a Dr. Scheiner. Pak to jest Volná myšlenka." - Dr. Scheiner byl po krátké době z vyšetřovací vazby propuštěn a trestní řízení proti němu zastaveno, poněvadž se nepodařilo prokázati mu nějaký přímý trestní čin, ale sokolstvo bylo od té doby ještě pod přísnějším policejním dohledem. Sokolstvo mimo svou obvyklou činnost pečovalo však i o to, aby v památném roce 1915, po 500 letech od smrti Husovy, jeho památka byla důstojně uctěna. Proto se přičinilo, aby sokolské jednoty podstatně přispěly finančně k dobudování Husova pomníku na Staroměstském náměstí 85 [pageend13]v Praze a věnovalo památce Husově značnou část rozsahu Věstníku sokolského, kde byly pravidelně uveřejňovány úvahy pod názvem "Paměti Husově". Předsednictvo ČOS mimo to doporučilo svému členstvu hojnou účast na 51 přednáškách o politických, náboženských a kulturních českých dějinách v XIV. až XVII. století, jež uspořádal Osvětový svaz v Praze. Slavnost odhalení Husova pomníku v Praze neměla ve válečné době ani zdaleka toho lesku a rozsahu, v jakém byla po léta připravována. Konala se jen při slavnostní valné hromadě Spolku pro zbudování Husova pomníku v Praze dne 6. července 1915 ve velké zasedací síni Staroměstské radnice a zúčastnili se jí také přední sokolští činovníci. Řečníci vděčně vzpomněli velkého podílu sokolstva a bratra Podlipného na zřízení pomníku. "Po skončení valné hromady odebrali se účastníci k Husovu pomníku, kde četné sestry položily množství krvavých a bílých růží. A vyznavači Husovi všech vrstev národa bez rozdílu putovali sem, vzpomínajíce velké tragedie kostnické...", tak končí zpráva o této slavnosti. Posledním pokynem, který vydalo předsednictvo ČOS všem sokolským župám a jednotám, bylo ustanovení, že 15. listopad 1915, t.j. den 50. výročí úmrtí zakladatele a prvního starosty mateřské sokolské jednoty, se prohlašuje za obětní den na paměř Jindřicha Fiignera. Jednotám sokolským bylo přikázáno, aby v tento den důstojným způsobem vzpomněly památky Fiignerovy a mimo to aby byly uspořádány sbírky a podniky, jejichž výtěžku by mohlo býti použito ve prospěch rodin po padlých členech. Zprávy o finančním výtěžku těchto obětních dní, které si od sokolských jednot vyžádalo však předsednictvo ČOS již neobdrželo, poněvadž Česká obec sokolská byla mezitím rozpuštěna. Proč se tak stalo, ukázalo se nejlépe při procesu s dr. Kramářem. Dr. Preminger, který vedl také vyšetřování proti dr. Scheinerovi, dobře tušil, jaký význam má sokolstvo pro český národ, poněvadž při tomto procesu prohlásil: "Sokolové, národní organizace z roku 1862, jsou dnes hotovým vojskem. A pozorujeme-li tyto organizované sokoly, kteří se považují za bratry a tykají si navzájem, počínajíc starostou dr. Scheinerem až k nejposlednějšímu sedláčkovi ze zastrčeného moravského hnízda, pozorujeme-li tohoto malého, prostého, skoro až skromně vyhlížejícího dr. Scheinera, jak dovede před množstvím sokolů dáti vytrysknouti hlubokým, ze srdce jdoucím akcentům, jež rozněcují enthusiasmus tisíců mužů, sešedcích se zde ze všech koutů slovanského obzoru - tu máme dojem, že stojíme v tvář mohutné síle, jež dovede hráti velikou úlohu." To bylo dobře známo také rakousko-uherskému vrchnímu armádnímu velitelství. Proto zaslalo 24. listopadu 1915 c. a k. ministerstvo vnitra pražskému místodržitelství výnos č. 25037 M.I., kterým se nařizuje rozpuštění spolku "Česká obec sokolská" a "Svaz slovanského sokolstva" s odůvodněním, že ČOS podporovala před válkou "pěstováním intensivních vztahů s cizinou bratrské smýšlení k Rusku a Srbsku, následky čehož jest viděti jasně teprve za války s Ruskem a Srbskem" a že je podezřelá z protirakous- kých styků se severoamerickým sokolstvem. Z těchto důvodů, "další trvání spolku 'Česká obec sokolská' jeví se tudíž státu nebezpečným." * Po druhé byla ČOS rozpuštěna za II. světové války nacisty, po třetí po roce 1948 čsl. komunisty. Tyršova myšlenka však žije stále. 86 [pageend14]SOKOLSKÝ TĚLOCVIK LAVIČKY V TĚLOCVIČNĚ Některé naše jednoty cvičí v tělocvičnách, které jsou nedostatečně vybavené nářadím. Většina tělocvičen však má aspoň lavičky a proto uvádíme několik případů pro jejich použiti v našich cvičebních hodinách. Průpravná cvičení ve stoji na lavičkách, v sedu na lavičkách, nebo v kleku u lavičky. - Zařazujeme zejména s prospěchem cvičení pro zvýšení pohyblivosti kl^iihní a rvinpní nrTmivS. Obdobná cvičeni u dvou laviček položených na sobě Cvičení posilovači - cvičí dva nebo více cvičenců současně Přeskoky přes lavičky: (dvě lavičky tvoří základnu, další dvě, položené napříč, přeskakujeme) - přeskoky odrazem jednonož na lavičce - přeskoky roznožmo, skrčmo, odbočmo (případně přes sedícího cvičence) 87 [pageend15]Výběhy a seběhy po šikmé lavičce kterou přidržují čtyři cviéenci ve výši ramen - sjíždění Výběhy po šikmé lavičce položené na bedně (koni) - a skok hluboký Nejrůznější přeběhy po lavičkách s obměnami Různé přeskoky s obměnami (s obraty, roznožením atd.) Různé přeskoky přes dvě lavičky Přeskoky přes jednu i více laviček za sebou s meziskoky i bez nich Šplhání po vztyčené lavičce do vzporu na jejich nožkách šplhání po dvou vztyčených lavičkách přiložených deskami k sobě - přelezení a sed na horní hrany lavičky. 88 [pageend16]VŮLE A JEJÍ VÝCHOVA (Příspěvek k pedagogice tělesných cvičení) Oproti výchově školské, která si všímala a všímá výhradně stránky rozumové a poněkud citové, stojí výchova sokolská, směřující hlavně k vývinu charakteru, jemuž nutným předpokladem je zdravé a silné tělo. Charakter také závisí na rozvoji vůle, kterou pěstíme, tužíme, sílíme tělesnou výchovou. A rozboru lidské vůle i jejímu výcviku je zaměřena tato Gvaha. Příklad vůle. Cvičenec se chystá do cvičení. Je to v době nácviku na slet nebo na závody, kdy je každá hodina nácviku drahá. Přátelé závodníka přijdou a lákají ho, aby s nimi sledoval televisní program. Váhá... Má jiti cvičit, nebo se bavit s přáteli? Na jedné straně povinnost a práce, na druhé straně zábava a ukojení smyslů. Rozhoduje se, až svědomitost ho posílá do cvičení. Rozbor vůle. Cvičenec porovnává dvě snahy, kterým říkáme pohnutky: cvičení - zábava. Mezi nimi nastane zápas; tento je posilován posilami (pohodlí v kterém může sledovat televisní pořad) a znesnadňován překážkami (obava před domluvou). Po rozhodování zvítězí pohnutka vyšší (povinnost). Rozhodnutí končí činem (cvičenec jde do cvičení. - Taková snaha, která po rozhodování mezi více pohnutkami končí činem, jest vůle. Znaky vůle tedy jsou: pohnutky, posily a překážky, rozhodování, rozhodnutí, čin. Svoboda vůle. Jdu-li do namáhavého cvičení místo do zábavy, rozhodl jsem tak sám a jsem si vědom, že jsem tak učinil z vlastního názoru. Závisí tedy volní rozhodování na nás samých, čili máme svobodnou vůli. Je to nej vyšší lidská síla; má však vycházeti z mravních zásad. Taková vůle spěje k sebevládě, to jest k ovládnutí těla i ducha. Tedy opět podtržení významu tělesné výchovy, jež připravuje tělo, aby duch mohl vy- kvésti podle římského "mens sana in corpore sáno!" (v zdravém těle, zdravý duch). Pro sokolskou praxi. Jen zdravý člověk má dobrou a silnou vůli. A jen člověk volně silný může něco vykonat. Sokolstvo je proto povinno dáti národu ne loutky, ale dělníky rukou a ducha; sokolská výchova musí proto pečovati o výchovu vůle. - Naší snahou musí býti, abychom všemi vhodnými prostředky vyvinuli co největší volní energii. Všemi prostředky vedme k činnému a kladnému uplatnění vůle, k zvyklostem odborným, mravním a sociálním. Prostředky výchovy vůle budou bud přímé - k jednotlivci a k celku: příklad, rozkaz, odměna, trest..., nebo nepřímé - zkrze výchovu tělesnou a mravní. Nás bude zajímat, jak cvičitel v tělocvičně, na cvičišti, hřišti, v přírodě a jinde působí na vůli žactva, dorostu a členstva: 1. Zdravou a všestrannou tělesnou výchovou zocelí těla svých svěřenců a tím položí základ k rozvoji mužné vůle. 89 [pageend17]2. Vhodným zaměstnáním všech možností pohybových vede cvičence k činu, k závodivosti; vytvalost a houževnatost přenese si pak cviěenec i do života. 3. Neláme vůle cvičenců, to jest nepřetěžuje jejich sil. Cviěenec se nemá nadpřílišným úkolem odradit, neboř je oslabován vědomím méně- cennosti. 4. Prací, zaměstnáním, poučením ovládá pudy cvičencfi, neboř jednání volní vyrůstá z pudů; ty jsou obměnou pudu sebezáchovy: cvičíš - tedy nekuř, nepij, nežij prostopášně, nerozhazuj...! 5. Sokolskou kázní učí cvičence sebezapření podle Tyršova "osobnost nic, celek vše!". Sokol, který prošel tuhou školou sokolského tělocviku, naučí se podříditi osobní zájmy vyšším pohnutkám. 6. Cvičením odvahy, pohotovosti, hospodárnosti silami vede cvičence k rozvaze; děje se to hlavně nářaňovým, atletickým a závodním tělocvikem. Velký význam mají v tomto případě závody tělocvičné a sportovní! 7. Jedná důsledně: co jednomu - i druhému, co dnes - i zítra! Učí tak vlastním příkladem mužným ctnostem. 8. Cvikem, zvykem, zkušenostmi, prací, činem, poučením, čtením pěstí a vychovává vůli svých svěřenců. Závěr. Neuškodí, několik měsíců po Tyršově roce, když zakončíme jeho slovy, jimiž poukazuje na výchovu pevné vůle. V "Sokole" r. 1874 píše ve článku "Vytrvalost": "... ten bystrý veleskok, to křepé vzepření se ti líbí, nechceš při šermu být pořád bit, při zápasu jen poražen! Cvičíš se a zkoušíš. Dosedneš za čtvrt léta v sedlo, za půl roku na krk snad přesně a poctivě. Nyní však vázneš, nejde to dál. Aneb přijdeš již bradou nad hrazdu a jedna paže již statně vzepře, ale živou mocí to nejde výš a zcela nahoru. 'Vidím, že to už nepůjde, nemám vlohy a nadarmo se mořím, ustoupím...' Ba ne! Jen nepovol a přijde ten šřastný den, ta šřast- ná chvíle, kde 'najdeš ten chlup'; jsi přes koně, jsi na hrazdě, sám nevíš jak, na všechno dření a namáhání jsi zapomněl; oko ti září, srdce radostněji ti zabuší, jsi víc než odměněn. Ba nad to pro celý život svůj ten zisk jsi vydobyl, že jsi se naučil nepovolit, nepopustit - ovšem, ne v nečinné svéhlavosti - než v snažení snad v počátku zdánlivě marném, však na konec přec úspěšném a vítězném!" A v památníku Sokola Pražského r. 1882 píše podobně v článečku "O ústrojí spolkovém": "V každý den dochvilné přicházeti, i když vedro zemdlívá, i když vichřice s deštěm o závod buší a burácí, i když radovánky jinam nás lákají, již v tom je živel, jenž vůli naši tuží a upevňuje. A k tomu v přesně stanoveném řádu nastoupiti, žádnému cvičení se nevyhýba- ti, i to, co proti chuti jest, s touže nepodajnou snahou zkoušeti, právě s obtížemi houževnatě zápasiti, na každém nářadí se stejnou jarou horlivostí cvičiti, každému výkonu plnou pozornost a tutéž nevyčerpatelnou neúnavnou křepost věnovati, toř výborná škola vytrvalosti, sebezapření, zdatnosti a mysli opravdově mužné, jež každým dnem povahu naši zdokonaluje, tříbí a v ocel kuje, jež v pevném těle zároveň též charaktery pevné odcho- vává...!" 90 [pageend18]TYRŠŮV ODKAZ Vladimír Groh Předneseno na Tyršovu symposiu, pořádaném Dstředím 7.-9. srpna 1984 v Oetzu. - Podstatně zkráceno pro časopis. ( Oplný text bude obsažen ve sborníku symposia. ) Tyršovým odkazem je jeho dílo, které budoval s promyšleností a svědomitostí hodnou vysokých cílů, k nimž toto dílo směřovalo. Chtěl míti svflj národ tělesně, duševně i mravně zdravý a silný, občany spjaté s bratrstvím, znalé svých povinností k celku národnímu i lidskému, svobodné a stále pokračující na cestě osvěty. Cíl Tyršův byl tedy ideální, ale jeho dosažení možné. Tyršův národ neměl zůstat nadpomyslnou vidinou, o níž by se horovalo, nýbrž měl se státi skutečností, o níž se pracuje. Tyršovo dílo nezaniklo se svým tvůrcem, žilo a žije dále. Již několik pokolení z něho těží, a to samo o sobě může býti dostatečným svědectvím, že v tomto díle bylo dosti složek dokonale životných, jimž neodňal na platnosti nic ani čas, ani pronikavá změna poměru. Čas je nejlepším soudcem a rozhodčím nad tím, co je trvalého a co pomíjí; tím spíše pak, když mezi dobou vzniku Tyršova díla a dneškem leží nejen toliký vývoj politický a společenský, hospodářský a kulturní, ale i doba převratu, která postavila vezdejší bytí našeho národa na podklad, s jehož možností Tyrš a jeho vrstevníci nemohli ani ve snu počítati. Jsme tedy v radostném postavení, že můžeme odkaz Tyršův nejenom shledávati v památkách své minulosti, ale i cítiti v živé současnosti. Velmi mnoho z toho, co Tyrš hlásal a co bylo v jeho době skoro revoluční novinkou, je dnes přirozenou a nezbytnou složkou vezdejšího života. Připo- míná-li se to v celkovém obraze Tyršova díla, zdá se povrchnímu pozorovateli, že jde o malichernost, ale správnému posouzení neujde, že tím naopak ještě se zvyšuje význam Tyršova díla a pravdivost jeho zásad, poněvadž v tom právě je základ pokroku, že věci lepší připadající zprvu jako něco cizího a nezvyklého, stanou se časem přirozenými a nepostradatelnými. Tyršův požadavek vytrvalé a pronikavé péče o tělo a jeho zdraví, a to nejen péče některých jednotlivců, nýbrž péče obrácená ke všem, byla kdysi něčím, co se zdálo skoro výstředností, a dnes je samozřejmá. Stejně smělý byl požadavek demokratického uspořádání státu - dnes je vyhlášeno ústavní listinou. Kdo uvažuje o Tyršovu odkazu v užším slova smyslu, obrací zajisté svou pozornost především k tomu, co z díla Tyršova je dodnes a pro budoucno platné a co z něho ještě zbývá naplnit. A tu si musí každý především uvědomit, že se Tyršovo dílo skládá z různých složek nestejného vztahu k osobě Tyršově. První složkou Tyršova díla je jeho myšlenková soustava zabývající se otázkami, jak upraviti život jednotlivcův o sobě i ve vztahu k základní jednotce pospolitého bytí a k lidstvu vůbec, jaký účel se má sledovati při 91 [pageend19]tělesné i mravní výchově, jak se postaviti k politickému i náboženskému stranictví atd. Druhou složku Tyršova díla tvoří ty práce, kterými on sám uváděl v život některou ze svých myšlenek a ukazoval, jak by měla být prováděna. Tak na příklad Tyršův spis Základové tělocviku byl konkrétním zobrazením toho, jak si Tyrš představoval soustavu tělesných cvičení vypracovanou na svém myšlenkovém základě a se svým myšlenkovým cílem. Tento obraz tělocvičné soustavy nemohl ovšem vyčerpati všech možností a musel počítati s poměry, jaké tehdy byly. Jsou-li dnes prostná cvičení mnohem složitější a vydatnější než jak se cvičila za vedení Tyršova, upravujeme- li i nářaňová a atletická cvičení podle stoupající průměrné Qrovně výkonnosti a požadavků nové doby, mění se tím jenom podoba, ale nikoliv zásada a platnost. Čili jinými slovy: mění se jen prostředek vedoucí k cíli vytčenému Tyršem. Třetí skupinu v Tyršově díle tvoří konečně to, čeho provádění nezáviselo jenom na něm, nýbrž co z jeho podnětu sice vzešlo, ale při svém skutečném provádění muselo býti svěřeno jiným. Sem patří především sokolské jednoty. Ony spočívají ovšem na myšlenkových a organizačních základech daných Tyršem, mají uvésti v život jeho myšlenky o pospolitém životě a pěstovati podle Tyršových zásad tělesnou a mravní výchovu, ale poněvadž se v jednotách neshromažďuje jenom členstvo znající už zásady a činnost sokolskou, nýbrž také ti, kdo mají v těchto zásadách a činnosti býti vychováni, a poněvadž všechny jednoty mají krajně demokratické zřízení, jehož zdar závisí na stupni občanské výchovy, snadno se v nich mohou odrážeti vlivy a obtíže vyplývající z místních a osobitých potíží a zvláštností. Každá sokolská jednota pracuje v duchu Tyršově, ale nemá každá dostatek možností pracovati bezvadně. Sokolská práce tělovýchovná i osvětová není lehká, je stálou výchovou a zlepšováním a proto pochopitelně její zdar a úspěch nezáleží jenom na dobré vůli a snaze, nýbrž žádá si zkušených a obětavých vůdců. Musí se také počítati s rozmanitými vnějšími okolnostmi, nedostatkem času a místa, s rušivými vlivy lhostejného, ba i nepřátelského okolí jakož i s tím, jak někdy nesnadno jednotlivec ovládá své osobité sklony. Vzájemnost sokolského života a sdružení jednot ve vyšší útvary odstraňuje většinu potíží, ale především je potřeba úsilné snahy vlastní. Přihlédneme-li blíže k jednotlivým z uvedených stránek Tyršova díla, snadno poznáme, že vlastním odkazem Tyršovým je to, co tvoří ideový podklad a hybnou sílu a co tedy má trvalou platnost. Něco jiného jsou prostředky, jimiž se myšlenka uvádí v život a ve skutečnost. To obojí musíme rozlišovati, jak Tyrš sám nás tomu pečlivě učí, abychom nezaměňovali myšlenky s prostředkem. Idea, za kterou se kráčí, je trvalá a neměnné: je to snaha po vysoké úrovni tělesné a mravní zdatnosti u jednotlivce (kalokagathia) a soulad, který nejenom má pronikati bytím jednotlivcovým, nýbrž také říditi řád pospolitý. Prostředky, kterými se dospívá k uskutečnění ideje jsou závislý na stupni vývoje lidského a na rozmanitých okolnostech. Tyto prostředky musí vždy býti ve službách myšlenky, nikdy se nesmějí státi samy účelem a cílem, nikdy nesmějí ideu zastřít. Postupem vývoje a změnou okolností se mohou prostředky měniti a je nutno, aby se měnily. Jejich proměnlivost je samozřejmá Tyršovi, jenž věří ve stálý pokrok a vývoj. [pageend20]Zkoumatel Tyršova odkazu musí tudíž především oceňovati myšlenkový základ jeho díla, a to nejen v jeho složkách statických, ale zejména i ve složkách dynamických, těch totiž, které jsou vzpruhem a kvasem. V Tyršově tělovýchovné soustavě třeba oceniti na prvém místě její všestrannost, která dovoluje soustavné a účelné pěstění cvikfl prostných, sportů i cviků nářaáových v žádoucím souladu, jako žádná jiná soustava. Vzácné spojení snahy po stálém zdokonalování s péčí o dosažení vysokého průměru obecného, nikoliv jednotlivých rekordů, jejichž dosažení by znamenal újmu na zdraví. Jedině tělocvik prováděný podle zásad Tyršových prospívá obecnému zdraví a zlepšuje tělesný stav národa. K. vlastní tělovýchovné stránce se pojí u Tyrše nerozlučně stránka estetická a výchovná. Očelem cvičení není jenom posílení a udržení zdravotního stavu tělesného, ale také dosažení "krásy a ladnosti, spojené se silou a užitečností". Správnost a přesnost cvičení, nutnost, aby se každý cviěenec podřídil soustavnému vedení a pracoval v ušlechtilém závodění se všemi ostatními, při společných prostných pak aby mohl ukázati sebeukázněnost, to jsou nesmírně významné prvky výchovné, kterými se už při vlastním cvičení kladou pevné základy k onomu uvědomělému, ukázněnému a pokrokovému občanství, jemuž je věnována ideová stránka Tyršovy činnosti. Na poli ideové výchovy třeba především vyzdvihnouti u Tyrše dokonalý a stálý zřetel ke skutečnosti a k daným možnostem. Tyrš velmi věří v moc výchovy, ale jest si vědom, že je ještě daleká cesta k dosažení takového prostředí pospolitého života, které by odpovídalo potřebám svobody, demokracie a pravého lidství. Tyršův všelidský ideál žádá si jednotlivce zdravého, harmonicky tělesně i duševně vychovaného, spjatého s bližními bratrskou láskou a vzájemností, jež se musí projevovati činy. Život jednotlivcův má býti určován především pospolitým zájmem. Tu pospolitost, která je základem života, nazývá Tyrš nejěastěji národem, vlastí. Láska k vlasti je Tyršovi nejvyšší ctností. Vývoj života, který seskupil lidi v národy, vytvořil tak podle Tyrše přirozené pospolitosti mající své osobité hromadné vlastnosti, poněvadž jen v pospolitém životě a společným usilováním lze dosíci mnohého, seč jednotlivec není. Ale národ není konečným útvarem, jest něco vyššího a stálejšího: to jest to Tyršovo čisté lidství. Urěuje-li podle Tyrše vzájemný poměr jednotlivců bratrská láska a služba celku, nerušená hmotnými a osobními rozdíly, nedá se upříti, že jsou hnutí vyrostlá ze skutečného nebo domnělého ideového základu, jež dělí lidstvo i národy i jedince. Jsou to politické strany a náboženská vyznání. Jedno i druhé pokládá Tyrš za věc zcela osobní, která nesmí kaliti vztah jednotlivcův k národu a k lidstvu. Politické stranictví bylo ovšem v době Tyršově u srovnání s dneškem v plenkách, ale právě proto dovedeme dnes doceniti Tyršovo učení o tom, že politické i náboženské organizace mají býti jenom prostředkem a nikoliv cílem našeho snažení a že nás nemají odvádět od služby idei vznešenější a trvalejší. O otázkách náboženských zvláště promluvil Tyrš v spisku "Mohamed a nauka jeho"; tam na konci si klade otázku, zda po třech světových náboženstvích (budhismu, křesřanství a islámu) "ještě vznikne náboženství čtvrté, jemuž vskutku by se podařilo podrobiti sobě mysli veškeré?" A sám sobě odpovídá: "nepovstane - než myslím, že jest již mezi námi! Myslím, že my všichni jsme nadšení vyznavači jeho. Je to duch lásky a 93 [pageend21]osvěty, jemuž vláda přisouzena nad lidem veškerým." Zcela správně Tyrš naznačuje, že církevní příslušnost má býti soukromou věcí jednotlivcovou a že nemá zasahovati do veřejného života. Zato zdá se příliš optimistický Tyršfiv názor o tom, že duch lásky a osvěty jest už světovým náboženstvím. Aby se stal duch lásky a osvěty tím, čím mu bylo náboženství, k tomu potřebuje ještě příliš mnoho rozumového a mravního vývoje; je to ale cíl opravdu důstojný lidstva svobodného a osvíceného. K odkazu Tyršovu patří oceňování krásna, a to krásna myšlenkového, mravního i tvarového. Na to Tyrš často poukazuje, a to jak ve svých pojednáních dotýkajících se přímo výtvarného umění, tak i zvláštní studií o Tělocviku v ohledu estetickém. Tyršova estetika je v základě klasickou estetikou Aristotelovou, a to i svým myšlenkovým základem i svým sociologickým dosahem. Jakkoliv dnešní doba chce a mfiže se odchylovati v nazírání na teoretické základy estetiky, jistě je plně oprávněn a velmi životný Tyršfiv požadavek, aby cit pro krásu pronikal celým našim životem. Plně pak třeba zastávati Tyršova stanoviska v tom, že umění je a musí býti ústrojnou složkou pospolitého života. To znamená, že umění nemá státi mimo život, nýbrž býti s nim ve styku, nikoliv ovšem proto, aby se stalo vulgárním, nýbrž aby povznášelo. Hluboká je víra Tyršova v člověka a v lidstvo. Nežádá nic nemožného, jenom snahu po zlepšení. Jejím prostředkem je výchova a sebevýchova, jejím konečným cílem pak správné, spravedlivé a souladné uspořádání vezdejšího pospolitého života. To je ta nejzazší meta, k níž třeba stále kráčeti. Tyršfiv člověk je proto stále činný a stále pamětlivý obecného prospěchu. Netouží ani po nebi, ani po ráji, ani po nirváně, nýbrž ví, že smyslem lidského života je vezdejší bytí a snaha po zlepšení jeho. Fysické i společenské zákony tohoto bytí ukládají člověku rozmanitá omezení, s nimiž musí počítati. Jako nelze měniti přírodních zákonů, tak ani nelze měniti nic na tom, že člověkův život musí býti řízen zájmy pospolitými, nikoliv potřebami a touhami jednotlivcovými. * * * Dílo Tyršovo je tedy v nejkrásnějším slova smyslu pokusem o sociální réformu v nejširším rozsahu. Tato reforma nevychází však z vnější nápravy forem a z přebudování hmotných složek životních, nýbrž z reformy člověka. Podstata zdaru tohoto díla spočívá v tom, zda bude silnější vůle člověkova, nebo hmotné formy a složky života. A právě dnes spolu s celým lidstvem prochází sokolstvo těžkou zkouškou: má krásnou příležitost ukázati, oč lépe je na ni připraveno než ostatní, oč bližší je i svým životem skutečnému lidskému bratrství. Dílo Tyršovo se obrací k lidstvu i k národu. Nejblíže mu však stojí sokolstvo, které mé proto největší mravní povinnost starati se o to, aby v něm žily ušlechtilé myšlenky Tyršovy v plné síle a v plné platnosti. Staví-li se ještě mnoho překážek v cestu tomu, aby "duch lásky a osvěty" zavládl po celém světě, jak to tanulo na mysli Tyršovi, není překážek v v bratrstvu sokolském. 94 [pageend22]Z ÚSTŘEDÍ ja r n í s c h ů z e v ý b o r u ú s t ř e d í československého sokolstva v zahraničí svolaná na sobotu 27. a neděli 28. dubna 1985 do Curychu, bude zahájena v sobotu 27. dubna v 10 hodin a bude pokračovat celý den a večer v sobotu; v jednáni bude pokračováno v neděli dopoledne a bude ukončeno v neděli odpoledne. Jednáni schůze se bude řídit pořadem uvedeným na pozvánkách, jež byly zaslány členům výboru Dstředí a členským župám dne 15. prosince 1984 a který byl také uveřejněn v prosincovém čísle časopisu Dstředí. Podstatná část jednáni schůze bude věnována přípravám VI. sletu Čs. sokolstva v zahraničí v Curychu 1986, stanovením pořadu sletu a všech jeho podniků, vypracováním sletového rozpočtu a určením programu tělovýchovné a vzdělávací činnosti Dstředí v období předsletovém a posletovém. Schůzi bude také projednán návrh náčelnictva Dstředí na konáni cvičitelské školy Dstředí v Austrálii, která bude ve spolupráci s náčelnictvem Sokolské župy Australské, uspořádána ještě v tomto roce. Jarní zasedáni Dstředí se bude konat v zasedací místnosti MIGROS-Ge- nossenschafts-Bund, Limmatstrasse 152 (třetí stanice pouliční elektrickou drahou č. 4 nebo č. 13 od hlavního nádraží v Curychu, směr Limmatplatz). Schůze se mohou, jako hosté, účastnit všichni příslušníci Sokola - s výjimkou částí, které budou prohlášeny za důvěrné. SVAZ SOKOLSTVA VE SVOBODNÉM SVÉTĚ Svaz sokolstva ve svobodném světě, který byl ustaven 1. ledna 1980 a jehož členy jsou Jugoslávský Sokol ve svobodném světě a Dstředí československého sokolstva v zahraničí, zvolil nové předsednictvo Svazu na tříleté období 1985-1987, jehož činovníky od 1. ledna 1985 jsou: Starosta bratr Ing. Ladislav J. Bevc (starosta Jugoslávského Sokola ve svobodném světě - Napa, Kalifornie, USA), mlstostarosta bratr Jan Wal- dauf (Čs. sokolstvo v zahraničí - Toronto, Kanada), jednatel bratr Zdeněk M. Dobrovolný (Cs. sokolstvo v zahraničí - Montreal, Kanada), mlstojednatel bratr France Vadnal (Jugosl. Sokol ve svob. světě - Le Chesnay, Francie), pokladník bratr Dragan M. Adamovič (Jugosl. Sokol ve svob. světě - Frank- lin, Ohio, USA). Příští schůze výboru Svazu bude svolána koncem června 1985 do Chicaga, u příležitosti konání XVI. sletu Americké obce sokolské. 95 [pageend23]25 LET SLOVINSKÉHO TĚLOCVIČNÉHO SVAZU V KANADĚ V kanadském Torontu oslavil koncem minulého roku 25 let svého trvání "Slovinský tělocvičný svaz", jehož začátky byly úzce spojeny s činností čsl. sokolských jednot v Kanadě. Když během roku 1948 přišel do Kanady větší počet slovinských emigrantů, byli přiděleni na práce na farmách, v lesích, na železnicích a v odvětvích průmyslu, v kterých bylo tehdy v Kanadě nedostatek pracovních sil. Padesátičlenná skupina těchto slovinských emigrantů byla přidělena firmě Bařa a usazena v osadě Batawa, vybudované kolem Bařova závodu v blízkosti města Trenton, vzdáleného 180 km východně od Toronta. Několik mladých Slovinců, sportovců a tělocvikářů, se účastnila cvičení Sokola Batawa; bylo mezi nimi několik znamenitých borců, kteří vystupovali se sokolskými cvičenci na veřejných cvičeních a jiných podnicích jednoty. Po skončení pracovního závazku se většina těchto emigrantů usídlila v Torontě, kde se mnozí z nich přihlásili do místní sokolské jednoty. Bylo to v době, kdy v kanadské tělovýchově dominoval Sokol, jehož příslušníci byli v popředí veškeré činnosti závodní a organizační a sokolští činovníci na vedoucích místech kanadských organizací tehdy položili základy k dnešní organizaci tělesné výchovy v Kanadě. Bratři Slovinci v barvách Sokola se účastnili mnoha závodů o přebor města Toronto, provincie Ontario i Kanady. Nejúspěšnějším z nich byl bratr Frank Grmek, který se stal členem olympijského družstva Kanady, velmi pěkných úspěchů dosáhli také další bratři Slovinci Ivan Celar, Peter Pečevnik, J. Skumavec, F. Arhar, Možič, Peter Golobič a další. V roce 1959, kdy skupina Slovinců v Torontě a okolí dosáhla značného počtu, utvořila si vlastní "Slovinský tělocvičný svaz", který však i nadále spolupracoval velmi úzce se sokolskými jednotami a jehož družstva vystupovala na mnohých sokolských podnicích, zcela pravidelně každým rokem na veřejném cvičení Sokola Toronto, konaném v rámci čsl. dnů v krajanském letovisku Masaryktown v torontském předměstí Scarborough. Činnost slovinského Svazu se postupně rozšiřovala na další sportovní činnost, zejména volejbal a stolní tenis a součástí Svazu se stala také početná taneční skupina. V roce 1963 zakoupil Svaz větší pozemek, postupně rozšířený na 400 hektarů, v blízkosti městečka Bancroft, na němž vybudoval své rekreační středisko s možností koupání, rybaření, lyžování a honby divoké zvěře, kde členové Svazu také mohou trávit své dovolené. 25. výročí svého trvání oslavil Svaz velkým banketem, na němž byla opětovně vzpomenuta upřímná spolupráce s čsl. sokolskými jednotami. Také velký, bohatě ilustrovaný památník vydaný k této příležitosti, obsahuje řadu článků v nichž je zdůrazněna tato bratrská spolupráce Slovinců s českými a slovenskými členy Sokola. Zakladatel Sokola dr. M. Tyrš jistě netušil, že jeho myšlenka vydá jednou tak přesvědčivý důkaz slovanské vzájemnosti až v daleké Kanadě! 96 [pageend24]ŽUPA KANADSKÁ 'z e s o k o l s k é h o s v ě t a ŽUPA AUSTRALSKÁ Melbourne Vzpomínka T.G. Masaryka, konaná jednotou v sobotu 9. března 1985 v sokolovně se velmi vydařila. V bohatém a velmi hodnotném a pestrém pořadu vystoupila oblíbená operní zpěvačka sestra Miluška Šimková, paní Dáša Urbanová, sestry M. Dubová, M. Soustová a bratr K. Gráf. Josefská veselice, která se konala 30. března, byla zdařilým pokračováním úspěšné společenské činnosti jednoty. Oblíbená výletní činnost jednoty bude v novém období zahájena autobusovým výletem do Albury, ve středu 10. dubna 1985. Dolejší sál sokolovny nabývá nového vzhledu. Po vymalování v listopadu, Ludmila Christová, výtvarná umělkyně a dcera členky jednoty, sestry Christové, ozdobila stěnu sokolovny krásnou malbou a postupem času hodlá dalšími malbami vyzdobit celý sál. Životní jubilea oslavili: sestra R. Bidlowá 75 let 24. února, bratr Jan Šoltys 70 let 22. února, sestra K. Průšová 70 let 3. března, bratr J. Matýs 65 let 11. března a bratr J. Janeček 65 let 4. dubna. "Sokolský list" Župní letní tábor Župa Kanadská připravuje letní tábor od neděle 28. července do soboty 3. srpna 1985 v "Sokolském údolí" v Laurentských horách, 100 km severovýchodně od Montrealu. Tábor bude pro žactvo, které bude ubytováno ve dvou velkých stanech. Poplatek za osmidenní pobyt v táboře bude $ 80 za žáka/žákyni. Na ukončení tábora se budou v Sokolském údolí konat. obvyklé župní Letní hry se závody v lehké atletice a v plavání. Nová sokolská jednota? Ve středu 3. dubna 1985 se sešlo několik zájemců o ustavení sokolské jednoty v městě Kitchener, vzdáleném 110 km od Toronta. Přípravná jednání, v nichž byla také již zajištěna tělocvična, se konají za spolupráce a pod záštitou místní odbočky Čs. sdružení v Kanadě a jsou koordinovány sestrou Janou Otrubovou, bývalou náčelnicí jednoty Montreal. ŽUPA ŠVÝCARSKÁ Župní schůze Předsednictvo župy švýcarské zasedalo 2. března 1985 v lázních Curych-Órlikon. Jednání zahájil a řídil nově zvolený župní starosta bratr Ing. Josef Dvořáček. V bohatém pořadu jednání bylo určeno organizační zajištění činnos- župního předsednictva v tomto funk97 [pageend25]čním období a jednotliví činovníci přednesli návrhy jejich programu činnosti. Předseda sletového výboru a místostarosta župy, bratr Rudolf Veselý, shrnul stav příprav VI. sletu a doporučil zintensivnění činnosti propagační, zajištění ubytování a organizace hlavního sletového vystoupení. Usneseno konání župních podniká pro nejbližší období: 16. března v Solothurnu - nácvičná sestav pro nářaňové závody a školení rozhodčích, 4. května ve Windischi - nácvičná sletových prostných a slavnost zažehnutí sletového ohně, od 6. do 19. července - župní tábor žactva v Biirsenbergu v Rakousku. Nábor žactva a dorostu Župní náčelnictvo vyzvalo náčelníky a náčelnice a členy cvičitel- ských sborů jednot, aby v místech jejich působení vyvinuli zvýšené úsilí o získání žactva a dorostu a to nejen v zájmu větší účasti sokolské mládeže na sletu, ale zejména také k zajištění budoucnosti sokolské činnosti. Župní náčelnictvo ve své výzvě uvádí možnost cvičení a na ně navazující nácvik prostných na slet o sobotách nebo nedělích a _ spojení těchto cvičení s výletem, koupáním, hrami, a pod., tedy programem pro děti i rodiče; výzva zdůrazňuje, že předpokladem úspěchu v náboru mládeže je mít vedoucí žactva a dorostu, kteří by tyto podniky připravili a vedli. "Cvičení žactva a dorostu", pokračuje výzva náčelnictva, "nám musí být tak důležité abychom mu věnovali dost času a energie. Neměla by to být vlastně taková oběř, protože tato činnost přináší účastněným radost a uspokojení." "Župní zprávy" Basilej Valná hromada jednoty se konala 15. února v restauraci Hofmatt, Miinchenstein. Zahájil a řídil ji starosta bratr S. Forman, který úvodem vzpomněl bratra M. Strnada, který v minulém roce neočekávaně opustil sokolské řady navždy. Po schválení zápisu minulé valné hromady byly podány zprávy činovníků za uplynulé období, které podali: náčelník bratr J. Oplatek, který uvedl, že průměrná účast mužů v pravidelném cvičení v minulém roce byla 8 cvičenců. Muži se zúčastnili nářaáových závodů Evropské oblasti v Mnichově, volejbalového turnaje smíšených družstev v Basileji, župní ukázkové cvičební hodiny v Solothurnu a bratr J. Osecký se zúčastnil sletu župy Kanadské v Torontě; náčelnice sestra J. Oplatková hlásila průměrnou účast v cvičení 7 žen a 2 dorostenek. Ženy se zúčastnily turnaje smíšených družstev v Basileji a župní ukázkové cvičební hodiny v Solothurnu; vedoucí žactva bratr Z. Bidlo uvedl, že žactvo se zúčastnilo nářa- ňových závodů v Mnichově, župní akademie, lyžařského weekendu a jednota uspořádala dětskou mikulášskou nadílku. Průměrná návštěva ve cvičení byla 5 žáků, 6 žákyň; jednatelka sestra J. Baumli podala přehled došlé a odeslané pošty a některých důležitých usnesení výboru; vzdělavatel bratr Z. Bidlo upozorňoval na české kulturní podniky, podílel se na organizaci mikulášské nadílky a na přípravě české školy pro děti; za nepřítomnou pokladní, sestru M. Wartenweilerovou, přednesla zprávu sestra D. Vokounová. Jednota vykázala zisk ve výši Šv.Fr. 1.021,25. Po zprávě hospodářských a účetních dozorců bylo odstupujícímu výboru uděleno absolutorium a na další období zvolen výbor, který 98 [pageend26]tvoří sestry a bratři: starosta S. Forman, náčelník J. Oplatek, náčelnice J. Oplatková, vzdělavatel Z. Bidlo, členové J. Baumli, D. Vokou- nová, E. Kořán. Hospodářskými a účetními dozorci zvoleni bratři E. Novotný a M. Macků. Jednota, která měla k valné hromadě celkem 61 příslušníků - 18 mužů, 21 žen, 1 dorostence, 1 dorostenku, 9 žáků, 11 žákyň, se připravuje k účasti na nářaáo- vých závodech Evropské oblasti v Paříži, v březnu uspořádá lyžařský weekend, v červnu 3. ročník volejbalového turnaje smíšených družstev. Připravuje také zahájení české školy pro mládež. v.h. (z). ŽUPA VÍDEŇSKÁ Župní valná hromada 110. řádná valná hromada Sokolské župy Vídeňské se konala 16. března 1985 ve velké síni Slovanské Besedy za účasti delegátů jednot v župě sdružených, zástupců krajanských spolků a organizací a značného počtu sokolských sester a bratří. Jednání zahájil župní starosta bratr Dkfm. Antonín Sysel, který vyslovil uspokojení nad velkou návštěvou svědčící o stálém zájmu o sokolskou činnost, srdečně přivítal hosty a vzpomněl zemřelých sester a bratří v uplynulém období, jejichž památka byla uctěna povstáním. Po schválení pořadu jednání a zápisu o minulé valné hromadě podali podrobné zprávy o činnosti župy její činovníci. Starosta bratr Antonín Sysel ve své zprávě poukázal na význam symposia konaného k 100. výročí úmrtí dr. M. Tyrše v Oetzu, vzpomenul úmrtí bratra dr. Antonína Hřebíka a jeho práce a zásluh o sokolstvo, a vyzval přítomné k podpoře menšinových Vídeňských svobodných listů a sokolského měsíčníku "Cs. Sokol v zahraničí". Náčelník bratr Ludvík Musil podal zprávu o činnosti mužských složek v jednotách župy, uvedl účast na III. zimních sletových hrách a upozornil na blížící se VI. slet v Cury- chu a na závody Evropské oblasti v Paříži. Náčelnice sestra Gisela Sionová shrnula výsledky činnosti ženských složek, uvedla účast na sokolském letním táboře v Grache- nu, na III. zimních sletových hrách a poukázala na velké úkoly spojené s přípravou na VI. slet v Curychu. Vzdělavatel bratr Stanislav Žmola podal přehled vzdělávací činnosti, jejíž hlavní náplň spočívala ve spolupráci na přípravách Tyršova symposia v Oetzu a v publikační činnosti. Závěrem připomněl slova bratra starosty Cstředí, že nestačí sokolské myšlenky jen připomínat, nýbrž především se jimi také řídit. Jednatelka sestra Vlasta Friihbauerová v přehledu administrativní činnosti připomenula v uplynulém období výročí dr. M. Tyrše, L. Janáčka, B. Smetany, A. Dvořáka, vypuknutí I. světové války, upálení Jana Pala- cha. Zdůraznila význam Tyršova symposia v Oetzu a otevření tam stálé výstavky - Jizby dr. Miroslava Tyrše. Pokladník bratr František Kalousek podal zprávu o finančním stavu župy a uvedl, že vzhledem k rozsáhlé župní činnosti bude nutno zvýšit příspěvky. Další zprávy podali matrikář bratr Karel Fára, zdravotník bratr Dr. Jan Petřík a správce hřiště v Kierlingu bratr Antonín Svoboda, který vyzval přítomné, aby častěji navštěvovali župní letovisko a tím zajistili jeho další budoucnost. Po zprávě hospodářských a účetních dozorců bylo odstupujícímu výboru uděleno absolutorium a přistoupeno k volbám výboru na,, další 99 [pageend27]období. Do čela župy byli zvoleni starosta bratr Ing. Jiří Nováček, I. místostarosta bratr Vilém Kadlec, II. místostarosta t -atr med. rada Dr. Jan Petřík. L.__.vadní župní starosta bratr Dkfm. Antonín Sysel byl za svou záslužnou 14ti letou činnost v čele župy jednomyslně zvolen čestným starostou župy. Zdravice hostů přednesli: předseda Českého srdce krajan Josef Brflha, předseda Slovanské Besedy bratr František Krakovič, předseda Československé jednoty "Barák" a Akademického spolku ve Vídni bratr Ing. Ota Češka, předseda Cs. strany socialistické krajan Karel Matal, který zdůraznil, že Sokol je jeden z pilířů vídeňské menšiny - "padne-li Sokol, padne i čsl. demokratická menšina", a redaktor Vídeňských svobodných listů krajan Josef Jonáš, který připomenul, že T.G. Masaryk po Tyršovi a Fugnerovi měl největší vliv na Sokol a proto sokolové musí být strážci jeho díla. Valnou hromadu ukončil nový župní starosta bratr Ing. Nováček kratším projevem v němž vyjádřil naději v dobrou spolupráci nového výboru pro dobro Sokola i celé vídeňské československé demokratické menšiny. (VSL.) Vídeň XII.-XV. 97. valná hromada jednoty se konala 9. března v sále Slovanské Besedy. Po uctění památky členů, kteří zemřeli v uplynulém období, vysvětlila sestra vzdělavatelka sokolské zásady a náplň sokolské myšlenky a 24 sester a bratří na to před sokolskými prapory složilo do rukou bratra starosty sokolský slib. Po tomto slavnostním aktu byly podány zprávy činovníků, které svědčily o bohaté činnosti všech složek jednoty; jednota byla důstojně zastoupena na VII. sletu župy Kanadské v Torontě, na nářaňových závodech v Mnichově a na III. zimních sletových hrách v St. Ulrichu, kde získala největší počet medailí a dva poháry - bratrem Pavlem Vytiskou a bratrem Zbyňkem Mlynaříkem. Po schválení zpráv a kratší přestávce spojené s občerstvením, byl zvolen nový výbor na další období, v jehož čele jsou sestry a bratři: starosta Pavel Florián, místostarosta Dr. Jan Petřík, náčelník Pavel Vytiska, náčelnice Irena Floriánová, vzdělavatelka Gisela Sionová, jednatel František Sión, pokladník František Kalousek, matrikář Pavel Hovorka. Dosavadní zasloužilý starosta jednoty bratr František Císler byl za svou 60ti letou záslužnou a obětavou činnost v Sokole zvolen čestným starostou. Zdravici župy přednesl župní starosta bratr Dkfm. Ant. Sysel, za jednotu Vídeň III. sestra Anna Kofroňová a bratr Ant. Svoboda za župní hřiště v Kierlingu. G.S. (VSL.) Vídeň XVI. Valná hromada jednoty se konala 3. března v sále tělocvičny jednoty, zvláště pro tento účel upravené. Bratr starosta Sysel přivítal přítomné členy a hosty, a vzpomněl zemřelých členů. Po schválení zápisu minulé valné hromady následovaly zprávy činovníků, které byly radostnou přehlídkou dobré činnosti všech složek jednoty. Jednota má mimo běžnou sokolskou činnost ještě další povinnosti spojené se správou a údržbou sokolovny a z toho vyplývajících starostí o získání nutných prostředků k jejímu stálému provozu. Obsažné zprávy činovníků byly následovány zprávou hospodářských 100 [pageend28]a účetních dozorců a udělením absolutoria odstupujícímu výboru. V následujících volbách byly do výboru jednoty zvoleni vesměs dosavadní osvědčení činovníci v čele se starostou bratrem Dkfm. Antonínem Syslem. Valná hromada byla zakončena zdravicemi, které přednesli: sestra V. Fruhbauerová za župu a za jednotu Vídeň XXI., bratr P. Florián za jednotu XII.-XV., bratr O. Šebes- tík za jednotu Vídeň XX., bratr A. Svoboda za župní hřiště v Kier- lingu a bratr F. Krakovič za Slovanskou Besedu, a projevem bratra vzdělavatele, který byl zaměřen do budoucna jednoty a jejího zajištění přípravou mladých k převzetí jejího vedení. Zm. (VSL.) ŽUPA ZÁPADOEVROPSKÁ Mnichov Tradiční šibrinky jednoty se konaly dne 8. února 1985 v zrcadlovém sále divadla Deutsches Thea- ter. I když’ účast byla velmi dobrá, mohla býti ještě lepší, kdyby nebylo nepříznivého zásahu počasí; po 19 hodině v Mnichově a okolí se rozpršelo, dešf ihned mrzl a ulice se proměnily ve velké kluziště - mnohým nebylo možné ani dojiti k stanici podzemní nebo pouliční dráhy či k vlastnímu autu. Ale ti, kdo přišli, nelitovali obtížné cesty a velmi dobře se bavili až do časných hodin ranních. III. zimních sletových her se zúčastnilo z mnichovské jednoty 11 závodníků, kteří si vedli znamenitě a získali 2 zlaté, 2 stříbrné a 2 bronzové medaile. -J.K. - Sokolík, věstník mnichovské jednoty, byl vydán v prosinci 1984 jako dvojčíslo 34.-35., a měl mimořádně bohatý obsah. Dvojčíslo bylo věnováno Tyršovu roku 1984; bylo na titulní straně ozdobeno podobiznou dr. M. Tyrše a vzpomínce 100. výročí úmrtí dr. M. Tyrše, uspořádané Dstředím v srpnu 1984 v Qetzu, bylo věnováno několik článku, včetně dvou přetištěných z věstníku londýnské jednoty "Vzlet". V další části věstníku byla vzpomínka na 40. výročí vylodění spojeneckých armád na normandském pobřeží, vzpomínka 40. výročí Slovenského národního povstání nazvaná "Nad Tatrou se zablýsklo", zpráva o zdařilém vystoupení Rafaela Kubelíka a Rudolfa Firkušného v Londýně, a zpráva o VII. sletu župy Kanadské v Torontě. Zajímavý obsah byl doplněn pozváním Pařížského Sokola na závody Evropské oblasti v nářaáo- vém tělocviku, pořadem III. zimních sletových her v St. Ulrichu, popisem nohejbalu a základních pravidel této hry, a básní "Horlivý borec", kterou bratr Lapík objevil v starém 'Národním zpěvníku', vydaném ještě za Rakouska. - Věstník, pfivodně určený jen pro příslušníky mnichovské jednoty, byl postupně rozšířen i do dalších jednot, a společně s věstníkem londýnské jednoty "Vzlet" se stal pojítkem celé Evropské oblasti Čs. sokolstva v zahraničí. Sestra dr. Marta Tůmová, která věstník mnichovské jednoty po dobu pěti let redigovala, se se 'Sokolí- kem' tímto číslem rozloučila; poděkovala čtenářům a všem, kdo ji při vydávání pomáhali, zejména bratru J. Paulovi za jeho velkorysou obětavost, bez níž by nebývalo možné časopis vydávat. - Novou redaktorkou "Sokolíka" bude od 1. ledna 1985 sestra Vlasta Kadlecová (Romerstrasse 12, D-8031 Gil- ching, N.S.R.). - ík. - 101 [pageend29]O spartakiždě: v zahraničí tak, doma jinak... Československý komunistický režim ve svém úsilí o získání co největšího počtu zahraničních krajanfi (a tvrdých valut, které přivezou) na letošní spartakišdu, jim ji líčí v "Čsl. světu" a v dalších publikacích rozšiřovaných mezi krajany v zahraničí, jako podnik dobrovolné organizace, pokračující v tradici sokolských sletů a naplňující Tyršovo "v zdravém těle, zdravý duch", jak výstižně popisuje sestra J. Uhlířová v článku na jiném místě. Doma ovšem je mluva komunistů jiná. Tak na příklad v provolání Svazu základní a rekreační tělesné výchovy (ZRTV) k spartakiádě se nenajde jediné zmínky o Tyršovi; místo toho však se hemží poukazy na marxismus-leninismus. Hned v úvodu prohlášení se uvádí, že "Československá spartakiáda 1985 bude opět významným prostředkem aktivizace občanů k realizaci programu dalšího rozvoje socialistické společnosti vytyčeného XVI. sjezdem KSČ, příspěvkem k utváření socialistického způsobu života pracujících i jednotně světonázorové výchovy mládeže v duchu marxis- mu-leninismu, a k prohloubení spojenectví se Sovětským svazem a s pokrokovými a revolučními silami ve světě..." Spartakiáda, pokračuje provolání, "se tak stane manifestací a součástí oslav 40. výročí vyvrcholení národně osvobozeneckého boje našeho lidu a osvobození Československa Sovětskou armádou a příspěvkem tělovýchovného hnutí k úspěšné realizaci programu další výstavby rozvinuté socialistické společnosti stanoveného XVI. sjezdem KSČ..." Odborům ZRTV se ukládá, aby počínaje 1. dubnem 1985 uskutečnily "místní spartakiády jako oslavy osvobození naší země Sovětskou armádou", a komunistickým agitátorům se připomíná, že "přípravy na ČSS 1985 dávají mnoho podnětů a příležitostí k prohloubení politic- kovýchovného působení na cvičence." Jestliže v zahraničí vykládá čsl. režim krajanům, že se jedná o podnik dobrovolné organizace v tradici Sokola, prohlášení uvádí zcela jasně skutečnost: "Pořadatelem Československé spartakiády 1985 je Československý svaz tělesné výchovy ve spolupráci s Revolučním odborovým hnutím, Socialistickým svazem mládeže a jeho Pionýrskou organizací, Svazem pro spolupráci s armádou, s ministerstvem národní obrany a s ministerstvy školství ČSR a SSR. Do její přípravy se opět aktivně zapojí orgány Národní fronty a další organizace v ní sdružené, národní výbory a další resorty a instituce..." Aby nebylo pochyb o tom, kdo bude určovat náplň spartakiády, napomíná prohlášení, že "při naplňování spartakiádního programu je důležité, aby jeho těžiště bylo v místech a okresech v souladu s úkoly volebních programů Národní fronty...", a dozor komunistické vrchnosti nad provedením příprav a organizací spartakiádních vystoupení je zřejmý z poukazu, že "za skladby odpovídají ČSTV - svaz ZRTV, ministerstva školství a národní obrany a Svazarm, za sportovní soutěže odpovídají Revoluční odborové hnutí, SSM a Svazarm..." 102 [pageend30]ŠPANĚLSKO - COSTA BLANCA KRAJANE POZOR V Denii, na jednom z nejhezčích míst u Středozemního moře, stavíme pro všechny zájemce řadové a rodinné baráčky na pozemcích, které neznají stínu. Pro ty z vás, kteří se dobře cítíte mezi svými, plánujeme KRAJANSKOU VESNIČKU s klubovým rázem, s možností aktivního odpočinku. Bližší informace podá: DENI-MAR, K. a V. Divoký, Zypressenstrasse 94, CH-8004 Ztlrich, tel. 01/242 82 51 nebo 01/56 91 48. Palm Springs, Kalifornie 105 MIL OD LOS ANGELES, REKREAČNÍ STŘEDISKO SVĚTOVÉHO JMÉNA, NAVSŤEVOVANÉ V POSLEDNÍCH LETECH VŠEMI AMERICKÝMI PREZIDENTY HOTEL Ponce de Leon 107 velkých pokojů, 3 bazény. Minerální voda přináší zlepšení těm, kteří trpí zánětem kloubů (arthritis) a jinými nemocemi. K dispozici je pěkná kavárna, sál na bankety, atd. 11 00 PALM DRIVE, DESERT HOT SPRINGS, Ca. 92240 Telefon (714) 329-6464 THE HOTEL Tropics 150 skvěle vybavených pokojů 5 bazénů s rekreačními prostorami GREENHOUSE RESTAURANT Poblíž obchodů, kin a nočních podniků 411 E. PALM CANYON DRIVE, PALM SPRINGS. Ca. 92262 Telefon (714) 327-1391 Cambridge Inn Hotel 65 moderních pokojů - 2 bazény - sauna 5 restaurací v sousedství 1/2 míle k obchodnímu středisku, kinům a nočním podnikům 1277 SO. PALMJCANYON DRIVE, PALM SPRINGS, Ca. 92262 Telefon (714) 325-5026 Royal Motor Hotel (drive Royal Inn) 66 luxusních pokojů - 3 bazény - sauna Poblíž restauraci, obchodů a kin 1700 SO. PALM CANYON DRIVE, PALM SPRINGS, Ca. 92262 Telefon (714) 327-1564 Doprava na letiště nebo k autobusu zdarma. - Přejete-li si bližší informace nebo rezervování pokojů, vytočte bez poplatku > Continentel USA číslo (800)528-1234,v Arizoně (800)352-122 [pageend31]Bať a Shoemakers to the world We make Bata shoes 5'^ People make them popular Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription: $ 6.00 (U.S.) per year Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 ' Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend32]