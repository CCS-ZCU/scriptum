český zahraniční časopis (pro Čechy a Slováky nejen v zahraničí) POLYGON reportér Západ komentáře ■ názory ■ informace ročník 10 číslo 5 23.8.1993 5 [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATELI HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr / ... Ji ‘ ' REDAKCE VE ŠVÝCARSKU: Jaroslav LAMBERT (tel. +41-1-372 0930); Jiří LOEWY (tel. +49-202- 720454); Rudolf STRÖBINGER (tel. +49-4931-7525); Milena WAHLE- NOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Eliška KOTRBOVÁ, Miloš ŠUCHMA (šéfredaktor, tel. +1-613 - 824 7439, fax +1-613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont., Canada K1G 3T8 STÁLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) » Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Karel KRYL (Německo) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Antonín MĚŠŤAN (Německo) • Dušan NOVÁK (ČR) • Pavlína PILCOVÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) • Alexej ŽÁK (Švýcarsko) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24, 190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD (tel. 079-397 624) ROČNÍ PŘEDPLATNÉ: SFr. 49.- norm, poštou, SFr. 55- letecky TISK / DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych" Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80-60451-5. Banka: Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 5/93 Titulní stránka: Kresba Jana KRISTOFORIHO 1 Vladimír VALENTA, Pohledy na domov i na svět 4 Jan BEDNÁŘ, Poznámky k prezidentovi 6 Jaroslav BOHANES, Život v našich republikách 10 Jiří ŘÍHA, Kdo s kým a o čem? 12 Jaroslav GAJDA, Z jiného zorného úhlu 15 Dušan NOVÁK, Ekonomika České republiky 17 Josef KOLÁČEK, Poslední kapka 18 Václav JAKOUBEK, Ve smyslu stávajících zákonů 20 Jiří LOEWY, Slovan všude sestru má 21 Arnošt WAGNER, Krajánci všudybylci 23 Pavel STILLER, O Pražském jaru, nejen hudebním 25 Willy J. NESSWETHA, Bulharské imprese 26 Milan HULÍK, Zákon o protiprávnosti režimu KSČ 27 Petr HRUBÝ, Revoluční rok 1989 viděný ze Seattlu 28 Jiří KŘÍŽEK, Film o atentátu na R. Heydricha 29 Jan BENEŠ, Vzpomínka na řeku Léthé 29 M. SWINKELS-NOVÁKOVÁ, Hádejte... + Zážitky... 31 DOPISY Průvodní kresby: Jan KRISTOFORI a Radek KUČERA Číslo 6/93 vyjde 30. září 1993. Redakční uzávěrka je 18. září 1993. Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte bud': POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]POHLEDY NA DOMOV I NA SVĚT VLADIMÍR VALENTA Zákon, který přišel pozdě „(Zákon o protiprávnosti komunistického režimu a odporu proti němu) je v podstatě ideovým vodítkem pro naši legislativu. A druhý jeho velký význam je v tom, že jím jasně náš zastupitelský sbor, svobodně zvolený, říká všem obětem komunismu, všem, kteří minulému režimu vzdorovali, že si jich společnost váží, že zasluhují respekt. To je podle mého důležité a je škoda, že se tak nestalo dřív. Sám jsem již asi před třemi roky zastával stanovisko, že jakási deklarace v tomto smyslu by měla existovat. Ani její dnešní podoba, byf rozepsaná do paragrafů, nemá bezprostřední právní konsekvence. Pokud jde o ty části zákona, které mají důležité právní konsekvence, shledal jsem zákon v pořádku a došel k závěru, že není v rozporu s ústavou, ani s listinou základních práv a svobod. Proto jsem ho podepsal.“ Prezident Václav Havel, 22.7.1993. (Lidové noviny, 23.7.1993) „Přemýšlel jste někdy o odchodu z armády?“ - „Mnohokrát. Zvláště po listopadu mi připadalo nevhodné, že bych v ní měl zůstat. Sloužil jsem přece jenom dřívějšímu režimu. Dodnes se s tím jen těžko vyrovnávám a trápit mne to bude až do smrti.“ Nový náčelník generálního štábu gen. Jiří Nekvasil (Lidové noviny 24.7.1993). „Reálná politická každodennost se vyznačovala vším, jen ne poznáváním souvislosti viny a viníků. Nacističtí vrahové přišli před soud pozdě nebo před něj nepřišli vůbec, nacističtí soudci dál soudili, nacističtí učitelé dál učili, nacističtí generálové (u nás i v NDR) budovali nové armády, nacističtí státní úředníci pečovali o právo a o pořádek a nacističtí zločinci jako Filbinger, Globke, Lübke a jiní se dál činili ve svých funkcích naprosto nestoudně. “ Johannes Mario Simmel, romanopisec, na valné hromadě PEN v Darmstadtu (Lidové noviny 24.7.1993). Kdykoli při čtení vlastního textu přetištěného v nějaké publikaci narazím na zkomolení, způsobené tiskařským šotkem, pokouší se o mne infarkt. Ctu větu, která nedává smysl a nechci věřit, že to způsobil šotek, ale že jsem se já sám během psaní přechodně pominul na smyslech. A ještě horší to bývalo, když jsem sám vydával noviny a nalézal stopy tiskařského šotka v textech autorů, kteří mi svěřili svoje texty a já jsem odvedl takovou mizernou práci a neodstranil chyby v korektuře. Pochopitelně, že jsem byl tenkrát svědomitější k cizím textům než ke svým vlastním, - ale to při pozdním objevení chyby neodstraní výčitky svědomí. Je pro mne malou útěchou, že řádění šotkovo v našem Polygonu je podstatně menší než třeba v kterýchkoli Lidových novinách, které pravidelně čtu a s uspokojením si říkám, že tihle profesionálové se nemohou rovnat vydavatelskému týmu nadšence Ludvika Friedeho. Ale přece v posledním čísle soud „odsoudil“ namísto „osvobodil“ bývalého ředitele Agrobanky Krále z nařčení o pokus o úplatek bývalého premiéra Pithar- ta. Tento osvobozující soudní výrok není však konečný, protože pan Pithart vypadá jako lhář a musí to hnát dál k odvolacímu soudu. Jde spíš o soudní perličku než o nějakou závažnou událost a bezpráví. Ale jde také o obrázek, jak to vypadá s českým soudnictvím. Komunistickým dědictvím, kterého se stále nemůžeme zbavit, je i současný stav českého soudnictví, a to je snad největší slabina české demokracie. Nešlo pouze o úplatkářské aféry, které soudy nejsou schopny rozluštit, ale jde i o mnohem víc a všichni si pamatujeme ty případy, jak o nich referovaly noviny. Už ve škole jsem se učil, že moc v demokratickém státě je rozdělena do tří částí. Na moc zákonodárnou, výkonnou a soudní. To znamená, že ti v parlamentě, co řeknou, co se smí a co nesmí, nemohou sami moc vykonávat, ale pověřují k tomu vládu, která zase nemůže parlamentu nadiktovat, jak mají vypadat zákony, ale musí dodržovat to, na čem se parlament usnesl. A nakonec ani parlament ani vláda nemohou libovolně překrucovat zákony a dělat si s nimi, co chtějí, protože tu je ještě soud, který bdí nad tím, aby byl zachováván správný výklad zákona. A nejen to. Je tu i Ústavní soud, který bdí nad tím, aby i zákony samy byly formulovány v souladu se zákonem nejvyšším - ústavou republiky a ústavními zákony, které ji doplňují. Vypadá to komplikovaně, ale funguje to a je v tom základní ochrana především občanů samotných. Za nejskandálnější považuji to, že tři roky se soudy řídily zákonem a odsuzovaly k dodatkovým trestům komunisty popravené hrdiny, o nichž nyní prezident Havel říká - aspoň se domnívám, že je má především na mysli - .... jím jasně náš zastupitelský sbor, svobodně zvolený, říká všem obětem komunismu, všem, kteří minulému režimu vzdorovali, že si jich společnost váží, že zasluhují respekt." Skandální je to, že se nenalezl žádný soudce, který by to svinstvo sám od sebe rozeznal. Ani prezident Havel, o němž Středisko empirických výzkumů Praha (STEM) vyzkoumalo, že „občané ČR příznivě hodnotí u V. Havla vlastnosti obecně humanistické...“, v posledních třech létech neučinil nic, čím by se od toho distancoval, neřku-li provedl nápravu. I když teď říká, že se pokoušel o jakousi deklaraci. Bylo by zajímavé čist její koncept. Snad se v budoucnu budou věci měnit. Je dobře, že se parlament a prezident shodli na tom, že nelze odkládat jmenování Ústavního soudu a také to uskutečnili. O čemž se ještě nedávno pochybovalo, že to půjde tak rychle, protože páni poslanci nebudou mít velkou radost z toho, až jim Ústavní soud bude posuzovat jejich zákonodárnou práci. Potěšitelné je také to, že do čela Ústavního soudu jmenoval prezident jako předsedu JUDr Zdeňka Kesslera, bývalého politického vězně, který prakticky od svých studií zažíval československou soudní praxi z opačné strany soudního stolce, než byli usazeni ti, kdo zprostituovali soudní moc v komunistickém Československu. Nezdá se mi, že by ti, kteří zakoušeli minulá bezpráví, prahli po pomstě. Lidé se k tomu neradi vrací. Ale touha po právu tyto nechutě překonává. Křivdy, roky strávené ve vězení a ztracené zdraví, ne-li ztracený život, nelze nahradit. Ale pro vrácení cti a pro zadostiučinění těm, kdo pozvedli hlas a pokusili se o odpor zlu a násilí, není nikdy pozdě. Zákon o třetím odboji, čili o komunistickém bezpráví, jak jej v parlamentě pře- křtili, bude asi z prvních, který požene postkomunistická levice k Ústavnímu soudu, navzdory jeho reálné bezzubosti. Bude to dobře, protože potvrzení o platnosti Ústavním soudem jen zvýší jeho historický význam. Doufejme, že tento zákon nezůstane jen na papíru a bude také uplatněn a že budou následovat i činy, aby po půl století nemuseli občané vystupovat s hodnoceními podobnými citátu o nacismu z letošní valné hromady PEN v Darmstadtu. Zákon, který osvobozená republika měla dostat už před třemi roky, nenapraví však to, za co jsme celý život bojovali a za co mnozí ztratili život. Nevrátí nám Československou republiku. Lživý čechoslovakismus „Masaryk zradil svou poslaneckou přísahu, opustil vlast a aktivně se podílel na POLYGON 5/93 1 [pageend3]jejím rozbití, horlivě pracoval na založení státu, kterému dal do základů devizu >Pravda vítězí< a lži, které predestinovaly jeho rozpad. Kolikrát omlátili slovenští politikové českým o hlavu Masarykův lživý čechoslovakismus, jak dlouho bude ještě komplikovat poměry otázka českých Němců, Masarykem ignorovaná.“ Zdirad Čech (Kladenské noviny - Vydavatelství VLTAVA - 26. května 1993). Více než půl roku uplynulo od rozpadu Československa a tak je už čas se pokusit o zamyšlení nad tím, jaké perspektivy mají nástupnické státy a jejich občané. Byli a jsou mnozí - patřím mezi ně pro které, vzdát se jména Československa, je morálním problémem. Jakkoli nikdo nepopírá, že jde o uměle složené slovo, tento pojem dostal svůj specifický význam, který nelze jen tak odhodit. Zatímco se můžete hlásit k československé národnosti v Kanadě, na území Československa vám to úřad neuzná. I když na druhou stranu vám uznají třeba národnost indiánských Siouxů, když na tom budete trvat. Slovo Čechoslovák se stává terčem, do něhož se strefuje kdejaký hejhula, včetně toho kladenského maltézského rytíře, který píše do novin pánů investorů z Pašova. Byl to Masaryk, který zařadil ideu československého státu do historických dimenzí a pokusil se vyřešit staletou krizi ve středoevropském prostoru. Bylo mu jasné, že České království, jehož korunu si nechtěl císař vsadit na hlavu, a jehož prostor se stále zmenšoval díky válečným prohrám jeho předků i císaře samého, nemá naději na přežití v habsburské sestavě. Zvláště ne po válečné vichřici, kterou císař v roce 1914 rozpoutal. Ano, Masaryk tehdy zradil poslaneckou přísahu tomuto císařskému válečnému zločinci, jak by se moderně řeklo, a nalézá řešení ve spojení se slovenským národem, který byl ještě ubožejší. Vlastně byl na vyhynutí. Bylo mu jasné, že jedině v úplném spojení těchto dvou příbuzných národů je jakási naděje, že oba přežijí. Cena za Masarykův úspěch nebyla malá. Celý svůj život jsme prožívali všechny ty krize, peripetie i tragedie československého státu a my všichni jsme jejich obětmi. A přece to stálo za to. Po čtyřicetileté komunistické lekci jsme byli blízko řešení těch problémů, které se vlekly od samého počátku a které ani Masaryk ani jiní nemohli tenkrát vyřešit. Není pravdou, že od počátku republiky nebyly pokusy zajišťovat účast ve vládě i jiným národnostem. Tyto pokusy tu byly, byli i němečtí ministři, ale hitlerovský nacismus tento vývoj zmařil. Ostatně těch necelých dvacet let je dlouhá doba jen když se díváme dopředu a příliš krátká, když hledíme nazpět. Teprve po listopadu 1989 se na krátkou chvíli ukázala naděje, že uspěje idea toho, čemu Masaryk položil základní kameny, protože mezi všemi občany státu panovala shoda, dobrá vůle prominout si staré křivdy a nepáchat si navzájem nové. A z toho vyplývající poznání o užitečnosti a prospěšnosti tohoto státu pro všechny. Ukázalo se však, že máme sice humanistickou ideu, ale nedokázali jsme nic přidat k masarykovské idei státní. Bohužel ti, kteří převzali vládu z rukou komunistů, včas nerozpoznali podstatu věcí, a to nakonec Československo zahubilo. Byl to omyl způsobený nedostatkem připravenosti k vedení státu i neochotou se zbavit falešných našeptávačú. Vedení státu namísto dotvoření demokratického, občanského řádu dopustilo, aby se oživily zapšklé nacionalismy a ony určovaly vývoj. Neměli jsme ani odvahu na Masarykovu republiku okamžitě navázat. A nedokázali jsme ani najít správný okamžik ke konfrontaci se silami, které jasně deklarovaly, že svůj cíl vidí v rozpadu státu. O tom, co se stalo, dosud nevíme, zda to občané opravdu schvalují. Nikoli plebiscity, ale teprve volby nám asi ukážou, zda občané nástupnické státy schvalují nebo jen trpí. Zatímco se splnily předpovědi, že oddělené Slovensko nebude schopno udržovat svou hospodářskou úroveň na předchozí výši a muselo hodnotu své měny o deset procent snížit - což se nezdá, že bude stačit Česká republika se stále potýká se sudetoněmec- kým problémem, jehož význam od rozpadu státu stále vzrůstá. V mezinárodních vztazích, a především v evropských institucích, navzdcry tvrzení, že to nenípodstatné, jsme vypadli z evropského autobusu a nyní jakž takž se držíme na stupačce. Zatímco naši maďarští a polští společníci v nedávném trpkém osudu už sedí bezpečně jako asociovaní členové na lavici, kde jsme jako Čechoslováci už seděli. A v posledních měsících naší diplomacii a tisku dělalo starosti, zda Liechtenstein a Maďarsko zvedne pro nás ruku. Následky rozdělení jsou ukovány jako řetěz, který nelze přetrhnout. Po rozdělení měny následuje vytvoření pevné hranice. Dnes kvůli přesunu běženců z výr chodní Evropy, kteří ohrožují západoevropský, tedy německý blahobyt. Československá pevná hranice se prý netýká českých a slovenských občanů. Jestliže však česká a slovenská ekonomika se bude vyvíjet vlastní cestou, kdy a komu začne vadit pašování? Řada důsledků je zatím nekonečná a volat, abychom nezabouchli dveře docela, bude stále obtížnější. Prezident Havel i premiér Klaus si jsou toho vědomi a snaží se politicky podepřít prestiž Slovenska. Navzdory opačným záměrům premiéra Mečiara, který se snaží Čechy podrazit kdykoli narazí na nějakého Němce, prezident Havel se snaží vtáhnout do prezidentského klubu i slovenského prezidenta, kterého rakouský prezident do Salzburgu letos ani nepozval. A V. Klaus si vykoledoval kritiku, když „nediplomatický“ reagoval na dopis maďarského premiéra Antala ve věci slovenských Maďarů s tím, že se nehodlá nechat vtáhnout do této pře mezi Slovenskem a Maďarskem. Vysloužil si tím vděk Mečiara. Václav Havel a Václav Klaus zřejmě vidí v těchto postupech cestu ke slovenským občanům. Drží pootevřené dveře v průvanu. Jsou jiní, kteří dělají jiné pokusy. Zakládají spolky za účelem české a slovenské vzájemnosti. I Rada svobodného Československa se přejmenovala. Jsou lidé, kteří chovají naději na jakýsi československý benelux. Jsem skeptický. Jestli něco v minulosti krachlo, pak to byla federace. Krachlo všechno, co chtělo nahradit čechoslovakismus. Tehdejší masarykovský pojem československého národa se stal pastí, z níž jsme se nedokázali ani po sedmdesáti létech vymotat. A přece se mohlo podařit to, o co Masaryk a Švehla od samého počátku usilovali, ale doba k tomu nebyla zralá. Evropa i Československo potřebovalo ještě hitlerovskou a bolševickou lekci, abychom chtěli, aby všichni občané, kteří žijí v této zemi, Češi, Moravané, Slováci, Poláci, Němci, Maďaři, Rusíni i Romové, zkrátka všichni bez rozdílu národnosti, rasy a náboženství byli československým lidem. A jestliže je naděje na spojení československého li- 2 POLYGON 5/93 [pageend4]du, pak je to jedině forma jednotného, celistvého Československa. Bez pomlčky. S velikou demokracií a tedy také rozsáhlou územní samosprávou. Neměli bychom nechávat kohokoli na pochybách, že československý stát může stát jedině na pevném základě Masarykovy státní idey a že v tom nelze dělat žádný kompromis. Krize, kterou Československo v posledních létech procházelo, stále zabraňuje v rozhledu po širších souvislostech v evropském i světovém vývoji. Veřejnost, a hlavně tvůrci jejího mínění, tíhnou k tomu, ponechat tyto starosti někomu, kdo má patent na chytrost. Ať je to kdo chce, jen když sedí v Černínském paláci, tak ten patent k tomu má. V poslední době noviny okřikují i premiéra Klause, aby se nepletl do zahraniční politiky, protože vyslovil neopatrně to, co si o věci myslí. Poprvé se to týkalo sudetských Němců a pak Maďarů. Obě jeho prohlášení byla prý nečasová a diplomaticky nevhodná. Ale obě naznačují problematiku, s kterou jsme se dosud nedokázali vyrovnat a kterou bychom nejraději zametli pod koberec. Stoupenci politiky bývalého ministra Dienstbiera stále nás chtějí přesvědčovat o tom, že existuje rozdíl mezi sudet- skými Němci a Německem. Nechápou, že bonnská politika si je stále vědoma svých mezí, daných důsledky druhé světové války a že tedy v otázkách svých spoluobčanů ze Sudet musí být velmi opatrná. Ale to neznamená, že v záležitostech tak těsných vztahů, jaké se rozvíjejí mezi Českou republikou a Německem, budou nevšímaví k sudetské problematice. Václav Klaus právě proto, že se zabývá politikou v celém rozsahu, si to uvědomuje a nemůže připustit naši starou chorobu, aby zahraniční politika se rozvíjela mimo rámec ostatních politických zájmů a jim nesloužila v prvé řadě. V maďarsko-slovenském problému, mimo projev loyality se současným Slovenskem, vystoupila na povrch i premiérova nervosita týkající se Benešových dekretů, které na jižním Slovensku po válce upravovaly držení půdy v neprospěch maďarské menšiny a dosud jsou v platnosti. Nemyslím, že premiér Klaus jednal správně. V nedávné době letěl do Varšavy a tam požádal předsedkyni vlády Suchockou, aby zatelefonovala premiéru Antalovi do Budapešti, aby Maďarsko nezablokovalo přijetí Slovenska do Evropské rady, protože by to komplikovalo i přijetí České republiky a tak premiér Antal si mohl myslet, že má právo na trochu Klausovy laskavosti. Ale Klaus dává přednost politice před vděčností. Navíc zpochybnění platnosti Benešových dekretů se dotýká snad nejcitlivějšího bodu české postkomunistické politiky. Jde o tlustou čáru „Únor 1948“, kterou si V. Klaus nevymyslel, ale dnes je na něm řada, aby ji slepě hájil. Na ní je totiž postavena i současná ekonomická reforma a důsledky smazání této čáry by mohly být nedozírné. Tím spíše, že je nebezpečí, že tato „čára“ neobstojí v okamžiku, kdy se začne o ní jednat na jakékoli mezinárodní úrovni. Tlustá čára ovšem není to jediné, co bude zatěžovat náš zítřek. Neurčitá budoucnost vývoje v Evropském společenství se opět projevila v posledních dnech v souvislosti s novou krizí francouzského franku. Dá se očekávat, že maastrichtská dohoda o společné měně bude podrobena řadě zkoušek, než vejde ve skutek. Klíčovou posici má v tom Francie a to, kdo vystřídá presidenta Mitteranda, což se stane za dva roky. Bude-li to pravicový president, mnohé bude v pohybu. Mnohé se bude týkat bruselské byrokracie Evropského společenství, které je vedeno francouzským socialistou Jaques Delorsem. A půjde o to, zda francouzští politici svým jednáním tak neuvolní ruce Německu, které v této postkomunistické době má jiné možnosti zaměřit svoji energii, než mělo před rokem 1990. Důsledky sjednocení Německa a finanční exponování německé vlády v postkomunistickém východním Německu není jen poučením o tom, jak je obtížné sladit obě německé ekonomiky, ale také napovídá budoucí vývoj v celé Evropě. Kapitál, který předtím proudil uvnitř Evropského společenství, se dnes exponuje na východ od starých hranic ES a staví německou ekonomiku do jiné situace a do jiných spojitostí než byla předtím. Zatímco Francie, Itálie a Španělsko potřebují levné peníze do nových investic, v Německu jsou peníze drahé, protože je jich třeba ve vlastní zemi a do nového, především Německu otevřeného prostoru. Na východě se otevírají nové možnosti a bylo by bláhové se domnívat, že se to neprojeví ve vnitřním pnutí samotného ES. Tuto skutečnost nelze trvale pomíjet a nepředpokládat důsledky. Nejdříve hospodářské, později politické. Nejdříve spíše přijatelné, později o to méně příjemné, o co méně budou ti, jichž se to týká, na to méně připraveni. Německé diplomacii se podařil v posledních létech skvělý kousek: v rukavičkách zbalkanisovali střední Evropu, aniž třeba naši diplomaté a zahraniční experti v Černínském paláci si toho vůbec všimli. Ministr Dienstbier zato dostal česko- slovensko-německou smlouvu, ale víme, co se od té doby stalo s Československem. Byla to čistá práce bývalého německého zahraničního ministra Gen- schera a kancléře Kohla, kteří se bleskově zmocnili toho, co Německo před sedmdesáti roky ztratilo. A ještě si to pojistili nákupem od Sovětů i později od samotných Rusů, jimž dali pár miliard marek odstupného, jako by od nich kupovali Aljašku a ne střední Evropu. Genscher se asi stane německým presidentem a my nemůžeme než žehrat na vlastní naivitu a lhostejnost Západu. Nelze předpokládat, že se proto rozpadne Evropské společenství, ale také to nelze vyloučit. Síla Německa každopádně vzroste. Co bude v této situaci střední Evropě chybět, bude právě jednotné a konsolidované Československo, které by mělo naději udržet středoevropské státy v roli partnerů našeho silného západního souseda. A nikoli vasalů. K tomuto poznání dojdou i jiné státy a budou hledat jiná řešení. Mnoho let se mluvilo o Středoevropské federaci, ale jací mohou být Češi a Slováci federálo- vé, když nedokázali žít ve vlastní federaci a udržet si ji? A když by taková federace vznikla, bude to na jejich účet, jestliže se především oni sami předem nespojí v organický celek. Nevím, jestli to takhle měl Masaryk na mysli, ale právě pro to jej tak uctívám. Zachráněné presidentství Léto bylo v Americe nemilostivé. ňeky v povodí řeky Mississippi vystoupily ze svých břehů a zaplavily bezpočet měst a tisíce hektarů nejúrodnějších lánů. Škoda se odhaduje na miliardy dolarů, či spíše na desítky miliard. Stalo se to právě v době, kdy president Clinton se vracel z tokijského summitu a počítal každý dolar, který Amerika má. Jeho plán na americký rozpočet utržil ránu ještě dříve než byl schválen. Nastaly týdny soustředěného nátlaku na demokratické kongresmany, tahanice a handrkování, a rozpočet, který stále více ztrácel podobu politického programu a presidentovy vise, se měnil na produkt politického handlu, který pokračoval tak dlouho, až se našlo dost potřebných hlasů, plus rozhodující hlas senátu předsedajícího vicepresidenta. „Kamaráde, tvůj hlas rozhodne o mém presidentství,“ citovala media slova presidenta Clintona v telefonickém rozhovoru s jedním z posledních oponujících demokratických kongresmanů, jehož hlas president nutně potřeboval. Takové přiznání působí otřesně i na otrlé novináře. President Clinton nesprávně odhadl svoje síly, když se rozhodl vládnout s pouhou podporou demokratické většiny v obou komorách Kongresu. Pokusil se vnésti do politického života ve Washingtonu něco, co v USA dobře nefunguje. Vyhrotil vztahy s oposiční republikánskou stranou, místo aby se pokusil ji rozdělit. Tvrdě na to doplatil, protože rozpočet neobsahuje to, co bylo slíbeno a zdaňuje mnohem širší sociální vrstvy, než při volební kampani president Clinton sliboval a především nedodržuje očekávání, že omezení vládních výdajů bude stejně veliké, jako daně požadované od občanů. Je to prostě ideální zbraň republikánů na několik volebních kampaní dopředu, kterou budou demokratickým kandidátům otloukat o hlavu. POLYGON 5/93 3 [pageend5]Třebaže však jde o rozdíl pouze jediného hlasu, je to vítězství pro tuto chvíli a president Clinton bude moci přistoupit ke zlatému hřebu svého volebního programu. K uzákonění všeobecného nemocenského pojištění, jehož uveřejnění bylo slibováno na konec jara. Je ovšem otázkou, co zbylo z původního plánu po tolika nezdarech a rozpočtovém Pyrrho- vě vítězství. Nikdo nepochybuje o tom, že američtí občané potřebují obnovení hospodářské prosperity a je mnoho pochyb, zda politika presidenta Clintona k tomu vede. Přitom nic neosvobozuje Spojené státy, jedinou supervelmoc na světě, od jejich mezinárodních povinností. Každý den se to projevuje. Somálsko, kam vkročila americká armáda a nemůže se odtamtud dostat, a Bosna, nad níž už několik týdnů létají americká letadla - a stále více se blíží okamžik, kdy z nich budou padat bomby - se denně připomínají a ukazují, jak USA ztrácejí stále více mezinárodní autority, protože se od doby nástupu nového presidenta ukazuje, jak nedostatečný je údržbářský přístup prostřednictvím státního sekretáře Christo- phera bez podpory presidentské vise světového uspořádání, kterou bývali vybaveni Christopherovi předchůdci. Je to nebezpečná situace, která bude svádět k propuknutí dalších a dalších konfliktů po celé planetě. Ovšem president Clinton za mnohé nemůže. Příčiny současných potíží v Somálsku a především v Jugoslávii se dají vystopovat: vždy to začíná s ohledy na gangstery, kteří jsou u vlády. Ať jsou to komunisté nebo obyčejní lumpové, profesionální diplomaté se na ně lepí jako mouchy na mucholapky. Uznávají je za vůdce národů, i když jsou to usurpátoři, a vyvádějí je z nejtěžších krizí, aby se pak dočkali té odplaty, kterou si zaslouží: plivnutí do tváře. Bohužel ta slina zabijí. Někdy obyčejné americké vojáky, jindy civilisty. Až pak, když je pozdě, se začnou házet bomby, které zabijí ještě více nevinných. Bosna je této praxi hrozivě blízko. Jistě se dá namítnout, že co tedy se dá teď dělat. Ale v tom je právě ten trik: ti, kteří se cítí oprávněni rozhodovat, stejně jako ti, kteří nemohou dělat nic, ale nakonec na to doplatí, málokdy rozpoznají ten správný okamžik, kdy je třeba jednat. Je to okamžik, jedinečná historická příležitost, která přichází zřídka. Když unikne, pak už se dá leda zabíjet. Ti, co ten okamžik vystihnou, jsou skutečnými státníky. V Čechách jsme státníka už dávno neměli. Ten poslední se jmenoval Masaryk. Že teď nemají nikoho v Americe, je zlé pro celý svět. Edmonton, 12. srpna 1993. H Poznámky k prezidentovi JAN BEDNÁŘ Autor tohoto článku je syn přední české disidentky Otky Bednářové. V roce 1982 se mu podařilo emigrovat do Anglie, kde vystudoval a stal se redaktorem BBC. Po svržení komunistického režimu mu prezident Havel nabídl místo zástupce svého tiskového mluvčího. Jan Bednář nabídku přijal, ale po devítiměsíčním působení na Hradě odešel zpátky do Londýna. S ubíhajícími týdny a měsíci letošního roku začíná být čím dál jasnější, že náš prezident nejedná tak, jak bychom si přáli a jak jsme i očekávali před jeho zvolením prezidentem nového českého státu. Jeho vystupování je vždy alespoň v mírném nesouladu s vystupováním vlády, neustále v něčem vybočuje z vládních představ a záměrů, vykračuje levou, když vláda pravou a na první pohled je zřejmé, že v jejich souhře a koordinaci to moc neklape. Určité zmatky by se daly vysvětlit tím, že letos nově vznikla Česká republika a že se teprve formují vztahy mezi jejími ústavními činiteli a institucemi. Ale příčinou nesrovnalostí není jen tento důvod: prezidentovo chování se jeví jako zřetelný anachronismus. Téměř každý týden se objevují drobné či větší aféry a střety mezi prezidentem a zástupci exekutivy. Různá nedorozumění, kritické narážky a náznaky rozbrojů mají jedno společné - neochotu a neschopnost prezidenta nahlížet na naši politickou situaci podobně jako představitelé vládní koalice, kteří však získali mandát většiny v demokratických volbách. Prosazovat svůj názor má samozřejmě právo každý občan včetně prezidenta. Ale je-li jeho postoj v trvalém a hlubokém rozporu s tím, co si přeje většina občanů, vzniká otázka, koho ve své funkci prezident zastupuje. O jak hluboký rozpor se jedná? Jde o politický spor, založený na odlišné životní filozofii, na rozdílném hodnotovém systému, na jiném chápání smyslu našeho bytí. Jde o zásadní rozkol, i když se jej zatím obě strany - prezident i vláda - snaží z politických důvodů zastírat: po každém setkání prezidenta s vládními činiteli vydávají stanovisko (formou sdělení mluvčího prezidenta nebo v rozhovoru novinářů s ministrem), v němž zdůrazňují, že mají v podstatě stejné názory na danou věc. Praskliny v jednotě se navenek neustále zalepují, ale nervozita z inherentní rozdílnosti je citelná a těžko může zůstat bez povšimnutí. Tato zvláštní situace, kdy obě strany zastírají rozpory, o nichž dobře vědí, je možná pouze proto, že se to oběma v této chvíli vyplácí: vláda prostě nemá lepšího prezidenta a prezident si je vědom, že by ho otevřený rozkol s vládou poškodil v očích domácí i světové veřejnosti. Jako prezident Československa měl Václav Havel největší sympatie ze všech českých politiků. Kromě neobvykle vysoké domácí podpory si získal vynikající pověst ve světě. Pokud byl v době federálního prezidentování občas v rozporu s parlamentem, bylo to logické a srozumitelné vzhledem k potížím, které musela překonávat naše společnost a vzhledem ke specifice celkového vývoje po listopadovém převratu u nás. Ve vládě si však dokázal zajistit převahu: své ministry si vybral z aktivistů Občanského fóra, po prvních volbách ovlivnil složení vlády svou obrovskou autoritou. Dnes je ale situace úplně jiná. V loňských parlamentních volbách zvítězila pravice a vládní koalici utvořila nová garnitura, složená převážně z dosti pracovitých, poměrně rozumných a uvážlivých, značně odborně vzdělaných a současně rozhodných osob. Volební vítězství to bylo sice těsné, ale současně přesvědčivé - projevila se umírněná většina voličů. (Pozoruhodným jevem byl nástup republikánů do parlamentu a udržení stejného podílu komunistů jako extrémních skupin, zato úplně propadlo dosavadní vládní Občanské hnutí.) Doba, kdy si prezident mohl osobně vybírat členy vládního kabinetu a dosazovat na nejvýznamnější funkce své někdejší kamarády, je nenávratně pryč. Prezident ztratil možnost rozhodovat věci běžné i personální politiky. Právě opora, kterou má dnes vláda mezi voliči, znamená, že žádný otevřený spor s vládou už nemůže prezident vyhrát a kdyby snad nějaký větší spor vyšel otevřeně najevo, oslabilo by to - na rozdíl od minulých tří let - prezidentovu popularitu. Inherentní rozpornost jeho postavení se však bude nepochybně postupně projevovat a lze nejspíše předpokládat, že v příštích měsících a letech bude prezidentovi ubývat na slávě doma a později, s určitou setrvačností, i v zahraničí. Obliba prezidenta Havla ve světě je zajímavý fenomén. Vážnost a respekt si získal nejen svým vystupováním, svými projevy a postoji při oficiálních návštěvách v cizině, ale především tím, že se stal jakýmsi symbolem, ba přímo ztělesněním protikomunistické revoluce roku 1989 v celé východní Evropě. Dokázal porazit zločinný režim bez krveprolití, 4 POLYGON 5/93 [pageend6]bez násilí, ba dokonce velmi elegantně, sympaticky a "sametůvě“ za všeobecného nadšení. Tím si získal úctu západního světa. Navíc dovedl říkat leccos nového a neotřelého, svým způsobem inspirovat i protřelé západní politické profesionály a hloubkou svého uvažování nasbíral zástupy příznivců a obdivovatelů. Byla by škoda tak velký kredit ztratit, jakkoli je to, jak se zdá, nakonec nevyhnutelné. Jeho poselství o mravních základech politiky bylo vysloveno, leckde pochopeno a částečně i naplněno. Za jeho veřejné angažmá v minulosti a službu bližnímu mu právem náleží vděčnost nás všech. Ale k tomu, aby opakoval své morální výzvy, aby jako intelektuál upozorňoval na různá nebezpečí, která doprovázejí vývoj naší civilizace, aby provokoval k zamyšlení a podněcoval k diskusi - k tomu opravdu nepotřebuje zastávat nejvyšší státní úřad. (Podobnou myšlenku vyslovili už loni na podzim i někteří z jeho stoupenců, např. Václav Malý v pořadu TV nebo Jiří Hanák v Lidových novinách.) Úlohu burcujícího intelektuála a morálního kazatele splní stejně dobře - či lépe - jako soukromá osoba a řadový občan, který se nemusí ohlížet na všelijaké okolnosti a tlaky a může bez obav a přímo říkat, co si myslí. Soukromý občan by mohl říkat pravdu, o jejíž vyslovování Havel vždy velmi usiloval. Pozorujeme-li Václava Havla v politice v posledních měsících, máme pocit, že z té své kdysi hlavní a dominující osobní konstanty, jakou je vyslovování pravdy za všech okolností, i kdyby si tím měl ’’uškodit“, poněkud slevil v zájmu svého znovuzvolení prezidentem. Setrvání v úřadu jako by bylo jeho hlavním motivem (s jinými prezidenty podobnost čistě náhodná?) a málo je vidět jeho zájem o to, co v oné funkci dělat. Kam povede cesta, na níž prezident podle všeho vykročil, si netroufám odhadnout, ale pokud se nějak neobrátí, nemůže skončit dobře. Většina lidí, kterou teď něco podobného napadá, raději mlčí, neboť se nesluší mluvit o pokleslosti vážené osoby. Všichni se totiž bojíme ztratit iluze, ačkoli podvědomě víme, že zde něco není v pořádku. Když nastupoval Václav Havel před více než třemi léty do úřadu československého prezidenta, neustále všem vysvětloval, že to nedělá proto, aby se dostal k moci. Říkal o sobě dokonce, že se ’’obětuje“ a bylo možné mu věřit. Kdo ho lépe znal, mohl to potvrdit, ňadu měsíců po svém zvolení svému okolí i sobě dokazoval, že zůstává stejný jako dřív a že se nezměnil. Ale později asi k nějaké pozvolné změně došlo: možná si poznenáhlu zvykl na postavení prvního muže ve státě a na význačnou osobnost v Evropě. Bylo pak těžké se privilegií vzdát? Zvolení českým prezidentem už přece nebyla "oběť“. Dnes je tam, kde chtěl být, ale na témže místě je cosi jiného a pan prezident se dost obtížně učí sžívat s novou rolí "kladeče věnců“, jak sám před časem řekl, když vysvětloval, jakým prezidentem by nechtěl být. Možná je chyba v nás. Možná jsme do něj vkládali nepatřičné naděje. Václav Havel je vzdělaný a literárně obratný spisovatel, básník a dramatik, ale (právě proto) není realista, nemívá střízlivý a správný odhad situace kolem, jako básník místo rozhodování přemítá a sní a jako filozof se snadno mýlí v lidech. Teprve poslední dobou vycházejí na povrch původně drobné nedostatky jeho povahy, které až dosud zakrývaly zdánlivě nesporné kladné vlastnosti. Velkorysost a duchovní hodnoty, které tolikrát obhajoval, marně hledáme v jeho současných projevech - ztrácejí se pod nánosem banalit a frází. Zmizely se ztrátou důvěry? A vynořuje se řada dalších otázek. Např.: zvolil si za své spolupracovníky nevýrazné osobnosti proto, aby je mohl převyšovat? Jakého jsme si vybrali prezidenta, takového budeme mít. Pokud jsme se v něm mýlili, je to naše chyba. Souvisí to i s procesem vlastního dozrávání: není snad nadměrná důvěra v osobnost jediného "vůdce“ projevem jakéhosi totalita- rismu v nás? To však neznamená, že některé výčitky, které se ozývají na adresu prezidenta Havla v poslední době, nejsou oprávněné: byl to on, kdo promarnil šance, kde nevyužil zcela mimořádných pravomocí a možností, jaké měl v prvním polistopadovém období. Jako "nepolitik“ se tehdy zabýval podružnostmi a nesoustředil se na to hlavní - na systematické a cílené odbourávání podstaty komunistického režimu a jeho pozůstatků. Vycházel z mylného závěru svých úvah, že prý všichni neseme určitý podíl viny a (proto) neinicioval politické a trestní odsouzení hlavních viníků za zločiny komunismu, neangažoval se za zrušení výsad bývalých exponentů režimu a na zajištění majetku, Iderý si neprávem přisvojili. V době, kdy měl vnášet zásadní pořádek do státní správy, do řízení ekonomiky a běhu politických institucí a pomáhat tak složité transformaci, kterou dosud procházíme, se věnoval povrchnostem a drobnostem, jakými byly známé výměny uniforem Hradní stráže, změny všelijakých názvů a symbolů, okázalé projevy nové moci na domácích a zahraničních cestách nebo zdlouhavé zvažování návrhů pražských architektů. O nápady nebyla nouze, jeho spolupracovníci se mu postarali o bohatý program, ale všechna ta hektická aktivita nemohla suplovat rozvážnost a jednání s rozmyslem, jaké se od něj očekávalo. Zcela zanedbal to hlavní: kádrovou výměnu na všech vedoucích místech ve státě. Sám se obklopil skupinou nekon- formních a dosti podivných osobností, což mohlo být omluvitelné v prvních dnech a týdnech po převratu, kdy se musel spoléhat jen na své přátele a známé, co ale po roce, po dvou a po třech letech už omlouváno být nemůže. Soubor jeho poradců se všelijak změnil, ale nikdy neměl takovou úroveň, aby si získal sympatie národa. Na vedoucí místa ve vládě a státní správě někdy prezident jmenoval zcela nevhodné osoby, které pak nedokázal včas odvolat (ministr vnitra Sacher, ministr obrany Vacek). Jednou z příčin nešťastné kádrové politiky byla snad i skutečnost, že často neuměl odlišit charakterní osobnosti od těch, kdo se přetvařovali, podlézali či jen převlékali kabát. Bývalí komunisté ve funkcích mu nevadili, jestliže se v dané chvíli jevili jako poslušní. Avšak personální politika, která je jakýmsi základem a koncentrátem veškeré politiky, vyžaduje daleko citlivější přístup a tyto prezidentovy omyly se nutně musely neblaze projevit. Jejich důsledky zakoušíme dodnes. Ačkoliv chce vystupovat jako nadstra- nický prezident, je Václav Havel beznadějně spojen s politikou Občanského hnutí a minulé vlády, včetně její politiky personální. Je všeobecně známo, že ve federální vládě byl vedle poslušného premiéra prezidentovi nejbližší jeho dlouholetý kamarád a někdejší spoluvězeň Jiří Dienstbier. Jejich politické názory jsou prakticky totožné. Vzhledem k výsledku voleb to samo o sobě vytváří prekérní situaci. Prezident si naopak vůbec neporozuměl s ekonomickými odborníky, kteří dnes tvoří oporu vládní koalice. Prezidentovy politické představy se dokonale kryjí s "liberální“ politikou Dienstbierova Občanského hnutí, známou svou bez- koncepčností, neujasněností a nesyste- matičností. Je-li však neprofesionalita omluvitelná v první chvíli, dlouhodobá bezkoncepčnost hraničí s diletantismem. Není náhoda, že Havlův přítel Dienstbier hrubě zanedbal kádrové změny na svém ministerstvu zahraničí a způsobil tak škody, které se teprve dnes, po volbách, musí napravovat. Stejně tak tomu bylo u Dienstbierova nejbližšího kamaráda Dobrovského, jehož prezident Havel jmenoval po Vackovi ministrem obrany. Kádrovou čistku v armádě, která měla být dávno vyřízena, provádí od počátku teprve nynější vládní garnitura, aby zbavila armádu agentů snad i KGB a Václav Havel si dokonce vzal Dobrovského na Hrad jako vedoucího své kanceláře. Neschopnost a neochota pohledět pravdě do očí je u kořene všech nedostatků prezidentovy vlády. Prostý a každému srozumitelný smysl pro spravedlnost si po listopadovém protikomunistickém převratu žádal nejen rázný postup, ale i potrestání viníků předchozích zločinů - odsouzení vedoucích činitelů bývalého režimu. Prezident se o to mohl zasadit jednoznačnou iniciativou v parlamentu, pokynem generálnímu prokurátorovi k zahájení trestního stihání nebo i zvláštním dekretem, kterým by na sebe převzal určitou odpovědnost. Václav Havel však nebyl o nutnosti potrestání koPOLYGON 5/93 5 [pageend7]munistických zločinů přesvědčen a proto nic takového neudělal. Zahrával si naopak s myšlenkou ’’tlusté čáry“ za minulostí, aby se na všechno zapomnělo, a o požadavku vyrovnání nechtěl slyšet. Je s podivem, že Havel jako moralista s dříve tak vyspělým citem pro spravedlnost mohl docela přehlédnout tak závažnou věc svědomí. Nechal se ovlivnit pokřivenou právní expertizou několika komunismem vyškolených legislativců (jako jsou prof. Jičínský, JUDr Rychetský aj.) a nehledal měřítko ve svém svědomí. Jestliže pak z nejvyššího mocenského centra nevycházela po revoluci zřetelná snaha o spravedlivé řešení, není divu, že chyběla i vůle v dosud komunisty ovládané justici a na nižších článcích exekutivy. V době, kdy se měl prezident republiky osobně a s vervou věnovat rehabilitacím a restitucím, odjížděl s Dienstbierem přestřihnout dráty na hranicích v domnění, že se tak ocitáme v Evropě. Oprávněnost restitucí státem zabaveného majetku nikdy zcela nechápal, natož aby se za něco takového angažoval. I proto probíhají dnes restituce pomalu a komunistickým ’’mafiím“ se často daří navracení půdy, statků i nemovitostí všelijak zdržovat. Kolik svého času věnoval pan prezident otázkám rehabilitací? A kolik zábavě a svým zálibám? Korupce moci je asi zákonitá a nevyhnutelná a mívá různé podoby. Zvláštní kapitolou české politiky je oživování všelijakých osobních privilegií. Neskromnost a naduté počínání politiků působí směšně v malém státě a prezident, který kdysi vypadal jako opravdu lidový a moudrý, dnes v odstupu od starostí prostých lidí hraje prim. Místo pokorné služby občanům a naoko proklamované skromnosti sledujeme nabubřelost a samolibost a docela jistě okázalost ve vnějších projevech. Pan prezident si patrně myslí, že učinil zlovůli korupce jednou provždy přítrž, když po listopadu zrušil Husákem zavedený zákon o absolutní přednosti v jízdě vládních automobilů před sanitkami a hasiči. Ale prezidentské kolony se dál řítí nesmyslnou rychlostí ulicemi, řidiči politiků využívají kdejaké výjimky z pravidel silničního provozu a jsou jimi nuceni porušovat předpisy i rady zdravého rozumu. Smrt Alexandra Dubčeka je toho výmluvným dokladem. Co ale čekat jiného v podmínkách, kde se poklesky vysoce postavených činitelů běžně zamlčují, retušují a bagatelizují, jako by panstvo mělo na lepší zacházení před zákonem právo. Napadlo někdy prezidenta se nad tím zamyslet? Nastolení zdravějších poměrů však brání skutečnost, že stále ještě neexistuje tradice úplně svobodného tisku a novináři se dokonce ani nesnaží podezřelé věci vyšetřovat, vyhledávat a zveřejňovat. A navíc, případný skandál často neznamená konec politické kariéry, jak by tomu nepochybně bylo v zavedené demokracii, a provinilec zůstává na svém místě a tváří se, jako že se nic neděje. Ve výčtu omylů, předsudků a chyb pana prezidenta by bylo možno dlouho pokračovat. V potaz lze vzít jeho zákulisní metody, manipulace, mylné ideové konstrukce, neprůkazné politologické teorie, jimiž se chce řídit v praxi, nepřesvědčivé analogie a výklady, stejně jako častou záměnu iluze za skutečnost, kterou si přináší z prostředí divadla, a mnoho dalších věcí, dokonce lze pochybovat i o jeho demokratickém přesvědčení a smyslu pro spravedlnost. Jen moudrý státník dovede vyslechnout nepříjemnou pravdu a neobklopovat se pouze přikyvovači. To nedokázal. Nedostižnou metou politika je pak poznat, kdy má odejít se ctí. To nedokáže nikdo. Ani Václava Havla nepotká jiný osud. Londýn, 15. dubna 1993. M Život v našich republikách (6.6. - 31.7.1993) JAROSLAV BOHANES ČESKO-SLOVENSKÉ VZTAHY Majetek a hranice Od června tohoto roku jsou česko-slo- venské vztahy poznamenány dvěma hlavními problémy: k otázce dělení majetku přistoupil spor o zřízení pevné hranice a standardního hraničního režimu. Zatímco jednání o majetku poněkud ztratilo akutní ráz, soustředil se zájem obou stran na otázku hranic. Čeští zástupci odůvodňovali jejich vybudování změnou azylového zákona v Německu. Slovenští představitelé tyto důvody sice nezpochybňovali, ale po celý červen odmítali provést jakoukoli změnu na společné hranici a uzavření smlouvy o hraničních přechodech zcela vylučovali. Nepomohl ani dopis premiéra V. Klause jeho slovenskému kolegovi, v němž ho vyzval, aby Slovensko neprodleně dohodu uzavřelo. Ministr vnitra J. Ruml oznámil, že od 1. července zavede Česká republika jednostranné opatření na hranici, pokud do té doby Slovensko nezmění svůj přístup. Ke střežení hranice mělo být povoláno asi 280-300 příslušníků české armády jako posila pro celní orgány. V. Mečiar znovu pevnou hranici odmítl a naopak žádal, aby česká strana učinila vstřícné kroky, např. aby vydala Slovensku 4 tuny jeho zlata. Slovenský postoj k problému hranice se od českého zásadně lišil. Slováci „nevidí v této chvíli potřebu pevné hranice, spíše ji chápou jako oddělování Slovenska od České republiky“, řekl rada slovenského velvyslanectví v Praze J. Staněk. A slovenský ministr zahraničí J. Moravčík to vyjádřil tak, že „Slovenská republika nemá zájem na vytvoření hranice s českou stranou, chápe však, že ji Češi potřebují’. Poněkud jiný, vstřícnější tón zazněl ze Slovenska až 18. června. J. Moravčík poslal dopis českému kolegovi J. Ziele- niecovi, v němž říká m.j., že Slovensko podmiňuje právní úpravu hraničního režimu uzavřením readmisních smluv s Maďarskem, Polskem a Ukrajinou. Tuto částečnou změnu či zmírnění odmítavého stanoviska potvrdil i slovenský ministr vnitra Tuchyňa, který dopisem z 22. června českému ministrovi oznámil souhlas slovenské strany s okamžitým vytvořením expertní komise pro přípravu dohody o zřízení hraničních přechodů a dalších dohod s tím souvisejících. Přes toto zdánlivě smírnější naladění zůstalo odlišné pojetí hranic mezi oběma republikami beze změny až do konce června. Slováci viděli v českém tlaku na zřízení pevné hranice snahu o vytlačení Slovenska na východ a o spuštění nové opony. Češi naproti tomu vinili Slováky z neochoty přijmout důsledky z rozdělení státu a uznat potřebu České republiky reagovat odpovídající ochranou vlastních hranic na zpřísněný postup Německa tváří v tvář neúnosnému vzrůstu migrační vlny. Majetkové spory utichly Majetkové spory v červnu proti očekávání utichly. Nebyly vyřešeny, ale prostě zmizely z tisku, z televizních i rozhlasových zpráv a komentářů. Zprávy o neúspěšných jednáních expertních komisí a o stále nových požadavcích slovenské strany přestaly jitřit českou veřejnost. I na Slovensku tato problematika ustoupila do pozadí. Do popředí zájmu se v obou republikách dostaly otázky mezinárodní a hospodářské. Ty začaly na obě republiky naléhavě doléhat. Zvláště 6 POLYGON 5/93 [pageend8]tíživě se projevovaly na Slovensku. Obě representace si uvědomily, že spor o 5% bývalého federálního majetku je v současné situaci - mírně řečeno - nemoudrý. Zůstala však stále otázka hranic. Marná česká snaha o její vyřešení bránila plnému vyjasnění vzájemných vztahů, ale neskrývala v sobě tolik výbušné látky jako spory o majetek. Kromě toho tlak mezinárodní situace na obě republiky vyvolával naději, že se řešení najde. Na 1. července byla dohodnuta schůzka prezidentů V.Havla a M.Kováče ve Smolenici na Slovensku. Mělo se jednat o obou nejtěžších otázkách a měla se hledat cesta k dohodě. Závěr měsíce června působil dojmem jakéhosi „česko-slovenského příměří“, během kterého se přestalo „střílet“ stále novými a šokujícími nehmotnými požadavky z jedné strany a jejich kategorickým odmítáním a označováním za absurdní z druhé strany, šlo o to, zda „klid zbraní“ vydrží, a jak dlouho. Ledy se přece jen pohly V.Havel se na setkání s M.Kováčem připravil na poradě s premiérem Klausem, ministrem financí Kočárníkem a ministrem vnitra Rumlem. Ministr Ruml při té příležitosti prohlásil, že „slovenská strana má v otázce česko-slovenské hranice trochu jiné zájmy a hraje také určitou politickou hru“. Podle něj se slovenští představitelé snažili namluvit občanům, že se jich rozdělení federace nedotkne. Teď podle něho nesprávně hovoří o železné oponě, kterou chtějí Češi spustit. Slovenský ministr Tuchyňa zase dva dny před prezidentskou schůzkou řekl, že Slovensko uznává právo České republiky na vlastní řešení hranice, ale že slovenská strana v případě jednostranné české akce učiní „adekvátní protiopatře- ní“. Později vyšlo najevo, že tím myslil nepřijímání vracených uprchlíků od české strany. 1. července se prezidenti sešli. Jejich setkání byle úspěšné, přestože ovzduší pro jejich jednání na obou stranách příznivé nebylo, jak to dokazují uvedené výroky ministrů. Prezidenti oznámili na tiskové konferenci po skončení schůzky, že budou oba usilovat u svých vlád o přijetí politického rozhodnutí do 20. července, aby byly zahájeny rozhovory o hraničních přechodech a otevřena tzv. „velká dohoda“ o rozdělení majetku, která bude obsahovat i výčet dalších dílčích dohod, jež budou uzavřeny jako součást této „velké dohody“. Shodli se i na odmítnutí snah o zrušení Benešových prezidentských dekretů. Souběžně s jednáním hlav států jednali i český ministr zahraničí Zieleniec a státní tajemník slovenského ministerstva zahraničí Lišút. Dohodli se o dodatku k dohodě o pobytu občanů třetích zemí na českém a slovenském území. Hned 2. července ovšem opět reagoval V. Mečiar, kritizoval schůzku prezidentů a odmítl se ztotožnit s jejími závěry. Naděje na brzkou dohodu tedy zase klesla skoro na bod mrazu. Ale vývoj se nezastavil a hospodářská situace Slovenska a především zahraniční události působily stále silněji, především v zemi pod Tatrami. Na 15. a 16. července byla svolána porada tzv. Středoevropské iniciativy za účasti špičkových politiků. Byli mezi nimi i oba premiéři - V.Klaus a V.Mečiar. Ještě před svým odjezdem do Budapešti Mečiar odmítal jednání o česko-slovenské hranici. Počet nelegálních přechodů byl podle něj za poslední dobu minimální a není tedy o čem jednat. Klaus před cestou do Maďarska prohlásil v českém rozhlase, že otázka hranic je v konečné fázi. Česká strana již předložila všechny své argumenty a teď je řada na Slovensku. Buď prý tyto argumenty „slyší nebo ne, buď je slyšet chce nebo nechce“. Vzápětí na tiskové konferenci k tomu dodal: „Doufám, že bude nalezena cesta, která by zabránila jednostrannému kroku z české strany.“ Dostal, řekl, dopis ze Slovenska, jehož znění naznačuje, že slovenský kabinet pověřil Mečiara jednáním s českým premiérem v Budapešti, z čehož Klaus odvozuje, že „slovenská vláda k určitým závěrům dospěla“. V.Mečiar těsně před odjezdem naznačil poprvé změnu svého postoje. Řekl, že se Slováci nikdy před Klausem neuzavírali, ale že by se mělo jednat i o vnitropolitických otázkách, o zahraničním obchodě a o dělení majetku. Budapešť - začátek obratu? 16. července se oba premiéři v Budapešti sešli. Výsledkem jejich jednání byla nečekaná shoda, jakási „premiérská dohoda“ o vytvoření hraničních přechodů a zajištění volného pohybu českých a slovenských občanů přes hranici. V.Klaus po svém návratu do Prahy hovořil o „průlomu do dosavadního uvažování ze slovenské strany“. 12 silničních a 7 železničních přechodů bude určeno pro cizince, Češi a Slováci budou přecházet jako dříve na občanský průkaz. Zasvěcení lidé hovoří o finanční podpoře české strany Slovensku na úhradu zřizovacích nákladů na přechody, které V.Mečiar odhadl na 800 milionů korun. Česká vláda tuto dohodu schválila již 21. července a slovenská tak učinila 27. července. Požaduje však ještě před jejím podpisem přijetí další dohody o technickém provádění kontroly pohybu cizinců přes hranici. Pod dojmem změny slovenského přístupu, k níž došlo ještě před datem 20. července, které bylo dohodnuto prezidenty ve Smolnici, upustila česká strana od jednostranného zavedení hraničního režimu. Hranice tedy bude, jak to vypadá, řešena společně, a to je velice povzbudivé zjištění. Jeden z důležitých česko-slovenských sporů mezi novými nezávislými státy se zdá být vyřešen. To může mít nesporně příznivý vliv na celkové česko-slovenské „ovzduší“. Nicméně, opatrnost a zkušenosti z minulých jednání nám přece jen radí, abychom otazník za nadpisem tohoto odstavce odstranili až tehdy, kdy už nebude pochyb, že ke kýženému obratu skutečně a trvale došlo. Dělení majetku beze změny Dvoustranná mezivládní komise, pověřená jednáním o dělení federálního majetku, se sešla po delší přestávce 15. července. Pod vedením ministrů Kočárníka a Tótha dohodla několik dílčích smluv, jejichž nespornost byla již předtím zřejmá a jejichž význam pro celkové majetkové vyrovnání je zanedbatelný. Hlavní otázky se nepohnuly z místa. Navíc znovu v duchu tradice vznesla slovenská strana nový problém, který podle ministra Tótha spočívá v neoprávněném používání výrazu „československý“ některými českými firmami v jejich názvech. Ministr Kočárník namítl, že jde o soukromé podniky, kterým vláda nemůže nařizovat, jak se mají jmenovat. Zbývá jí jen morální nátlak. Problém, který vzbuzuje úsměv i údiv zároveň. Svědčí však o tom, jak stále emocionální jsou reakce slovenské strany a jak alergicky reaguje na jakoukoliv připomínku nebo užití i jen slovního „československého“ označení. Majetek a jeho rozdělení zůstává nadále nejbolestivější a nejcitlivější otázkou mezi námi a jeho řešení není zatím v dohledu. Zmenší se česko-slovenské napětí? Končí první půlrok existence samostatných nezávislých republik, uplynulo šest měsíců od zániku Československa. Nebyly naplněny právě vzornými bratrskými vztahy svornosti a lásky. Spíše to bylo haštěření dvou nepovedených sourozenců, kteří si stále něco vytýkají, závidí a nevěří si. Pod dojmem těchto zkušeností z posledních neustálých zásadních i méně významných až malicherných sporů, kterých jsme byli svědky, je těžké odhodlat se k předpovědi vývoje česko-slovenských vztahů v nejbližší budoucnosti. Stále je dostatek nejasností a zbytečného podezírání na obou stranách. Obě se však začínají střetávat s mezinárodní skutečností kolem sebe a začínají si uvědomovat svoje postavení, každá sama o sobě. Nutí je to procitnout ze všech bláhových iluzí a uvědomit si, jak velice jsou zájmy českého i slovenského státu a obou národů, které je tvoří, společné a blízké. Názorněji, než se to ukázalo právě na poslední červencové poradě Středoevropské iniciativy v Budapešti, to snad ani není možné. Je dobře, že ponaučení pochopili oba premiéři a že podle toho reagovali. V.Klaus prohlásil, že „v žádném případě nechceme být vtaženi do diskuse mezi Maďarskem a Slovenskem. Není v zájmu České republiky, aby zprostředkovala nebo podporovala POLYGON 5/93 7 [pageend9]kteroukoliv stranu“. A podobně namístě byl výrok V.Mečiara v souvislosti s maďarským požadavkem na zrušení poválečných dekretů prezidenta Beneše. Prohlásil, že jde o účinky především na Českou republiku, ale že Slovensko nepůjde proti zájmům České republiky. Budapešťská schůzka tak pomohla „zviditelnit“ vzájemnou spojitost a blízkost českých a slovenských zájmů a snad tímto zviditelněním přispěla i k pokroku v řešení jednoho z „domácích“ problémů, které dosud nepříznivě ovlivňují naše vzájemné vztahy. Na závěr tohoto krátkého zamyšlení je však také nutno konstatovat i pozitivní rysy právě oněch posledních týdnů uplynulé poloviny roku. Vzbudily naději na trvalé a dobré vztahy v delší časové perspektivě. Ale i kdyby nedošlo k onomu viditelnému uklidnění koncem června a k výraznému projevu vzájemné podpory na mezinárodní scéně v červenci, nebyly by vážné důvody k zápornému hodnocení vztahů obou republik. Naopak, mnoho důvodů je již dnes k hodnocení kladnému, především z pohledu jejich vzájemných mezistátních styků. V zajetí dohadování o majetek a o hraniční režim uniká našim zrakům celá významná oblast zahraniční politiky. Tam probíhala spolupráce podle představ a všechny dohody, které byly mezi námi uzavřeny, fungovaly hladce až na měnovou unii, s níž se počítalo na delší dobu. Na rozdíl od ostatních případů rozpadu států na východ i na jih od nás jsme zachovali dobré přátelské vztahy a máme opodstatněnou naději, téměř jistotu, že se budou zlepšovat, že se v dohledné době zbaví počáteční nedůvěry. Majetkové dohadování zřejmě ještě nějakou dobu potrvá a bude vyvolávat zamračené pohledy přes hraniční čáru, ale opravdové a hluboce zdůvodněné zájmy obou států i národů to nemůže vážně ohrozit. Svědčí o tom m.j. i výsledky průzkumu. Lze očekávat, že s postupujícím časem bude ubývat nedůvěra, budou se uklidňovat emoce a zvýší se podíl rozumu na tvorbě našich vztahů, aniž by se uvolnily přirozené citové svazky, které jsou podmíněny nejen společným původem, ale i historickými osudy obou národů. Nesmíme ovšem jen pasivně vyčkávat, až se tato budoucnost sama od sebe naplní, je zapotřebí pro ni intenzivně a cílevědomě pracovat bez odkladu již teď. ČESKÁ REPUBLIKA Dominující problémy vnitropolitického života V červnu byla vnitřní politika ovládána několika významnými tématy: neuspokojivým stavem zdravotnictví, nedořešenou a spornou restitucí církevního majetku, přijetím zákona o protiprávnosti komunistického režimu a dramatickými změnami a přesuny sil v opozici. K nim přistoupila ještě zahraničně-politická, ale svými důsledky na Českou republiku i vnitropolitická otázka sudetoněmec- kých nároků, které byly vzneseny na přelomu května a června a rozvířily český vnitropolitický život. Všechny politické strany se těmito otázkami zabývaly a zaujímaly k nim postupně svá stanoviska. Nejvíce pozornosti i času bylo věnováno církevnímu majetku. Projevily se dva přístupy, dvě stanoviska. ODS je pro vrácení jen toho, co je ve vlastnictví státu a obcí, pokud s tím budou souhlasit. Restituce by ovšem neměla porušit proces privatizace a také by neměla ohrozit rozpočty státu nebo obcí. Naproti tomu KDÚ-ČSL navrhuje vrácení veškerého majetku, který byl církvím po 25. únoru 1948 protiprávně zabaven. O kompromisní řešení se snaží ODA. Spor o „mini- málnľ nebo „maximálni" rozsah restituce se vlekl po celé dva měsíce a není dořešen ani dnes. Na jeho okraji bylo z obou táborů - občanského a křesťanského - vysloveno již několik ostrých slov na adresu druhé strany a spor přinesl dosud nejzávažnější zatížení vnitřní shody v koalici. Druhým, v červnu a červenci velmi diskutovaným problémem byl neutěšený stav zdravotnictví. ODS k 22.6. vyměnila svého ministra, V.Klaus odvolal S.Loma a jmenoval na jeho místo L.Rubáše. Výměna má přispět k urychlení privatizace a k obnovení důvěry veřejnosti k tomuto ministerstvu, která v poslední době značně poklesla. Vládní koalice, především ODS, musila také v těchto měsících čelit několika nepříjemným problémům a skandálům, které se objevily na ministerstvu vnitra. Jde o únik důvěrných a tajných informací z registrů osobních dat obyvatelstva a v závěrečných červencových dnech o aféru bývalého vysokého důstojníka tajné služby BIS, který podle dosavadnich informací prodával tajné údaje prezidentu Harvardských privatizačních fondů. Byly prý mezi nimi i zprávy o intimním životě vedoucích politiků - V.Havla a V.Klause. Počátkem července byl konečně parlamentem přijat zákon o protiprávnosti komunistického režimu. V odporu proti němu nakonec zůstali osamoceni poslanci Levého bloku (převážně komunisté). Pro jeho přijetí hlasovalo 129, proti 34 poslanců. Čtyři se zdrželi hlasování. Tento zákon zdaleka nesplňuje přání velké části společnosti. Má převážně jen deklaratorní a morální význam. Splňuje však hlavní požadavky iniciátorů - morální odsouzení nelidského režimu a nepro- mlčitelnost zločinů proti lidskosti. Za jeho největší slabinu je obecně považováno, že přišel s tak velkým časovým zpožděním. I když se v červnu a červenci ostřeji projevily rozdíly mezi koaličními stranami v přístupech k některým významným otázkám než tomu bylo předtím, zůstává koaliční čtyřka v české vládě stále důvěryhodná a její soudržnost v hlavních bodech vládního programu dostatečná. To dává oprávněnou naději, že se jí podaří bez větších otřesů nalézt přijatelný kompromis i v dosud nejtěžším sporu o restituci církevního majetku. Pohyb v opozici Oproti relativně klidnému vývoji v koalici bylo zvláště v červnu rušno mezi opozičními stranami. ČSSD se jako nejsilnější levicová strana snažila o vytvoření silného opozičního seskupení. Spolu s LSU a malou mimoparlamentní stranou KSU (Křesťansko-sociální unie) vytvořila „Realistický blok“, marně se však snažila získat do něj i Battěkovu Asociaci sociálních demokratů. Ve snaze vytvořit silnou nekomunistickou alternativu současné vládě oznámila zřízení tzv. stínového kabinetu, prozatím jen pětičlenného. 8 POLYGON 5/93 [pageend10]Zemanova sociální demokracie má mírný vzestup příznivců a dostala se v červenci na druhé místo za ODS (13%). Aby se stala opravdovou demokratickou opozicí, potřebuje nejen vládu kritizovat, ale předložit také svůj pozitivní alternativní a státotvorný program. V tomto směru zůstává stále dlužníkem. Největší změny se seběhly v KSČM. Na celostátním sjezdu strany v Prostějově se střetli reformátoři s konzervativci. Vyhráli jednoznačně konzervativci a jejich představitel, Josef Grebeníček, byl zvolen předsedou. Bývalý předseda, J.Svoboda, ze strany vystoupil s odůvodněním, že strana není reformovatel- ná. Skupina reformátorů sjezd opustila a založila Stranu demokratické levice (název se shoduje se slovenskou postkomunistickou stranou). KSČM se tedy rozpadla a je třeba vyčkat, jak silné budou její nástupkyně. První dojem napovídá, že „mateřská“ KSČM trochu zeslábne, ale počet jejich „pravověrných či skalních“ členů bude stále dostatečný pro vstup do parlamentu. Dění na krajní levici našeho politického života si tedy bude i nadále vyžadovat neutuchající pozornost všech demokratů. Výstavba státu pokračuje Tak by se dala stručně charakterizovat práce vrcholných státních orgánů - parlamentu, vlády i prezidenta v červnu a v červenci. Parlament kromě přijetí několika důležitých zákonů, mezi nimi již zmíněného zákona o protiprávnosti komunistického režimu, učinil další významná rozhodnutí. Projednal prezidentův návrh na jmenování soudců Ústavního soudu. V.Havel potom 15. července mohl jmenovat 12 z celkového počtu 15 soudců, takže Ústavní soud zahájil ještě koncem července svoji činnost. Předsedou je dr. Zdeněk Kessler, jeho zástupcem dr.M.Holeček. Sídlem soudu jeBrno. Poslanci dále rozhodli o obsazení funkcí prezidenta a viceprezidenta Nej- vyššího kontrolního úřadu republiky. V.Havel vzápětí jmenoval L.Voleníčka a M.Peřicha do uvedených funkcí a umožnil tím zahájit činnost i tomuto vrcholnému úřadu České republiky, který jako nezávislá instituce je neodmyslitelný od demokratického státu. Na konci sedmého měsíce od vzniku nezávislé České republiky má tedy tento stát vybudovánu strukturu všech potřebných vrcholných orgánů státní moci - zákonodárné, výkonné, soudní a také kontrolní. SLOVENSKÁ REPUBLIKA Hledá se vládní koalice Na Slovensku, stejně jako v České republice, se nedostavila okurková sezóna. Po oslabení pozice HZDS ve slovenském parlamentě, způsobeném odchodem M.Kňažka a dalších 8 poslanců z Mečiarova hnutí, se stala Mečiarova vláda menšinovou. Všechny politické strany si jsou vědomy nutnosti koaličního seskupení, které by mohlo stabilizovat postavení vlády zvláště v této době rostoucí hospodářské, zahraničně-politické a s tím i vnitropolitické krize nezávislého Slovenska. Ze všech politických stran celkem logicky zvolilo Mečiarovo HZDS jako možného koaličního partnera Slovenskou národní stranu. 12. června o tom rozhodlo vedení HZDS, když předtím V.Mečiar prohlásil, že vláda může být funkční jen za předpokladu, že ji budou tvořit ti, kdo se zasloužili o slovenskou samostatnost - tedy HZDS a SNS. V červnu a zvláště v červenci bylo jednání mezi těmito stranami základní politickou událostí Slovenska. Nepříliš dobré zkušenosti předsedy SNS L.Černáka s jeho nedávnou účastí v Mečiarově vládě vedly SNS k požadavku, aby se předem závaznou, tedy smluvní formou, dohodly pravidla a podmínky koaliční spolupráce. Koncem června se zdálo, že smlouva je před podpisem a Ľ.Černák sám prohlásil 2. července, že její právní formulace bude hotova do 10.7. Nedošlo k tomu, protože se nakonec nepodařilo překonat rozdíl v názoru na návrh zákona, prosazovaný Hnutiem za demokratické Slovensko, podle něhož by „odpadlic- ký“ Kňažkův klub měl omezený mandát, tedy byl by vyřazen z politického života a HZDS by nahradilo jeho členy vlastními lidmi. Tím by ovšem získalo opět parlamentní většinu a koalici by nepotřebovalo. SNS prohlásilo, že koaliční jednání ukončí, nedojde-li k dohodě do 24.7. a 26.7. skutečně předseda SNS prohlásil jednání za „úspěšně neukončené“. Podle V.Mečiara jsou důvodem neúspěchu nepřiměřené požadavky SNS. Podle komentáře Národnej obrody jde v tomto jednání nejen o politický vliv, ale i_o souboj dvou ekonomických skupin - Černákovy lobby pragmatických manažerů a Mečiarovy lobby státních podniků. Je to boj o privatizaci. Zatím není rozhodnuto. SNS ústy předsedy Ľ.Černáka oznámila svoji ochotu obnovit jednání o koalici v zájmu politické stability Slovenska. Je třeba vyčkat, zda Mečiarovo HZDS přijme Černákovy podmínky a jednání obnoví. Politickou krizi doprovází pokračující hospodářský pokles Neklidná, nestabilizovaná politická situace souvisí nesporně s hospodářskou krizí, kterou Slovensko prochází. Slovensko má na základě výsledků květnové mise Mezinárodního měnového fondu provést od 1. července do konce září opatření, která zabrání překročení státního deficitu o více než 5%. Je nutno ušetřit 6 miliard Sk. Bude nutno změnit zákony o daních, sociální zákonodárství a další předpisy. Někteří nezávislí ekonomové uvádějí, že podobnost výše českého rozpočtového přebytku se slovenským deficitem není náhodná. Pod celkovým tlakem hospodářského poklesu i pod konkrétním tlakem MMF přistoupilo nakonec v červenci k devalvaci své měny o 10%. Začínají se kalit osobní vztahy Je jen logické a pochopitelné, že zhoršující se hospodářská i politická situace Slovenska je doprovázena i zhoršujícím se postavením hlavního představitele slovenského politického života. V.Mečiar stál u zrodu slovenské samostatnosti, získal si svoje svého času zcela neohro- zitelné postavení přísliby hospodářské i politické prosperity samostatného státu. Pokud se tyto sliby nenaplňují, ztrácí i jejich autor důvěryhodnost a s ní i svoji pozici. Podle různých informací se v poslední době již vyskytly úvahy o změně na místě premiéra a v řadách předsednictva NR SR. Podle důvěryhodných informací se zhoršují i vztahy mezi premiérem a slovenským prezidentem. Projevilo se to nejen briskním Mečiarovým odmítnutím výsledků schůzky slovenského prezidenta s českým ve Smolenici 1. července, ale i dalšími neklamnými projevy. Když se prezident Kováč opozdil z pracovních důvodů na výslednou schůzku o vyhodnocení ankety Slobodného piatku „politik roka“, dal V.Mečiar najevo svoji nevůli předčasným odchodem, i když věděl, že tak dává podnět k úvahám o sporech mezi hradem a vládou. Budoucnost Slovenska musí zajímat i občany České republiky Již vícekrát jsme při různých příležitostech zdůrazňovali, že osudy Čechů a Slováků i obou jejich států jsou spojeny a že je nelze oddělit. Z toho důvodu je prosperita hospodářství a politická stabilita jednoho z nich ku prospěchu druhého a naopak. V poslední době dochází k velice nebezpečnému vývoji pro obě strany. Hospodářské i politické dění v těchto státech se od sebe vzdaluje. Argumentace, kterou bylo a stále ještě je možno slyšet v českých zemích, že vývoj v českých zemích je a bude rychlejší než dříve, protože nebude brzděn slovenskou zátěží a že proto bylo rozdělení státu žádoucí a nutné, je velice krátkozraká a scestná. Platí-li, že společný stát byl hospodářsky a zvláště mezinárodně politicky mnohem odolnější proti různým tlakům a nebezpečím, platí také, že společná ekonomika nebo alespoň úzce spolupracující ekonomiky těchto dvou států přinášejí oběma také větší odolnost, než má každá z nich, ponechána sama sobě. V současné situaci je třeba opakovat toto poznání tak často a všude, kdykoli a kdekoli to bude možné. Nezbývá než věřit a doufat, že jsou na Slovensku i v České republice lidé, kteří si plně uvědomují tuto vzájemnou závislost a že budou mít dost sil ovlivnit podle svého přesvědčení správu veřejných věcí ve své zemi. ® POLYGON 5/93 9 [pageend11]KDO S KÝM A O ČEM? JIŘÍ ŘÍHA V Polygonu č. 2 a 4/93 byly syntetickou formou z analytických poznatků popsány skutečnosti o situaci a stavu před listopadem 1989. Zůstaňme u tohoto období a pokusme se rozšířit spektrum poznání o tomto období a lidech, kteří se v něm angažovali. Oficielní disent navenek representovaný Václavem Havlem měl širokou podporu ze zahraničí, a to mnohdy bez vlastního přičinění, vzhledem k tomu, že byl momentálně jedinou viditelnou opozicí proti komunistickému režimu. Tato skutečnost chránila disent před hrubou represí, neboť nedovolovala mocenským orgánům použít tvrdých metod. Někteří soudruzi však, bez ohledu na možné mezinárodně politické důsledky, projevovali snahu prosadit tvrdá opatření vůči disen- tu. Nebylo pro ně dostatečným poučením to, že odsouzením a pronásledováním signatářů Charty 77 se dostali do „místností politické karantény“, ve které setrvali prakticky až do listopadu 1989. Zastáncem této tvrdé linie byl zejména klasik komunistické ideologie Biľak, dále Fojtík, později i Jakeš. Neoficielní disent, zejména u nekomunistických politických stran pro svou zahraniční neviditelnost, byl více ohrožen z hlediska možných persekucí. Komunistická vedoucí gerontokracie se po nástupu Gorbačova k moci stala sirotkem zemřelé matky „normalizace“. Vědomí stále se oslabující vlastní moci a vlády působilo deprese zejména těm mladším, kteří byli representováni především Miroslavem Štěpánem. Miroslav Štěpán, který vystřídal na vedoucím postu v Praze normalizátora a jednoho aktéra pozvání vojsk SSSR do Československa v srpnu 1968, Antonína Kapka, byl relativně přístupnější k reformním počinům uvnitř vedení KSČ. Vůči převaze normalizačních konzervativců měl však minimální šance, i když byl a stále je věrně oddán ortodoxní komunistické ideologii. Přestože nešlo a nejde o nic jiného než o prosazení vlastní osoby, byl si velmi dobře vědom toho, že není možné setrvávat na dosavadních pozicích zkostnatělé normalizační politiky Štěpán spolu s komunistickým primátorem Prahy Štafou začíná v roce 1988 povolovat, zcela legálně, v Praze nevídané akce. Jsou povolena veřejná shromáždění různých opozičních seskupení (v zápětí opět zakázána), koná se DIFUSO (diskusní fórum socialistů), na kterých zaznívají kritické projevy vůči KSČ. Ze strany konservativců je za tuto benevolenci kritizován a ustupuje. Nicméně se s ním nadále počítá v dalším event, vývoji, ale jen ze strany „komunistických reformátorů“. Opoziční seskupení, ať již oficielní tak i neoficielní disent, pochopilo, že jakékoliv liberalizační pokusy jsou jen jednoduchými manévry nové nomenklatury KSČ a že tato strana je v podstatě nereformo- vatelná. Tento názor umocnil s definitivní platností hlavní ideolog Fojtík, když prohlásil, že „s opozicí není o čem jednat a není s kým jednat“. Dochází tedy k okamžiku, kdy „komunističtí reformátoři“ v čele se Štěpánem začínají horečně přemýšlet, jak z této „politické pasti“, do které je dostali jejich zkostnatělí vůdcové. Pohyb v sousedním Polsku a počínající exodus ve východním Německu již signalizuje i těm zatvrzelým, že nastává soumrak komunismu. Na realizaci tzv. „Madarské reformní cesty“ je již pozdě. To se píše konec roku 1988 až červen 1989. Vraťme se zhruba do roku 1987. Bylo již zmíněno dříve, že pokusy opozičních skupin v nekomunistických politických stranách tzv. „Národní fronty“ neměly mnoho úspěchů v navazování kontaktů s representací disentu, vedeného Václavem Havlem. Československá strana lidová, vedená bezbarvým vůdcem Zbyňkem Žalma- nem, se nejevila jako potenciálně možný partner pro kohokoliv, i když v té době vykazovala asi 60 tisíc členů. Od kolaboranta Plojhara přes Peteru až k Žalma- novi se nedokázala výrazně profilovat ani v zúžených podmínkách legality a sešněrovaných poměrech daných strukturou Národní fronty. Zcela se zpronevěřila ve svém poměru k církvi a křesťanství. Pokud se v jejích řadách objevovaly výraznější osobnosti typu Sachra, Bartončíka a v současnosti Luxe a Bau- dyše, šlo a jde o osobnosti svým způsobem kontroverzní. Československá strana lidová zaujala příznivý poměr k církvi a k poslání křesťanství teprve v okamžicích, kdy to pro ni a pro její vedoucí funkcionáře přestalo být nebezpečné. Pro zachování míry objektivity je nutno vzít na vědomí, že v době, kdy poměr státu a KSČ k církvím a křesťanství byl veden z tvrdých pozic ateismu, bylo skutečně velkou osobní statečností projevovat veřejně jiná stanoviska než ta, která předepisovala marxisticko-leninská bible. Spo-‘ lupráce lidovců a socialistů nikdy nepatřila k historické tradici těchto dvou nekomunistických stran a ani opoziční skupinky v těchto stranách k sobě nenacházely cestu. Členové a funkcionáři těchto stran se porůznu setkávali na společných schůzích organizovaných oficielním di- sentem. Tento vzájemný poměr, vlastně nepoměr, nebyl dán nepřátelským přístupem, ale zcela rozdílnou ideologií, která je vzájemně oddělovala. StB měla situaci zcela zmapovánu a věděla, že při eventuálních společenských změnách nepřichází vzájemný a koordinovaný postup v podstatě v úvahu. Zájem o některé osobnosti lidovců ze strany StB a jejich eventuální získání pro spolupráci byl veden vědomím, že i přes nepřekonatelné rozpory mezi komunistickou ideologií a křesťanskou vírou bude nepochybně nutné liberalizovat poměry v této oblasti společnosti. Křesťansky orientovaná opozice, reprezentovaná Bendou v Čechách a Čarnogurským na Slovensku, byla i při maximální tolerantnosti komunistických reformátorů nepřijatelnou variantou. V tomto směru se jevilo jako schůdnější dát větší prostor osvědčeným kolaborantům. Československá strana lidová nevstoupila výrazným způsobem do událostí listopadu 1989, s výjimkou jednotlivých osobností této strany, z nichž některé již byly vlastním vedením postaveny mimo ni. Hlavní pozornost komunistických reformátorů a jistých kruhů StB byla zaměřena na Československou stranu socialistickou, a to již delší dobu před listopadem 1989. Tato strana se jevila jako jeden z hlavních článků pro eventuelní liberalizační proces a přerozdělení moci. Měla menší členskou základnu než lidovci - asi 17 tisíc členů. Ve svých úřadech měla větší počet výraznějších osobností, které by mohly být integrujícím prvkem jak pro disent tak i občanskou veřejnost. Tato strana byla i viditelnější v zahraničí a její poúnorová emigrace měla v zahraničí dobrý kredit. Jevila se jako schopná aktivní politiky, pokud by se jí zvětšil prostor. Vedení této strany nemělo s vedením KSČ žádných vážných problémů a z hlediska vlastní ideologie nebylo až tak velkých rozdílů. Jisté problémy byly se třemi opozičními seskupeními, z nichž jedno, to nej- menší, bylo vyhraněně antikomunisticky založeno. Právě toto seskupení vyvíjelo snahu o komunikaci s oficielním disen- tem a dokonce i o kontakty se zahraničím. StB se prakticky nepodařilo toto seskupení přesně identifikovat, i když měla k dispozici řadu materiálů, které tato skupinka vypracovala. JUDr Bohuslav Kučera Osobnost předsedy ČSS dr. B. Kučery zasluhuje zvláštní pozornosti. Výjimečnost tohoto bezesporu schopného a chytrého politika je v tom, že setrval na různých postech ve své straně od roku 1947 až do roku 1990. Není známa žádná jiná osobnost, a to ani v řadách komunistů, která by přežila společenské zvraty v celém tomto období. V podstatě přežil i listopad 1989 jako místopředseda Federálního shromáždění, a to až do červnových parlamentních voleb roku 1990. Nositel řádu „vítězného února“ 10 POLYGON 5/93 [pageend12]a řádu Klementa Gottwalda, což je nej- vyšší vyznamenání i pro ty nejzasloužilejší komunisty. Mezi nejbližší spolupracovníky dr. B. Kučery bezesporu patřil Alois Indra - ortodoxní komunista, normalizátor, kandidát na předsedu tzv. dělnicko-rolnické vlády, která měla být vytvořena po vpádu sovětské soldatesky do Československa v roce 1968. Jakou úlohu měl v tomto případě hrát dr. Kučera, není zatím objasněno, a jaká byla jeho úloha při tzv. Moskevských jednáních v roce 1968, se také přesně neví. Indra již své svědectví neposkytne, neboť patří mezi zemřelé, a pro dr. Kučeru je mlčení vyhovující alternativou. O čem si tito pánové povídali, zpravidla mezi čtyřma očima, na Federálním shromáždění, bylo by asi velmi zajímavé, ale musíme se smířit se skutečností nedostupnosti pravdy. Dr. B. Kučera byl natolik prozíravý politik, že jakékoliv informace, zejména důvěrného cha- ČESKÉ n e b o SLOVENSKÉ HODINKY PRO KAŽDOU PŘÍLEŽITOST V ČERNO-ZLATÉM PROVEDENÍ 1 ROK ZÁRUKA. Japonský hodinový strojek CITIZEN a elegantní, vodotěsné 18 karátů pozlacené pouzdro s koženým řemínkem. Číselník s mapou ČESKÉ REPUBLIKY nebo SLOVENSKA. Evropský styl vhodný pro ženy i muže. Skutečný tvar a velikost. rakteru, a nebo takové, které by ho mohly kompromitovat, nesděloval ani svým nejbližším. Organizování pravidelných stranických zájezdů do SSSR se stalo každoroční tradicí této strany. Dr. B. Kučera neměl, a nebo spíše měl tzv. čuch na lidi, jinak totiž nelze nazvat vlastnost, že si nikdy nedokázal vybrat kolem sebe schopné spolupracovníky. Buď si vybral tak hloupé a neschopné, že sám po čase musel realiso- vat jejich výměnu pro naprostou neúnos- nost, a nebo si vybral poslušné vasaly s notnou dávkou servilnosti. Měl absolutní informovanost o situaci ve straně, což mu zajišťovaly orgány StB, a to ještě dříve, než je obdržel od vlastních lidí. Do tohoto krátkého příspěvku nelze vtěsnat všechny konkrétní podrobnosti, které by dostatečně přesvědčivě dokladovaly velmi těsnou nekonfrontační spolupráci dr. B. Kučery s vedením KSČ. Kladem této tzv. „dobré spolupráce“ byla pouze jediná věc, která má v každém případě svůj historický význam. Umožnila totiž poměrně bezkonfliktní přežití strany jako takové do listopadových dnů, a to i s lidmi, kteří nebyli přáteli komunistické ideologie a jejích representantů. Bylo možné v rámci aparátu strany „uklidit“ několik funkcionářů, kteří by jinde neměli vůbec šanci. Osobně jsem přesvědčen o tom, že dr. Kučera o některých případech „uklizeni’“ musel vědět, i když zůstává nezodpovězena otázka, zda o tom věděl jenom on sám. Při pečlivosti dohledu ze strany StB je to velmi nepravděpodobné. Kdo z takto „uklizených“ lidí spolupracoval s StB, je rovněž velmi obtížné dokumentovat. Dílčí poznatky však k některým osobám v tomto směru existují. Nástup socialistů do událostí listopadu 1989 byl vskutku kvalifikovaný, a to v podstatě na všech frontách. !!!OBJEDNEJTE SI PRO SEBE NEBO PŘÁTELE!!! CENA ZA KUS: 33,95 US Dolarů — 39,95 CAN Dolarů POŠTOVNÉ: V U.S.A. 4,55, Ostatní země 5,55 US Dolarů KANADA 5,55 CAN Dolarů Zašlete Vaši adresu a šek nebo Money Order na příslušný obnos na adresu: MOST CZ-CR — číselník České Republiky MOST CZ-^SL — číselník Slovenska 6417 ARLINGTON Dr., BOISE, ID, 83709, U.S.A. (Mimo KANADU) nebo v Kanadě na adresu: POKORNY-CR nebo POKORNY-SL 11 ANTRIN Cresc. Apt. 1010, SCARBOROUGH, ONT M1P4P3 CANADA Zájemci o barevnou fotografii různých typů hodinek a informace o velkoobchodních cenách hodinek, zašlete 4,00 US Dolary na výše uvedenou adresu. JUDr Luděk Kapitola _ Tajemník ÚV ČSS, tajemník ÚV NF ČSR. Této osobě socialistů je dána přednost před osobou ústředního tajemníka socialistů zejména proto, že jde o jednoho z nejbližšich spolupracovníků dr. B. Kučery, a to i z historického hlediska. K sobě je váže i soukromé přátelství, i když je osud na čas od sebe oddělil, a to v období Pražského jara 1968, kdy dr. Kapitola nesl „cejch“ konservativce. Jeho „uklizeni’“ na post velvyslance do Argentiny přineslo zneklidnění a jeho návrat v době upevňující se normalizace zcela obnovil tradiční přátelství. Před středním funkcionářským stavem a členskou základnou zůstal však nadále kon- servativním politikem již jenom proto, protože vůbec nepřipouštěl ani minimální kontinuitu ČSS s bývalou Národně socialistickou stranou a Československou stranou socialistickou. Obhajoval stanovisko, že ČSS je strana zcela nová, která vznikla po únoru 1948. Jeho politická exposé byla protkána opatrností a v případě, kdy měl přijmout zásadní rozhodnutí, vždy vyčkával až na rozhodnutí, případně konsultaci s dr. B. Kučerou. Ovlivňoval a prakticky řídil politickovýchovné oddělení Ústředního sekretariátu. Jan Škoda Ústřední tajemník ČSS. Bývalý tajemník klubu poslanců ČSS, následně uvolněný členy Rady NV v Praze, byl nevýraznou politickou osobností zcela závislou na předsedovi ČSS dr. B. Kučerovi. Jeden z řečníků „Melantrišského balkonu“ v listopadu 1989, který ani tam, v době, kdy si již mohl dovolit říci více, nedokázal říci svůj názor jasně, pokud kdy vůbec nějaký svůj názor měl. Byl však jedním z mála, který ještě před listopadem komunikoval s disentem. Jsem na pochybách, že tomu tak bylo z vlastního rozhodnutí. JUDr Stanislav Křeček Tajemník klubu poslanců ČSS, posléze šéf prezidiálního oddělení a sekretariátu předsedy ČSS a krátce před listopadem 1989 designovaný tajemník ÚV NF ČSR (což není tak známo, protože byl do 17. listopadu 1989 ve funkci asi tři týdny). Po listopadu 89 provedl exkursi v celém politickém spektru - prakticky ze středu do prava a z prava do leva. Přestoupil do Čejkovy Národně sociální strany, aby se zakrátko stal mluvčím Demokratické strany práce, kterou založili bývalí komunisté. Vskutku adaptabilní osobnost, jinak víc disciplinovaná než koncepční. Československá strana socialistická měla ve svých řadách ještě několik dalších osobností. S nimi se setkáme v dalším pokračování. Jde o osobnosti, které, ať již „připravené“ či nepřipravené vstoupily na scénu listopadu 1989 a získaly v následujících dnech a měsících angažmá ve hře, nazvané „sametová revoluce“. Jde o osobnosti, které nepatřily před listopadem k těm, kterým by bylo možné vyčítat iniciativní poplatnost minulému režimu, a to ze dvou důvodů: Prvým byl ten, že skutečně poplatné nebyly, a druhým byl a je skutečnost, že se o jejich poplatnosti neví. Byl disent ať již ten oficielní a nebo neoficielr.i opravdu tím, za co je dnes považován? Příště: Disent řízený StB - nesmysl? POLYGON 5/93 11 [pageend13]Z jiného zorného úhlu JAROSLAV GAJDA Ve svém článku „Země česká, domov můj“ (Polygon 4/93) se Jindřich Stikarov- ský zabývá problémem odsunu Němců ze Sudet. Vidí jej z pohledu dnešního obyvatele Jindřichovic a třiadvacetiletého exulanta v Jižní Africe, nevidí jej tedy přízemně - z pohledu člověka, jehož nejdelší cestou v životě byla cesta z Ko- těhůlek do Prahy. I dnes, po 48 létech, je problematika odsunu Němců námětem, o kterém mnozí odmítají diskutovat, považují jej za spravedlivý akt vítězů a snaží se i za ním udělat „tlustou čáru“. V mnoha případech však nejde o postižené nacismem, o bývalé koncentráčníky, ale o ty, kteří se na vystěhování Němců aktivně podíleli. Se dvěma z nich jsem se již před několika léty pokoušel na toto téma diskutovat, ale v obou případech jsem narazil na stejnou odpověď, která pro mne odpovědí nebyla - „byli to Němci a dopouštěli se zvěrstev“. Na konkrétní otázku, jakých zvěrstev se dopouštěli přestárlí lidé a děti, vraceli se k lakonické odpovědi - „byli to Němci“. Je dlužno dodat, že oba tito pánové, bývalí komunisté a emigranti v Německu, v případě KSČ zločinnost vehementně popírali! Nepatřím mezi obdivovatele presidenta Havla, jsem spise kritikem nejen jeho, ale také řady jiných politiků České republiky, zejména pro jeho tvrzení, že „téměř celý národ prošel KSČ“, jiné jeho výroky a nesplněná předsevzetí či sliby. Nepovažuji totiž dva milióny komunistů za „celý národ“ a zásadně nesouhlasím s „tlustou čarou“ za minulostí totality komunistické mafie. Právě proto, že jsem v životě osobně poznal řadu Němců, kteří se nejen vůči mně, ale také vůči jiným Čechům chovali daleko slušněji a lidštěji než komunisté, musím souhlasit s názorem presidenta Havla, vyřčeným při návštěvě Rakouska: „Odsun sudetských Němců byl záležitostí politováníhodnou.“ Nemám v úmyslu zlehčovat zločinnost nacistické ideologie, stejně jako nelze popírat zločinnost ideologie komunismu. Ba naopak, na obojí nelze nikdy zapomenout, mezi oběma existuje paralela varující příští generace. V zájmu demokratické spravedlnosti je však nutno přiznat, že tak, jako nelze hovořit o „kolektivní vině komunistů“, nelze také hovořit o „kolektivní vině Němců“ a vůbec razit bolševické heslo „když se kácí les, létají třísky“, kterým se mnozí snaží zdůvodnit vystěhování nevinných. Navíc v civilizované zemi, v zemi, která do světa hlásá, že je demokratickou a navazuje na tradice první republiky a že je právním státem k tomu. Co občané republiky během totality prožívali, je všeobecně známo a jsou také známy nesčetné zločiny, kterých se komunistická mafie na vlastním národě dopouštěla. Abych zůstal důsledným, jsem nucen - v zájmu žurnalistické etiky - připomenout, čeho se dopouštěli komunističtí vůdci a pozdější „vůdci národa k lepším zítřkům“ během svého věznění v nacistických koncentračních táborech. V různých archivech světa nalezneme dokumenty a výpovědi svědků o jejich „odbojové“ činnosti - od udavačství spoluvězňů přes placené agenty gestapa až po cílové posílání svých politických odpůrců z dob první republiky na smrt. Například z „koncentráčnické“ činnosti bývalého presidenta Antonína Novotného je známo, že jako vězeň pracoval v lágrové kanceláři. Méně známé však je, jakou činnost tam vyvíjel. Nacisté vybrali vězně k popravám a soudruh Novotný osobní karty komunistů zaměňoval za karty se jmény vězňů - členů jiných politických stran, kteří pak byli místo komunistů popraveni. Jistě, z „příkazu strany“. Záslužná soudružská činnost, charakterizující zločinnost komunistického myšlení. Všichni komunisté však nebyli stejní, jako nebyli stejní všichni Němci. Je logické, že nelze do jednoho pytle házet vraha Heydricha se zemědělcem z Červené Vody, stejně jako nelze do jednoho pytle házet dr. Šabatu s Dienstbierem starším. Zatímco Šabata ve funkci ideologického tajemníka KV KSČ v Brně řídil činnost StB proti vlastnímu národu, Dienstbier starší ze svých postů zahraničního korespondenta čs. rozhlasu národ v zemi „spěchající k zářných zítřkům“ jen ideologicky ohlupoval. Přesně podle pořekadla „Všechny cesty vedou do Říma“ se nakonec sešli v jednom disentu, aby - po několikaleté přestávce - opět stanuli v čele národa, tentokrát se vzdalujícího „světlým zítřkům“ na zpáteční cestě k demokracii. Heydricha stihl zasloužený trest a zemědělec z Červené Vody doplatil na nacistickou ideologii ztrátou domova a majetku. Komunisté se zatím ze svých zločinů zodpovídat nemuseli. Rád bych jim však připomenul, že demokracie neznamená „svobodu“, jak si ji představují onj - bezprávní křiklounství. Demokracie má své zákonitosti a své „mantinely“, mezi kterými funguje. Výrazně v ní platí pojmy „viny a trestu“. Je logické, že po skončení druhé světové války, pod vlivem válečných prožitků, převládaly emoce a nové zákony se jim přizpůsobovaly. Myslím si však, že i v těchto případech, stejně jako na zvěrstvech, která byla páchána, nesou vinu především komunisté a pravděpodobně nejsem dalek pravdy názorem, že tato činnost byla plánovitě řízena Moskvou. Plnou pravdu se dozvíme až (jestli?) budou zpřístupněny archivy bývalé NKVD. Mé osobní prožitky s Němci sahají nejen do Protektorátu, ale zejména se opírají o desetiletou zkušenost společného života s novou německou generací, s generací, která - stejně jako já - byla v okamžiku skončení druhé světové války školní mládeží. Z válečných dob zůstalo v paměti několik vzpomínek stejně jako z doby těsně poválečné. Během války jsem bydlel s rodiči v domě, kde bydlelo deset rodin německých a tři rodiny české. Je evidentní, že právě z tohoto důvodu byla ostražitost Čechů životně nutnou. Navíc, když vešlo ve známost, že jeden z nových nájemníků, jménem Polk, je řidičem ostravského gestapa. Teprve mnohem později, po válce, se ukázalo, že to byl právě on, který celou válku kryl rodinu Johnovu, bydlící v přízemí. Paní Johnová byla Židovka. Je sice pravda, že Polková rodina byla vzdáleně spřízněna s rodinou Johnovou, ale šlo jen o rodinné vztahy, nebo byl Polk v hloubi své duše jiným člověkem? Paní Polková, pocházející z Frýdku-Míst- ku, rozhodně. Ve druhém patře bydlela rodina Ungro- va. Unger, původním povoláním krejčí, byl blockleiter NSDAP a zapřísáhlý obdivovatel Hitlera. Čechy byl považován za nebezpečného, zatímco jeho žena, matka pěti dětí, za jeho zády tajně nosila českým dětem v domě před vánocemi pomeranče. Ještě dlouho před koncem války také Unger opustil nacistickou ideologii a Češi v domě si příležitostně troufali s ním polemizovat o zločinnosti války. Někdy při takových diskusích vyhrožoval koncentrákem, ale nikdy nikoho z domu neudal. Těžce se dá posoudit, zda ze slušnosti nebo proto, že se cítil Čechům, kteří v roce 1942 zachránili jeho synovi život, povinován. Ve třetím patře bydlel starý mládenec, pan Kurt von Haumäder. Jednoho večera zazvonil u dveří našeho bytu a s omluvami se dožadoval rozhovoru s otcem. Táta se nejen podivil, ale především neměl vůbec chuti s Haumäde- rem hovořit. Na jeho naléhání pak přece jen k rozhovoru došlo za zavřenými dveřmi pokoje. Při loučení si podali ruce a otec Haumäderovi za něco děkoval. Teprve po válce jsem se dověděl, že náš německý soused přišel za otcem v naléhavé záležitosti - jeho sousedkou ve stejném patře vedlejšího domu byla stará paní Rozhonová, matka majitele domu. Pan Haumäder otci řekl, že stará na12 POLYGON 5/93 [pageend14]hluchlá paní poslouchá každou noc vysílání Londýna tak hlasitě, že to je slyšet nejen v jeho bytě, ale také na ulici. Prosil jej, jako Čecha, aby na to upozornil stavitele Rozhona - „Poslouchání zahraničního rozhlasu se trestá káznicí, případně smrti“, jak stálo napsáno na visačkách zavěšených na knoflících každého přijímače. Kurt von Haumäder očividně nebyl nacistou. S Čechy hovořil zásadně svou lámanou češtinou a vždy se omlouval za svou špatnou výslovnost. Manželka pana Rudiho Sklusala, Němce narozeného v Ostravě, zásobovala české rodiny v domě nedostatkovými léky. Pan Rudi narukoval jako zdravo- ťák do vojenské nemocnice v Písku, odkud při každé dovolence léky dovážel. Jeho žena Heda, Rakúšanka, byla zaměstnaná v ostravském obchodním domě Textilie. Dnes dožívají své stáří v Norimberku. Paní Sklusalovou jsem v domě nikdy neslyšel hovořit jinak než česky. Také po létech, když jsem s paní Hedou hovořil v Německu, řekla mi: „Mluvme česky, je nám to bližší.“ Předcházejícím nechci generalizoval ani omlouvat. Jsou také černé vzpomínky. V protějším domě bydlící gestapák Fi- kaczek, zastřelený prvním Rusem vstoupivším do naší ulice, hitlerjugendi mlátící nás, české kluky, v ostravském parku, nebo český kolaborant, popravený veřejně na nádvoří ostravské věznice. Po válce byli všichni, kromě rodiny Johnovy, odsunuti. Unger s Polkem do Německa nedošli, cestou byli „vítězi“ zastřeleni. Ungrovy dcery ve věku kolem 16 let byly během transportu, opět „vítězi“, pravidelně znásilňovány. Byty všech našich sousedů vykradly Revoluční gardy - většinou sousedé z okolních domů! V poválečném nadšení ze svobody jsem jednou také já s rodiči jel na zemědělskou brigádu do jesenického pohraničí. Při příjezdu do Červené Vody čekal brigádníky asi osmnáctiletý mladík s červenou páskou nesoucí písmena RG na rukávě. Už v té době, a ne bezdůvodně, jim lidé říkali „Rabovací gardy“. Večer pak, v hospodě, dával mladík k lepšímu vyprávění o vysídlování Němců, netajil se vylupováním domů vysídlenců, znásilňováním dívek a za své největší hrdinství považoval počet bezbranných vysídlenců, které osobně zastřelil. Jeho „mocí“ byly dvě pistole v pouzdrech u pasu a rudá páska s písmeny RG na rukávě. Druhým „esem“ byl národní správce nedaleké pily. Klobouček, rajtky, jezdecký bičík, pistole u pasu a rudá páska s písmeny RG na rukávě ukazovaly, ke které sortě patří. Po roce, na stejném místě, zůstala polorozpadlá pila. „Národní správce“ si asi našel něco lepšího, něco, kde stále ještě bylo co krást. O třicet let později mi stejní soudruzi strčili do ruky vystěhovalecký pas a „cestou zákona“ jsem byl vystěhován. Žádným násilím, ale mírným „doporučením“ vládců země. Desetileté zkušenosti Čecha v Německu hovoří samy za sebe. Přiznávám se, že jsem očekával diskriminaci, nenávist, a počítal jsem, zejména u těch starších, s jakousi „revanši“. Dokonce i po pěti létech jsem zůstával ve střehu zejména proto, že jsem nepřijal německou státní příslušnost a tím pádem byl v Německu stále jen „hostem“. Dnes, po osmi létech v Americe, mohu říci, že v „pevnosti demokracie“ diskriminace cizinců existuje, zatímco v Německu jsem ji nikdy nepoznal. Ba naopak! Už několik týdnů po příjezdu do Německa jsem nastoupil své původní povolání kameramana ve studiu Eberharda Fingada „Fingado Film“ v Mannheimu. Přestože patří do generace právě těch „vysídlenců“, nemohu říci nic jiného, než že jde o jednoho z nejlepšich lidí, které jsem ve svém životě poznal. Později, když jsem se ucházel o místo šéfkame- ramana erlangenského televizního studia Franken Fernsehen, přesvědčil jsem se o postojích nové německé generace. Jeho majitel, současně majitel nakladatelství Perimed Verlag, dr. Dietmar Straube, vybral mezi osmdesáti uchazeči mne bez ohledu na mou státní příslušnost a národnost. Dr. Straubeho, stejně jako ředitele studia, pana Můllera, zajímala práce. Sedmdesát devět zbývajících uchazečů byli Němci. Nejde však o ojedinělý případ, dá se říci, že jde o korektnost a vztahy mezi lidmi. Jinými nebyli ani moji sousedé stejně jako producent dr. Reinhard Zobel, šéf televizního studia Rhein-Neckar-Fernsehen pan Ingo Passon a desítky jiných, mých dnešních přátel, které jsem svým odjezdem do Ameriky v Německu zanechal. Mé zkušenosti mohou jistě potvrdit nejen kolegové v povolání, kameramani Jindřich Brössler, Zdeněk Roman nebo Vašek Bernát, ale také výtvarník Pavel Žajgla, filmová střihačka paní Ljuliana Lorencová a celá řada dalších, po desetiletí žijících a pracujících v Německu. Během deseti let jsem se jen jednou setkal s člověkem nacistického smýšlení. Bylo to při natáčení v nějaké bavorské vesničce, kdy majitel místní hospody, ob- tloustlý čtyřicátník, mě nevybíravým způsobem urážel. Producent Transconti Television, ing. Neuderth, s ostatními členy štábu se mi pak, za hulváta, omlouvali. Neměli se zač omlouvat, v každém národě se najde dost hulvátů. V nedávné době se začaly ozývat hlasy proti Němcům nejen v republice, ale také v Americe. Zejména po berlínské výtržnosti skinheadů za jejich výkřiky proti cizincům. Jen málokdo však ví, že právě v tomto případě šlo o bývalé „Ho- neckerovy dětičky“ - skinheady pocházející z Drážďan. Obdoba toho, co se událo v republice - hulákají ti, kteří mají máslo na hlavě. V Berlíně proti cizincům, v Praze proti cikánům a Němcům! Na druhé straně, v demokracii Ameriky, kde kritika Německa v krátce minulé době zesílila, kde mnozí poukazují na „znovu- zvedání hlav nacistů“, neradi přiznávají, co se děje přímo v „srdci demokracie“. Donedávna jaksi jen konstatovali, že američtí skinheadi, vzývající nacistické symboly a nazývající sami sebe „skinheadi čtvrté říše“, terorizují obyvatelstvo. Teprve před několika dny konečně FBI zasáhla. Televize přinesla záběry ze zajišťování palných zbraní odhalených ve skladišti amerických neonacistů. Komunistická mafie si už na samém počátku „sametové“ vymyslela heslo „nebuďme jako oni“, politici stejného ražení nezapomínají stále připomínat, že „není možné hovořit o kolektivní vině“, ale v případě vysídlení Němců krčí rameny a tento fakt omlouvají bolševickým „když se kácí les, létají třísky“. Jenže těch „třísek“ bylo jaksi hodně a většinou to vystěhování odnesli nepraví, lidé, kteří sice podlehli zvrácené ideologii, ale nedopouštěli se ničeho zlého. Na druhé straně jsou však tady důkazy, kdy v petačty- řicátém Němce udávajícího Čechy sice odsoudili, ale jeho rodinu nikdo nevystě- hoval. A to jen proto, že šlo o „movité“, kteří na to měli, aby se zlatém vykoupili. Rudé (revoluční) gardy byly všemocnými. I v těchto případech se měřilo dvojím metrem. Pátrá-li dnes člověk v Německu po válečné činnosti odsunutých sudeťáků, jen tu a tam narazí na Henleinovy pohrobky. Drtivá většina totiž padla ještě před skončením války. U těch ostatních šlo většinou o starší, spíše udřené než svěží zemědělce, drobné podnikatele, ženy a děti, pro které byla válka stejným zlem, jako pro Čechy, Poláky a jiné národy. V mnohém je tady paralela s totalitou rudé mafie. Většina národa také kývala ke všemu, co bylo řečeno a doma, za zavřenými dveřmi v rodinném kruhu, pak společně nadávali. Ne jinak tomu bylo v rodinách Němců ze Sudet. K tomu nadávání měli obdobné důvody jako Češi - otec či syn byl v nejlepším případě někde na frontě, v tom horším padl někde u Stalingradu a doma nechal pět dětí, které pak s mámou dřely na poli až do svého odsunu, kdy jim vítězové povolili vzít si ze skrovného majetku třicet kilo na záda. Nemyslím si, že by se dnes některý z potomků sudeťáků chtěl vrátit do vlasti svých předků. Nemyslím si, že by se do republiky chtěl vrátit některý z přežívajících odsunutých Němců. Především proto ne, že si v novém domově za ta léta už zvykli, mají svou vysokou životní úroveň, své přátele a svůj klid k životu v zaběhlé demokrac:i. Přesto tady však přežívají vzpomínky a u mnohých pocit prožitého bezpráví. Bezpráví, kterého se na nich dopustili bývalí spoluobčané, sousedé ze stejného nebo vedlejšího domu. Bez jakéhokoliv posouzení viny jednotlivce přesně podle hesla „když se kácí les, létají třísky“. Problém je v tom, že v poválečné euforii byl pro všechny právě jen ten „jeden pytel“. Jen tu a tam, spíše náPOLYGON 5/93 13 [pageend15]hodou než z nějaké „lidskosti vítězů“, mohli někteří zůstat. Dnes opět většina o sobě tvrdí, že jsou křesťany. Kromě natvrdlých komunistů až za hrob také, že jsme demokraty a v podstatě jsme jimi nikdy nepřestali být. Jakými jsme to ale demokraty, když nejsme schopni otevřené kritiky do vlastních řad?! Bylo, nebo je, vše správné, co jsme dělali nebo děláme? Nemyslím si, že by president Havel chtěl vrátit Sudety Němcům. Spíše si myslím, že má v úmyslu očistit naše svědomí vůči těm z našich sousedů, kteří se provinili jen tím, že byli německé národnosti. Komunisté sami, zejména ti, kteří se na totalitě aktivně podíleli, by měli k tomuto problému držet hubu. Právě proto, že jejich vlastní zločinnost leží v paralele se zločinností nacistickou. Navíc pak své zločiny páchali na vlastním národě, ve vlastní zemi, kterou přivedli na pokraj zkázy. Nejsem politikem, nejsem knězem, nejsem dokonce věřícím, jsem žurnalistou a člověkem. V šestnácti jsem na vlastní kůži poznal, co to znamená „vymývání mozku“ komunistickými mafiány. V Německu jsem se pak učil myslet demokraticky. Dnes si uvědomuji, že se komunistům můj mozek přece jen nepodařilo „vymýt“. Mám však dojem, právě pro halasnou kritiku presidenta Havla za jeho výrok v Rakousku, že na mnohých v republice komunistická mafie své dílo dokonala. Dokonala je tak důkladně, že jejich „přerod“ na demokraticky smýšlející lidi bude trvat věčnost. S takovým myšlením se však republika nedostane do Evropy, ale spíše někam do neznáma, někam až za Balkán! Také se vkrádá myšlenka, zda nejde o záměr... New York, červenec 1993 H Pokud žijete mimo Českou republiku, setkáte se s problémem Sudet jen velmi zřídka. Ve staré vlasti je tomu jinak. Již za Rakousko-Uherska bylo často napětí mezi Čechy a Němci. Po roce 1918 se vznikem samostatného státu došlo celkem k uklidnění, zdálo se, že by bylo možné nastolit švýcarské poměry. Hitlerův příchod znamenal nepříznivý zvrat. Po mnichovském diktátu došlo nejdříve k vysídlení Čechů z pohraničí, tedy ze Sudet, a pak po válce museli opustit toto území Němci. Stojí za zmínku, že ještě před mnichovským diktátem navrhl odstoupení části československého území (s jedním až dvěma miliony obyvatel) tehdy ještě president dr. E. Beneš. Už tato Benešova nabídka znamenala odstoupení pohraničí s vybudovaným obranným válem po vojenské stránce úplný debakl. Hitlerem, Mussolinim, Daladie- rem a Chamberlainem v Mnichově pode- psaná dohoda z 29. září 1938 je dojednána bez nás, nikdy jsme na ni nepřistoupili. Za nesrovnatelně horších a potupnějších podmínek došlo pak k „jedná- ní“ Hitlera s presidentem Háchou a k úplné likvidaci zbytku Československa. Stát, který vznikl na ideách svobody, demokracie, práva, v té době už neexistuje. Bezpráví bylo nastoleno za války Němci, bezpráví pokračovalo po válce a dopouštěli se ho Češi. Obojí je odsouzeníhodné a těžko se zjistí, kdo měl větší ztráty. Jisté však je, že Češi se po válce do svých domovů vrátili, Němci do míst, kde jejich předci žili šest století, se vrátit nesmí. Po každé hádce má dojít ke smíru, po každé válce má dojít k mírovému jednání. To. nejsmutnější: ztráty na lidských životech se nedají odčinit na žádné z obou stran. Dojde a nebo nedojde k nějaké formě vracení majetku? Jak to bude se státním občanstvím? Nemají mnozí z nás dvojí občanství? Pro Henleina hlasovalo 70% sudetských Němců, odsunuti - až na malé výjimky - byli všichni. Odchod Němců z Polska a Maďarska byl proveden nesrovnatelně humánněji. Havlova omluva byla plně na místě a umožnila začátek dalších jednání. Český tisk referuje o sudetoněmeckém problému tak, jako by to byl nejdůležitější prvek česko- německých vztahů. Mluvčí Sudetoně- meckého landsmannschaftu Franz Neubauer je líčen jako revanšista hrubého zrna. Zajímavé je, že v interview pro „Práci“ z února 1993 získáme na tohoto representanta sudetských Němců jiný pohled. „Dobré vztahy mezi Čechy a Němci jsou žádoucnější než dříve.“ A má pravdu, když říká: „Vycházím z faktu, že dlouhá desetiletí při existenci komunistické železné opony nebylo možné, abychom spolu hovořili. My jsme jako sudetští Němci už tehdy zcela upřímně hájili právo vašich národů na svobodu. Pomáhali jsme mnoha vašim emigrantům, kteříž nejrůznějších - většinou politických - důvodů utíkali na Západ.“ Pan Neubauer v tom má plnou pravdu. Po komunistickém puči odcházeli naši lidé především přes Německo. Stejnou cestu volili mnozí po příchodu „bratrských armád“ v roce 1968. Na Západě, především u Němců, ale i Rakušanů, Švýcarů, Francouzů a v USA a v Kanadě hledali emigranti to, co nám komunisté vzali: svobodu a demokracii. Nezapomínejme ani na podíl na blahobytu v zemích, v nichž jsme získali nový domov. Velká většina z nás, zvláště po roce 1989, se hlásí ke své staré vlasti, mnozí se cítíme být Čechoslováky. Když se někdo narodil a žil, jako např. pan Neubauer, patnáct let v Mariánských Lázních, nedivme se, že tuto zem považuje za svou vlast. Měli bychom jednat o nějakém „modu vivendi“. Stejná práva všem? Mám jen já mít dva cestovní pasy? Mluvit o tom, že za nynější politické situace některá z německých politických stran „bojuje o hlasy“, prostě nesedí. O hlasy bojují stále všichni. Vedoucím činitelem sudetských Němců byl přece sociální demokrat Wenzel Jaksch, representant protihitlerovsky smýšlejících Němců v londýnském exilu. Pohraničí Čech bylo osídleno obyvatelstvem s vysokou nezaměstnaností a přitom tam žilo velmi pilné obyvatelstvo, města a vesnice byly vzorně čisté. Bohužel někdy těžko srovnatelné s dnešním stavem. Jednání zástupců sudetských Němců s vládními nebo polovládními českými representanty nás může velmi zajímat. Do- jde-li k němu na jakékoliv úrovni, uznání německých nároků by dalo naději českým exulantům, že by se mohlo jednou jednat i o restituci jejich majetku. Bude asi kritisováno, když uvedu, že mnozí z nás exulantů sedí se sudetskými Němci v jednom člunu. V posledních červnových a prvních červencových dnech byly uveřejněny dvě zprávy: Bavorsko urychluje vybudování ropovodu, který by zajišťoval nezávislost České republiky na dodávkách ruské ropy, přicházející přes Slovensko. (Jak to vypadá v Rusku a vyjádření pana Mečia- ra jsou známa.) Dohled nad jadernými elektrárnami v České republice bude zajišťován z Bavorska. Elektrárna v Buko- vanech (typ Černobyl) je vzdálena od bavorských hranic vzdušnou čarou přes 200 km. Nejsou jen tyto dva příkladyjas- ným důkazem pro pochopení zájmů České republiky) Otakar Zoufalý, Neubulach, SRN S názory p. Stikarovského (viz Polygon 4/94 „Země česká, domov můj“) naprosto nesouhlasím. Kolik měl let, když jsme za války prožívali nacistickou per- sekuci, postříleli nám studenty, za heidri- chiády, vedené K. H. Frankem, popraveno tisíce nevinných českých vlastenců! - Takové psaní bohužel Polygonu neprospěje. Jožka Pejskař, Kalifornie, USA Elegantní žena středního věku hledá přítele ve věkovém rozmezí 45 - 55 let pro sváteční, ale i obyčejné chvíle všedního života. - Zn: Marcela - Toronto, telefon (416)321 5123 14 POLYGON 5/93 [pageend16]Ekonomika České republiky DUŠAN NOVÁK Podniky vyrábějí méně Nejdůležitější ukazatel hospodářského vývoje je průmyslová výroba. Ta v květnu opět klesla. Podle předběžných údajů ČSÚ ve srovnání se stejným měsícem 1992 se výkony snížily o 10%, podle pozdějšího prohlášení premiéra Klause o 2%. (Ministři zpochybňují údaje statistického úřadu, i když nyní v jeho čele je ing. Outrata, který pracoval řadu let ve stejném úřadě v Kanadě.) Od začátku roku dosahuje pokles téměř 5%. HDP se zvýšil o 2,6%, neboť vzrostl objem služeb. Příčinou stálého poklesu výroby je zřejmě nedostatečná konkurenční schopnost českých podniků. Maloobchodní obrat ve stálých cenách za pět měsíců se zvýšil o 2,9%, pravděpodobně ale z tohoto vývoje těžilo cizí zboží. V zahraničním obchodě zvláště vzrostl dovoz o 24%, vývoz jen o 12%. Obchod se Slovenskem byl podle českých odhadů vyrovnaný, podle slovenských aktivní pro SR. Někteří komentátoři upozorňují, že české podniky nesnižují náklady a nevylepšuj!' svoje výrobky. Vycházejí ze svých kalkulací a neuvažují, zda zákaznici budou za výslednou cenu kupovat. Chybějící peníze získávají neúspěšné managementy z bankovních půjček. Peněžní ústavy pokračují v úvěrování svých dosavadních klientů, neboť očekávají, že těm největším stát pomůže. Tak přežívají podniky, které nemají budoucnost a nejsou peníze pro dobré projekty menších soukromých firem. Vedoucí dosud státních podniků jejich nepříznivá situace nijak neohrožuje. Nahospodařili si již ve svých soukromých firmách a mohou dostat jedině výpověď. Ale - jak zjistily IPF - noví vedoucí na výměnu nejsou. Po dlouhých létech politického kádrování se vytratili pracovnici ochotní brát na sebe odpovědnost a intenzivně pracovat. Mezi kladné jevy hospodářského vývoje patří nízká inflace, která v červnu dosáhla jen 0,4%, za první pololetí dosáhl nárůst hladiny spotřebitelských cen 12,1%. Také počet nezaměstnaných se změnil jen málo, zvýšil se ke 30.6. nepatrně na 138 tisíc, míra činila 2,63%. V celé ČR však úřady práce evidují 74 tisíc volných míst, nejvíce v Praze, kde pracovní síly chybějí. Podle ankety Českého statistického úřadu vedoucí pracovníci podniků považují ekonomickou situaci za normální a v dohledné době se neobávají výrazných změn dosavadního vývoje. Menší podniky očekávají příznivější výsledky než podniky velké. Občané byli překvapeni nařízením České národní banky, že 31.7. končí platnost mincí v hodnotách 10, 20 a 50 haléřů a 10 Kčs a bývalých federálních bankovek v hodnotách 10, 20 a 50 Kčs. O měsíc později přestávají platit i okolko- vané bankovky 100, 500 a 1000 Kčs. Jednokorunové mince se přestanou používat 30. září a dvou- a pětikorunové 30. listopadu 1993. Tisk kritizoval, že v oběhu není dostatek nových mincí ani bankovek. Banky však budou vyměňovat stará platidla ještě čtyři měsíce po skončení jejich platnosti. Malý zájem o kupónové akcie Vlastnici kupónových akcií nabízeli 824 tisíc cenných papírů, zatímco poptávka dosáhla jen 185 tisíc. Proto se uskutečnily převody pouze 95 tisíc akcií za 38 mil. Kč. Většina prodejů se uskutečnila za ceny na spodní určené hranici a pro příští kolo vyhlásilo Centrum (CKP) ceny v průměru o 30% nižší. Do druhého aukčního kola, které končilo 27.7., podali zájemci 26 tisíc pokynů k prodeji a 4 tisíce pro nákup. Pro poměrně malé české hospodářství je tisíc společností s akciemi v obchodu příliš mnoho. Je otázka, kdo bude neustále kolo za kolem v RM-S či každé úterý na burze prodávat nebo kupovat akcie takového množství podniků. Při malém počtu účastníků budou kursy vykazovat přílišné a náhodné výkyvy převážně směrem dolů. Většina valných hromad akciových společností odhlasovala, že se nebudou vyplácet dividendy. I tato skutečnost snižuje kursy. Postiženy jsou především fondy, jejichž portfolio ztrácí na hodnotě. Potřebovaly by prodat, aby získaly finance na úhradu správní režie popř. odkoupení podílů od DIKŮ. Ale jejich nabídka by zhroutila kursy ještě více. O známé a větší podniky bude určitý zájem, snad i zahraničního kapitálu a domácich institucí s dostatkem financí (banky). DIKy, kteří vložili své body do Harvardských fondů, znepokojilo oznámení Vojenské prokuratury, že podává žalobu na důstojníka FBIS Wallise, který prodal V. Koženému, prezidentovi Harvardských fondů, za půl milionu Kč agenturní svazky s údaji o činnosti privatizačních fondů a s informacemi o vysokých činitelích politického života. Kožený zatím vystupuje v řízení jako svědek, jeho případnou trestní odpovědnost prokuratura teprve posoudí. Harvard Capital & Consulting vytvořila dvacet mohutných akciových společností, vlastní akcie v 51 akciových společnostech a zaměřila své účasti na podniky klíčového významu: Komerční banku, Českou pojišťovnu, Sklounion, Slovnaft, Tabák atd. Slíbila svým DIKům, že letos v dubnu odkoupí na přání jejich podíl za 10 tisíc Kčs, ale termín odložila o jeden rok. Sociální smír zůstává V červenci řešila vláda celkem tři spory s odborovými svazy. První byla opatření, provedená jako následek květnové nezdařené stávky železničářů pražské a plzeňské oblasti. Ministerstvo dopravy vypracovalo během června návrh na reorganizaci Českých drah, který je zaměřen nikoliv na uspokojení odborářských požadavků, ale na racionalizaci provozu. První fáze se začala uskutečňovat 1. července. Ministr Stráský oznámil, že tímto dnem vzniklo nové generální ředitelství s 25 pracovníky, s přebytečnými úředníky nejvyššího a středního článku řízení (v počtu asi 1100) bude do konce července rozvázán pracovní poměr. Nový generální ředitel Emanuel Šíp, dosavadní pracovník ministerstva financí, při nástupních rozhovorech zdůraznil, že ČD se budou chovat tržně, tj. pracovat pro zákazníka. Podle generálního ředitele se však do příštího roku mnoho nezmění, proto v žádosti o dotaci na rok 1994 budou ČD vycházet z dosavadních požadavků 8 až 9 mid. Kč. Na letošní rok vláda ze státního rozpočtu přidala drahám 1,25 mid. Kč, část je určena pro posílení mzdových prostředků, aby ČD mohly dodržet dohodu s odbory. Druhým sporem vlády s odbory, který stále trvá, je nařízení o regulaci mezd ze dne 30. 6. 1993. Vláda vychází ze skutečnosti, že příjmy zaměstnanců se od začátku roku nominálně zvýšily o 22 až 28%, reálně kolem 5%. Tento vzestup mezd v mnohých podnicích převyšuje produktivitu práce a proto má inflační účinky. Odbory i zaměstnavatelé však odporují tvrzením, že vinen je stát, který nedohlédl dostatečně na hospodaření některých prodělečných podniků. Ředitelé organizací, kteří vysoký růst mezd připustili, se hájí, že v roce 1992 prováděli zdrženlivou politiku a nyní jsou za to trestáni. Uvádějí, že musí platy zvyšovat, jinak jim odejdou nejlepší zaměstnanci k soukromníkům. Podniky, ve kterých čtvrtletní objem mezd vzrostl ve srovnání se stejným čtvrtletím minulého roku o více než 15%, ale nikoliv tržby, budou platit sankční odvody. Odbory však tvrdí, že podniky si mohou vzájemně posílat faktury, které jejich tržby zvýší a osvobodí je od sankcí. Jiné podniky se obávají, že pokles obchodů se Slovenskem sníží jejich tržby, a proto budou muset nezaviněně platit sankční poplatky. Mnozí komentátoři se však domnívají, že mzdová regulace je účelná jako varovný signál pro ředitele, 15 POLYGON 5/93 [pageend17]kteří si neoprávněným zvyšováním mezd získávají popularitu. Postižených podniků (a zvláště neoprávněně) nebude mnoho. ČSÚ však ohlásil, že v červnu dosáhl nárůst mezd ve stavebnictví proti 6/1992 50% (průměrný hrubý výdělek 7662 Kč) a v průmyslu téměř 40% (6658 Kč). Třetím sporem s vládou je penzijní pojištění. Připravovaný návrh zákona totiž při projednávání ve vládě Klaus odmítl a prosadil, aby připojištění bylo dobrovolné na žádost občana, zaměstnavatel bude přispívat pouze ze zisku. Státní podpora bude činit asi 1% rozpočtových výdajů. Odbory žádaly založení penzijního fondu, který by se svěřenými prostředky samostatně hospodařil, dostával příspěvky zaměstnavatelů, neplatil daně a tak vyplácel důchodcům více, než by si ušetřili. Červencová schůze tripartity však skončila smírem. Účastníci se shodli, že Generální dohodu (zda ji vláda porušila) vyhodnotí na svém řádném srpnovém zasedání, mimořádné není zapotřebí svolávat. Nové znění zákona o důchodovém připojištění se teprve připravuje a odbory pak posoudí přesnou formulaci jednotlivých zásad. Podle komuniké konstatovali účastníci, že nejde o spory, ale o nedostatky v komunikaci, proto potřebný sociální smír nadále trvá. Cizí kapitál stále přichází Podle výkazů ČNB od roku 1990 až do 30. 3. 1993 dosáhl celkový objem přímých zahraničních investic do ČR 53,7 mid. Kč, tj. 1863 mil. USD. Převažují investice ze SRN (32%), následují USA (30%) a Francie (14%). Podle pozorovatelů rozdělení státu další příliv neoslabilo, určitou zdrženlivost způsobuje recese západních ekonomik. České podniky přistupují k jednání s větší zkušeností a nesnaží Se získat zahraničního partnera za každou cenu. Svědčí o tom váhání např. Škod> Plzeň, ČKD Blansko a dalších při jednání, která dosud neskončila. Koncem pololetí podepsaly záměr či smlouvu se zahraničním partnerem významné české podniky. Let Kunovice a firma Fairchild budou vyrábět turbovrtulová letadla (L-420, L-610 prototypy Letu), nová společnost investuje sto mil. USD do společných aktivit v Kunovicích. ČKD se spojuje s AEG Westinghouse- Bahnsysteme, který získá podíl 55%. Kmart Corporation loni koupila v ČR šest obchodních domů, chce koupit další a zaměstnává v ČR i SR již 6000 pracovníků. Rakouská firma Leykam Murz- taler získala 67%ní podíl na velkoobchodu papírem Ospap. V Čechách vzbudila značnou pozornost aktivita německé firmy PN Press z Pašova a jejích českých poboček, která skoupila i založila celkem 27 regionálních novin i časopisů a získala v některých případech dominantní postavení na trhu. Ministerstvo pro hospodářskou soutěž všechny případy prošetřilo a požaduje zrušení fuse 11 periodik. Veškerý majetek i vydavatelská oprávnění by se měla vrátit původním českým majitelům, kterými byly většinou úřady měst. Zástupci státní správy i samosprávy však nemají k působení německé firmy výhrady a vítají technickou modernizaci, kterou by si nemohli dovolit. PN Press ohlásila, že se proti rozhodnutí ministerstva odvolá. Novela silničního zákona umožňuje vybírat mýtné na dálnicích, uvedených do provozu po 1. 1. 1993. Proto ministerstvo dopravy vypsalo výběrové řízení na dostavbu dálnice D5 v úseku Plzeň - Rozvadov (hranice SRN). Rozhodovat se bude mezi třemi společnostmi s italským, francouzským a německým kapitálem. Firmy žádají až 30% spoluúčast státu na výdajích. Mýtné má být takové, aby se podnikatelům vyplatilo dálnici používat. Česká firma Druck Transport chce dobudovat část dálnice D11 z Hradce Králové do Náchoda. V plánech je také D8 z Prahy do Ústí nad Labem. V červenci jednala firma Shell s konsorciem Total-Agip-Conoco o sladění záměrů při privatizaci rafinerií v CHZ Litvínov a Kaučuk Kralupy. Podle ministra Dlouhého má být vytvořena jedna česká rafinérská společnost, v níž bude zahraniční kapitál vlastnit 49% majetku. 51% si ponechá stát. Konsorcium nabízí celkové investice ve výši 2,4 mid. USD. Shell uvažuje o výstavbě krakovací jednotky v Kralupech za 230 mil. USD. Celkové investice by měly dosáhnout přibližně 0,5 mid. USD. Investiční rozvojový program obou podniků předpokládá během tří let vynaložit téměř 15 mid. Kč, z toho mohou rafinerie pokrýt 40% vlastními prostředky. Dlouhé jednání mezi Škodou Plzeň a Siemensem skončilo podepsánímme- moranda o založení společné firmy Škoda Energo. Tisk událost komentoval tvrzením, že neústupnost ředitele Saudka vedla k přijatelným podmínkám: Siemens dostal podíl jen 51% místo navrhovaných dvou třetin. Škoda vkládá nemovitý majetek a goodwill, Siemens vloží investiční prostředky a know-how, zejména pro výrobu plynových turbin. První společná zakázka na výrobu parních turbin směřuje do Chile, další půjdou do Číny. Generální ředitel Soudek navrhl v Moskvě premiéru Černomyrdinovi, že za některé české pohledávky koupí účast na určitých ruských podnicích na výrobu lokomotiv. Zemědělci žádají o pomoc Zástupci několika svazů zemědělců odevzdali premiéru Klausovi memorandum, ve kterém označují situaci ve svém oboru za kritickou. Podle jejich stanoviska dosahuje záporná rentabilita u státních statků minus 28%, u družstev minus 12% a u soukromých zemědělců minus 8%. Za léta 1991 a 1992 vykázalo zemědělství ztrátu 22 mid. Kč a tím dotovalo ekonomickou reformu. Zemědělci si stěžují, že stoupají ceny vstupů: nafty, hnojiva, strojů o 80 až 200%, ale ceny produkce vzrostly jen o desetinu. Žádají zvláště ochranu před dumpingovými dovozy, např. jablek, vína, brambor, a levné úvěry, určitou regulaci trhu, urychlit privatizaci. Premiér Klaus prohlásil, že zemědělci žádají nemožné, vláda jim nemůže zajistit ani snížení cen vstupů ani vyšší ceny produktů, to je úkolem trhu. Rovněž ministr Dlouhý se vyjádřil skepticky. Ochranná opatření jsou možná, ale nestačí konstatování, že dovozy škodí domácí výrobě. V roce 1992 tvořil dovoz např. u raných brambor jen 2% české produkce, u okurek nakládaček 3,2%, u jablek kolem 6%. Při takovém množství je obtížné dokázat, že ochrana domácích výrobců je nutná. V novém celním sazebníku byly zvýšeny některé sazby, ale ČR musela pro přijetí do GATT slíbit, že v nejbližší době nebude měnit svoji obchodní politiku. Ministr Dlouhý na rozdíl od svých kolegů očekává, že se ekonomická situace v ČR ve druhém pololetí 1993 a možná i v prvním pololetí 1994 zhorší. 16 POLYGON 5/93 [pageend18]POSLEDNÍ KAPKA JOSEF KOLÁČEK „Nezhyne rod, jenž věřit neustane, dědictví otců zachovej nám Pane,“ zpívá více než padesát tisíc poutníků na Velehradě. Je 5. července, svátek slovanských věrozvěstů a spolupatronů Evropy, sv. Cyrila a Metoděje. Očití svědkové se shodují, že od návštěvy Jana Pavla II. na Velehradě (22.4.1990) sem nepřišlo tolik poutníků. A tentokrát je jich snad i víc! - a jistě ne kvůli tomu, že celou mši svátou přenáší rozhlas i česká televize. „Všemohoucí, věčný Bože, vyznáváme, že jsi náš Pán a Bůh, který všechny lidi miluje. Prožili jsme dlouhou dobu, kdy mnozí naši bližní dělali vše pro to, aby Tvoje jméno bylo vyhlazeno ze srdcí lidí, z rodin, škol i společnosti. Ale ukázalo se, že Pánem dějin jsi Ty. Zásahem Tvé moci nám byla vrácena svoboda. Chceme Ti proto, Bože, poděkovat za všechnu pomoc, kterou jsi nám v dobách nebezpečí a pronásledování poskytoval.“ „No tohle?!“ „Současně si však uvědomujeme, že i ve svobodě je mnoho věcí, které nás mohou vnést na scestí. Nauč nás, Pane, dobře užívat svobody! Připomínáme si Tvá slova, řečená našim praotcům ve Starém Zákoně: -Dovolávám se proti vám svědectví nebes i země: předložil jsem ti život i smrt, požehnání i zlořečení; vyvol si tedy život, abys byl živ ty i tvé potomstvo a miloval Hospodina, svého Boha.-“ „Co si to myslí?!“ „I my dnes máme na vybranou: život nebo smrt. Žijeme, Pane, v době, kdy smrt nás ohrožuje ze všech stran. Neustálé úklady se dějí životu na samém počátku i na jeho konci: národy se vyvražďují, šíří se necitelnost a zarážející nelidská krutost, hasne cit lidského srdce, příroda odumírá, světem se šíří “kultura“ smrti.“ „Škarohlídi!!!“ „Ale Ty, Bože, jsi Život, dárce života. Ty miluješ život. Ty chceš, aby člověk žil! Jen Ty před námi ve své lásce otevíráš budoucnost. Svého vlastního Syna jsi poslal na svět ohrožený hříchem a smrtí. On vzal na sebe kletbu člověka tím, že za nás umřel na kříži, a svým zmrtvýchvstáním nám otevřel perspektivu věčného života. Proto očekáváme vzkříšení mrtvých a život budoucího věku. Proto s Ježíšem Kristem, Spasitelem světa, i my svědčíme pro život! Proto s Ježíšem Kristem, dárcem věčného života, věříme v novou pozemskou budoucnost a solidaritu.“ „Co se do toho pletou?“ „Drazí bratři! Jako smír za všechny urážky Boha a s touhou, aby naše další pout dějinami se ubírala po cestách života, zřekněme se ducha zla a hříchu a vyznejme víru v Krista a vůli ho následovat.“ A pak to jednohlasné trojnásobné ”ANO“ více jak padesátitisícového zástupu poutníků. A hned nato hrdé a neméně hřímavé, jak do kamene tesané, trojnásobné ’’Věřím“. Každý z těch tisíců věřících sám za sebe, a možná i dalších u obrazovek a rozhlasových přijímačů. „Já se nezříkám! Já nevěřím!!!“ „Toto své rozhodnutí vkládáme do Tvých rukou, Maria, matko Ježíše Krista a Matko naše... Nauč nás, Maria, spolu s Tebou vždycky říkat Bohu "Ano“. Pomoz nám v našem rozhodnutí pro Boha. Maria Panno čistá obnov v našem národě lásku k mravní čistotě! Pomáhej mládeži v bojích mládí. Af nepodlehnou a at se mravně nezlomí... Maria, Matko, ukaž naší době krásu mateřství, které s láskou přijímá nový život, mateřství, které vytváří domov... mateřství, které vrací člověku jistotu a důvěru v lásku. Maria, Panno věrná, vrat dnešním lidem sílu věrnosti, zadrž lavinu rozpadajících se manželství. Veliké věci at skrze Tebe vykoná Pán i v naší době! At zvítězí dobro, pravda a láska! At se skrze Tebe znovu vrátí Tvůj Syn a náš Spasitel, Ježíš Kristus mezi nás a my k Němu.“ „To už přestává všechno!“ Ministerský předseda Václav Klaus při svých tisícerých vládních a hospodářských starostech cítil palčivou potřebu ohradit se, protestovat. ’Český deník' z 8.7. přinesl interview, dělaný zřejmě ještě pod dojmem jedenapůlhodinového televizního přenosu z Velehradu. Cituji ohniskové tvrzení českého premiéra: „... katolická církev začíná hrát roli, která je naprosto neadekvátní jejímu postavení v této zemi. Několikahodinové televizní přenosy z Velehradu (sic!) byly tou poslední kapkou v celé věci.“ A pak na téže rovině projeví nedostatečnou informovanost o historických faktech z doby národního obrození, když tvrdí: „... tradice Velehradu je uměle implantovaná v posledních třech letech.“ Tato ’’tradice Velehradu“ a tisíce poutníků dělaly velké starosti už c. a k. vládě ve Vídni v roce 1885, která dávala přísné tajné rozkazy uhersko-hradišťskému hejtmanovi, aby dohlížel, zakročil, nahlásil. Stejnou taktiku zvolili komunisté, tentokrát čeští, za sto let. Takže už tehdy katolická církev hrála roli, jež byla naprosto neadekvátní jejímu postavení - tehdy v Rakousko-Uhersku. Nebo snad k té palčivosti přispěla nacisty proskribovaná, komunisty ze zpěvníků odstraněná a přesto tehdy i nyní zpaměti zpívaná sedmá sloka poutní písně ’’Bože cos ráčil“: „Nechať se pyšná nevěra kol zmáhá a peklo seje koukol nových zmatků, nebudeme dbáti odvěkého vraha, nedáme bráti věčných sobě statků. Víře vždy věrni budou Moravané, dědictví otců zachovej nám Pane.“? Pražský arcibiskup a český primas dr. Miloslav Vlk spolu s ostatními biskupy Čech a Moravy odpověděl na útok premiéra Václava Klause ještě týž den prohlášením, v němž stojí: „Poutě na Velehrad mají dávnou tradici a byly neseny unionistickou myšlenkou, snahou sjednocovat. V r. 1985 sehrála taková pouť i důležitou roli v boji za svobodu. Vyslovujeme proto politování nad výroky pana premiéra Klause v interview pro Český deník dne 8.7. tr. i nad skutečností, že pouť na Velehrad by se měla stát ’’poslední kapkou“ nebo nějakým znamením, že katolická církev chce hrát ’’neadekvátní roli“. Naše postavení v této zemi je dáno její ústavou a nikoliv pouze přáním kteréhokoliv představitele veřejného života. Překvapuje nás, že by dnes někdo chtěl určovat, zda smíme konat poutě a jaké, a za koho se máme modlit a za koho ne. Ani se nám nezdá adekvátní pro představitele demokratického státu chtít určovat, co televize má nebo nemá přenášet. Odmítáme mentorování za to, že se jako církev chováme svobodně. Uvedené skutečnosti v nás posilují přesvědčení, že je nutné usilovat o nezávislost církve na státu.“ Sám premiér Klaus se pak v následujících prohlášeních snažil ulamovat hroty: „Rozšiřuje se panika kolem mého povzdechnutí, proč jsem nebyl na Velehradě, ale v Betlémské kapli... Dnes jsem se dověděl, že české a moravské biskupy překvapuje, když jim někdo chce určovat, zda mají konat poutě a za koho se mají modlit. Je to skutečně pochybné, že z mých úvah se dalo vyčíst něco takového.“ Tedy přehnaná reakce či přecitlivělost? Místopředseda vlády J. Lux to vyjádřil jadrně: „Tvrdý a nerudný atak pana premiéra směrem ke katolické církvi, resp. k jedenapůlhodinovému vysílání z Velehradu, je možno pochopit pouze jako výraz momentální nevyrovnanosti. Slova jako "poslední kapka“ či ”již je třeba dávat podporu někomu úplně jinému“ - to jsou slova konfrontace. Snaha vytvářet protikřesťanskou atmosféru či usilovat o rozdělení katolíků od ostatních, to již zde v historii bylo. Upřímně nás to zneklidňuje. Osobně jsem rád, že svátky sv. Cyrila a Metoděje a Mistra Jana Husa stojí vedle sebe. Myslím, že je třeba více hledat, co lidi spojuje, než co je rozděluje. Představa, že kdokoliv bude ovlivňovat televizi, určovat, co je či není poslední kapkou, je pro nás absolutně nepřijatelná.“ Je přinejmenším divné a vyvolává zneklidňující myšlenky na budoucnost, kdy pan premiér zvolí nerudný a tvrdý atak“ na ty, kteří se snaží o mravní povznesení společnosti, ale nijak se nevzrušuje, když titíž občané jsou zraňováni a zesměšňováni na nejcitlivějším místě své víry, jako se to stalo na Zelený čtvrtek, kdy křesťané slaví památku ustavení eucharistie a česká televize záměrně vysílala rouhavý pořad "Velké velikonoce na Malé Straně“. MUDr Zdeněk Petrů z Veselí nad Lužnicí jej charakterizuje slovy: „Tento pořad byl ukázkou morální devastace části našich tzv. umělců! V pořadu byla zesměšňována poslední večeře Páně a Kristovo nesení kříže na Golgotu.“ Co je tu adekvátní a co neadekvátní? Řím, 20. července 1993 H POLYGON 5/93 17 [pageend19]Ve smyslu stávajících zákonů Případ Kusnierz aneb Trampoty s JUDr Klárem VÁCLAV JAKOUBEK Svazek má honosný název: DOKUMENTACE případu „Kusnierz a spol“. Obsahuje dvě strojem psané stránky plus štus legračních fotografií z tzv. rekonstrukce teroristického činu a plánek místa události. První stránka vyjmenovává členy protistátní skupiny ze Smilovic a druhá popisuje jejich zločiny, sumou necelých 35 řádek textu. I přes zjevnou snahu estébáků případ nafouknout, je to bída a utrpení: velezrádci se někdy v r. 1950 „smluvili na rozšiřování protistátních letáků, zasílání výhružných dopisů, opatření vysílací stanice (jediná to zmínka o nezbytné rekvizitě zrádců) a provádění teroristických akcí proti funkcionářům JZD, KSČ a lidové správy. Měli v držení 4 pistole, pušku a 2 samopaly“. Výčet trestné činnosti: „Domluvili se na akci proti předsedovi JZD Bobříkovi: měl být vyzván, aby odešel zpět do Polska. V případě ohrožení měli použít zbraně a předsedovi měl být ukraden seznam členů JZD, jehož mělo být použito k rozesílání výhružných dopisů.“ Tečka. Mělo se toho stát hodně, nestalo se nic. Stalo se něco jiného: Dne 16.8.1951 tři členové skupiny „přepadli ve Smilovi- cích předsedu KSČ Fr. Kalfase s manželkou, donutili je, aby zvedli ruce a Kaifášovi uloupili aktovku se stranickým materiálem“. Tuto dramatickou scénu esté- báci zrekonstruovali a policejní fotoamatér ji zvěčnil: na snímku stojí babka s rukama na zadku a terorista Kusnierz, oddělen od ní vzdáleností vztažených paží, jí zakrývá dlaní pusu: „Surové zacházení pachatelé Kusnierze s manželkou předsedy KSČ Kaifášovou“, zní text. (Foto připomíná momentku z grotesek Laurela a Hardyho.) Faktické trestné činy velezrádné skupiny se tak vyčerpaly a i estébákům bylo jasné, že toho moc není. Dodatečně si tedy vymysleli sabotáž: „Pachatelé spolu jednali o zapálení skladiště železa, případně poškození kolejnic v Třinci“, čímž se definitivně vyčerpal výčet velezrád- ných skutků této nebezpečné tlupy. Protože místní kluci (nejstaršímu bylo v té době 21 let) „uloupili aktovku se stranickým materiálem“ místnímu předsedovi KSČ, který je znal a udal, byli zatčeni a státním soudem v Brně (zn. 1 Ts II. 67-51) dne 30.10.1951 odsouzeni k vysokým trestům vězení: Zakladatel skupiny byl Edward Kusnierz ze Smilovic, nyní občan Lucemburska. V Brně dostal ze všech trest nejvyš- ší — 18 let, třebaže se „loupeže aktovky“ nezúčastnil. Prokurátor žádal trest smrti, „soud“ ale návrh odmítl s odůvodněním, že by to nebyl „positivní politický čin“. Po několika zastaveních v různých kriminálech byl Eda na podzim 1952 převeden na Mirov (velitelem tam tehdy byl Stanislav Král, dnešní bydliště: Gabriely Prei- sové 7, Brno- Žabovřesky) - na 7. oddělení, celu č. 24. Pracovně byl zařazen do kopáčské čety, která kopala kanál na dvoře věznice, který, jak zjistil, vedl do otvoru ve vězeňském opevnění. Toto zjištění dalo podnět k plánu na útěk, do něhož nutně museli být zasvěceni všichni obyvatelé cely č. 24. Spoluvězeň Ondrej Budko opatřil v zámečnické dílně plátek pily na železo a za několik dní se podařilo přeříznout mříž v okně. Co vězňové nevěděli, bylo, že konfident na cele, Chrastovský, plán útěku vyzradil a že někdy předtím pracovník StB kpt. Miroslav Pich-Tůma (několikanásobný vrah, dnešní bydliště: Železničářská 483, Trutnov) veliteli a bachařům na Mírově udělil lekci, jak zacházet s uvězněnými velezrádci: poskytnout jim možnost útěku a pak je při něm postřílet. Připravovaný útěk přišel vhod a horlivý velitel Král nechal na několik míst kolem cely č. 24 umístit bachaře s kulomety. Útěk z Mírová byl realizován 2. listopadu 1952 krátce po půlnoci. Vězňové vyjmuti mříž a spustili svázaná prostěradla. Ondra Budko šel první a Eda Kusnierz za ním. Ondra se po dosažení země rozběhl k otvoru v hradbě - za notného rámusu: bachaři položili pod okno tabuli plechu. Eda seskočil na zem a rozběhl se za Ondrou. A tu se spustila kulometná palba. Ondru srazily čtyři kule do zad a Eda padl zasažen do nohy. Přitiskl se ke zdi a doufal, že palbu v naprosté tmě přežije. Tam ho bachaři našli, vrhli se na něho a kopanci ho donutili doplazit se na nádvoří věznice, kde ztratil vědomí. Když se probral, byl den a ležel s rukama spoutanýma za zády, pod stráží, na palandě v malé cele. Krátce na to se dostavil neznámý civilista, aby ho vyslechl. Když Eda prohlásil, že byl strašně zbit, neznámý se osopil: „Nikdo tě nebil, spadl jsi z okna a víc si nepamatuješ!“ Čímž „výslech“ skončil. Vězeňský lékař dr. Vůnch sepsal zranění utrpěná při „pádu z okna“: otřes mozku, protrhlé ušní bubínky, několik vyražených zubů, zlomený palec pravé ruky, vykloubená pravá ruka,' dvě zlomená žebra, prostřelená noha, pravá noha přeražená (dr. Vúnch poznamenal, že zlomenina musela být způsobena úderem tvrdého předmětu), vykopnutý kotník, zlomený malíček pravé nohy, pro silné utažení pout umrtvení funkce prstů obou rukou, tržné rány a modřiny po celém těle. Takto skončil pokus o útěk z Mírová. Útěkáři (Ondra také zranění přežil, později byl zabit v Jáchymově) byli 21. ledna 1953 za útěk postaveni před soud (v Zábřehu, zn. T 446-52), kam Edu spoluvězňové přinesli na nosítkách. Uplynulo více než 6 měsíců, než se ze zranění po „pádu z okna“ zotavil natolik, aby mohl být propuštěn z nemocnice do gulagu komunistického Československa: krajská věznice v Ostravě, Ostrava- Heřmanice, Hradec Králové, Pankrác, Jáchymov, Vitmanov, Bratrství, Nikolaj, Mirov, Přibram-Bytíz, Hava, Leopoldov. Dne 30. června 1964 byl z těchto lágrů podmíněně propuštěn do lágru většího, stejným ostnatým drátem a kulometnými věžemi obehnaného a ve světě známého jako ČSSR. Za Pražského jara 1968 se Edward Kusnierz podílel na obnovení ČSL a v Třinci založil její odbočku. V činnosti pokračoval i po okupaci. Po zahájení Husákovy normalizace se o něj znovu začali zajímat estébáci. Koncem října 1969 ho navštívili dva agenti a vyzvali ho ke spolupráci. Pro případ odmítnutí podotkli, že byl z vězení propuštěn podmíněně a že by nebyl problém ho do Leopoldova vrátit. Dali mu ultimatum: buď a nebo! Pro Edu to byl šok. Zpátky do vězení nechtěl - a stát se estébáckým špiclem teprve ne! Z nezbytí se rozhodl pro jediné, co zbývalo: exil. 16. listopadu 1969 se mu podařilo přejít ilegálně hranice a za dramatických okolností se přes Maďarsko a Jugoslávii dostal do Rakouska. Odtamtud emigroval do Lucemburska, kde žije dodnes. Roky běžely. Den po dvacetiletém výročí jeho útěku ze země se komunistický režim v ČSSR sesypal. Ve světě uznávaný disident byl zvolen presidentem a začaly se napravovat křivdy totalitního režimu. Zákonodárný sbor vydal zákon 119/90 o soudní rehabilitaci a 12. 12. 1990 se na pořad krajského soudu v Ostravě (předseda JUDr Alois Klár) dostal případ 1 Ts 11.67/51 „Kusnierz a spol“. Koncem ledna obdržel Edward Kusnierz výsledek své rehabilitace: „ ... Váš pravomocný rozsudek je zrušen, pokud jste jím byl uznán vinným trestným činem velezrady. Současně se ruší všechna další rozhodnutí, pokud se vztahují jen k trestnému činu velezrady...“ Ohledně „sabotáže“ dr. Klár uvedl, že na tento čin ... se rehabilitace nevztahuje, a proto stanovím přiměřený trest odnětí svobody v trvání 5 let nepodmíněně. Odůvodnění: Soud vyhodnotil závažnost deliktů, tj: přípravu na zapálení či poškození určitých objektů a přesto Vám stanovil trest pod spodní hranici, neb vzal v úvahu, že k jeho (sic) dokončení nedošlo a tak trest 5 let je trestem přiměřeným“. JUDr Alois Klár v.r. Razítko a podpis. Krátce nato obdržel Edward dopis od manželky spoluobviněného, nedávno zesnulého Pavla Zientka, Heleny, která si stěžovala, že manžel byl dr. Klárem zno18 POLYGON 5/93 [pageend20]vu odsouzen na 6 let. Její protest, že soud nebere v úvahu názory obžalovaných a odvolání, byly odmítnuty s odůvodněním, že „nepodala návrh na rehabilitaci manžela a proto není oprávněnou osobou pro podání stížnosti!“. Dr. Klár jí napsal, že pokud nemá důkazy, že se manžel sabotáže nedopustil, bude muset hradit náklady soudu a naléhala na Edu, aby v této věci něco učinil. Edward dr. Klára upozornil na nesmyslnost rozhodnutí udělit dlouhodobé tresty za něco, co si vymysleli estébáci a zdůraznil, že „sabotáž“ byl jediný delikt, kterého se nikdo z nich nedopustil - jak vůbec může rozumný soudce někomu napařit 5 či 6 let jen za údajnou úvahu o podpálení hromady železa - a dr. Klárovi poradil, aby „občas při uvažování použil to kulaté, co má na krku“. Odpověď na sebe nenechala dlouho čekat: soudce Klár nejprve konstatoval, že není jeho zvykem odpovídat na sprosté dopisy, ale v tomto případě učiní výjimku. Doporučil Edwardovi, aby si prostudoval zákon 119/90 a upozornil ho, že se dopustil zločinu urážky majestátu: „Svým urážlivým přípisem jste naplnil znaky trestných činů urážky veřejného činitele a útoku na státní orgán a pro případ příjezdu do našeho státu toto vezměte na vědomí.“ Čilá korespondence mezi obětí zkrachovalé komunistické tyranie a sametovým soudcem nového, spravedlivého a demokratického režimu byla v proudu: Kusnierz dr. Klárovi: „Domníváte se, že je nějaký morální rozdíl mezi odsouzením lidí k nehorázným trestům za něco, co neudělali a požadavkem důkazu o jejich nevinnosti na vdovách po obětech?“ A podotkl, že jen hlupák se může domnívat, že paní Zientková může mít nějaký důkaz, že se její manžel před 40 léty jakési diskuse kdesi v soukromí nezúčastnil. Pak vznesl dotaz, jak je to s jeho odsouzením za útěk z Mírová a přiložil několik novinových článků o té události, kde byla vyjmenovaná zranění, která bestiálním bitím od bachařů utrpěl. Dr. Alois Klár: „Trestná činnost Pavla Zientka se Vás netýká. Přikládám opis Vaší výpovědi z trestního spisu T 446/52, z něhož je patrno, že jste při útěku z Mírová nebyl vůbec zasažen žádnou střelou, ale z výšky 5 metrů jste spadl na hlavu a zlomil si při tom nohu...“ a připojil jakousi opravu svého předchozího nálezu, kde upravil Edwardovo odsouzení za sabotáž z 5 na 7 let nepodmíněně. Kusnierz dr. Klárovi: „Sdělte mi, proč jsem byl odsouzen nejprve na 5, pak na 7 let. Co se týče útěku z Mírová, vycházíte z protokolů StB, což jste dělal vždy a děláte to dál. Pokusím se Vám vysvětlit jisté skutečnosti, pokud je Váš slepičí mozek pochopí - že jsem byl postřelen, může dokázat spousta spoluvězňů, ba- chaři a postřelená noha. O racionálnosti Vaší úvahy svědčí citát: spadl 5 m na hlavu a zlomil si přitom nohu. Dále: ... z místa činu byl odveden na nemocnici. To by znamenalo, že jsem nebyl v bezvědomí, neměl přeraženou nohu, zlomená dvě žebra a prsty na nohou a rukou, kulku v noze, vybité zuby a tržné rány po celém těle. Je tu možnost, jak Vás přesvědčit o nesmyslu Vašeho tvrzení: mohu Vás pustit z výšky 5 m na hlavu a uvidíme, jestli budete schopen být ’odveden na nemocnici’. Estébáci začali s výslechy asi hodinu po mém nabytí vědomí, kdy jsem byl bolestí bez sebe; jakou taková výpověď má cenu, musí být každému jasné, ovšem ostravský baraba jako Vy to nikdy nepochopí. Doposud každý orgán spravedlnosti, který mě písemně oslovil, vyslovil politování nad příkořím, které mně režim způsobil, mimo Vás. Myšlenkově jste zůstal bolševický lump.“ Mezitím nejmenovaný krajský prokurátor případ přezkoumal a dospěl k závěru: „... Obžalovaní, když už, tak toliko jednali o zapálení skladiště. K naplnění zákonných znaků trestného činu sabotáže se nezbytně vyžadovalo, aby došlo ke zničení či poškození majetku. A i pouhý pokus sabotáže nutně nevyžadoval, aby se pachatel jednání přímo dopustil, i když výsledek nenastal. Pokud se odsouzení o tom jen bavili, nemohlo se jednat ani o trestný čin sabotáže, ani o jeho pokus. Rozhodnutí soudu bylo poplatné politickému nazírání doby se snahou likvidovat občany, kteří s politickou linií nesouhlasili. Během celého soudního řízení nebyli údajní účastníci k tomuto závažnému bodu vůbec vyslechnuti. Rozsudek byl v rozporu se zákonem, neb vůbec nešlo o trestný čin.“ Prokurátor soudci Klárovi navrhl, aby všechna rozhodnutí, zejména to jeho, 1 Rt 220/90 ze dne 12.12.1990, v plném rozsahu zrušil. Zdali návrh prokurátora takzvaný soudce JUDr Alois Klár studoval či alespoň četl, není jisté. Návrhu však bez komentáře vyhověl a své vlastní předchozí nálezy v celém rozsahu, spis 30 Rt 34/92, zrušil. Edward Kusnierz, který byl tímto „soudcem“ za nemístných komentářů odsouzen nejprve na 5, pak na 7 let a pak plně rehabilitován, si neodpustil komentář na adresu sametového juristy dr. Aloise Klára: „Můžete mě vysvětlit, jak jste ke svým závěrům vůbec přišel? Asi ne, nejspíše jste zůstal justiční prostitutkou, neb Vám to museli takto nařídit.“ JUDr Klár se ale nedal. Přes zjevný fakt, že je zcela prodejný poskok, bez charakteru a páteře, navíc ješitný a domýšlivý, zaujal vůči Edwardovi bohorovný a přezíravý postoj a aniž by se namáhal odpovědět na danou otázku, odepsal: „Již jednou jsem Vám doporučil prostudovat zákon 119/90, kde naleznete všechna potřebná vysvětlení, zbývající jsou v obou rehabilitačních rozhodnutích. Pokud jsem citoval údaje týkající se Vašeho útěku z Mírová, bylo to proto, že se vždy snažím ve všech věcech o naprosto přesné objasnění všech skutečností. Váš poslední připiš bohatě postačí pro Vaše další trestní stíhání!“ Dr. Klár městské prokuratuře v Ostravě: „Návrh na zahájení vyšetřování ve věci podle par. 160 tr.ř. a vznesení obvinění podle par. 163 tr.ř. proti obžalovanému Eduardu Kusnierzovi, Lucembursko. V souvislosti s rehabilitačním řízením, které proti jmenovanému proběhlo, zaslal jmenovaný na mou adresu dopisy naprosto urážlivého obsahu a znění...“ Závěrem žalostné litanie vytáhl dr. Klár paragraf další: „Spatřuji v tom trestný čin útoku na státní orgán podle par. 154 odst. 1 písm. b) tr. zák. V Ostravě 15.10.1992, předseda senátu JUDr Alois Klár.“ Jak se zachoval prokurátor, nevím, a třebaže nejsem právník, mám dojem, že před soud patří spíše dr. Klár, přinejmenším za zneužívání pravomoci veřejného činitele. (Zajímavý je i výrok o rehabilitačním řízení, které se, dle Klára, vede PROTI poškozeným osobám.) Kopii obžaloby zaslal i do Lucemburska. Kusnierz dr. Klárovi: „Při zalepování obálky neslintejte, dopis byl slepený s obálkou. Pokud jsem správně rozluštil, obrátil jste se místo na psychiatra na prokurátora. Nezapomeňte mu předložit články západoevropského tisku na téma ’Klár a justice’.“ Dr. Klár Kusnierzovi: „K Vašemu prípisu nelze sdělit nic jiného, než že požádám o vydání zatykače na Vaši osobu a jakmile se objevíte na území tohoto státu, budete vzat do vazby pro soustavnou a opakovanou trestnou činnost, která nemá v současné době obdob/'“ (sic - buď dr. Klár má problém s češtinou a nebo mu to vzteky nemyslí.) Tímto dopisem končí pozoruhodná korespondence soudce Aloise Klára z Ostravy, Havlíčkovo nábřeží 34, PSČ 728 81, s vězněm komunistické tyranie, kterého on z jen jemu známých důvodů odsoudil na 5, pak na 7 let a jehož byl nucen nakonec plně rehabilitovat. A tento všeho schopný, ješitný a zlomyslný človíček nadále rozhoduje o osudech nevinných lidí v sametové republice České. Kolipak takovýchto JUDrů Klárů ještě po soudech českých posedává? Hurá do kulturní Evropy! (Nebo do Orientu?) ■ KRAJSKÝ SOUD 728 II OSTRAVA. Hovlfikovo náblali 34 V*» Dom ZNAČKY / XI ONI NAll ZNAČKA VYŘIZUJI / LINKA OSTRAVA víc IC.ll.lrSž K VaSiau připíšu ze dne 2S.1O.1S52 iwlze sdělit nic jiného ne 2 tolik, £e podlo svého obsahu jej postupuji k materiálŮa městské prokuratury v Ostravš k dalšímu tr-.stnímu řízení, rovinkou je jen tolik, že poZáúdn o vydání zatykače ne Vaší osobu, takže jakmile se objevíte na úsouí tohoto státu budete vsát do vazby pro soustavnou e opakovanou trsstnou cian-st. Škoda, že jste nepředložil Jí naňl-dnutí uvedené články sápadonv- mačkáno tisku na těma, o kterém se zmiňujete. Pokud přijedete koncem listopadu do Ostravy , os^citlíu tíu Vaše »udržení a provedení trestního řízení pro výroky a Jednání, která nemi v současné dobl období. ________ j-.dj. senátu: JUDr. Jj.iis K lír POLYGON 5/93 19 [pageend21]Slovan všude sestru má Z GLOSÁŘE JIŘÍHO LOEWYHO • BYL TO TÉŽKÝ POROD, ale konečně je na světě: Zákon o protiprávnosti komunistického režimu. Přichází příliš pozdě, je proti původním návrhům značně okleštěný a v praxi (téměř) nic neřeší. Jeho charakteristika komunistického režimu neříká nic, co bychom dávno nevěděli. Samozřejmě, že „za spáchané zločiny ... jsou plně spoluzodpovědni ti, kteří komunistický režim prosazovali jako funkcionáři, organizátoři a podněcovate- lé v politické i ideologické oblasti“. A důsledky? Žádné. Hora porodila myš. • OKURKOVÁ SEZÓNA dala v České republice vzniknout některým pseudo- senzacím z intimního prý života prominentů. Původ je zřetelně estébácký, z ještě předlistopadových diskreditač- ních a skandalizačních akcí. Současně s Wallisovou aférou se ovšem dovídáme, že ještě i v dnešní Bezpečnostní informační službě sedí u řadicích pák mnoho desítek „bývalých“. Nelitujme proto ublížené prominenty, mohli si to ušetřit. Kdo v rámci „národního porozumění“ ulehl na sametové lože se psy, nesmí se vůbec divit, že vstává poněkud zablešený. * PRECEDENČNÍ ROZSUDEK vynesl Vrchní zemský soud v Drážďanech. Odsoudil denuncianta, který v roce 1985 udal z pohnutek nízkých a nečestných svého strýce, nejen k úhradě ušlého výdělku během jeho čtyřleté vazby, ale i k náhradě všech věcných škod. Příklad zajisté hodný následování. * PUMOVÉ HROZBY, naštěstí obvykle plané, se momentálně v zemích Českých těší značné oblibě. Západní Evropa si tuto vlnu prožila už v první polovině sedmsedátých let, vzpomínám si, že jsem nejméně dvakrát nemohl nastoupit do práce, protože sídlo mého zaměstnavatele musela nejprve pročesat policie s pejsky citlivými na Semtex. Teror po drátě snad i v ČR opět pomine. V čínském Fuzhou ostatně jednoho takového pachatele chytili začátkem července. Tvrdil, že na letišti vybuchne bomba. Skutečně se mu tím podařilo zpozdit několik odletů natolik, aby jeho žena nezmeškala odlet do Hongkongu. • V POLEMICE S BAVORY, jejíž oprávněností se dnes nehodlám zabývat, ozvaly se v českém tisku pohrdavé a přehlíživé tóny vůči spolkové zemi Bavorské. Zhruba ve smyslu - co bychom se s vámi bavili, my jenom s Bonnem, potažmo s Berlínem. Nepokládám tento postoj za prozíravý. Freistaat Bayern má nejen tisíciletou historii vlastní státnosti a dodnes řadu symbolů svrchovanosti - včetně vlastní ústavy, vlajky a hymny. Navíc je to největší země Spolkové republiky Německo - i když ne nejlidnatější. A ani počet obyvatel, bezmála 11 milionů, není zrovna zanedbatelný, o průmyslových a jiných kapacitách nemluvě. Především ale je Bavorsko, v roce 1945 agrární země s městy rozbitými na padrť, dnes jednou z nejvíce prosperujících průmyslových oblastí na světě. Vypadá zhruba tak, jak by to mohlo vypadat v Čechách a na Moravě bez nedozírných následků Košického programu. Není tudíž důvodů k aroganci. * PŘEHLÍŽENÍ MALÝCH ZEMÍ je vůbec nemrav. Před časem tvrdil jeden z pražských bulvárních deníků, že luxemburská vládní delegace prý nebyla přijata na Hradčanech jen z toho důvodu, že tiskový tajemník pana prezidenta považoval tu zemi za zanedbatelně mrňavou. Nevkusné poznámky se také občas objevují na adresu Liechtensteinu, nejen pro majetkové nároky jeho vládnoucího rodu, nýbrž pro státní prťavost. Luxemburg i Liechtenstein jsou ovšem plně akceptovanými, obecně váženými údy mezinárodního společenství. A kdo si nepřeje, aby velcí a mocní nad ním ohrnovali nos, neměl by se tak chovat sám vůči zemím, které jsou (ve srovnání s ČR) poněkud pomenší. Velikost je relativní hodnota. • ZA NĚKTERÁ SLOVA by se mělo fackovat. Anebo aspoň ukládat pokuty jako za nesprávné parkování. Mám na mysli například pojen; přestárlý, který u nás přišel do módy „za bolševika“, byv utvořen zřejmě podle vzoru přežitý, pře- zrálý, přebytečný. (Zhruba ve stejné době začali v západní Evropě označovat staršího spoluobčana uctivým slovem senior...) Mám ale optimistický dojem, že z některých českých novin už začíná přestárlý mizet. Snad k tomu trochu přispěla i moje žena, která při objevení výskytu tohoto „pojmu proti lidskosti“ už nejednou nelenila upozornit dotyčného redaktora, že i on - pokud ho něco nepřejede - jednou zestárne. • PONĚKUD ALERGICKÝ jsem také na slovo utečenec. Pochází ještě z arzenálu někdejšího režimního agitpropu, který exulanty s urputností sobě vlastní tituloval zrádná emigrace. Tento termín po Vítězném listopadu vyšel z módy - není již (veřejně) užíván. Zato utečenec, někdy také (poněkud již archaický) běže- nec, přežívá v novinářské mluvě dodnes, nejčastěji v agenturních materiálech ČTK. Lze namítnout, že i korektní výraz uprchlík je utvořen podobně. A že vcelku nezáleží na tom, jestli příslušné označení vychází ze sloves prchat, běhat nebo utíkat. Myslím ale, že novináři a politici by měli mít smysl pro významové nuance a nesnižovat se k pejorativním, jsou-li k dispozici označení neutrální, navíc běžná i v oficiálních mezinárodních dokumentech. Spojené národy mají Vysokého komisaře pro otázky uprchlíků, ne tedy utečenců. • ROSTOUCÍ VDĚČNOST pociťuji vůči sdělovacím prostředkům svobodného světa, které o statisících českých (a mnoha dalších) uprchlíků, exulantů či emigrantů psávaly vždy slušně, objektivně a nevymýšlely si na nás názvosloví zlehčující, či dokonce štvavě xenofóbní. Výběr výrazivá ovšem pouze zrcadlí smýšlení, mentalitu, veřejné mínění. Myslím, že ti z novinářů, jichž se moje kritika týká, by volili jiná, neurážlivá slova, kdyby předem věděli, že u čtenářů narazí. Mám ale naopak pocit, že nejednou vědomě nahrávají předsudkům, pod- prahovým emocím a podbízejí se čtenářům s omezeným obzorem. Takovému chování se říká Populismus. • V NOVINÁCH VYHLEDÁVÁM rubriku čtenářských dopisů. Mnoho z nich lze vyčíst; nejednou jsem v nich našel názory tak moudré a hluboce fundované, že by sloužily ke cti i slovutným komentátorům. Žel existuje i druhý extrém, z něhož člověka až mrazí. Snad na důkaz své demokratičnosti otiskují některé deníky i dopisy skurilní, zlé a fanatické. Demonstrují zarytou nesnášenlivost, jednostrannou zaťatost tím horší, oč méně je podepřená poznáním, vědomostmi, zkušenostmi, rozhledem... Jak rychlé (ba stanné) tu nacházíme soudy, jak jednoduchá, černobílá řešení pro všechny problémy společnosti, státu, světa! Po třetím pivu bylo pisateli všechno nad slunce jasné, tak se spěchal podělit se stavem svého poznání. Ve slušné redakci mají pro takové dopisy koš. Méně slušné redakce je dávají sázet. * „AMBICIÓZNÍ FLOUTEK“ je urážka z rodu žalovatelných. Nicméně se objevila v titulku českého časopisu Reflex z 19. července. Cituji plné znění dvoj- nadpisu článku redaktora Dana Hrubého: Konec ambiciózního floutka - Neoblíbený muž Jiří Kovář prohrál, alespoň pro tentokrát. - Řeč je o hodonínském rodákovi, čelném funkcionáři ODS, dr. Jiřím Kovářovi, který ještě donedávna šéfoval Úřadu vlády České republiky. Pak ale devětadvacetiletého mladíka ze šedých struktur, kterého příhodná politická legitimace vykatapultovala do strmé kariéry, postihl stejně strmý pád. Nehodlám se zabývat meritem věci, ba ani komentovat 20 POLYGON 5/93 [pageend22]fakt, že premiérovi schopní mladí muži vykazují nadobyčejnou úrazovost. Zaujal mě ten titulek o ambiciózním floutkovi. Kolem pana Kováře se slétaly vrány už pěkných pár týdnů. Kdyby byl Reflex uveřejnil článek s takovým nadpisem aspoň tři dny před Kovářovým pádem, pomyslil bych si s uznáním cosi o občanské odvaze Dana Hrubého a o neotřesitelné žurnalistické etice jeho redakce. Týden po politikově pádu mi nadávání do floutků neimponuje ani trochu. Kopat do mrtvol (byť do mrtvol politických) nevyžaduje odvahu, jenom silný žaludek. • PSÁT PRO POLYGON je činnost lukrativní. Ne sice co do honorářů, ale určitě z hlediska zpětné vazby. Nejednou už jsem byl tištěn v listech s mnohem větší čtenářskou obcí, leč s pocitem, že jsem opět jednou jen hrách na zeď házel. Naproti tomu v Polygonu si mohu být jist, že se mi vždy ozvou vzácní přátelé zblízka i zdaleka a dají mi vědět, v čem a proč se mnou tentokrát souhlasili či naopak. Po minulém glosáři těch reakcí přišlo nejméně deset. Všem pisatelům velice děkuji. • PŘÍTEL JAN BENEŠ z Kalifornie mě upozornil, že nedávno četl v jistém pražském periodiku ještě podstatně horší nehoráznosti než ty, na něž jsem si postěžoval. Dozvěděl se například, že „Labe v Linci je dosud skoro čisté“. Pod kteroužto zajímavou novinkou byl podepsán nositel titulu CSc. Pak věřte intelektuálům! • OBÁVAL JSEM SE, že predikát „Czech made“, který vymyslel pan ministr Dlouhý, je nejen poněkud konfúzní, ale navíc i zneužitelný a přímo vybízející k dvojsmyslům. Už došlo na má slova: zlé jazyky si upravily ta dvě slůvka do fonetické podoby ček šmejd. - V britském týdeníku ’The European’ ostatně pravidelně inzeruje anglická sňatková kancelář, která se specializovala na „atraktivní a kultivované české ladies”, jež by se rády prodaly, pardon - provdaly za gentlemany z Albionu. Agentura se jmenuje Czechmate. • NETŘEBA ZÁVIDĚT bratrům Polákům, že paní Orlowská dokázala s nasazením vlastního těla založit a přivést k rozkvětu největší pornografické impérium západní Evropy. Talenty rostou nejen na Visle, nýbrž i na Vltavě: Dolly Buster - t.č. nejpřednější představitelka hard-core rolí evropského videoprůmys- lu, prozradila nedávno televizní stanici Vox, že se vlastně jmenuje Kateřina Bochníčková. Je útěšné vědět, že Slovan všude sestru má. Krajánci všudybylci ARNOŠT WAGNER V polovině května, přesně patnáctého, jsme seděli s Milošem šuchmou a zástupkyní českého ministerstva zahraničí v kanceláři Tomáše Bati v Torontě. Pan Baťa si mezi řečí postěžoval, že mnoho lidí po něm chce mnoho věcí a že na to už nestačí ani časově. Abych mu spravil náladu, poprosil jsem ho, aby vzal s sebou na Moravu (připravoval se na let do Evropy) zánovní pračku pro moji sestřenku, čímž bych hodně ušetřil na dopravném. Na můj žert mi pan Baťa odpověděl, jak jsem si zasloužil: že v letadle by se sice místo našlo, ale on že už nemá na tu pračku sílu v pažích. K vážnějšímu tónu jsme potom přešli tím, když se pan Baťa zeptal, zda nevíme něco o nadaci, která se jmenuje Bohemia Regia. Nevěděli jsme. Nejbohatší švec na světě si pak trošku postěžoval, že ho do té nadace a jiných organizací stále někdo verbuje, že už je v tolika - včetně Havlovy nadace pro československé univerzity - čestným prezidentem, že ztrácí přehled. V mém příručním anglickém slovníku je slovo ’’fund” (nadace) na stejné stránce jako slovo ’’fraud” (zpronevěra). V češtině je fond i nadace a znamená to: soubor prostředků, většinou finančních, věnovaných jistému účelu. V Americe jsou nadace celkem běžnou záležitostí, i když mnoho lidí jim nedůvěřuje, neboť jsou často pouze nabubřelou ’’firmou“, za kterou se skrývají různí ’’výběrčí“ s kilometr dlouhým trestním rejstříkem. Nejhorší pověst mají různé církevní nadace a fondy pro hladovějící děti v Africe, jimž se někdy z věnovaného dolaru dostane jeho desetina do plechové misky na jídlo. V bývalém Československu nadace neexistovaly. Režim v nich viděl buržoázni milodary, které socialismus nepotřeboval. Po listopadu vznik různých nadací veřejnost ani nepřekvapil, ale ani jinak nezajímal. Některé vznikaly společně se zahraniční účastí, a to nejen českých a slovenských emigrantů. Čím slavnější osobnost v čele nadace, tím větší šance, že lidé finančně přispějí, tím větší důvěra v celou organizaci. Jsou průmyslníci, šlechta, slavní herci a spisovatelé, zpěváci i vědci - na Západě málokdy aldivní politici -, sportovci, různí ’’humanisté a nobelisté“, kteří svá jména propůjčují, jiní doslova prodávají, někteří ani nevědí, kde vlastně jejich jména figurují. V čele nadace jsou čestní patroni, pak jenom čestní prezidenti, po nich prezidenti, čestní členové, pak čestní poradci. Následují členové ředitelské rady, pak ředitelé a po nich výkonní ředitelé, tajemníci, sekretáři a sekretářky, různí kontroloři a samozřejmě pokladník. V USA je často pokladníkem pan výkonný ředitel, nebo jeho švagr. Luxusně vybavené kanceláře prezidentů a viceprezidentů na prestižní adrese naznačují, že se spíše jedná o obyčejné podnikání a daňový únik, než o dobročinnost. Nadace a fondy nemají mít jiný cíl, než sesbírat peníze a cg nejdříve je dát na předem určený účel. Účel slušných nadací je vždy jenom jeden. Pokud nadace ještě podniká, staví ubytovací střediska, prodává je nebo pronajímá, vydává za předplatné tiskoviny apod., pak to není nadace, ale business. Taková ’’nadace“ nesmí mit daňové výhody, nesmí žádat o příspěvky od státu, vlastně nemá mít ani povolení k ’’vybírání peněz“ - informoval mě úředník Consumers’ Affairs kanadské vlády. Pravidlem v hospodaření různých nadací je však to, že nejdříve se z vybraných peněz zaplatí výdaje - platy případným zaměstnancům, nájemné kanceláří, propagace, inzerce, cestovné členů nadace na schůze, výdaje na výroční schůze, bankety, semináře atd. - a zbytek se odevzdá na účel, který obyčejně nadace ’’nosí ve svém názvu“. Není velikou kuriozitou obdarovat o vánocích děti vrátného v budově, kde má nadace kanceláře, než se první dolar dobrodinců dostane k sirotkům v Rumunsku. Uvnitř takové nadace nebo fondu se dobře žije všem. Dostala se mi do rukou nedávno TISKOVÁ ZPRÁVA redaktora Západu Today Stanislava Reiniše z Kanady. Pan Reiniš oznamuje, že trosky Západu, přejmenovaného na Západ Today, se staly oficiálním tiskovým orgánem české nadace BOHEMIA REGIA, „která je dnes pravděpodobně nejvýznamnější organizací zajišťující styky mezi zahraničními Čechy a domovem“. Ve stejné tiskové zprávě je také zmínka o tom, že „Karel Helmich se vzdal místa pražského šéfredaktora Západu Today z důvodu dosažených sedmdesátin, ale bude i nadále nadšeně spolupracovat a předávat své zkušenosti“. V této větě je zjevná genialita Reinišova manipulátorství hraničícího se superlží, ve kterých se pan doktor tak skvěle vyzná, že oblbnul zbytek redakční rady původního Západu v Torontě. Pan Reiniš chtěl zmínkou o sedmde- sátce pana Helmicha vzbudit mezi čtenáři dojem, že v případě Západu Today se nejedná o stejného Karla Helmicha, vedeného v registru svazků StB pod heslem ’’Hlaváč“, narozeného 21.7.1926 (psali jsme o něm v Polygonu), ale o člověka staršího, než pražský redaktor ZT ve skutečnosti je. Chudák pan redaktor Helmich, když jsem mu 29.6. telefonicky z Ottawy blahopřál k ’’sedmdesátce“, byl překvapen a bezelstně mi řekl, že „Standa mi tam přidal tři roky“. Jak má v plánu Stanislav Reiniš upravit narozeniny pražského vydavatele Západu Today Reného Muchy (nar. POLYGON 5/93 21 [pageend23]28.10.1930), který je také - pod heslem ’’Murat“ - uveden v seznamu StB? Nebo Ivan Mucha, profesor právnické fakulty v Praze, nejnovější spolupracovník Západu Today, v Reinišově ’’Tiskové zprávě“ zvýrazněn a v seznamu StB dokonce třikrát uveden pod heslem ’’Karel“ (narozen 17.7.1945)? Neníto snad již důležité, protože téměř pravidelně o dva měsíce opožděný Západ Today, převedený pod nadaci Bohemia Regia, přestal jako nezávislý exilový časopis existovat. Západ zapad. Krajané, exil i emigranti dobře vědí, jak se k nim poslední téměř 4 roky chová mateřská země - její vláda a i obyvatelé. Vědí, že nejsou oblíbeni. Vědí, že se jim často závidí i to hovno, do kterého někteří v emigraci šlápli. Je proto nadmíru podezřelá jakákoliv organizace (viz Polygon č.2, str. 18: ’’Postilion“), která vznikla v Čechách pro spolupráci s krajany nebo dokonce na pomoc krajanům (v dobré paměti Československého ústavu v zahraničí). A lupou je nutno se dívat na ty, jež kooptují, zaměstnávají, nebo jenom jako dobrovolce přiberou krajany všudy- bylce ze zahraničí, i když tito vlastenci mají v Čechách ’’trvalé bydliště“. Tyto krajany pak vede obrovská láska k vlasti, když pendlují pravidelné mezi ’’trvalým bydlištěm“ a zemí druhého občanství, které platí daně. Pomáhají, kde se dá. A pro obrovskou lásku krajanů-všudybyl- ců ke krajanům-krajanům stojí za to utratit tisíce dolarů jenom za letenky. Či se to vyúčtuje nadaci? Čtěme dále v ’’Tiskové zprávě“, pode- psané vlastnoručně S. Reinišem: „V minulých týdnech se stal časopis Západ Today oficiálním orgánem české nadace Bohemia Regia... V čele nadace stojí známá politická osobnost Viktorie Hradská a dva místopředsedové doc. dr. Šplí- chal (křestní jméno si S.R. nepamatoval? Měl bych usnadněno hledání v registraci svazků) a ing. Vladimír Novotný, pracovník zahraniční služby.“ (Doufejme, že ne tajné!) Viktorie Hradská je věru známá politická osobnost. Před tzv. revolucí působila v Ústavu filozofie a sociologie při ČSAV, jenž v té době nebyl ničím menším než pobočkou ÚV KSČ. „Její zájem o liberalismus se presentoval ve svěžím dílku, rozborem statě Zdeňka Nejedlého ’’Konec liberalismu v dějepisectví“ ... Konec liberalismu tentokrát v politice se Viktorie Hradská pokusila uplatnit na příkladu nešťastné LDS (liberální strany) a pokus jí vyšel. Hra, jejímž důsledkem byla likvidace LDS doslova bezezbytku, dokládá její nevšední dramatické schopnosti, kterých mohla nabýt od svého manžela Alexe Koenigsmarka (v seznamech spolupracovníků s StB pod hesly ’’Alex“ a ’’Sabina“) ...“, píše o prezidentce nadace Bohemia Regia autor Bedřich Karel v NN 21/92. Pan Karel končí svůj článek: „Ve volbách propadla (Hradská) a hoši z ODA budou nuceni zbystřit všechny smysly - ambice Viktorie jsou nenaplněny - a další puč může být dílem okamžiku...“ Královna Bohemie Regie tedy pasovala (kdo se vnutil komu?) rytíře Reiniše na jakéhosi tiskového mluvčího, který s celou redakční radou Západu Today přešel pod kohortu této nadace a hned ve své Tiskové zprávě odhaluje cíle tohoto fondu: „Tato nadace v Praze řídí gymnásium a nástavbovou školu, vychovávající mladé lidi pro práci v zahraničí. Připravuje i středisko a pension pro přechodné ubytování zahraničních krajanů“, píše S. Reiniš. Nadace také chce zorganizovat veliké setkání - konferenci exilu. Kdo koho proboha bude na kongresu v Praze zastupovat? Nestačí snad, že ’’naším“ (exilovým) jménem mluví Zdeněk Mlynář a Rita Klímová? A co je to ’’přechodné“ ubytování krajanů? Pravděpodobně nejlepší vysavač dolarů: hotel. Nebo budou mít krajané přechodné ubytování zdarma a stejně tak i dítka toužící po práci v zahraničí? To by bylo fajn. Neboť cílem nadace je rozdávat. Tak, jak se odnepaměti ’’rozdávají” manželé Reinišovi. Nenífunkce, o kterou by neměli zájem, aby v ní mohli prospět bližnímu svému. Oba hráli první housle v Education for Demokracy, než tato zadlužená organizace dodýchala. Oba chtěli předělat Československé sdružení v Kanadě k obrazu svému, případně přestěhovat kancelář sdružení, subvencovanou kanadskou vládou (dvě placená místa), do jejich Kitcheneru. Nezištně pronajali - jenom za 400 dolarů měsíčně - kancelář ve svém domě dvouměsíčníku Západ, a když pak redakční rada Západu odhlasovala ukončení vydávání časopisu, pokladní a administrátorku paní Rei- nišovou ani nenapadlo vrátit peníze, kompjútr a zařízení kanceláře. To si raději s manželem založili nový Západ Today, vydávaný v Praze. Jako dvě včeličky poletují Reinišovi od funkce k funkci, od nadace k nadaci. Jejich jména najdeme i v nadaci Canadian Fund For Czechoslovak Universities, kde dr. S. Reiniš figuruje jako člen “čestného sboru poradců“ a Milada Reinišová ve výkonném výboru ve skromné funkci vi- ceprezidentky. Oba se objevují také v různých komisích a redakčních radách. V těchto dnech jsou zaneprázdněni předáváním (ukradeného) Západu královně Viktorii (Hradské). Reinišovy snad trumfne jenom jejich kolegyně v Západu Today, redaktorka Nového domova v Torontě. Tato všudy- bylka mimo svou časově jistě náročnou práci je také členkou předsednictva Masarykova ústavu a funkcionárkou Československého sdružení v Kanadě, dokonce na kongresech zastupuje delegáty z Vancouveru. I když nebyla nikdy v komunistickém vězení, čile pracuje mezi mukly v K-231. V Kanadsko-českoslo- venské obchodní komoře (s čím asi obchoduje?) je uvedena jako ředitelka a v nadaci Čanadian Fund For Universities je samozřejmě také ničím menším než ředitelkou. V Reinišově Tiskové zprávě se jméno Věry Rollerové vyskytuje také. Zajisté předzvěst toho, že Bohemia Regia bude potřebovat další ředitelky. Proč se vlastně o našich krajáncích, kteří se tak rádi zviditelňují, zmiňuji: vzpomněl jsem si totiž na nedávno zemřelého Tonyho Daičara, který 40 let působil jako funkcionář jedné zapadlé odbočky Československého sdružení v Kanadě. Byl tam "děvčetem pro všechno“. Přes schůze, sbírky, zábavy, koncerty, demonstrace, bazary. Tak tak že na tu drobnou práci časově stačil. Skromně, bez titulů viceprezidentů a ředitelů udělal obrovskou, opravdovou práci. Práci, o které se podle obyčejných počtů, že den má jenom 24 hodin, může všem double-ředitelům jenom zdát. Jméno Tonyho Daičara nebylo mezi 43 funkcionáři na mnohobarevném křídovém papíru tiskopisů Canadian Fund For Czechoslovak Universities uvedeno. Na druhou funkci by již neměl čas. (Tento fond uvádí v záhlaví “hlavičkového papíru“ mimo prezidenta Havla, ministra Jelínka, Tomáše Bati, G. Grosse a dr. Koernera ještě dalších 43 jmen v jedenácti titulech nebo funkcích.) Jiří Corn, bývalý předseda této nadace, radostně oznámil v květnu na kongresu ČSK, že již bylo vybráno 150 tisíc dolarů, z nichž 50 tisíc se poslalo do bývalého Československa univerzitám. Neměl jsem již možnost se pana Corna zeptat, kde je těch zbývajících sto tisíc. Zeptal jsem se tedy - v domnění, že jsem poměru čísel špatně rozuměl - jednoho ze členů Honorary Board, Miloše Šuch- my, který přišel k té funkci coby předseda ČSK. Ani M. Šuchma neznal přesnou částku, která se na univerzity vybrala. O výdajích fondu již nevěděl vůbec nic. Nepamatuje se, že by někdy viděl finanční zprávu. Telefonoval jsem tedy panu Jiřímu Sedláčkovi, pokladníkovi nadace (viceprezident paní Reinišová ani ředitelka V. Rollerová nebyly k mání). Pan Sedláček se mě ptal, proč to chci vědět. Vysvětlil jsem mu to. Na to mi odpověděl, že přesně neví, ale že se vybralo snad sto tisíc. Řekl jsem mu částku, kterou uvedl na kongresu pan Corn. „Když víte, tak co se ptáte?“, byla reakce pokladníka. Pokračoval: „Pan Corn má pravdu, nebo já mám pravdu“ a zavěsil. Na člověka, který je zodpovědný obrovskému “výboru 43 lidi” a jenž má podávat zprávy dárcům o situaci nadace, mi pan Sedláček odpověděl jako mimořádně arogantní (hloupý?) funkcionář. “Havlova“ nadace pro univerzity alespoň zná své cíle a patrony. V jejím ”nej- vyšším vedeni” jsou lidé, které znám - a kterým důvěřuji. Časem snad i tu finanční zprávu uvidím. Co však má za lubem Bohemia Regia? Snad jí stačí dostat prostřednictvím Západu Today adresář po světě roztroušené české a slovenské emigrace, adresář potenciálních, “přechodných“ nocležníků, nebo investorů? Každopádně, jak se kolem včelínu začnou motat včeličky Reinišovy, signalizuje to pokaždé pogrom v úlu. Ottawa, červen 1993 ĽJH 22 POLYGON 5/93 [pageend24]O PRAŽSKÉM JARU, nejen hudebním PAVEL STILLER Po 40 létech šedivého temna a nudné beznaděje žije Praha znovu normálním životem. Pražská jara jsou opět bez výhrad voňavá, líbezná a okouzlující. Neodehrávají se už na politické scéně marných iluzí, ale, jak velí příroda a lidský obyčej, v sluncem zalitých zahradách, barvami hýřících parcích a na hudbou vibrujících koncertních pódiích. Obnovené fasády, rozkvetlé šeříky a libozvučné melodie podmalovávají staronový obraz zlatého města nad Vltavou, jež se skromně, neokázale a jaksi nesměle vrací ke svému tradičnímu poslání: být perlou evropské civilizace a kultury. Rozesmáté obličeje, vlahé noci a podmanivé tóny ovšem nemohou zastřít skutečnost, že stověžatá metropole se jen pozvolna probouzí ze zlého snu. Dědictví barbarské diktatury zůstává i ve čtvrtém roce svobody těžkým břemenem. Pouze málo Pražanů, převážně starších ročníků, si uvědomuje vysoký stupeň režimní- ho zpustošení, celý rozsah duchovních a materiálních škod. V mnoha hlavách ještě straší různé reálně socialistické představy, mnoho rukou ještě pracuje nepořádně a nepoctivě, podle starých stranických návyků a zlozvyků. Hledání nových hodnot je namáhavé a nejisté, přeorientace života nepohodlná a bolavá. Také rekultivace vnějšího zpustošení nemůže postupovat rychle, tj. podle zbožných přání. Protože zchátralost pražských domů, silnic a městské infrastruktury, např. telefonní a obchodní sítě, dosáhla nevídaných rozměrů. Početné rány v tváři ’matky měst’ je možno zacelovat jen pomalu a pracně: dlouhodobé nánosy prachu, padající omítky, nebezpečné díry v ulicích a chodnících, chybně zapuštěné kanály, předpotopní dlažby s drnčícími auty, vyžvýkané koleje tramvají a vlaků, jakož i všeobecný nátěr re- žimní šedivosti a nudy se nedají odstranit přes noc. Pokrok je nicméně jasně viditelný a poměrně rázný, hlavně v soukromém sektoru. Renovované obchody plné zboží, i když někdy pěkně drahého, nové pohledné telefonní budky, novostavby pensionů, čerstvě natřené fasády, veselé barvy a živé reklamy začínají poutat pozornost Pražanů a turistů. Skoro vše, co zůstalo státní, víceméně zaostává. Stav silnic a zdravotnických zařízení se po r. 1990 mírně zhoršil. Na nedostatečném označení silnic, památek a turistických atrakcí se nic nezměnilo: tento úsek se nadále nevyrovná ani evropskému průměru. Likvidace komunistických názvů ulic a náměstí není sice ještě dokončena, ale prozatímní výsledek přejmenování je uspokojivý. Jedna velmi dlouhá ulice v Hodkovičkách a Modřanech nese dokonce jméno Čs. exilu. Celkově se dá říci, že se Praha za poslední rok změnila k nepoznání. Udělalo se neobvykle mnoho práce, přemnoho však ještě čeká na pilné české ruce. Není pochyb o tom, že obnovená krása hlavního města se bude zase ’hvězd dotýkať. Jedním z kosmetických prostředků, které opět a v neztenčené míře přispívají k rekonstrukci nezapomenutelné atmosféry Prahy, je mezinárodní hudební festival, nejvýznamnější česká kulturní událost roku (vedle karlovarské filmové soutěže). Svým rozsahem, který obnáší plné tři týdny v ’měsíci rozkoše’ květnu, patří Pražské jaro k největším hudebním slavnostem na světě. Jeho pravidelnou součástí je také mezinárodní hudební soutěž pro různé nástroje, letos pro klavír a smyčcové kvarteto. Předsedou klavírní poroty 1993 byl Rudolf Fir- kušný, jediný český pianista světového formátu. Po ’sametové’ revoluci se kvalita a mezinárodní prestiž festivalu výrazně zlepšily. Novou éru Pražského jara zahájil jeho zakladatel Rafael Kubelik, dirigent světového jména, neúnavný popularisá- tor české hudby a kulturní šéf čs. exilu. V roce 1948, krátce před svým nekompromisním odchodem na Západ, řídil u pultu ’své’ České filharmonie Smetanovu Mou vlast, naposledy na svobodném, nefalšovaném festivalu. Po více než 40 letech odluky se tento ’největší žijící Čech’ svým uměním znovu zapsal do srdce vděčného národa. Je málo známo, že Pražské jaro je od svých začátků v r. 1946 tradiční branou do světa východoevropských umělců, zejména polských, ruských, ukrajinských, rumunských a chorvatských. Velká jména ruské interpretační školy, např. houslisté Oistrachovi (otec a syn), Kogan a Kremer, pianisté Gilels a Richter jakož i violoncellista a disident Rostropo- vič, zažila svou premiéru na cestě za světovou kariérou v Praze. Po listopadovém převratu se podstatně změnila nejen struktura umělců, účinkujících na festivalu (těžiště dnes tvoří hudebníci ze západní Evropy), ale také organizace koncertů a způsob jejich financování. Monopolní postavení státní agentury Pragokoncert prolomily zprostředkovatelské akce soukromých impre- sáriů. Velkou část státních dotací nahradily sponsorské smlouvy. Generálním sponsorem letošního 48. ročníku Pražského jara se staly Československé aerolinie, začleněné do mezinárodního koncernu Air France, největší evropské letecké společnosti. Hudební festival se konal pod záštitou presidenta České republiky Václava Havla. Program Pražského jara 1993 byl neobyčejně pestrý a zajímavý, jak místy provedení, typickými pro Prahu, tak soubory, sólisty a skladbami. Vedle obligátního Rudolfina a Smetanovy síně Obecního domu přišly na řadu také katedrála sv. Víta a bazilika sv. Jiří na Hradě, břev- novská bazilika sv. Markéty (kvůli miléniu benediktinů a znovudosazení žalářovaného opata Opaska), chrám Matky Boží před Týnem na Staroměstském náměstí, kostel sv. Jakuba, Rytířský sál Valdštejnského paláce, Valdštejnská zahrada, Mozartova Bertramka na Smíchově jakož i Národní a Stavovské divadlo. Symfonické, sborové a komorní koncerty doplňovala operní, baletní a džezová představení. Tradiční zahájení festivalu Mou vlastí se tentokráte ujala Královská filharmonie z Liverpoolu pod taktovkou Libora Peška. Angličtí hudebníci vystoupili v Praze ještě na dvou dalších koncertech. Na jednom z nich, v rámci cyklu evropských katedrálních koncertů, zaznělo jako čs. premiéra Liverpoolské oratorium od P. McCartneye, za účasti dvou pražských sborů - filharmonického a dětského. Monumentální provedení ve svatovítské katedrále natáčela Česká televize. Kromě liverpoolských filharmoniků a několika českých a slovenských orchestrů se z větších těles Pražského jara zúčastnily komorní orchestry z Frankfurtu nad Mohanem, Grenoblů a Londýna (ensemble Evropského společenství). V oblasti sborů přijeli Italové z proslulé římské akademie Santa Cecilia, Němci z Bambergu (ze sídla býv. Pražské německé filharmonie) a Finové (dětský sbor Tapiola). Na třech zvláštních koncertech uctila Česká filharmonie památku svých velkých dirigentů: kanadského exulanta K. Ančerla, všestranného génia L. Bernsteina a V. Talicha. Tyto koncerty řídili dnešní šéf ČF Albrecht, dirigent FOK Kout a býv. šéf ČF Neumann. Hudební pocty se dostalo také sv. Janu Ne- pomuckému u příležitosti 600. výročí jeho násilné smrti. Z mezinárodně renomovaných sólistů se na recitálech objevili např. israelský houslista Mintz, ruská klaviristka Leon- skaja, italský basista Furlanetto, česká cembalistka Růžičková, španělský kytarista Romero, český houslista Suk, francouzský saxofonista Rousseau a japonský houslista Tamai (loňský vítěz PJ). Z domácích zdrojů je doplnili pianisté Panenka a Hála, mladý nadějný houslista Ženatý a slovenský houslista Warchal. Jako vždy se konaly rovněž oblíbené varhanní, trubkové, harfové a flétnové recitály. Nakonec je nutno zaznamenat ještě dvě výra’né události. Jako leitmotiv letošního festivalu byl vybrán Franz Kafka a jeho zhudebněné dílo. Je opravdu překvapující, kolik českých skladatelů se v nedávné minulosti, za vlády bolševických nedouků, nechalo inspirovat tímto jedinečným pražským tvůrcem. Mezi komponisty, kteří tehdy skládali jen pro své potěšení do šuplíků, se najdou zvuč- POLYGON 5/93 23 [pageend25]AKUMA AS. Mladá Boleslav We are the largest Czech battery manufacturer ! In the context of our reorganization, we are looking for a small number of talented Managers in the following fields: • Sales and Marketing • Production • Computer • Finance We expect: • Key organization talent • Ability to manage a large staff • Ability to decide • Fluent in Czech and English or German • 10 years business experience. We offer a unique challenge opportunity and the possibility to assume general management responsibilities within 2 years from start. Persons interested are requested to send an application to: ROMAK S.A. 110/112, rue des Eaux-Mves 1207 GENEVA/Switzerland ATTN: Mr. A. DUTRUIT Tel: (41-22) 736 22 00 Fax: (41-22) 786 62 24 24 POLYGON 5/93 [pageend26]ná jména jako Klusák, Chaun a další. Nejintenzivnější partituru napsal Petr Eben, nestor českých skladatelů, na motivy slavných Dopisů Mileně. Expresívni klavírní cyklus v příjemném postmoder- ním, nikoli modernistickém stylu vyniká jemností a čistotou hudebních myšlenek. Ebenoví se podařilo proniknout do lávových polí Kafkovy vášnivé duše, vcítit se do jeho vnitřního světa ticha, strachu a absurdity. Místy jako by se ozývalo echo z Mileniny strany, krátký záchvěv jejího zmučeného srdce: v dopisech nepřítomná Jesenská jako kongeniální partnerka autora Proměny. Ebenová lyricky meditatívni skladba byla v Praze uvedena poprvé, tři roky poté, co měla v anglickém Brightonu světovou premiéru. Vrcholem Pražského jara byl koncert moskevského pianisty Lazara Bermana, jenž dnes žije spíše mezi Paříží a New Yorkem. 63letý Berman již dlouho patří ke světové elitě klavírních virtuosů. Jeho specialitou jsou grandiózní hudební gesta, napěťové oblouky, patetické emoce a bravurní technika, zkrátka romantický repertoár. Z něho Berman zvolil pro Prahu hned tři velikány klavírní hry: Liszta, Rachmaninova a Chopina. Bermanova obdivuhodná kondice v pojetí a provedení náročných skladeb nezklamala vysoká očekávání. Zejména u Chopinových polonéz vyvolal dojem velkého náčrtu a skvostné nálady. Srdce chopinovských fanoušků se tetelila blahem. Nádherný recitál si nenechala ujít ani Česká televize v přímém přenosu. Lehkou iritaci zahraničních pozorovatelů vyvolala pouze poněkud zdrženlivá reakce pražského obecenstva, které zřejmě ještě není zhýčkané labužnickou ’potravou1 takového stupně angažovanosti. Pro srovnání: v hudebně kulinářském Mnichově by diváci po takovém koncertu nadšeným potleskem a voláním bravo málem zbořili sál. A to ještě Bavoři nic nevědí o temperamentu italském. České publikum, bolestně vystřízlivělé z iluzí vzdušných zámků socialismu, má asi po nedobrých zkušenostech s provinčními propagandisty a prolhanými normalizátory stranického aparátu ostych před velkými city a velkými osobnostmi. Z výše uvedeného je patrné, že některé aspekty různých pražských jar vyvolávají u nestranných účastníků smíšené pocity. To není na škodu věci. Spíše je to naděje a příslib do budoucna, že dosud neuspokojivé jevy je možno do příštích jar změnit, opravit či vylepšit. Bulharské imprese WILLY J. NESSWETHA Poprvé jsem zavítal do Bulharska v září 1975, když jsem se na zpáteční cestě ze Soluně zastavil na tři dny v Sofii. Třebaže moje vzpomínky na tento krátký pobyt mezitím již značně vybledly, pamatuji se dodnes na hbité a zdvořilé odbavení na bulharské straně hranice, na srdečnost a pohostinnost mých náhodných přátel, na úhledné a čisté bulharské město a na takřka nízké ceny v sofijských restauracích. Není tedy snad divu, že jsem pod vlivem těchto sice povrchních, ale vcelku positivních dojmů z komunistického Bulharska bez váhání přijal nabídku jít pracovat jako učitel do Bulharska postkomunistického. Pochopitelně jsem neočekával, že tam budu požívat životní úroveň podobnou švýcarské, ale nicméně jsem si představoval zemi, která se pozvolna vymaňuje z deformací totalitámíminulosti, která se snaží přiblížit se Evropě a ve které vládnou schopní a bezúhonní lidé. Byl jsem si jist, že jako učitel ze Západu - a vskutku jsem vůbec první učitel ze Západu na „mé“ škole zde v Bulharsku - budu vítán a budu dokonce moci počítat s všestrannou podporou ze strany bulharských úřadů. Pln optimismu a vybaven všemi potřebnými dokumenty a vízy jsem tedy v září minulého roku vyrazil do Bulharska. Když se nyní po šesti měsících strávených v Bulharsku pokusím bilancovat moje dosavadní zážitky a dojmy, dopustím se asi urážky vlasteneckého cítění většiny Bulharů. Řečeno „na rovinu“: Moje dojmy z postkomunistického Bulharska nejsou nijak positivní. Dokonce musím s politováním konstatovat, že se moje někdejší optimistické představy ukázaly jako naivní iluze. Nemohu se zbavit pocitu, že zejména mnozí Bulhaři oblečení do různých uniforem na mně jakožto na „vetřelce“ ze Západu pohlížejí dosti nevraživě, ne-li snad dokonce jako na „amerického špiona“. Policie občas objeví moje auto v „zákazu parkování“ - který se však „jaksi“ nevztahuje na vozy s bulharskou registrací - a odstraní z něho tabulku s číslem. Následné diskuse s vypasenými milicionáři na dopravním inspektorátu nejsou nijak příjemné, i když je uvalená pokuta naštěstí zanedbatelně nízká. Jednou jsem byl striktně varován, abych neparkoval před „vojenským objektem“, jako by studená válka byla stále v plném proudu. (Zmíněný „vojenský objekt“ byl pouhým skladištěm prázdných sudů od nafty a starých pneumatik.) Je též hračkou dostat se do konfliktu s celními úřady, chcete-li například cestovat někam letadlem a zanechat auto v Bulharsku. Mně bylo dáno na vybranou: bud' necestovat nikam anebo si obstarat bulharskou poznávací značku (i když nikdo konkrétně nevěděl jak). Mám dojem, že se tyto světoborné „problémy“ řeší v každém městě jinak a že sami celnici příslušná nařízení neovládají. Chce- te-li na úřadech něčeho dosáhnout, musíte mít vlivné „styky“; v tomto ohledu je Bulharsko blíže Střednímu východu než Evropě.. Rovněž každodenní život v Bulharsku odpovídá nejspíš představám o „Třetím světě“. Panelákový blok, v němž bydlím, je hrůzně zanedbaný a lemovaný vraky aut v různých fázích rozpadu a rozkradu. Odpad z domácností se deponuje na chodnících, protože popelnice - alespoň ve Varně - ještě neexistují. Rozbité okno v domě je nahrazeno až po několika týdnech, defektní výtah vězí mezi patry stejně tak dlouho. Často se cítím úplně isolován od okolního světa, nejen protože v Bulharsku nejsou k dostání takřka žádné zahraniční tiskoviny (proč ne?), ale i protože bulharská pošta funguje katastrofálně a valná část dopisů a jiných zásilek odeslaných mně z Německa i odjinud nedochází na místo určení. Proč pan ministr spojů nevyhází zloděje v pošfáckých uniformách anebo sám nerezignuje pro neschopnost? Proč jsou bulharští učitelé a profesoři, z nichž mnozí jsou výborně kvalifikovaní, tak mizerně placeni, a proč dostávají svoje hubené platy s několikatýdenním zpožděním? Proč musí být vlaky v této zemi tak špinavé, proč neexistuje možnost zakoupit si zpáteční jízdenku, proč se neprodávají jízdenky na příští den v sofijském hlavním nádraží, proč si lze místenku koupit pouze pět dní - proč zrovna pět? - předem? Tyto a jiné otázky mně doposud nikdo nedokázal zodpovědět. Každý den jsem svědkem bezohledného chování k životnímu prostředí, k životu lidskému - bulharští řidiči jsou vůči chodcům nemilosrdní - i životu zvířecímu. Veřejná hygiena je neznámým pojmem; každý může podle libosti znalecky ohmatat bochníky chleba v pekárně rukou, kterou minutu před tím použil místo kapesníku. Soukromé i státní autobusy, které obstarávají veřejnou dopravu, jsou často v havarijním stavu a celkem dobře by se vyjímaly na Haiti či v Bangladéši. Kdy už se začnou tyto a jiné absurdity a relikty socialismu z bulharského denního života vytrácet? Příliš optimisticky naladěn nejsen, nebof kdykoliv se zmíním o různých nešvarech před bulharskými kolegy či přáteli, buď se srdečně rozesmějí anebo jen stěží zakrývají podrážděnost nad mojí kritikou jejich země. Zavírat oči před realitou a raději se odebrat do nejbližší kavárny se mi zdá tím nejrozšířenějším životním postojem. Nicméně nechci vše jen malovat v černých barvách a nepřiznat, že se mnohé od mého příjezdu do Bulharska v září loňského roku změnilo k lepšímu. Nabídka potravin v obchodech a na trzích je nyní hojnější a pestřejší než před šesti měsíci. V každé ulici je několik soukromých obchodů, které jsou otevřeny dvanáct až čtrnáct hodin denně. Regály nových exklusivních prodejen v centru města jsou přetíženy zbožím dovezeným ze Západu; není žádná nouze o módu z Itálie, kosmetiku z Francie či fotoaparáty z Japonska. Já si ovšem kladu otázku, kolik lidí si asi může tyto produkty dovolit koupit, nebof jejich ceny jsou nebetyčně vysoko nad kupní silou drtivé většiny Bulharů. Proč nikde nelze koupit také bulharské výrobky slušné kvality a za přijatelné ceny? Tím ovšem nemyslím filmové kamery či kompjútry, ale banální potřeby každodenního života, jako např. zubní pastu, čistící a prací prostředky, sýry, jogurty atd. Obávám se, že pokud se tak v dohledné době nestane, nebude mít většina oněch soukromých obchodů asi dlouhého trvání. Řečeno jednou větou: Představoval jsem si přece jen trochu jinou zemi. Neovládám bohužel bulharštinu natolik, abych mohl pravidelně sledovat zdejší média a mít tudíž přehled o tom, co se děje na politické scéně v Sofii, ale nemohu se ubránit dojmu, že i zde v Bulharsku, podobně jako v jiných postsocialistických státech, byli neschopní komunisté vystřídáni stejně neschopnými nekomunisty. Jakožto „hostující“ pedagog bych se asi neměl „vměšovat“ do vnitřních záležitostí hostitelské země tím, že bych se veřejně - např. před studenty - vyjadřoval o svých dojmech a názorech. Nicméně jsem '.ak již několikrát učinil - z přesvědčení, že jsem přece svobodný občan ve svobodné zemi - a byl ihned peskován za to, že se na vše dívám příliš jednostranně, že zdůrazňuji jen negativní aspekty a přecházím ty positivní. Ale kdykoliv se zeptám svých studentů, co oni sami považují za positivní rysy současného Bulharska - pochopitelně s výjimkou pláží, klimatu a levného alkoholu - je mi odpovědí pouze rozpačité, hrobové mlčení... POLYGON 5/93 25 [pageend27]Zákon o protiprávnosti komunistického režimu a odporu vůči němu a KSČM MILAN HULÍK Zákon o protiprávnosti komunistického režimu a odporu vůči němu označil KSČ za organizaci zločinnou a zavrženíhodnou. Toto označení vyvolává očekávané protesty včetně nejrůznější právní argumentace, vycházející především z trestního práva a poukazující na to, že trestní právo zná pouze vinu jedinou - vinu konkrétní osoby a nikoliv kolektivní trest. Zákon ale neoznačuje za zločince řadové členy, ani funkcionáře KSČ a její prominenty, zákon pouze hodnotí fakt, že příslušníky KSČ bylo z návodu strany a s jejím schválením spácháno mnoho zločinů, že strana za to nese odpovědnost a je jí proto také třeba učinit odpovědnou, aniž by z toho vyplývala konkrétní odpovědnost ve smyslu trestního práva pro fyzickou osobu. Bylo tomu tak i v Norimberském procesu. Podle čl.9 statutu Norimberského tribunálu byl tento oprávněn prohlásit za zločinnou tu organizaci, skupinu či stranu, pokud se v řízení před soudem prokázalo, že její členové se dopustili trestních činů. Našemu zákonu lze v této souvislosti vytýkat jen to, že tak činí ještě před tím, než tato konkrétní trestní odpovědnost členů KSČ za spáchané trestné činy byla soudy stanovena. Je tomu ale tak proto, že teprve tento zákon vytváří předpoklady pro onen eventuelní postih, když stanovuje nepromlčitelnost trestných činů spáchaných v období totality a z vůle komunistického totalitního režimu nepotrestaných. Komunistický režim také trval podstatně déle než nacistický, a proto bylo třeba zvolit tento postup, neboť jinak by nebylo možné ani trestnou činnost příslušníků strany a trestnou činnost spáchanou na rozkaz představitelů a reprezentantů strany postihnout. Kdo nejde s námi, jde proti nám, bylo známé komunistické heslo. Ten, kdo se nestal členem KSČ, nebyl jistě ještě třídním nepřítelem, stal se jím až tehdy, když se odmítl podrobit komunistické indoktrinaci, když nezdobil okna, nechodil jásat do průvodů a nepodepisoval rezoluce. Pochopitelně jen nejtvrdší třídní nepřátelé byli popra- vováni a zavíráni, ty ostatní stačilo jen šikanovat, znepříjemňovat jim život nebo je jen strašit. Zdeněk Mlynář ve svém článku „S klackem na dějiny“, otištěném v RP, se odvolává na postup Norimberského tribunálu, který neprohlásil NSDAP za zločinnou jako celek, ale „obžalován byl jen sbor nacistických vůdců“. Tento sbor byl však jen kompaktní celek, čítající pár osob a tito také, mimo těch, co unikli soudu sebevraždou či útěkem, byli odsouzeni. „Sbor komunistických vůdců“ byl však u nás za několik desetiletí vlády KSČ sborem čítajícím stovky lidí. Jen definice tohoto sboru a specifikace komunistických vůdců by bylo činností prakticky nerealizovatelnou. Vzpomeneme-li boje o lustrační zákon, o jeho kategorie a působnost na konkrétní osoby podle jejich zařazení v nomenklatuře, je zřejmé, že spory o zařazení do „sboru komunistických vůdců“ by byly nepoměrně větší. Patřil by tam i okresní tajemník nebo jen krajský? Vedoucí oddělení ÚV, sekretáři, náčelníci, předsedové revizních, volebních a jiných komisí, předsedové základních, závodních, podnikových, vesnických a jiných organizací KSČ - celá ta plejáda komunistické nomenklatury přelévající se z jedné hierarchické roviny do druhé. Kdo z nich by byl vůdce, podvůd- ce nebo jen svedený? (Že to všechno dělali dobrovolně, může být hledisko pomocné, nikoliv určující.) I další hledisko odporuje námitce Zd. Mlynáře; NSDAP stála na fúhrerovském principu, vedoucí roli jednoho vůdce spolu s několika podvůdci. KSČ si však nárokovala vedoucí roli pro sebe samu, t.j. pro celou stranu. I při proklamovaném demokratickém centralismu, který zužoval odpovědnost do ÚV KSČ a pak do jeho politbyra a z něj na Husáka či Bila- ka, KSČ halasně zdůrazňovala svou vedoucí roli jako celku, celé strany „opírající se o široké masy dělníků, rolníků a pracující inteligence“. Z této podpory byla tedy vyloučena pouze inteligence nepracující včetně všech důchodců a mládeže, přičemž inteligence zavřená zase ne, protože ta ve vězení musela pracovat. Tyto paradoxy a politicko-právní excesy však nesnižují fald, že KSC se hrdě hlásila ke své odpovědnosti a proto její označení celé za organizaci zločinnou a zavrženíhodnou je na místě. Právník a politolog Z. Mlynář ve svém rozsudku Norimberského soudu také uvádí, že podle výroku rozsudku „činnost směřující k upevnění postavení a kontroly nacistické strany není zločinná na území Německa, ale zločinem se stává podobná činnost v těch částech obsazeného území, které byly přičleněny k ŕíšľ. Proto také Norimberský tribunál neprohlásil za zločineckou organizaci SA (působící jen uvnitř Německa), nýbrž jen konkrétně vymezenou část organizací SS. Zde je třeba uvedenou argumentaci obrátit. Nacismus nebyl do Německa importován „velkým bratrem“, vznikl v něm a na jeho německém základě byly potom rozpoutány války, násilí a všechny hrůzy včetně genocidy, které byly pak exportovány do jiných zemí. Specifická vina KSČ byla v tom, že se dobrovolně podrobila cizí moci, což by mohla být její věc, takových stran SSSR podporoval a vydržoval více, ale KSČ po uchopení moci, této cizí moci, která vyvražďovala svůj národ, podrobila i národ, jehož byla součástí. Proto je nutno její činnost i na území vlastního státu považovat za zločinnou! Je pravda, že podle zákona o protiprávnosti komunistického režimu nemůže být nikdo souzen, stihán či trestán, pomineme-li ustanovení o nepromlčitel- nosti, které dovoluje zahájit trestní stíhání za trestné činy dosud nepotrestané. V tom je podle Z. Mlynáře zákon podlý: „Nikdo se tedy nemůže také řádně hájit a může být politicky pomluven.“ Z.Mlynář se hrozí toho, že v některé budoucí právní normě se může fakt členství v „zločinné a zavrženíhodné“ organizaci promítnout do konkrétních důsledků, aniž se cokoliv jiného než fakt členství (kdykoliv od roku 1948 do 1989) musí člověku dokazovat. Nevím, nakolik je pomluvou tvrzení, že někdo byl členem KSČ, pokud jím skutečně byl. Pomluva podle §206 tr.z. je pouze uvedení vědomě nepravdivých údajů. Tak tomu bude, když bude za člena KSČ označen ten, kdo jím nikdy nebyl. Považuje-li Z.Mlynář za pomluvu i tvrzení, že někdo byl v KSČ, kdo tam skutečně byl, je to jeho právní výklad, který však před soudem neobstojí. Zde nejde o pomluvu, ale jen o konstatování spoluodpovědnosti, a tu měl každý člen strany, i ten nejřadovější. I v tomto posledním případě šlo o odpovědnost větší, než odpovědnost za zločiny komunismu, kterou nesl řadový loyální nestraník. Odpovědnosti se zbavili jen ti, kdo se proti komunismu postavili a byli režimem postiženi a perzekvováni, a přitom se nepodíleli na skutečnostech uvedených v §1 zákona. Pokud jde o specifickou kategorii komunistů-disidentů, je nutno vzdát hold jejich statečnosti, ale míru odpovědnosti za vznik a udržování komunistického režimu je nutno posoudit jen dle míry jejich pokání. Norimberský proces učinil tečku za hrůzným nacistickým režimem, který se zhroutil následkem válečné porážky. Komunismus v ČSSR neskončil válkou, ale v důsledku zhroucení celého mocenského centra, které nepřežilo pe- restrojku. Formálně skončil svoji existenci u kulatého stolu, kde předal moc a odešel středem. Jak se později ukázalo, tak neodešel, ale jen poodešel, neskončil, ale pod egidou strany nepřejmenované - KSČM - pokračuje dál. To je také jeden z důvodů pro to, aby tečku za érou totalitního režimu panujícího v této zemi od února 1948 učinil zákon! Že zákon nemusí být jen normativní, ale i proklamativní, dosvědčuje nejen hojně citovaný zákon, že TGM se zasloužil o stát, ale i zákon č. 11/1918 Sb., v němž se již po faktickém vzniku ČSR konstatuje, že ČSR vstoupila v život. By- 26 POLYGON 5/93 [pageend28]Io to také ex post, ale nutné ex post! Zákon o protiprávnosti komunistického režimu a odporu vůči němu tak ukončil formálně-právně jednu kapitolu v dějinách Československa a ČR. Kapitolu z nejsmutnějšfch a nejhrůznějších! Sociální sen nebyl realizován, zůstaly jen oběti, zničené hospodářství, upadlá morálka a vzpomínky na utrpení bez hranic. Zůstaly i nízké důchody nejpostiženějších, majetkové křivdy a desetitisíce Čechů a Slováků v emigraci. Zůstala i KSČM. Jestliže byla KSČ prohlášena za organizaci zločinnou a zavrženíhodnou, co potom je KSČM a čím se liší od KSČ? Zůstalo její členstvo, především tzv. „železné jádro“, jak to prokázal i poslední sjezd této strany. Znovu a po kolikáté již ze strany odcházejí intelektuální snílkové, kteří se znovu a znovu musí přesvědčovat, že tato strana je ne- reformovatelná. Ti, kteří tleskali Gottwaldovi, Zápotockému, Novotnému, Svobodovi a Husákovi, budou tleskat Grebe- níčkovi a všem dalším, jakož i případně novým Stalinům či Brežněvům na východě. Zůstal i majetek, byť možná redukovaný a transformovaný. Zůstal název, byť navíc s písmenem „M“. Zůstal duch strany, změnila se jen ochranná značka. Místo srpu a kladiva - třešně. Rudá barva zůstala. Není třeba argumentovat patentovým právem, formální změna ochranné značky nezměnila výrobek a jeho kvalitu. KSČM není nic jiného než KSČ v trochu jiném balení a záleží jen na momentální politické situaci, aby se strana ke své minulosti hrdě přihlásila, a to tím spíše, když se od ní nedokázala odpoutat. To všechno jsou znaky kontinuity, a proto, má-li zákon o protiprávnosti komunistického režimu a odporu vůči němu dojít svého skutečného naplnění, musí udělat nejen tečku za minulostí, ale i minulostí poměřit budoucnost. Jestliže KSČ byla organizací zločinnou, co je KSČM? Kdo tak lpí na své kontinuitě, že všechny pokusy o změnu názvu strany skončily neúspěchem? Ne- má-li Zákon o protiprávnosti komunistického režimu a odporu vůči němu potkat osud zákona č. 480/1991 Sb. a Zákona lustračního, musí se stát iniciací zákona dalšího - Zákona o zákazu činnosti KSČM! President Havel se mýlil, když prohlásil, že KSČM není nebezpečná demokratickému vývoji v naší zemi, vývoj v této straně, její odpor k vlastnímu zde- mokratizování a její ortodoxní dogmatické členstvo, a dnes už i vedení, to dokazuje. A budoucí politický vývoj v ČR to dokáže ještě vice. Tato strana se nikdy nesmíří s demokracií, pluralitním politickým systémem a parlamentním zřízením! To vše bude ctít tak dlouho, dokud to pomůže její cestě k moci! Nemyslím, že ji může získat. Ale nemyslel jsem si také, že nás tak krátce po pádu světového i regionálního komunismu začnou obklopovat země neokomunistické. Revoluční rok 1989: nadšení a obavy viděny ze Seattlu PETR HRUBÝ Zdá se to být přírodní úkaz, že po nadšení z úspěšné revoluce se brzy dostaví vystřízlivění, zklamání a deziluze. Situace potřebuje dobré nervy a schopné i prozíravé lidi. Podobné revoluční a porevoluční nálady lze sledovat i v úvahách cizích pozorovatelů, zabývajících se politologií a předvídáním dalšího vývoje. Je to třeba zřejmé z knihy profesora washingtonské university v Seattlu, Daniela Chirota, Krize leninismu a úpadek levice: revoluce roku 1989. Chirot uspořádal výběr přednášek z konference, která se konala na jeho universitě v říjnu 1990, tedy méně než rok po sérii revolucí ve střední Evropě. Je jich celkem devět a rozdílnost názorů a perspektiv je očividná. Redaktor knihy v první kapitole podal přehled vývoje revolučního roku a svou analýzu, ve které zdůrazňuje, že šlo o revoluce nového typu. I když vyjmenoval ekonomické důvody krize komunistických zemí, vidí hlavní příčinu v politickém a morálním selhání režimů. Mravní rozhořčení inteligence, středních vrstev a hlavně mládeže po mnoha letech lhaní vládnoucích dosáhlo vrcholu, když se objevilo, že Gorbačovúv Sovětský svaz nezasáhne vojensky. Chirot se snaží vysvětlit neschopnost politických vědců správně předvídat vývoj tím, že jim chyběla metoda, jak měřit mravní rozhořčení obyvatelstva. Podle něho bylo důležitější sledovat literaturu několika málo disidentů než zabývat se tradičně pozorováním oficiálních událostí, studiem národohospodářských statistik a výzkumem veřejného mínění. Soudí, že i příští revoluce budou mít jako hlavní důvod mravní rozhořčení. Komunistické režimy byly zkorumpované a morálně naprosto shnilé. Autor zastává názor, že rok 1989 vejde do dějin jako stejně významný revoluční rok 1789. „Vzdělané střední vrstvy moderní společnosti jsou dobře informovány a mohou použít jako základu svých soudů o mravnosti širší okruh pozorování, než lidé s omezeným vzděláním.“ Umělci a literáti tak mohli sdělit své mínění o nemorálnosti systému. Intelektuálové byli schopni útočit na pokrytectví režimistů proto, že šlo o zradu na slíbených ideálech. W. W. Rostow ke svému výkladu nezvratného úpadku Sovětského svazu a přifařených satelitů použil známého modelu zaostávající technologie, který přiměl vedoucí kruhy v Moskvě k pokusu o radikální revizi systému. Zlepšení životní úrovně závisí na obyvatelstvu střední Evropy, ale je třeba pomoci demokratických zemí, aby se to povedlo. „Silná východní Evropa, začleněná do Evropského společenství, je klíčem ke stabilní evropské rovnováze moci." Známý politický teoretik Seymour Martin Lipset ve své kapitole došel k závěru, založenému na pečlivém přehledu všech komunistických a socialistických stran, že úpadek levice je nezadržitelný a že všechny levicové vlády i strany se od padesátých let postupně odkláněly nejen od marxismu, ale i od tradičních socialistických hesel o nutnosti znárodnit velké podniky, vyrovnat platové i majetkové rozdíly mezi bohatými a chudými a regulovat státní mocí celé náro- dohospodářství. To je následek neblahých zkušeností s takovými programy nejen v zemích s diktaturami, nýbrž i ve státech spravovaných sociálně demokratickými stranami. Méně nadšení a optimističtí jsou autoři knihy, kteří píší o poměrech hlavně v Číně, v Severní Koreji, ve Vietnamu i na Kubě. I když tam lze pozorovat podobnou nespokojenost inteligence a studentů, vlády dovolávající se socialismu byly schopny zlepšit životní úroveň mas natolik, že si mohou dovolit odmítnout jakékoliv politické ústupky. V knize však najdeme autory, kteří, i když vítají zánik komunistických „dinosaurů“, upozorňují na to, že není konec nebezpečí, že to není Fukuyamův „konec historie" s definitivním vítězstvím světového liberalismu, ale že dojde k dalším, částečně nepředvídatelným problémům a nebezpečím. Tak Ken Jowitt varuje: „Dějiny jsou protestantské a ne katolické. Hlavním znakem světové historie je kulturní, instituční a ideologická rozdílnost. Avšak občas 'univerzální' ideologické 'slovo' se stane institučním tělem' a autoritativně standardizovaný a centrální instituční formát ovládne značně rozdílné kultury. Křesťanství se svou standardizovanou mší, všeobecným použitím latiny, mezinárodní vrstvou biskupů, po staletí s centrem v Římě, je takový případ. Liberalismus s měnou podloženou zlatém, s parlamentní demokracií, s volným trhem, se střediskem v londýnské City, je jiný případ. Leninismus mezi lety 1947 a 1989, s avantgardou strany, správnou stranickou linkou, s kolektivizací a válečnou industrializací se střediskem v Moskvě, je třetí případ.“ Jowitt říká, že v roce 1989 svět se stal 'více protestantským'. Liberální demokracie však je jednostranná ve svém důrazu na individualismus, materialismus, úspěch a racionalismus. Obává se, že liberální kapitalistická demokracie svým odmítnutím hrdinné morálky úzkosti a tajemství dala vznik protihnutím tak různým, jako třeba stvořeným romantickými anglickými básníky a římským katolicismem, a tak zrůdným, jako třeba nacismus a stalinismus. Proto i nadále budou vznikat hnutí snažící se přetvořit liberální demokracii anebo zničit ji. Budou zdůrazňovat hodnotu přináležitosti ke skupině, nápadné chování, solidární bezpečnost a hrdinské činy. V tak zvaném Třetím světě budou populární hnutí opodstatněná nihilistickým vztekem na dědictví západního kolonialismu, ve formách podobných fašismu a nacismu. K takovým hnutím pravděpodobně dojde i v zemích východní Evropy a v zemích bývalého Sovětského svazu, ne- podaří-li se pokus vybudovat úspěšný systém liberální demokracie a tržního hospodářství. Jowitt se obává, že římsko-katolická církev se svým důrazem na korporativní, solidární a charismatický způsob života se opět stane důležitým bodem proti liberální kapitalistické demokracii. V závorce Jowitt dodává, že církev dokázala spolužít s nacisty docela dobře. Podle Jowitta by Západ a především Spojené státy měly chránit nejdůležitější dějinný zisk, totiž náboženskou a politickou toleranci. POLYGON 5 27 [pageend29]Film o atentátu na Reinharda Heydricha JIŘí KŘÍŽEK Panenské Břežany jsou vesnice, ležící nějakých deset či patnáct kilometrů severně od Prahy, v širším slova smyslu na pravém břehu Vltavy, ale od řeky několik kilometrů vzdálené. Můj praděd Jan Blažej, otec matčiny matky, byl kdysi asi po 30 let starostou této obce. Zemřel, když mi bylo devět let, takže se na něj dobře pamatuji. Bůh ho měl - a jeho manželku, moji prabábu, také - rád. Zemřeli totiž dva dny po sobě poté, co spolu žili asi 56 let. Praděd Jan Blažej, když již byl v agónii a několik hodin před smrtí, stále něco mumlal, ale nebylo mu mnoho rozumět. Moje prateta Božena proto nachýlila ucho k jeho tváři, a co uslyšela, ji v tu chvíli velmi dojalo. Uslyšela slova „... já jsem Čech, já jsem věrnej Čech...“. Pohřeb, který měli společně, byl pro mne velikou atrakcí. Prvně, a asi naposledy v životě jsem viděl tzv. „plačky", černě oděné ženy, které za peníze předstíraly smutek. Stály vedle rakví na nádvoří pradědova statku, rvaly si vlasy, různě lomily rukama, kymácely se a kvílely. Jejich smutek na mne nepůsobil přesvědčivě. Když po 15. březnu 1939, dva roky před pradědovou smrtí, si říšský protektor v Čechách a na Moravě, svobodný pán Konstantin von Neurath, zvolil za své sídlo tzv. Dolní zámek v Panenských Břežanech, dle starého obyčeje projevil přání promluvit s nejstarším občanem obce. Los tedy padl na mého praděda Jana Blažeje, někdejšího dlouholetého starostu. Ve svátečním obleku ho dovedli na zámek, kde s ním Neurath mluvil. O čem spolu hovořili, jsem se nikdy nedověděl a rodina se za to styděla. O Neurathovi tehdy koloval v Čechách vtip. Pršelo a po náměstí českého městečka vodil muž jízdní kolo, zbrusu nové. Na všechny strany řval „nojrát, nasrat!“ S hrůzou k němu přiběhl četník a řekl mu, že je všechny dostane do kriminálu či na popra- viště, jestli hned nepřestane. „A co je na tom protizákonného?", odpověděl muž. „Vidíte, že prší, takže mám ’nové kolo, mokré kolo'. A německy to je Neurad, Nassrad.“ Po dvou letech se ukázalo, že by při Neurathovi bylo raději mohlo zůstat. Byl to šlechtic a bývalý diplomat a asi se mu nechtělo zahájit masové popravy a krvavý teror toho rozsahu, jak to po něm předvedl Heydrich. Svým způsobem ignoroval naléhání K. H. Franka, aby byl tvrdší vůči českému domácímu odboji. Do jisté míry chránil generála Eliáše a presidenta Háchu a varoval je před Frankovými úmysly, který si na něho začal stěžovat v Berlíně. Jak je uvedeno v pamětech Hitlerova oblíbence a architekta Alberta Speera (Inside the Third Reich, The MacMillan Company, 1970), Neurath dokonce nejméně dvakrát - jako ministr zahraničí - Hitlera osobně ponížil a nevyhověl mu. Pro tyto nevyrovnané účty a jeho „mírnost" ho Hitler nakonec vyměnil za SS Obergruppenführern a generála policie Reinharda Heydricha, kata české inteligence. Dělníkům předstíral, že se jich váží a odměňoval je přídavky cigaret, alkoholu a jídla za přesčasové hodiny ve zbrojním průmyslu. Heydrich - jak známo - se se svou rodinou rovněž usídlil v Dolním zámku v Panenských Břežanech. Z vyprávění již zmíněné nenašel v Praze přízeň pratety Boženy - je tomu již přes půl století - si dodnes pamatuji, že Heydrichova manželka Lina, když ji Češi sloužící na zámku uctivě zdravili, odpovídala česky „nazdáre- ček“. O Heydrichovi je toho mnoho známo a na toto téma bylo napsáno hodně knih. Jednou z nejznámějších je kniha „Nejen černé uniformy" od Miroslava Ivanova z r. 1963, která je značně poplatná tehdejší době. V roce 1989 vyšlo výborné dílo od Callum McDo- nalda: The killing of SS Obergruppenführer Reinhard Heydrich (Collier Books, Macmillan Publishing Co, New York). Americký spisovatel Michael Hamilton Morgan napsal v roce 1991 román „The Twilight War" (Penguin Books, New York). Značná část děje se týká Heydricha a jeho života na zámku v Panenských Břežanech. Mr. Morgan mě požádal o recenzi knihy, kterou jsem pečlivě provedl a autor mi za to v záhlaví knihy děkuje. Mr. Morgan až do neuvěřitelných detailů prostudoval český místopis, názvy českých vesnic, pražských ulic a různých jiných názvů. Tam, kde to zkomolil, jsem vše opravil. Jedno může být zajímavé pro českého čtenáře: autor vůbec nevěděl, že v Evropě bylo za války v noci zatemnění. Líčí scénu, jak Heydrich letí v noci ve svém stíhacím letadle (až sem to souhlasí, byl to vyškolený stíhací letec, který se dobrovolně přihlásil a bojoval na východní frontě, až byl sestřelen a obtížně zachráněn) a pod ním „září' města Kralupy, Slaný, Rakovník, Kladno, později Drážďany a Lipsko. Pro komplikovanost děje tuto část již nešlo v textu při mé recenzi vypustit, takže se to zachránilo upozorněním, že pro veliké vítězství na východní frontě Hitler pro tuto noc výjimečně zrušil zatemnění. K napsání těchto dosti roztříštěných črt mě inspiroval nejnovější film o atentátu na Heydricha, který je dílem manželů Kaplanových z Londýna, a byl proveden v jejich režii. Finanční podmínky jim nedovolily sestavit či nafilmovat film delší než asi 55 minut, vyloženě ke škodě věci. Film byl promítán na tehdy ještě československém velvyslanectví ve Washingtoně D.C. 2. prosince 1992 za účasti jeho tvůrců. Nyní nastává ta nejobtížnější část mého písemného sdělení. Chtěl bych se pokusit zhodnotit, jaký dopad a vliv tento film asi může mít na cizince-Nečecha, který se narodil již po druhé světové válce a který o pojednávaných událostech prakticky nic neví. Zdůrazňuji, že pro mne, který jsem za války žil v Praze, toto posouzení je velice nesnadné, ne-li nemožné. Hekl bych, že Heydrich ve filmu vyznívá jako maximálně krutý a agresivní, bezohledný a ctižádostivý, inteligentní a ješitný, osobně statečný voják, který byl zavražděn nedostatečně vybavenými, téměř poloama- térskými teroristy (v terminologii nacistů). Uvědomme si, že atentát se téměř nezdařil, ačkoliv Heydrich jel pomalu v otevřeném autu, bez jakékoliv ochrany. Zemřel až po několika dnech hlavně proto, že tehdy nebyla antibiotika. Cizinec nemůže pochopit úžasnou statečnost každého, kdo se v té době jen v náznaku pokusil vzdorovat nacistům v malé, jimi okupované zemi, kde byl v průměru každý čtvrtý člověk Němec. A kde veškerý jen trochu více organizovaný odboj byl záhy, opětovně a vždy udušen v krvi. Dnes se již téměř neví, že odboj mohly přežít jen velice malé skupinky lidí, kteří se navzájem nesměli znát svými pravými jmény a kteří ani nesměli znát adresy a místa zaměstnání ostatních členů. Gestapo nemohlo ze zajatého člena vymlátit doslova jen to, co nevěděl. Lidický masakr je ve filmu dokumentován, ale pro celkovou časovou zhuštěnost nemá potřebný čas na to, aby to cizinec hlouběji zaregistroval. Film - jak nám bylo řečeno - byl udeven na pražské televizi, ale po prvním předvedení byla jeho další předvádění znemožněna či zakázána. Autoři prý dostávali anonymní výhrůžky, že budou zabiti. Film totiž ukazuje - a to původní německý originál - „Hold věrnosti“ českého národa „Velkoněmecké říši“ poté, co byli parašutisté-atentátníci přemoženi. Asi 200.000 Čechů stálo na Václavském náměstí se zdviženými pravicemi a ústy svých představitelů slibovalo věrnost ideálům Třetí říše. Pochopitelně, toto zrcadlo národní hanby a otrockého chování nikdo nechce ukazovat a uvádět v širší známost. Závěrem chci podotknout, že film nepomohl a ani nemohl pomoci vrhnout lepší světlo na jednu ze základních nejasností stran technických příprav a organizace atentátu. Film se zdá přiklánět k „domácí, pražské verzi“, která tvrdí, že národní mstitelé a hrdinové Josef Gabčík a Jan Kubiš byli shozeni coby parašutisté z britského bombardovacího letadla typu Halifax někdy koncem prosince 1941 nebo začátkem ledna 1942. Tedy do mrazu a sněhu za situace, v které dle stop ve sněhu mohli být za několik hodin vypátráni. Naproti tomu organizátor atentátu, generál František Moravec, píše ve svých pamětech, že parašutisté seskočili asi 4 až 5 týdnů před provedením atentátu (ten byl vykonán 27. května 1942), tedy někdy koncem dubna 1942. Je těžké generálu Moravcovi nevěřit, když „byl u toho“ a říkat o něm, že se mýlil v údajích o této snad nej- dúležitější akci, kterou sám prováděl. Generál Moravec ve svých pamětech vychází z tvrzení, že atentátníci měli zakázáno se pokusit vstoupit ve styk s domácím odbojem z toho důvodu, že v době před atentátem byla organizace domácího odboje již Němci do značné míry rozbita a infiltrována a známé adresy - coby záchyty pro parašutisty - mohly již být v rukou gestapa. Proto parašutisté se měli spoléhat pouze sami na sebe. To nešlo v mrazu a sněhu. Museli být ve stálém střehu a nepřežili by v úkrytech typu vymrzlých opuštěných stodol. Jejich falešné potravinové lístky prý byly natištěny na papíře špatné barvy. Kdo by býval chtěl v neznámém městě přespat v hotelu a nabízel mnoho peněz (parašutisté měli u sebe velké množství korun i marek), byl by brzy nápadný. Stejně se počítalo s tím, že pravděpodobně budou sestřeleni již během letu nad Protektorát a v každém případě že zahynou při provádění atentátu - ne-li dříve. Je zázrak, že pomalé a těžké, ojedinělé bombardovací letouny, shazující v noci parašutisty, nebyly setřelovány německými nočními stihači. Němci již tehdy měli na svou dobu moderní dvoumotorové stíhací stroje typu Messerschmidt 110, daleko rychlejší, než pomalé britské bombardéry. 28 POLYGON 5/93 [pageend30]VZPOMÍNKA na řeku Léthé Ta zpráva samozřejmě došla do Kalifornie příliš pozdě a dosud vlastně nemohu říci, kdy přesně se JAN LOPATKA rozhodl zemřít. Vím a pamatuji jen, že se narodil 7. února 1940, právě tak jako můj otec, jenže o půl století později. Jeho rodištěm je Zdíkov u Vimperka. Oběť revoluce, připsala do dopisu ta hodná holka, která pocítila potřebu zmínit se, protože věděla, že jsme se znali. Snad i to, že jsme byli kamarádi, tak dobří, že když jsme se po více jak jednadvaceti létech opět sešli v New Yorku, nebyl tu žádný pocit nenávratně ztraceného času. Věci byly tam, kam podle nás obou patřily a sametová revoluce nabírala, což nám oběma připadalo shodné, formu jakési špatně napsané operety. Docházelo k zázračným metamorfosám, život sliboval nejen svobodu, ale i výnosná místa, význačná a výnosná postavení. Cosi shrábnout bylo možné i na takové Konferenci o čs. literatuře, pořádané v New Yorku, kdosi například shrábl komisné za parkování československých letadel na místním letišti. Čekala tam, až umělci a jiní za ně se považující, dokonferují. I Walter Komárek pocítil tehdy, u té příležitosti, potřebu říci cosi o literatuře. V New Yorku. Jana Lopatky se to však výsostné netýkalo, jeho řemeslem bylo až do konce být především poctivý člověk. Také, na rozdíl od mnohých, měl co říci. Seznámili jsme se v době, kdy mladým spisovatelům (byl mezi nimi i právě tehdy padesátiletý Bohumil Hrabal) byla dána Tvář. Mladí spisovatelé však si daru nevážili, jedním ze symptomů byla právě Lopatková (a Doležalova) essay Dvacet let české literatury. Neshledal české písemnictví tak ke světovosti pod křídly rodné strany rozkvetlé, jak si nejen strana, ale ouha, autoři této poslušní a poplatní přáli. To byla potíž, ta hlavní, která „časopisu mladých autorů“, samozřejmě časopisu, který měl výměnou za poplatnost přivést mladé autory k poslušnosti a úctě před místními ponáty, pak stála existenci. Významný činovník tehdejšího Svazu spisovatelů tehdy otiskl v Literárkách dokonce článek, hovořící o nebezpečí křesťanské ideologie. Však činovník, potrefený zle a právem do brňavky své ješitnosti autorské, tiskl pod křídly rodné strany nadále. Lidskou tváří se o málo později stal, a jak tak čas oponou trhal, stejně pilně provedl i veřejnou sebekritiku na všech frontách, jen aby mu z vůle strany bylo dopřáno zůstat čs. státním spisovatelem. Což už se mu podařilo jen částečně, strana mezitím vládu nad písemnictvím svěřila charakterům ještě horším. Literatura má ovšem tu výhodu i nevýhodu, že z ní sice lze úředně vylučovat, ale nelze vyloučit. Kdo má potřebu psát, činí tak vždy, i bez státního souhlasu, že ano? Když pak ve jménu té jedině správné a správně pokrokové ideologie Svaz spisovatelů odděloval z vůle strany zrno od plev, nebyl Jan Lopatka mezi těmi, kteří přijali nabízené obročí. - Ani Václav Havel tehdy mezi nimi nebyl, a konečně ani nížepodepsaný ne. A zatím co dnes se leckde dočteme, že přijetí nabízeného obročí vlastně byla odvaha a ne symbol odporu a nebojácnosti, poctivost projevil Jiří Gruša, který se za to tehdejší obročí, dříve než začal velvyslancovat u Němců, ve Svobodném zítřku omluvil. Těch více jak dvě dekády okupace Jan Lopatka ovšem neprolenošil. Býval, pravda, ve vězení, býval nočním hlídačem, všelicos býval. Na operačním stole přišel o jednu ledvinu, oženil se, povil s manželkou, ze Šumavy stejně jako on, dítka. Redigoval Dopisy Olze k připravované publikaci, tak jak z basy chodily. Psal kritiky do samizdatových periodik. Chystal na lepší časy biografii Václava Havla. Ve své poctivosti šel tak daleko, že redigoval ještě prvých sto stran biografie autorky, ve které se hlavě státu spíše zalíbilo. A nebyla to uražená ješitnost, ale poctivost muže znalého řemesla, že jí po těch sto stranách hodil svěží dílko na hlavu. Neboť, konec konců, autorka už je velká holka a má vědět, chce-li být autorkou, a oslavenec také má svůj rozum a více jak veletucet poradců tam, kde si rady neví. Jan Lopatka mezi nimi pochopitelně nebyl. U hrobu v Břevnově sešel se prý výkvět naší dissidence, napsala z Prahy ta hodná holka, o které byla řeč a oznamující nedobrou zprávu. Jestlipak tam byl také onen šéfredaktor LN, rozhodně nikoli abstinent, který Jana Lopatku vyhodil z práce „za alkoholismus“? Řekl bych, že spíše za to, že z něj, na rozdíl od zbytku té redakce, nečišela vznešená a nabobtnaná nuda ničím neodůvodněné pýchy. A pohrdal touhou po věcech. Jistě nevhodné. Ať už to bylo nakonec technicky cokoli, mám za to, že Jana Lopatku zabil stress. Ten, léta nošený během okupace, a umocněný po ní, nejen metamorfosa- mi, které z význačných lidských odpadků dělají opět sloupy společnosti, ale i me- tamorfosami činícími z lidí dosud považované za slušné právě jen význačné lidské odpadky. Nemoc? I ty všechny přicházejí zásadně právě se stressem. Existují o tom velice fundované práce nevytvářené na objednávku. Janu Lopatkoví se ho dostalo bohatě. Nakonec nebyl ušetřen ničeho a hledal východisko hodné muže. Nalezl ho. Na tom, že mu však nezbylo právě jen než ho hledat, se podepsalo přemnoho těch, kteří Janu Lopatkoví byli cosi dlužni, a kteří nebyli k disposici, když je potřeboval. Tak jako byl vždy k disposici on, když někdo jeho lidskou pomoc potřeboval. Smrt není napravitelný omyl. Smrt slušného člověka, i přes slavný funus, vůbec ne. JAN BENEŠ HÁDEJTE, proč letos přijede méně cizinců? (a napřesrok ještě méně) První část titulku jsem si vypůjčila od F. R. Čecha, který se ve své knížce „Ringo v Annonci“ (vydané už v r. 1991) pozastavuje nad mnohými nešvary, bujícími v naší rodné zemi, z nichž jedním je i bezostyšné okrádání cizinců. Pro nás, kteří se cizinci necítíme, i když žijeme trvale v zahraničí, to není nic nového: v hotelích, lázních atd. už dávno platíme „cizinecké ceny“. Popsali jsme o tom už hodně papíru - a samozřejmě se nic nezměnilo, takže nám asi nezbude než se s tím smířit. Takhle re- signovaně jsem uvažovala i já, než jsem otevřela Dikobraz č. 28/1993. A zjistila jsem, že ono to bude, vlastně už je, ještě horší. Jakási zkratka -pšt- tam jásá nad následujícím úkazem: nenávidění cizáci, v tomto případě Němci, kteří jsou „bujaří, veselí a hluční, vám na každém kroku dávají najevo, že na to mají...“, pročež autora potěšilo, „... když v jedné z příjemných hospůdek, myslím, že se jmenovala U dvou Marií (přátelé, toto jméno si dobře zapamatujte a až budete v Českém Krumlově, tak se oné ’příjemné hospůdce' vyhněte obloukem, pozn. aut.), jsem našel pod výčtem jídel a nabídek na jídelním lístku větu krátkou, ale skutečně dodržovanou: Dědicům socialistické ekonomiky sleva 50 procent. A opravdu, mluvili jsme česky, tak jsme se najedli a napili za polovic. Bezva finta, co říkáte? Tak ’Auf Wiedersehen1!...“ No tak, co říkáte, zajdete někdy do tak 'prijemné' hospůdky se svými nečesky mluvícími přáteli, kterým budete chtít ukázat krásy Krumlova? Avšak, pokud jim zakážete pronést jediné slovo v jejich mateřštině a objednávat i komunikovat budete jedině česky... Anebo vám to nePOLYGON 5/93 29 [pageend31]vadí? (Že na to máte, o tom nepochybuji-) Mohli bychom si říci: výstřelek, zajisté rádobyvtipný, ale výjimka. Nikoliv. V tomtéž Dikobrazu o několik stránek dále si značka -bz- zase stěžuje na vysoké vstupné do zahraničních muzeí, kostelů apod. (přepočítává pochopitelně nikoliv normálně, ale magorsky). A to v ’tom našem Česku’ je to prý úplně jinak, „... kamkoliv vrazí devizový turista svůj zvědavý obličej, divíce (citováno s gramatickou hrubkou) se civí... hlavně nad směšným vlezným. Což takhle rozdělit zcela nedemokraticky (zdůrazněno autorkou) návštěvníky toho hezkého koukání na NAŠINCE a CIZINCE? (Viděl TOHLE -bz- snad někde v cizině? pozn. aut.) Jako to někde funguje už v restauracích (menu pro Čecháčky je levnější než totéž menu pro Inostrance...) Ted tady do mě kolegyně buší, že rozdíly ve vstupném už existují! Nevím sice kde, ale zaplaťpánbů! Konečně se naše historie dočká renesance...“ Tenhle „takynovinář“ chodil jistě pilně na ruštinu, ale dějepisná kapitola o renesanci byla nad jeho duševní schopnosti. (Bohužel jev v současné domácí žurnalistice nikoliv ojedinělý, v Mladém světě si zase hýčkají kulturního redaktora R. Lipčíka, který se domnívá, že vánoce slavíme v upomínku na ukřižování a následné vzkříšení Ježíše Krista a svádí svou kulturnízanedbanost na bolševiky.) Nuže, tyto praktiky, propagované Dikobrazem, lze považovat za trestné. Ovšem jen v právním státě, protože např. v Nizozemí jsou v rozporu hned s prvním článkem ústavy: na nizozemském území jsou si všichni lidé rovni. Tento článek se pochopitelně týká diskriminace a tou se nerozumí jen barva pleti či náboženství nebo sociální postavení, ale všechny složky lidského života. Tudíž je absolutně nepřípustné, v tomto případě tedy i trestné, aby v restauraci, hotelu, muzeu a pod. byla od cizince požadována jiná cena než od občana Nizozemí. Dikobraz by byl tedy v demokratickém státě žalovatelný podle paragrafu o ’nabádání k trestnému činu’. Nejodpornější je na tomto jevu náš známý, podle mého názoru snad nejubožejší rys české povahy: závist. (Vím, že jinde existuje také, ale obávám se, že u nás se projevuje zvláště výrazně.) Oni prostě nejen že nechtějí sami mít tu ’vysoce produktivní kozu’ ze známé anekdoty, jim už ani nestačí přání, aby sousedovi chcípla, oni ho ještě hodlají trestat za to, že ji vůbec má! Pro ilustraci: říkal mi kamarád, který pracuje pro belgickou cestovní kancelář, že zájem Belgičanů o naši zemi rapidně klesá. Má to více důvodů, ale ty výše uvedené k tomu nemálo přispívají. A tak končím, jak jsem začala, citací ne snad autority největší, ale člověka se zdravým rozumem, F. R. Čecha: „Cizinci ani Češi nejsou blbci, a tak, páni majitelé, nakonec malý kviz: Hádejte, proč už letos přijede méně cizinců?!“ ZÁŽITKY z česko-slovenské hranice Nizozemský zahraniční korespondent Stevo Akkerman v důsledku své akreditace přejíždí tuto hranici pravidelně. Podělil se s námi o své zážitky. Jednou se zase tak blížil k této mladičké hranici na své cestě do Maďarska a jaksi mu uniklo, že v Maďarsku sice berou k výměně koruny slovenské, ale nikoliv české. Nevyměnil si tedy na české straně své káčé za slovenské, neboť si logicky říkal, nejedu na Slovensko, nepotrebujú tedy slovenské koruny a tato logika mu přivodila následující komplikace na slovensko-maďarské hranici. Maďarská směnárna odmítla české koruny, protože mění jen slovenské. Pan Akkerman se tedy vrátil na Slovensko a požádal o slovenské koruny (za české). „Samozřejmě,“ pravil úředník. „No to jsem rád,“ opáčil pan Akkerman, „to víte, potřebuju forinty a na druhé straně mi nechtějí vzít české koruny.“ Úředník se poněkud nazlobil. „Tak to tedy ne, v tomto případě vám nic nevyměním. Vy si chcete vyměnit slovenské koruny za účelem vývozu za hranice a to je zakázáno.“ „Mohu si tedy u vás koupit forinty?“ „Nikoliv, ty si můžete koupit pouze u Maďarů.“ Pan Akkerman, už protřelý životem ve střední Evropě, pravil lstivě: „Víte co? Vy mi prostě vyměníte české koruny za slovenské a já vám nebudu vykládat, co s nimi hodlám dělat.“ Úředník se ostražitě rozhlédl kolem sebe, jako by se dělil o nerafinovaný heroin a statečně mu předal požadovanou částku slovenských korun. Pan Akkerman tedy opět přešel hranici do Maďarska k tamní směnárně. „Bohužel,“ pravila dáma na druhé straně, „máte tisícové bankovky a my nepřijímáme vyšší hodnoty než pětistovky.“ Celníci na hranici už po něm začali pokukovat poněkud překvapeně; jak to, že už jde zase zpátky? Ale pan Akkerman bezpečně došel do jemu už dobře známé směnárny a když mu úředník vyměnil bankovky za nižší, přešel znovu hranici a konečně dostal svoje vytoužené forinty. Ani jeho další zážitky nepatří k nejveselejším. Při jiné cestě na Slovensko chtěl opět na slovenské straně měnit, avšak nemohli mu vyměnit vyšší částku než 200 korun. Nejbližší banka je prý ve vesnici, v kulturním domě. Dům tam sice byl, ale nikoliv banka. Pan Akkerman už padal hlady a bez slovenských korun se do restaurace neodvažoval. Pokusil se tedy o směnu v nejbližším obchodě. Prodavačka mu sice peníze vyměnila, ale jedna k jedné. O tom, že slovenská koruna devalvovala o 10% prý neslyšela. Pan Akkerman se konečně dopotácel do restaurace, kde ho servírka uvítala sdělením, že mají zavřeno. M. SWINKELS-NOVÁKOVÁ Přenesení uren Petra a Pavly Zenklových 18. září t.r. budou z chicagského českého národního hřbitova pietním aktem přeneseny urny Petra a Pavly Zenklových a budou předány Klubu dr. Milady Horákové k uložení v Památníku obětem fašismu a komunismu na staroslavném vyšehradském Slavínu. Dr. Petr Zenkl, bývalý primátor hl. m. Prahy a předseda Československé strany národně socialistické, se svou chotí Pavlou usilovali o to, aby náš národ žil svobodně a v demokratickém státě, jemuž obětovali svůj život a přáli si jediné: aby byli pohřbeni v zemi svých otců. Přičiněním Klubu Milady Horákové bude nyní jejich přání splněno. Pietni akt se bude konat v 10 hodin v chrámu sv. Petra a Pavla na Vyšehradě. Zájemcům o účast na tomto aktu může zajistit ubytování v hotelu nebo v rodinách Klub Milady Horákové, nám. Republiky 7, 11149 Praha 1. (Přihlášky do 30.8.1993.) -ar. Obec HorníMěcholupy oslaví 700 let svého života a zve krajany, rodáky a vůbec všechny, kteří mají ktéto obci vztah, k účasti na oslavách na dny 1. až 3. října 1993. - Kontaktní adresa: Městský úřad Horní Měcholupy, Milánská 409, 10900 Praha 10 - Horní Měcholupy. 30 POLYGON 5/93 [pageend32]KRITICKÉ POVÍDÁNÍ O POLYGONU Odlišný názor a kritika jsou ryze demokratickými projevy - a prospěšnými projevy. Pomáhají ujasňovat, zabraňují jednostrannému pohledu, vytvářejí prostor pro hledání - třeba i formou polemiky. Pokud je polemika věcná a solidní a neuchyluje se např. k osobnímu napadání, jde vlastně o čistící proces vícestranného hledání podstaty. Solidnost polemiky - ale i kritiky - spočívá v respektování celistvosti nesporných znaků jednotlivých faktů i vazebné logiky hodnoceného jevu. Ne vždy se to podaří zcela a každému autorovi v každé úvaze, také ale ne vždy každému kritikovi obsahu POLY- GONu! Pokud opomeneme „polehčující1“ okolnost, že někteří autoři (ale i kritici) se psaním nezabývají profesionálně (a už vůbec ne výdělečně), zůstává základní hodnotou snaha vyjádřit názor. Primární otázkou je, s jakým záměrem a cílem. Jsem přesvědčen, že u autorů Polygonu je převažujícím důvodem psaní snaha vyburcovat lhostejné, poskytnout zkušenosti i jiný druh informací, snaha pomoci odstranit negativní jevy i upozorněním na ně - a to nejen ve svém osobním zájmu, ale i v zájmu spoluobčanů. Nutnost nemlčet se tak stává projevem nejen nějakého problematického vlastenectví, ale především zásadního odporu proti všemu nesprávnému a škodlivému, jak jsme je v minulosti, a v míře vrchovaté!, poznali většinou na vlastní kůži. Nebo jak je poznáváme, bohužel, na té své vlastní kůži i dnes. S plným respektováním předchozího nemohu souhlasit např. s některými formulacemi a závěry dvou zveřejněných dopisů (Polygon 3/93). „Československý exilový tisk se v minulých měsících otřásal ve svých základech. Všichni tam svorně nadávali české pravici...“„Všechny plačky mají společné to, že tam posledních 40 (případně méně) let nežili a nevědí dobře, co se tam událo za poslední tři roky.“ „Ted je jim líto (emigrantům), že vše, co si hráli, už není pravda, že je voliči doma poslali k čertu. Proto hrozí, zuří a vztekají se.“ Ani po vícenásobném a důkladném zvažování obsahu exilového tisku za poslední měsíce jsem nenalezl žádný náznak otřesu jeho základů. Nelze tam ale přehlédnout zvyšující se počet úvah nad otřesnou ignorací demokratických principů, práva a spravedlnosti jak v Čechách, tak i na Slovensku - a z toho jednoznačně vyrůstajících krajně závažných negativních jevů (kriminalita, korupce, podvody, zneužívání nedostatečných právních norem, karié- rismus atd.). Také jsem marně hledal podklad pro závěr, že kritika je zaměřena pouze na českou pravici! Neztotožňuji se ani s názorem, že podmínkou k pochopení jevu je nevyhnutelná nutnost u jevu být trvale přítomen. Příčiny i důsledky havárie letadla nemusí nejlépe (či dokonce výhradně) znát jen cestující v tomto letadle. Pro posouzení je rozhodující míra nezávislých informací a stupeň úrovně jejich vyhodnocení. Tak je tomu i u každého solidního výzkumu a rozboru. Dostupných informací k posouzení jevů i situací v dřívějším Československu - a nyní i v obou nových republikách - je více nežli dostatek i pro toho, kdo tam trvale nežije. Kromě toho významnou informační složkou mohou být i četné osobní kontakty, z nichž lze bezpečně odvodit nejen momentální nálady obyvatel, ale i celý proces rozpaků nad vývojem politické i hospodářské situace. Nejsem v emigraci 40 ani 25 roků, takže nemám dostatečný přehled o tom, na co si emigrace hrála a co měla dělat, ale vím zcela bezpečně, že už její samotná existence představovala pro občany Československa po celá desetiletí významný faktor odporu proti totalitnímu režimu. Nenacházím ani jeden podklad k výroku, že to byli voliči doma, kteří poslali emigraci k čertu! Naopak, desítky důkazů dokládají fakt, že to nebyli voliči (znatelnější množství z nich), ale zvolení (s pravomocemi a přímým vlivem na tvorbu práva!), jimž bylo a je zatěžko - převážně z důvodů osobního prospěchu a pozic - vyrovnat se s existujícím politickým, vědomostním i hospodářským potencioná- lem emigrace, stejně jako s nápravou předchozího bezpráví vůči ní. Souhlasím s tím, že rozpadu republiky nešlo v posledním roce už zabránit. Ale nepřijímám tento fakt jako osudové a nevyhnutelné působení jakýchsi nadpřirozených a neovlivnitelných sil, ani za přirozený vývojový proces. Za hlavní důvod rozpadu Československa považuji tříleté vršení desítek zásadních a demokratizaci odporujících „kompromisů“, tedy nedůslednosti v tvorbě právního základu státu, povážlivě malé předvídavosti příčin a následků - a nepochopitelnému poskytnutí prostoru zkušeným a osvědčeným podvodníkům a kariéristům. Opakuji poněkolikáté, že udělení demokratických výsad ihned a všem bez plného zajištění základní podmínky zodpovědnosti každého za všechny činy, odporuje právu i demokracii - a proto především nevyhnutelné důsledky tohoto primárního nedostatku hrály a hrají rozhodující roli. Hrály ji i při rozpadu Československa, bez „demokratické svobody“ pro politické i hospodářské dobrodruhy by se situace nikdy nemohla vyvíjet tak, jak jsme toho byli sami svědky. V dalším kritickém dopise na adresu Polygonu lze souhlasit s konstatováním, že používá zastaralého (předkomunistic- kého, pozn. redakce) pravopisu některých příspěvků. Pochybuji však o tom, že tenhle nedostatek má nějaký výrazný vliv na čtenářovo vnímání obsahu. Daleko závažnější je však téměř důvěrné svěření autora dopisu, kdy konstatuje: „Já už s těmito věcmi nechci mít nic společné» ho. Dnes mne dění v Česku znechucuje stejně, jako jsem za bolševika cítil.“ Zne- chucenost mívá za následek i nechuť k jakékoliv aktivitě po nápravě, každý boj má i své padlé a raněné. Ale ti, kteří mohou dále bojovat, třeba i „jen“ slovem, by měli o to více vytrvat. V tomto je úloha Polygonu nezastupitelná. Asi jako vysílání Svobodné Evropy, které je ale pro značnou část emigrace obtížně k zachycení. Občas se vyskytují výhrady i k tomu, že Polygon je až nepřiměřeně kritický, autoři nechtějí vidět i úspěchy a kladné jevy. Zkušenosti však varují před formou uspokojení nad dílčími úspěchy či občasnými klady, zvláště pak jejich oslavováním za účelem sebeuspokojení a uspokojení širokých mas. Lživých a nadsazených lichotek jsme přečetli a slyšeli tolik, že naše důvěra k nim je oprávněně snížena, zvláště když jejich publikování mělo (či má!?) za cíl odpoutat pozornost od setrvávajících, neřešených a prohlubujících se nedostatků. Takový přístup k informacím a úvahám lze předpokládat POLYGON 5/93 31 [pageend33]i u čtenářů Polygonu! Konstruktivní a věcně-argumentačně podložená kritika byla vždy vzácná jako šafrán - a také vždy byla trnem v očích všech podvodníků a demagogů. Každé ukázání na nesprávné jevy, jejich vazby, příčiny i důsledky se okamžitě promítají do zvýšeného zájmu čtenářů - ale i do různých forem nenávisti a zloby těch, kteří nenacházejí protiargumentační elementy dostatečné váhy a průkaznosti. Kdo mohl v podvečer 25. května 1993 vyslechnout v českém rozhlase (Radiofórum) skupinovou diskusi o mnoha konkrétních milionových podvodech „úspěšných podnikatelů“ - a nechyběla mezi nimi ani jména do listopadu 1989 působících stranických nomenklaturních kádrů a nynějších poslanců!!! - nemůže zastávat názor, že obsah Polygonu je nepřiměřeně kritický. Polygon se nikdy neuchyloval ke zveřejňování senzací a bulvárních zpráv, jeho těžiště i význam směřují k různorodým úvahám a informacím, převážně odborně fundovaným. Každá úvaha však nese znaky osobního pohledu a názoru, a proto vyvolává čtenářský souhlas či nesouhlas s obsahem nebo formulací. Nesouhlas by ale měl být vyjádřen ne pouhým odmítnutím sdělovaného, nýbrž předložením jiných seriózních argumentů v potřebné šíři. Při respektování takového solidního komunikačního základu lze potom dojít - i při původní značné názorové odlišnosti - ke společným závěrům. Je to ovšem náročný proces ujasňování, vyžaduje i značnou dávku sebeovládání, aby emoce nepřekryly samotnou podstatu procesu. Snažme se proto v rolích pisatelů, kritiků i čtenářů nacházet a projevovat co nejvíce objektivity. A nenechme se nikdy vmanipulovat ani do obrazné role namyšleného, nezdravě sebevědomého fotbalisty, ani do role nekritického fanouška, který u půllitru s pivem perfektně určí, kdo, kdy a jak měl správně hrát - ale také ne do role neomylného sudího, jehož ani videozáznam utkání nepřesvědčí o chybných rozhodnutích. Bylo by to naivní a nedůstojné. A také by to nikomu a ničemu neprospělo. - 28.5.1993. Jaroslav Ryska, Mnichov DALŠÍ KRITIKA POLYGONU Když jsem po krachu pražského „Reportéra“ hledal jiný časopis, zajímající se o dění v Česko(slovensku), poradil mi můj přítel Braun vašeho reportéra. Jaké to milé překvapení: perfektní styl, švih, rozmanitost, bezvadný (technicky) tisk... Superlativy jen tak sviští! Netrpělivě čekám na každé číslo a tu je jediná stinná stránka vašeho skvělého časopisu: nevychází častěji než 8x za rok. Nebylo by možné...? Však víte! Alexandr Polet, Meyrin CO SI POČÍT? V září roku 1992 jsem panu Reinišovi odpověděl na jeho dopis. Obsáhle a zevrubně jsem mu vysvětlil svůj názor na záležitost starého Západu a nového Západu Today. Jeho nepodřízení se názoru většiny a faktickou krádež titulu považuji za nemravnost. Dopis končil tímto odstavcem: „Proto prosím, abych byl vypuštěn ze seznamu dopisovatelů. Stejně tak není nutné mi Západ Today dále posílat. Nechci mít s těmito záležitostmi co společného.“ Jenže jsem si svým prošením nijak nepomohl, pan Reiniš je prokazatelně neúprosný. Je dosti dobře možné, že to není jediná jeho nectnost. Západ Today mi skutečně přestal docházet, ulevilo se mi. Jenže nyní jsem oklikou přes přítele náhodně zjistil, že ještě v čísle 2 z letošního dubna trčím ve výčtu dopisovatelů. Osm měsíců - tomu se dá říci už hodně dlouhé vedení... Zbývá mi se přiznat - zlobí to moc. Možná je mojí chybou, že se nemohu smířit se zřetelným kanálismem, zvláště pak u lidí svým demokratismem šermujících. Ostatně, mám vážné podezření, že můj případ nemusí být jen tak ojedinělým... Co mám dělat? Mezi slušnými lidmi se takové problémy mají řešit diplomaticky, tedy nakopáním do zadnice. Ne, že bych se na to necítil, celoživotní práce v lese mi zachovala poměrně slušnou fyzickou kondici. Ale křižování Kanadou kvůli jedné stručné insultaci mi připadá mařením času i benzinu. Možná mi poradí redakce nebo čtenáři Polygonu. Co si mám počít? Jaroslav Švestka, Alberta Dopis obráceným směrem: POLYGON SVÝM ČTENÁŘŮM - těm čtenářům, kteří ve svých dopisech nebo i telefonicky kladou otázky. V tomto případě se to týká především čtenářů v Kanadě. Ptají se, jak je možné, že Zdena a Josef Škvorečtí jsou vedeni v redakční radě Západu-today, když Polygon (č. 8/92) uveřejnil dopis Zdeny Škvorec- ké, že ona i její manžel odcházejí do ústraní, že je má Polygon vyjmout ze seznamu stálých spolupracovníků a že současně žádají i Západ-today, aby v něm nebyly uváděni v redakční radě. Polygon je zřejmě podezírán z neserios- nosti, že si tento dopis Zdeny Škvorecké vymyslel. Nevymyslel! Miloš Suchma z kanadské redakce Polygonu (Západu) požádal paní Škvo- reckou o vysvětlení náhlé změny jejího dřívějšího rozhodnutí. Vysvětlení přišlo obratem: „ ... Zůstávám členem dopisovatelů Západu, ti lidé se ke mně, když nic jiného, alespoň v nejkritičtější chvíli, kdy jsem byla před sebevraždou, zachovali jako lidé. Vy jste mě odsoudili, málem k smrti. Do ústraní se mi už nechce. Poznala jsem cenu přátelství a proč bych tedy měla rezignovat? ... “ Nezasvěceným novým čtenářům našeho časopisu, jejichž počet obzvláště v Kanadě stále roste, je nutno dodat vysvětlení: Když se Zdena Škvorecká našla ve zveřejněném seznamu svazků StB, napsala pro tisk článeček „Havel mi zachránil život“, který vyvolal ve veřejnosti protichůdné reakce. Svůj kritický úsudek na tento článek napsala pro Polygon(Zá- pad) členka jeho redakce Eliška Kotrbo- vá. S naprostou určitostí a čistým svědomím mohu potvrdit, že to mínila s paní Škvoreckou dobře a přátelsky, a tak to také pochopili čtenáři. Ne však paní Škvorecká, která si to vysvětlovala zcela obráceně. Proto její slova v dopise M. Šuchmovi: „Vy jste mě odsoudili málem k smrti.“ Jak jí máme dokazovat, že opak je pravdou? Milí zvídaví tazatelé, to je tedy ten důvod, proč paní Škvorecká a její manžel Josef budou psát pro Západ-today, ale ne pro Polygon(Západ). 0 0 0 Další zvídavé otázky, a to nejen z Kanady, docházejí na Alexeje Žáka, jak to, že jsme mohli vžit bývalého estébáka mezi své dopisovatele. Na otázku pana Hoška z Kanady odpověděl v minulém Polygonu již Miloš Šuchma, já jako vydavatel tohoto časopisu bych rád připojil několik slov. Slyšíme-li slovo >estébák<, nemáme příjemný pocit. Právě tak, když jsme slýchávali slovo >gestapák<. Poznal jsem jednoho gestapáka hned po válce v roce 1945. Vědělo se o něm, že pracoval pro gestapo, nebyl však uvězněn a ani nebyl se sudetskými Němci odsunut. Mnoho Čechů se za něho vzalo, protože jim pomáhal a upozorňoval, že jsou v nebezpečí, že je má gestapo „na mušce“. To dělal gestapák! Mohl dále žít na svobodě v Praze, rozmyslel si to však po únoru 1948 a sám dobrovolně odešel do západního Německa. Ale byl to gestapák. Alexej Žák byl estébák, ale myslím, že má s tímto gestapákem mnoho společného. Já jsem A. Žáka nenechal prověřovat, mám však doklady o tom, že se ho zastávali političtí vězňové doma i tady, vím, že politicky nikomu neuškodil. A nakonec vím, že byl prověřen, důkladně prověřen švýcarskými úřady než mu daly asyl. Na zveřejnění dokladů, které mluví v jeho prospěch, není místo. Ale kdokoli si o ně napíše, může jejich kopie dostat. Milí čtenáři, tolik na vaše otázky ohledně Škvoreckých a Žáka. Dále tyto případy už nebudeme komentovat. Ludvík Friede 32 POLYGON 5/93 [pageend34]für Versicherungs-, Finanz-, Unternehmens- und Rechtsberatung; raaaara Treuhandbüro sowie Handel mit und Vermittl • Čtyř- a víceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA českých m PŮJČOVNA ČESIÓO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1, KARS - Ottawa, Ont. KOA 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STU PECKÁ Übersetzungs- und Korrespondenzbüro D-65550 LIMBURG, Tannenstrasse 2 Tel.: 06431/42363, Fax: 06431/47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ustav lékařské kosmetiky Praha Jungmannova 31, 110 00 Praha 1 Telefon 26 00 96, 26 00 83 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 Z 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR EUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 ÚŘEDNÍ PŘEKLADY Vašich dokladů pro veškeré oficielní účely výhodně a do tří dnů provádí diplomovaný překladatel a soudní tlumočník Ing. Jirí KOMÁREK Tösstalstrasse 74 8636 WALD (ZH) Telefon (055) 95 52 73 Club HARMONY • zprostředkování partnera v mezinárodním měřítku • odborné porady právní a pojišťovací • mezinárodní manažérská činnost • ukládání kapitálu v CH a FL • zprostředkování investic • realisace prodeje i koupě nemovitostí a pozemků Generalagentur CH, Dörflistr. 10, 8057 Zürich Tel. 0041-1-312 1819-23, Fax 0041-1-312 1833 HOTEL GARNI [pageend36]