HLASY ČECHŮ A SLOVÁKŮ V AUSTRÁLII Fortnightly for Czechs and Slovaks in Australia ROČNÍK 4 Registred by Australia Post Publication No VBP 3729 PRICE 90 c —Category B ČÍSLO 15 2.8.1983 VILÉM HEJL » Co bolo, bolo, terazky som majorom« Námět, v Československu po desetiletí zakázaný: vojenská základní služba a její délka. Není dovoleno připomínat, že řada států na Západě zavedla dobrovolnou službu a že povinná vojenská služba je i v jiných zemích podstatně kratší než u nás, a nemluví se o možnosti od- sloužit stejný čas v civilní službě místo v armádě, tedy třeba jako ošetřovatel v nemocnici, pečovatel v domově pro přestárlé anebo na jiném podobném společensky významném pracovišti. Stejně nežádoucí je srovnání se sousední Endéer, státem, dávaným jinak za příklad: tam je totiž vojenská služba o půl roku kratší než v Československu. Proč si Československo vlastně vydržuje armádu o čtrnácti divizích? Proti Rakousku, kde už po léta odkládají nákup čtyřiadvaceti moderních stíhaček? Anebo proti západnímu Německu, jež má čtyřikrát více obyvatel než Československo, ale ozbrojené síly jen o málo než dvakrát početnější? Navíc asi ani na ústředním výboru strany nebo v Rudém právu nikdo vážně nemyslí, že by některý z těchto sousedů chtěl Československo napadnout. Kde tedy hledat vysvětlení nepotřebně dlouhé vojenské služby, což je záležitost značně nákladná? Možná je to prostě směrnice Kremlu, které se stranické a státní vedení s obvyklou poslušností podvolilo: pak je - kupodivu - i ta jindy tak loajální Endéer přece jen samostatnější. Další vysvětlení možno najít v ekonomických důvodech. Nikdo v Československu - s výjimkou vězňů - není hůř placen než vojáci základní služby. Neberou plat, spíš jen mizerné kapesné. A zároveň každý bývalý voják vyjmenuje, co všechno stavěl a sklízel. Používat armádu jako rezervu laciných pracovních sil jev demokratickém státě nepřípustné a nemyslitelné, u nás se z toho už dávno stala naprostá samozřejmost . Potom se délkou vojenské služby zřejmě vyrovnává nevalná odborná úroveň velitelského sboru. Armádní metody výcviku a školení jsou pragmatické a vskutku v praxi úspěšné. Za šest až deset měsíců se podaří z naprostého začátečníka vyškolit operátora radiolokátoru, velitele tanku, dělovoda, prostě odborně připraveného vojáka. Jenomže situace velitelského sboru je odlišná. Dlouho po únoru se to v armádě hemžilo jen figurami typu známé postavy z Černých baronů, tedy čo bolo, bolo, terazky som majorom", a kdekdo si vzpomene na důstojníky, připomínající nadporučíka Zaorálka z Ružomberka - který dovedl najít v mapě kopky hnoje na poli a zorientovat podle nich mapu. Ry- chlokvašené stranické kádry nepřicházely jen do politiky, justice a státní správy, v armádě jich bylo také plno. A protože normalizační čistka po osmašedesátém roce postihla i armádu, musel režim narychlo vybudovat jednoroční důstojnické školy a pověřit velitelskými funkcemi pokračovatele tradic generála Čepičky, majora Terazkyho a nadporučíka Zaorálka - nebo kadeta Bieglera, chcete-li. Západní analytici jako např. John Gabriel, upozorňují na jinou významnou slabost Sovětské armády a ozbrojených sil Varšavského paktu smlouvy vůbec: na nízkou odbornou úroveň poddůstojníků a rotmistrů. Americký seržant nebo západoněmecký feldvébl je kvalifikovaný odborník, srovnatelný s úrovní dílenského mistra v civilním životě, o poddůstojnících a rotmistrech se mluví jako o páteři armády. Tuhle páteř má československá armáda značně rachitickou, ne náhodou se o tzv. dýzlácích /pro vysvětlení - o délesloužících/ běžně mluví jako o "poddůstojnících z povalování". A pak se znovu nízká kvalita vyvažuje kvantitou: vojenská služba trvá déle než na Západě. A tak se tedy v Československu mluví o všem možném, jenom ne o zkrácení povinné základní vojenské služby - spíše naopak. Co tedy lze čekat v budoucnosti? Čs.tenis- ostuda nebo ZBRAŇ PROTI REŽIMU? 'Vladimír Škutina Co se odehrávalo na curyšských dvorcích na úpatí hory Uetliber- gu během Federation Cupu, mistrov ství ženských reprezentačních družstev, není podstatné. Vpravdě senzací bylo, co se v té době dělo na čs. oficiálních místech v souvislosti s vrcholným tenisem. Ve chvíli, když čs. hráčky přistávaly na curyšském letišti, přinesly tiskové agentury úřední zprávu z Prahy, že Ivan Lendl byl vyřazen z čs. reprezentace a nesmí hrát za ČSSR daviscupové utkání proti SSSR! Samozřejmě, že se novináři okamžitě vrhli na nebohé čs. tenistky, které o zákulisí komunistického režimu v souvislosti s tenisovým děním neměly ani potuchy. Totiž částečně tuchy měly. Věděly, že přilétají do jámy lvové, kde právě před třemi lety se čs. tenisoví funkcionáři a je doprovázející pracovníci ministerstva vnitra zapsali do dějin jako jedna z největších ostud sportovních styků. Co se tehdy v únoru 1980 v Curychu st ilo? Československo hrálo proti Švýcarsku Davisův pohár. Po čtyřhře byl stav 2:1 pro Československo. Tomáš Šmíd získal hned v prvém zápase závěrečného dne potřebný třetí bod k postupu a utkání bylo rozhodnuto. Jenže s Lendlem a Šmídem přijelo do Curychu tehdy celkem 28 činovníků a ti všichni potřebovali peníze. Proto nařídili Ivanu Lendlovi, že přes zranění ramene musí nastoupit proti Stadlerovi. Za stavu 6 :6 v prve sadě Ivan pro bolest vzdal. Podle mezinárodních pravidel odmítli Švýcaři vyplatit čs. výpravě startovně. A tehdy se v Curychu odehrála ostuda, o níž se dodnes veřejně vypráví. Všech 28 doprovázejících činovníků a fízlů žilo pochopitelně na útraty tenistů. A nyní zůstali bez peněz - s dluhem několika tisíc Švýcar, franků v hotelu a s nezaplacenými nákupy pro další soudruhy, příbuzné a úplatky. Nastala sháň- ka peněz, při níž se švýcarští novináři a pracovníci švýcarského tenisového svazu náramně bavili . Švýcaři se vždycky náramně baví, když běží o peníze, které se tomu druhému nedostávají. Do ostudy se muselo narychlo zapojit čs. velvyslanectví v Bernu a sekyru zamáznout. Tato trapná a všeobecně s komickým důrazem vyprávěná příhoda zůstala v živé paměti Curyšanů. Proto také ten mimořádně zvýšený zájem novinářů o československé tenistky, násobený čerstvou zprávou, že se režim rozhodl k dvojsečné ráně proti Ivanu Lendlovi. Záminkou byla sice Lendlo- va účast na zvacím turnaji v Jižní Africe, ale základ je obecná nenávist komunistů k tenisu, [pageend1]ČECHŮ A SLOVÁKŮ AUSTRÁLII VYDÁVÁ P & P SI'JDIO 14 ARCADIA ST., «BOX HILL 3128 TELEFON 88 72 83 REDAKTOR PETR RADA Vychází čtrnáctidenně. Cena jednoho výtisku 90 centů. Předplatné v Austrálii $ 22. Do zámoří lodní poštou $ 24,10. Letecký příplatek sdělíme. Redakce si vyhrazuje právo na zkrácení a úpravu příspěvků. Články nemusí vyjadřovat názory redakce. ______ První otázka zní: lze předpokládat, že režim začne více brát na vědomí světovou situaci, realističtěji posuzovat možnost tzv. ohrožení Československa rakouskými, západoněmeckými, portugalskými, americkými nebo norskými imperialisty? Odpověú lze najít v projevech soudruhů Husáka, Jakeše, Bilaka a jiných Vonderků. Otázka druhá: směřuje Československo k rozumnějšímu řízení národního hospodářství, které by konečně po osmatřiceti letech od války přestalo potřebovat nárazové výpomoci, jež ze slova "Brigáda" učinily termín zcela civilní, běžný.,, každodenně užívaný? Odpověči si najde každý sám i bez čtení stranického tisku a sám si také zodpoví otázku třetí - zda se v Československu, at v armádě nebo v civilu, projevuje tendence nahradit primitivní kádrová hlediska odpovědným výběrem podle skutečné kvalifikace pro vedoucí nebo velitelské funkce? Otázka délky vojenské služby je pouze součástí rozsáhlé a komplexní československé problematiky. tomuto čistě západnímu a buržoaz- nímu sportu, jak stále prohlašuje ideolog Rodné Strany Doktor Vasil Bilak. Co znamená vyřazení Ivana Lend- la z čs. reprezentace? Znamená to již dlouho šuškané potvrzení, že se Ivan Lendl rozešel s komunistickými mocipány a následuje tak Martinu Navrátilovou,. Hanu Strachonovou a svého davis- cupového druha ing. Jiřího Gra- náta, který právě před měsícem požádal o politický azyl ve Švýcarsku? Vedoucí čs. výpravy na Federation Cupu odpovídaj í sice zdvořile a nechávají si otevřená zadní vrátka k ústupu - vymlouvají se, že nejsou dostatečně informováni. Ale korunu všemu nasadila Hana Mandlíková, která doslova prohlásila: "Přijíždím do Curychu a do Švýcarska také proto tak ráda, že nejen že tu mám mnoho přátel, ale že bych se tu v budoucnu chtěla nastálo usadit a postavit si tu někde dům!" Tečka. Konec přímé řeči. A zatím 39 družstev z celého světa zápolilo na dvorcích na úpatí hory Uetliberg v Curychu o titul mistryň světa ... Jindřich Nermut Dva dopisy rámujte své obftafíy. výšivky. U PRVNÍ POZLACOVAČSKĚ FIRMY V AUSTRÁLII J.KOŠŇAR PTY.LTD. 548 MT.ALEXANDER ROAD. ASCOT VALE. TELEFON 370 504* Umělecké reprodukce, barvy, štětce a veškeré potřebv pro umělce na skladě ve velkém výběru. Pro čtenáře Hlasů 10 % slevy ! Ve svém článku "Úvaha velikonoční" /Hlasy 12. 4./ jsem citoval z dopisu přítele z Čech o tom, jak tam u nás dnes lidé lépe žijí, mnohem prý lépe než za Masarykovy republiky. Tento týden jsem obdržel dopis d.alší,od jeho syna, dopis, který mne zarmoutil i potěšil. Jsem smutný, protože můj přítel zemřel, ale potěšilo mne, že mladí lidé v Čechách nejsou ještě plně zmaterializovaní - že ještě myslí, věří a doufají. Uveřejňuji zde část dopisu doslova: Dobrý den pane Nermut, s menším opožděním Vám sděluji, že zemřel můj otec a, i přes určité rozdílné názory Váš přítel Vojtěch, se kterým jste byl jistou dobu v písemném styku. Celý život pracoval v kamenolomech, kde získal nemoc, která se jemnuje silikosa plic /je to v podstatě zaprášení plic - nemoc většiny kameníků/. Na tuto nemoc z povolání a její komplikace nakonec také zenřel. Váš poslední dopis a část Vašeho článku z Hlasů si však ještě se zájmem přečetl a byl rád, že jste na jeho předcházející dopis reagoval velmi korektně a nepohoršil jste se. Před svou smrtí mě požádal, abych Vám sdělil až zemře,a abych Vám jeho jménem poděkoval. Můj otec byl člověk svérázných názorů i na naše poměry. Měl však dobré srdce, byl velmi pracovitý, obětavý, skromný a věřící. I já mám víru, ale názory na život a dnešní svět mám v mnohých směrech odlišné. Narodil jsem se až v roce 1949, neznám bídu první republiky, na kterou otec jen nerad vzpomínal. Nikdy jsem neviděl žebráka /mimo cikánských dětí, které loudily peníze/. Nikdy jsem ale také svým dětem nemohl koupit knížku s náboženskými obrázky, nebo s náboženskou tematikou. Své ženě jsem marně sháněl v klenotnictvích přívěsek na krk ve tvaru křížku, to jsou věci, které u nás k sehnání nejsou a asi ani nesmějí být. Také si neumím představit volby, kde se rozhoduje mezi jedněmi a druhými, volby, jejichž výsledek je předem nejasný, jak Vy píšete o federálních volbách v Austrálii. Je pravda, všechno má svůj rub a líc a všude je chleba o dvou kůrkách. Je těžko porovnávat dva odlišné světy, zvláště když informovanost není zdaleka úplná. Proto velice vítám, když se mi dostanou do ruky nějaké kopie Vašich článků z krajanských novin., které si vždy se zájmem několikrát přečtu. Mně všechno zajímá, Vždyt každého dne se něco končí a každého dne se něco krásného začíná. A Vy, jak vidím, nechcete příslovečnou křivku času promarnit, i já bych rád s křivkou času hospodařil co nejlépe a nechtěl promarnit čas ani informace. Vždyt v dnešní době j e zvláště třeba lidí informovaných, věřících a taktních. Přeji Vám mnoho sil pro práci mezi krajany v zahraničí. Vždyt česky národ už dávno nejsou jenom ti, kteří žijí a pracují v Čechách. Nevím zdali mne přes rozdíl věku, rozdíly společenské, zeměpisné a mnohé jiné dost dobře pochopíte. Ale ti, kteří milují Krista i přes různost názorů zůstávají bratry a v tom smyslu bych se chtěl s Vámi rozloučit se srdečným pozdravem. K • N • Moje odpovea: Milý příteli, Váš smutný, ale výstižný dopis jsem obdržel až v tomto týdnu. Je to sem přece jen daleko a také je zde rozdílný svět. Na Vašeho zesnulého otce vzpomínám s úctou a v tiché modlitbě. Byl to dobrý a poctivý člověk a souhlasil jsem s ním, že se hospodářské poměry v Čechách, jako ostatně v celém světě velmi změnily. Zda k lepšímu, o tom bychom mohli diskutovat do nekonečna. Jisté však je, že duchovně celá lidská společnost upadá - a to je velmi smutné, proto-’ že ne samým chlebem živ je člověk". Pro důstojný život člověka je třeba obojího - chleba i svobodného přístupu ke kultuře a možnosti duchovního a náboženského vývoje. Ve Vašem dopise jsem vyčetl, že Vy jste se při svém hodnocení života propracoval a promyslel k prav- [pageend2]SIANB SĽ&STAL0 SE v Adelaide PŘIPOMÍNÁME, ŽE VYSTOUPENÍ KARLA KRYLA V NÁRODNÍM DOMĚ ČS.KLUBU JE 13.SRPNA,A 14.SRPNA V DOMU POLSKÉM. Valná hromada Čs.klubu se bude konat v neděli 21.srpna v 7 hod. večer v Nár.domě, 51 Coglin St., Brompton .Nesejde-li se dostatečný počet členů ve stanovenou hodinu, začne valná hromada o hodinu později za každého počtu členstva. Předseda Čs.klubu Zdeněk Schulz se podrobil v minulých dnech těžké operaci, nyní už je v dojnácím ošetření. My všichni, kteří známe obětavost našeho předsedy,mu přejeme brzské uzdravení. Rozhlasové vysílání Klubu každou neděli ráno 10,30-11,30 na stanici 5PBA-FM 89.7MHz, odpoledne 5-6 na stanici 5UV stř.vlny. STANE SE&st a l o se v Melbourne České ochotnické divadlo s T.J. Sokol Melbourne oznamuje, že Karel Kryl, který navštíví Melbourne začátkem srpna, bude hostem na sokolské Taneční zábavě dne 6. srpna v Národním domě, 497 Queensberry St., North Melbourne, kde budete mít možnost se s ním blíže seznámit. V neděli 7.srpna v 8 hodin večer tento básník, autor písní, zpěvák a kytarista předvede své umění v divadle PHOENIX, 101 Glenhuntly Rd., Elwood,t.j. Elwood High School. Pro velký zájem obecenstva si zajistěte včas vstupenky na tel.číslech 555-6048 nebo 598- 7750. Vstupné $ 6 zahrnuje pikantní zákusek s vínem po představení . NEDĚLE 7. 8. - 8 hod. Divadlo Phoenix, Elwood Vic. "Hraje a zpívá pro vás Karel Kry l" REDAKCE ZVE ČESKOU A SLOVENSKOU VEŘEJNOST NA 2. Ples HLASŮ který se bude konat v sobotu 20.srpna 1983 v Box Hill Town Hall, 1022 Whitehorse Rd., Box Hill. K TANCI HRAJÍ DVĚ KAPELY - DOWNBEAT a STUDIO 4 MENU S PROFESIONÁLNÍ OBSLUHOU DODÁ BOB KUNA. • LICENCE B.Y.O. Zahájení plesu v 7 hodin, zakončení před druhou hodinou ranní. Vstupné $ 22, studující $ 16. Objednávky v redakci /898-7283/. Těšíme se na Vaši návštěvu, kterou - kromě vlastního pobavení - podpoříte také existenci Hlasů. ,Na přání návštěvníků loňského plesu NEBUDE letos floor-show ■>----------------------------------------------------ef SVU Melbourne zve na besedu s KARLEM KRYLEM, která se bude pořádat v úterý 9. srpna 1983 v Národním domě, 59-7-499 Queensberry Rd., Nth. Melbourne v 8 h. večer. Vstupné dobrovolné. Členská schůze T.J. Sokol v Melbourne Schůze se svolává na 7.30 večer, 11. srpna 1983, za účelem prodiskutování neutěšené situace pracovního a zábavního výboru Sokola Melbourne. Účast všech členů velmi nutná. J. H. Bratr starosta Josef Schoen- flug se přestěhoval a má nové telefonní číslo: 544-3008 Čtvrteční odpoledne penzistů se konají od 1.30 do 6 hodin v Národním domě. Jsou navštěvována 25 až 35 krajany. Přijďte i Vy se pobavit v rodné řeči. Hrají se společenské hry jako ca~ nasta, žolíky, šachy, dáma, kulečník, a také stolní tenis na dvou stolech. K občerstvení jsou podávány domácí zákusky, párky, káva a čaj . Pravidelná pondělní cvičení, skládající se z rozcvičky, cvičení na kruzích, žíněnkách, bradlech, posilovačích cvičení a nohejbalu byla v poslední době rozšířena o hraní stolního tenisu a biliardu. Hraje se na dvou stolech v horním sále a začíná se velmi nadějný soutěžní žebříček. Konzumuje se káva, čaj, zákusky a přinesené nápoje. Toto dlouho očekávané zpestření naší činnosti již přilákalo mnoho nových tváří. Začíná se v 7.30 každé pondělí večer a končí kolem 11 hodiny. Noví zájemci o cvičení od 5 do 70 let srdečně vítáni. Cvičení začíná v 8 a končí v 9 hodin večer. Čs. Sokolský Národní dům 497-499 Queensberry Street North Melbourne Přicházejí i nečleni Sokola, hlavně mladí lidé. Všichni jsou vítáni, přijďte i Vy. OZNAMOVATEL Ť V hlubokém žalu sdělujeme všen přátelům a známým, že nás dne 19.července 1983 ve věku 70 let náhle opustil náš drahý manžel, tatínek a dědeček pan Bohumil Culka Děkujeme za četné projevy soustrasti a květinové dary. Nikdy nezapomeneme. Marie Culková, manželka, Lída a Miluška, dcery, Gary a Petr, zetové, Julie Ann, Pavel, Lisa a Lukáš, vnoučata. MARIANNA RAJCOVÁ, která měla odletět dne 15.6.83 ze Záp.Německa do Adelaidy, má v redakci dopis. Kdo o M.Rajcové ví, at ji laskavě uvědomí. 651etá česká maminka hledá upřímného přítele /Čechoslováka/ v Sydney a okolí. Zájemci at píší do redakce. Zn.: L.D. STANE SEjPr ÆSTALO SE v Sydney NEDĚLE 21. 8. - 3 hod. Sokolský Národní dům 16 Grattan Crescent, Frenchs Forjst NSW "21. srpen 1968 - Nezapomínáme" STŘEDA 24. 8. - 7 hol. Sokolský Národní dům 16 Grattan Crescent, Frenchs Forest NSW "rozloučení s Karlem Krylem". VŸZVA 21. srpna budeme vzpomínat již patnácté výročí brutálního přepadu naší vlasti, proto vyzýváme všechny poctivé krajany, žijící v Sydney, aby se zúčastnili demonstrace před Sovětskou ambasádou dne 19. srpna v pátek od dvanácti do šesti hodin večer. Věříme, že až na upravence, kteří by vlastně ale přijít měli, protože mají zase důvod se radovat, vždyt invaze jim umožnila krásně žít, přijdou všichni. Kontaktovat se můžete na^adresu: Jiří Vaněk, 149 Denison street Bondi Junction. Adresa demonstrace: 7 Fullerton Wollahra HLASY 15 2.8.1983 [pageend3]TOVÁRNÍ VÝPRODEJ KAŽDOU STŘEDU A ČTVRTEK OD 9 DO 21 HODIN. NEJVĚTŠÍ VÝBĚR NA SVĚTĚ !!!!! NEJLEVNĚJŠÍ CENY V AUSTRÁLII! POSLEDNÍCH SEDM ROKU JSME MĚLI PRVNÍ NA SVĚTĚ "NO-DEPOSIT- LAY-BY" A NIKDO NA SVĚTĚ NÁS NECHCE NAPODOBOVAT ..................... 35-39 BURWOOD RD.HAWTHORN,VIC. TELEFON 819-1358 vás zve do své restaurace (gipáp 3Baron CIKÁNSKÝ BARON 433-435 Church Street Richmond, Melbourne Telefon 429-5266 Jscu pro vás připravena česká jídla Obědy od úterý do patku Večeře od úterý do soboty Nase 'kapela se teči, že vám -ahraje k tanci i poslechu j Likérová licence X - | |— _ < EĎobé h in Inj Paměti Lídy Baarové vyšly pod názvem "Útěky" v nakladatelství 68 Publishers /112, Avenue Rd., Toronto, Ontario, M5R 2H1, Ca- nada/. Bylo bezpochyby zapotřebí odvahy k tomu vydat memoáry Goebbelsovy milenky, Torontští ji osvědčili již publikací vzpo* mínek Adiny Mandlové. Nutno říci, že se "Útěky" proti "Dneska už se tomu směju" čtou jako dívčí románek mladého děvčete, které se několikrát zamiluje, pokaždé dost neštastně, za což pyká krůtě - a podle vlastního soudu nespravedlivě, protože za své srdce nikdo nemůže, to má své zákony a prosadí svou, i když rozum velí jinak. Lída Baa- rová, v předválečných i válečných letech filmová hvězda první velikosti a daleko zářivější než Mandlová, unikla jen víceméně náhodou osudu Hitlerovy milé, Evy Braunové, a měla prý nepřímou zásluhu na tom, že němečtí nacisté neobsadili Švýcarsko /zato by jí vlastně měli Eidge- nossové dát medaili/. Představovala neodmyslitelný kus západoevropského filmu a tak by se měly její memoáry číst. Mandlová okořenila své vzpomínky několika peprnými výrazy, kterých se dobře vychovaná dívka Lída v podání Josefa Škvoreckého naštěstí vystříhává. Poválečné pronásledování se podobně jako věznění Mandlové dá vysvětlit šílenstvím, kterému český národ po druhé světové válce propadl. Žádná z těchto hereček se necítí vlastně vinna, nedělaly nic, čím by poškodily národní zájmy. A přijme-li čtenář tuto jejich premisu a ne- ní-li zatížen poválečnou bláznivou šovinistickou mstou, bude se bavit a knížka se bude prodávat, jako se prodávala zpověH Mandlové V redakci za 2 11,75 J. Novák: STRIPTEASE CHICAGO Talentované povídky, jejichž leitmotivem je touha mladých Čechoameričanů po české ženě. Cena $9,25. Knihkupectví DIALOG /Gutleut- str. 15, D-6000 Frankfurt/M.1 , tel. 235280/ zahájilo vydávání malých kapesních seznamů zajímavých knih v němčině a částečně v angličtině doplněných i českými tituly. Jako prvý vyšel na 16 stránkách seznam nej novějších knih /prvé pololetí roku 1983/ k psychologii, psychoanalýze, parapsychologii a příbuzným vědám. Zájemci si mohou o něj napsat přímo do Frankfurtu, pro drahé poštovné nelze jej rozesílat na všechny dostupné adresy. Připravuje se seznam knih o turistice a cestování, dále zajímavých románů v němčině včetně dalších k volnému času/sport, kuchařky apod./. PRODEJ-A-OPRAVY lednic • klimatizačních zařízení pro domácnosti TELEFON Ve dne: Večer: a podniky. 58 71488 58 01753 Coolzone Refrigeration PTY,LTD. 34 Macbeth St.Breaside Vic.3195 1981 CENSUS Department of Immigration and Ethnic Affairs zveřejnil výsledky sčítání lidu /1981 Census/. Upozorňuji, že zpráva nás nedělí na Čechy a Slováky, ale mluví o nás jako o Čechoslovácích, a z tohoto důvodu se označení přidržím i já. Tedy v první řadě je nás méně, než jsme si mysleli. K 30. červnu 1981 žilo v Austrálii celkem 16.152 osob narozených v Československu, poměr mužů k ženám je 59:41, Nejpočetnější seskupení Čechoslováků jev Sydney, /36 proč/, přesně řečéno 5.745, na druhém místě je Melbourne /26 proč./ s 4.210 osobami, na třetím místě s 1.142 osobami je Adelaide. Čtyři procenta Čechoslováků byla mladší než 15 let, 36 procent přes 55 let. Déle než 29 let nás bylo v Austrálii v tom roce 46 procent, 9 procent tři roky nebo méně. Ve věkové skupině 5-14 let mluví 84 procent našich dětí doma jinak, než anglicky, ve věkové skupině přes 15 let je to však už jen 66 procent. 8 procent Čechoslováků přiznalo, že mluví anglicky špatně, či vůbec ne. Ke křes- tanským náboženstvím se hlásí 63 procent, k židovskému § procent, máme mezi sebou 9 muslimu a 5 budhistů. Skoro 29 procent je bez vyznání. V době sčítání pracovalo 67 procent Čechoslováků. Vysoká byla zaměstnanost žen - 54 procent proti 43 procentům ostatních žen v Austrálii. Nezaměstnaných Čechoslováků bylo 7 procent. 34 procent zaměstnaných osob jsou řemeslníci a dělníci, skoro 19 procent "profesionálové", technici a podobně, skoro 12 procent úředníci. Dvacetdva osob slouží u ozbrojených složek. Farmářů, rybářů, lovců a dřevorubců je celkem 193, horníků a hutníků dokonce jen 79. Nejvyšší kvalifikaci má 328 osob /Higher Degree/, Graduate Diploma 195, Bachelor Degree 765, Diploma 708, výuční list 2591, jinou kvalifikaci 1551. Ostatní jsou nekvalifikovaní, nebo dosud ve škole. A příjmy? Přiznané jsou takto: přes 26 tisíc ročně 579 osob, 18-26 tisíc 1356, 12-18 tisíc 3250, 8-12 tisíc 3083, 4-8 tisíc 2062 a do 4 tisíc 3168. Zbytek nemá či nepřiznal příjem. 0 statistice se říká, že velice přesně počítá s nepřesnými čísly. Jistě je to tak, ale i tento nepřesný výsledek je pro nás zajímavý. S největší pravděpodobností je i sociální skladba čtenářů obdobná. p p [pageend4]dě. Abych Vám dokázal, že názory mnohých z nás, kteří žijeme mimo vlast se shodují s Vašimi myšlenkami doma dovolte, abych Vám citoval část svého článku, který byl před několika lety uveřeiněn v tisku. ... Všichni my, at již žijeme v Čechách, na Moravě, na Slovensku, v Americe nebo v Austrálii, my všichni bychom měli najít odvahu a čas ke zpytování svědomí. Hledat odpovědi nejen na otázky odkud přišel a kam spěje národ doma, ale jak my - jeho příslušnici - národ reprezentujeme v soukromém i veřejném životě za hranicemi rodné vlasti. To proto, že národ nemůže být horší ani lepší než jsou lidé, kteří jej tvoří. Dopis z Litomyšlska, který jsem v těchto dnech obdržel, obsahuje větu, kterou jsem několikráte četl, znovu se k ní vracel a uvažoval o jejím hlubokém smyslu. "Komu Pdn Bůh hodně dal, bude od něho také hodně zadat". Tak je napsáno v dopise. Slova, nad kterými bychom mohli přemýšlet do nekonečna. Význam a smysl těchto slov by měl však každému z nás položit ihned i otázku: Nepřijímáme více než jsme ochotni dávat? Přijímat hmotné výhody a duchovní hodnoty je pro nás jaksi přirozenou - /a přiznejme si/ - i příjemnou samozřejmostí. Něco vracet, něco dávat jako protihodnotu, to již často pokládáme za pošetilé, opovážlivé a nemoderní. A přece my všichni, kterým bylo požehnáno na pozemských statcích, máme pomáhat nejen potřebným a strádajícím, ale musíme se naučit sáhnout hlouběji do kapsy a přispívat na kulturní, náboženské a národní potřeby. A všichni ti, kterým bylo shůry dáno trochu rozumu a duševních schopností, nemají právo tuto propůjčenou hřivnu zanedbávat a zakopávat . Vždyt je již svrchovaný čas přestat počítat co komu z nás národ dluží a jaká práva máme ve světě, ale naopak přiznat si, že v životě jsou také nějaké povinnosti k národu doma.“ New Everyday Savings Account, high interest easy access. VYŽÁDEJTE SI V KTERÉKOLI POBOČCE NATIONAL AUSTRALIA BANK INFORMACE 0 NOVÉM TYPU BĚŽNÉHO ÚČTU. PŘESVĚDČÍTE SE NEJEN 0 JEHO VÝHODNÉM VYSOKÉM ZÚROČENÍ, ALE I 0 JEHO KAŽDODENNÍM VYUŽITÍ KDEKOLI V AUSTRÁLII AŽ PATNÁCT HODIN DENNĚ. SVĚTOVĚ SHROMÁŽDĚNI ZA UDÁLOSTI, KTERÉ REŽIM NEPLÁNOVAL "Světové shromáždění za mír a život proti jaderné váice" byl propagační podnik, organizovaný z Moskvy, jehož účelem bylo představit Sovětský svaz jako bojovníka za mír v protikladu k "imperialistickému západu", vedenému Spojenými státy, připravujícími nukleární konflikt. Bylo již referováno o tom, že Charta 77 nejenže nebyla na shromáždění připuštěna, ale její mluvčí byli předem varováni, že se nesmí sejít se západními delegáty. V dokumentu, který Charta vydala se zdůrazňuje, že skutečný mír je nemožný bez respektování lidských práv. Ve stejném smyslu psali političtí vězni z věznice Plzen-Bory. - Následující text je "Situační zpráva z Prahy": "Někteří západní delegáti ... pozvali na čtvrtek, 23. 6. ve 12 hod. současné a bývalé mluvčí Charty 77 k neoficiálnímu přátelskému setkání v parku letohrádku Hvězda v Praze-Břevnově. Byty mluvčích Charty 77 byly už od rána střeženy příslušníky StB v civilu, mluvčí pak byli sledováni policií až na mísjo setkání. Kromě obránců míru z NSR a Anglie se na setkání dostavili i poslanci německého parlamentu za stranu Zelených. Delegáti SPD se omluvili, museli odjet už dopoledne. Z chartistů byli přítomni Jan Kozlík, Anna Marvanová, Marie Rút Křížková, prof. Jiří Hájek, Václav Havel, dr. Bedřich Placák, Jakub Trojan, Miloš Hájek a další. Do parku přišly i týmy novinářů a filmařů německých, anglických a rakouských. Počtem nej silnější byla však zastoupena Státní policie. Přátelský hovor účastníků netrval dlouho. Policie obklíčila přítomné a vyzvala zahraniční novináře, aby vydali filmy a materiály ... Když odmítli, vrhli se policisté na ně a s výzvou "jménem zákona" jim začali rvát, kamery z rukou násilím ... Setkání se zmenilo ve rvačku. Brutální výpad policie byl namířen především na novináře, hrubostí však nebyli ušetřeni ani delegáti sjezdu,. Incident trval více než hodinu, skončil rozehnáním účastníků schůzky" Tentokráte si nemůžeme upřít slova díků komunistickým policajtům. Byla to prospěšná lekce některým západním delegátům. Obáváme se však, že lekcí bude třeba dalších a tvrdších, než pochopí, oč Moskvě jde. NationalAustralia^ĹBank We're building a better bank. [pageend5]Če sk o sl o v e n sk o . . ve zXrJ1M Zdá se, že československý režim uvěřil vlastní propagandě o hrozbě útoku jadernými, zejména neutronovými zbraněmi ze Západu. Velké stavební práce, které se budují naproti sídlu federální vlády v Praze se spojují s budováním velkého protiatómového krytu. Mladá československá generace se nijak neliší od svých západních vrstevníků ve své vášni k rockové hudbě západní provenience, která si našla cestu i do odlehlých míst. Ačkoliv československé úřady předepisují, že nejméně 40 procent každého hudebního programu musí pocházet z domácí produkce, nikdo se o tyto směrnice moc nezajímá. Hraje se co se líbí, především rock a pop. A také se nosí co se líbí, vesměs jeansy a trička s nápisy jako "Miss Dior", "Oxford" a podobné. V Praze vyhlásili opět jednou, že se bude zase konat spartakiáda. Komunistická strana a vláda ji budou pořádat v roce 1985 a vyhlásili, že spartakiáda . bude "manifestací politické vyspělosti, vyjádří podporu našich národů mírovému úsilí Sovětského svazu a ostatním zemím socialistického společneství, přispěje ke spolupráci s pokrokovými a revolučními silami ve světě" ... Československo dostalo úvěr od Německé spolkové republiky na stavbu asi 1000 kilometrů dlouhého plynového potrubí ze SSSR přes Československo na Západ. Výše úvěru není zatím známa. Západoněmecké firmy budou dodávat ocelové roury. Roku 1783 byla v renesančním hodonínském zámku zahájena výroba tabákového zboží. V polovině minulého století měl podnik už 1342 zaměstnanců /z toho 324 dětí do 14 let/. Dnes se v Hodoníně vyrábí 39% čs. tabákových výrobků a monopolně cigarety MARS . Herec Vladimír Ráž - kdysi krásný princ v "Pyšné princezně" - se dožil šedesátky. 2. července zemřel po delší nemoci ve věku 74 let národní umělec spisovatel Vladimír Neff. V Československu jev současné době sedm golfových hřišt, nejkrásnější je údajně ve Svratce na ploše 16,5 ha. Registrovaných hráčů je 2000. Na některých hřištích musí hráč jeden den pracovat na údržbě, aby si pak druhý den mohl zahrát. Od 1. července byly zvýšeny některé poštovní poplatky o 35 až 100 procent. Západoněmecký deník Stuttgar- der Zeitung uveřejnil článek Jána Mlynáříka o osudu osad Dou- povských hor v západních Čechách, které byly po r. 1968 přeměněné na velké vojenské cvičiště československé a sovětské armády. Z článku citujeme alespoň toto: "Tam, kde stálo kdysi 25 dědin a 1.358 domů se 7.119 obyvateli, valí se tanky armád Varšavského paktu. Celé dědiny byly rozstříleny a srovnány se zemí. Před několika roky přišel na řadu i středověký klášter v obci Dou- pov. Stal se cílem sovětského tankového dělostřelectva". Koncem února byl dán do provozu nový pražský "čtyřhvězdičkový" hotel Panorama. Jeho stavba trvala pouze 21 měsíců. Hotel má 24 poschodí a 864 lůžek. Další hotely se prý budou stavět v rámci koncernu Interhotel, který patří Čedoku. Pouze 8% turistů z ciziny pocházelo loni z "kapitalistických zemí". Z NSR jich přijelo 400 tisíc, ze Švýcarska pouze 17 tisíc. Bahno z třídiček čs. uranových dolů se svádí přímo do řek a jen zasvěcení se vyhýbají místům, kde se hromadí. V Praze, která je převážně vytápěná špatným hnědým uhlím, je ve vzduchu množství sírouhlíku třikrát vyšší než maximum, určené mezinárodní zdravotní organizací. Bratislavskou atmosféru znečištuje ročně 100 tisíc tun škodlivin. Přes úsilí strany je zájem mládeže o Socialistický svaz mládeže mizivý. Na Ostravsku zaniklo mnoho organizací. Ze 4,7 milionů občanů ve stáří mezi 15 a 35 rokem, je pouze 1,6 milionů organizováno v SSM. Pražské metro přepravilo za loňský rok téměř 1,2 miliardy cestujících, tedy třikrát víc, než veškeré vlaky v republice. Školní docházku na základních školách dokončilo letos v ČSSR 151.840 chlapců a děvčat, to je téměř o 12 tisíc méně než loni. Do gymnázií a středních odborných škol by mělo nastoupit 38% absolventů, do učení téměř 60%. Po SSSR vystoupila i ČSSR ze Světové psychiatrické společnosti . V červenci se bude konat ve Vídni světový psychiatrický kongres, na němž se mělo diskutovat o vyloučení SSSR z této organizace, protože zneužívá psychiatrie k politickým účelům. Kongresu se nezúčastní ani polští psychiatři, nedostali výjezdní doložku. 1 . 6, podnikla StB domovní prohlídku v suterénu Domova důchodců v Přelouči, ve kterém jsou u- bytovány sestry. 20 příslušníků prý hledalo - samozřejmě bez soudního povolení - 2 balíky, které tam prý zanechal slovenský kněz bez státního souhlasu. Balíky nenašli, zato zabavili veškerou náboženskou literaturu, vydávanou v zahraničí, duchovní deníky řeholnic a magnetofonové pásky. V tajném hlasování přijala Mezinárodní organizace práce v Že- nevě zprávu, v níž se odsuzuje diskriminace pracujících z politických důvodů. ČSSR byla zařazena mezi 3 země, které nejvíce porušují občanskou rovnost v zaměstnání. V posledních deseti letech bylo na silnicích v ČSSR usmrceno na i 20 tisíc osob a 375 tisíc lidí I utrpělo zranění. Trestná činnost v silniční dopravě tvoří pětinu celkové kriminality, každý druhý trestný čin byl spáchán pod vlivem alkoholu. Bylo za to odsouzeno přes 13 tisíc osob. Přednosta stanice v Krásnej nad Kysucou bol za tri tisícky ochotný zatušovat vinu akéhosi podniku za vykolanie vagóna na vlečke. Afgánské rozinky do každé rodinky! Afgánský podnik zahraničního obchodu AFSOTR jich dodal letos do ČSSR už přes 2100 tun. Hlídací psi čs. pohraničníků se stávají vážným nebezpečím na bavorském území. Od března museli být zastřeleni tři, protože ohrožovali bavorské celníky. Čs. úřady projevily politování. Po šesti letech byl vynesen rozsudek nad sedmi pachateli brutální vraždy na bratislavské studentce Ludmile Cervanové. 14. 7. 1976 byla nalezena v termálním jezírku u Sence. Byla znásilněna, spoutána a utopena. Dlouho se zločin sváděl na arabské studenty, na něž se pořádaly surové pogromy. Pronásledování přestalo teprve tehdy, když policie našla první stopy a když se jeden z pachatelů přiznal a vyzradil své komplice. Pět z nich mělo vysokoškolské diplomy a někteří byli vedoucími funkcionáři Zväzu socialistickej mládeže v Nitře. Proto se vlivní přímluv- níci snaží případ ututlat, aby nebyla ohrožena "dobrá pověst Zväzu a celého socialistického zřízení". Ale otec zavražděné bojoval ve Slovenském národním povstání, zastává důležité funkce v odbojových organizacích a tak mohl prosadit veřejný proces s pachateli. Obžalovaní dostali tresty na svobodě v trvání od 4 do 24 roků. Socialistická zákonnost mele ještě pomaleji, než příslovečné Boží mlýny, protože do jejího soukolí přihazují funkcionáři písek,' [pageend6]nyní vydává mnichovské nakladatelství Roitman německy, směl konečně vycestovat z ČSSR a usídlil se v Mnichově. Jena je nejrevolučnějším městem v NDR. Před třiceti lety vyšlo 17. 6. celé osazenstvo Zeis- sových podniků do ulic a bojovalo s holýma rukama proti postupujícím sovětským tankům. V srpnu 1968 odtud zazněl hlasitý protest proti okupaci Československa, zatímco jiná města byla zticha. Když byl z NDR vyobcován zpěvák Wolf Biermann, ozvali se tamní studenti i spisovatelé. Jeden z nich, Jůrgen Fuchs, strávil několik let ve vězení, a když ho východoněmecká StB odsunula na Západ, napsal knihu o jejích vyslýchacích metodách. Vězení a odsuň do NSR se staly mezitím v NDR pojmem. V dubnu 1981 zemřel při výslechu jenských tajných třiadvacetiletý Mathias Domaschek a jeho záhadná smrt vyvolala vážné diskuze mezi obyvateli tohoto durynského univerzitního města. To byl počátek jenského mírového hnutí. Jenští dělníci demonstrují zároveň se studenty /spojení, kterého se komunističtí vládci bojí jako čert kříže/ za mír beze zbraní a Pankow nevidí jiného východiska než zatýkání a odsun. Počátkem června odsunul do NSR na 40 jenských občanů, mezi nimi i Ro- landa Jahna, který už loni v srpnu jel na kole městem s polskou vlajkou, na níž bylo napsáno: "Solidarita s polským národem". Student, který se veřejně odvrátí od partajní doktríny je vyhozen ze studia. Bundeswehr v Rakousku zaznamenává rekord: má 5.200 vojáku základní služby, kteří si službu v armádě prodloužili. Prodloužení služby je možné až do 4 roků. Délesloužící vojáci dostávají měsíční plat kolem 4500 šilinků a k tomu všechny sociální výhody a požitky vojáka základní služby: stravování a ubytování zdarma a ženatí dostávají příspěvky na rodinu ve výši 50 procent platu. The Daily Times v New Yorku přinesly 22. června t.r. reportáž o setkání bývalých žáků "Kře- mencárny" v domě Jaroslava Drábka. Setkání se uskutečnilo v době amerického turné turné Vladimíra Škutiny a zúčastnilo se ho 40 lidí. Zíi/Austrálii "Křemencár- nu" zastupoval ing. R. Maršálek ze Sydney. VI. Škutina prozradil novinářům, že z 35 bývalých spolužáků je 29 v exilu. Při generální debatě poukázal evropský poslanec za italskou socialistickou stranu Jiří Pelikán na to, že Václav Havel byl sice prozatímně propuštěn, ale celá řada jiných je ještě stále ve vězení. Tito stateční obránci lidských práv si zasluhují soustavné a důrazné podpory světové demokratické veřejnosti. Člen zastupitelstva Rady svobodného Československa Edmund Řehák se zasedání parlamentu účastnil jako pozorovatel Shromáždění evropských porobených národů /ACEN/. /RSČ/ Ve svém pařížském bytě zemřela ve věku 90 let paní Louisa Weis- sová, spisovatelka, novinářka, feministka. Bylo jí už 86 let, když byla zvolena do Evropského parlamantu, jehož byla nej starším členem. Narodila se v Arrasu v roce 1893, za druhé světové války se zúčastnila odboje. Byla autorkou mnoha knih, zvlášt velkou pozornost vzbudila její autobiografie, jež je pro nás zajímavá o to více, že v ní vzpomíná na svého přítele, Milana Rastislava Štefánika. S paní Louisou Weissovou zemřela jedna z posledních pamětnic československého odboje za první světové války. V Rakousku požádaly o azyl dvě rodiny z Československa, které si vstup do země vynutily proražením hranice na malém hraničním přechodu z Jugoslávie v jižních Korutanech. Agentury uvádějí jménem rodinu Strakovu - otce, matku a dvě děti, přičemž u další čtyřčlenné rodiny hovoří jen o jménech křestních. Osm československých občanů v jednom vozidle se nejprve pokusilo o přechod legální, jugoslávští pohraničníci je však odmítli odbavit, protože všichni měli pasy platné jen pro východoevropské země. Jiří Straka, který mikrobus řídil, v té chvíli přidal plyn, prorazil rakouskou pohraniční závoru a dojel autem až do Vídně. Rakouská policie oznámila, že obě rodiny byly umístěny v uprchlickém táboře v Traiskirchenu. V Bělehradě byl od 1. července zaveden přídělový systém na cukr. Jak oznámila tisková agentura Tanjug, cílem tohoto opatření je zabránit nadměrnému skupování cukru, jež se projevilo v posledních dnech pravděpodobně kvůli špatnému zásobování v ji- ných oblastech. Na lístky se v hlavním městě SFRJ prodává také káva a prací prostředky. Zásobování stolním olejem se již normalizovalo a přídělový systém na něj byl zrušen. V Londýně bylo oznámeno, že tělesné pozůstatky posledního rakouského císaře Karla mají být převezeny do Vídně a uloženy do Kapucínské hrobky. V katolické církvi probíhá řízení, kterým má být Karel prohlášen za blahoslaveného. A londýnské časopisy dodávají, že za poslední návštěvy Karlovy manželky Zity ve Vidr- ni jí byl v tomto směru učiněn příslib. Santalové dřevo je vzácná kosodřevina, vyskytuje se jako parazit v západoaustralském buši. Zvlášt vhodná je pro vyřezávání barevných sošek a tenkých kadidlových tyček pro budhistické svatyně /josstieks/. Export tohoto dřeva dosahuje ročně A$ 3 mil, a nyní se Australané snaží zvýšit produkci a export skleníkovým pěstováním. Je třeba až 50 let, než dřevo vyzraje. Austrálie v santalovém dřevu konkuruje již dnes s tradiční výrobou v Indii a Malajsku. Americká filmová herečka Shir- ley MacLaine koupila za A$ 350 tisíc farmářskou parcelu 10 hektarů nedaleko Cápe Byron v severním cípu státu NSW během své dovolené na nedalekém Zlatém pobřeží /Surfers JParadise/. Pro koupi se rozhodla při pohledu z helikoptéry ve společnosti předsedy federální parlamentní opozice p. Peacocka. Contessa Bývalá majitelka známé české restaurace Zlaté město Praha otevřela kontinentální restauraci s českými specialitami - svíčková, pražský řízek, koprová, ovocné knedlíky a mnoho dalších chutných jídel. Úplná alkoholová licence, ale můžete si přinést i vlastní alko holické nápoje. Otevřeno úterý až sobota na obědy a večeře - na adrese 357 King Street, Newtown. Telefon Sydney 5197930. Na Vaši návštěvu se těší Christina Restaurant DOPRAVÍM kamkoli a cokoli co se vejde do dvoutunového skříňového vozu. CHARLES EXPRESS VAN SPOLEHLIVĚ A NEJ LEVNĚJI Karel NeVečeřal 20 Rainsford Drive, North Noble Park, Victoria 3174 telefon 795-8714 SKOLIV 2,5 t kam 2/27 Somerset St. Mosman 2080 I P GABODA TAXI TRUCK -+ GENERAL TRANSPORT + 02 960 3053 [pageend7]^Do pis y Už niekoľko týžďnov som skutočne nahnevaný. Bol som okradnutý. Možno poviete: "Bože, velká vec"! Na svete se krádež pácha denne, stovku ľudí sú nou postihnutí. Úplná pravda. Mňa ani nehnevá tak skutočnost, že ma okradli, ale spôsob. Spôsob, ktorý môže poškodit len emigrantov z tzv. socialistického Československa, kde sa tzv. pracujúci riadia heslom: "Kto nekradne, okráda svoju rodinu". Vysoko postavený "pracujúci" si dá postavit na Šumave alebo v Tatrách vilu a k nej betónovú výpadovku. Nižšie postavený sa musí uspokojit s chatou v obvode vlastného okresu. Vedúci mäsny autom, pracovník komunálu flašou slivovice. Čo má za takých okolností robit chudobný bankový úradník? Pred sebou má starca, stojacého jednou nohou v hrobe a držiacé- ho y ruke šek. Šek, ktorý sa dá v Tuzexe změnit za džínsy či kalkulačku alebo tranzistorák. Keď môže pán - pardon súdruh - minister, predseda a tajomník, prečo nie bankový úradník. Však každý je rovný, len s jedným žalúdkom a pritom žiadne riziko. Na tak starky sa vráti domov s prázdnými rukami a úradník sa bude v sobotu prechádzat na korze v nových džínsoch. Prečo toto všetko píšem? Začiatkom marca, keď sa blížil sviatok sv. Jozefa poslal som otcovi maličkost, par dolárov. Vedomí si nepredvídaných zázrakov a rožných kúziel, ktoré môžu poškodit bývalých čsl. občanov na Československej štátnej pošte, požiadal som tunajšiu finančnú spoločnost, aby poslala šek v hodnote pár desiatok dolárov na meno a adresu môjho otca. Šek bol splatný v Československej štátnej banke - pobočke v Košiciach. Otec šek dostal a hoci tažko, v tej dobe už smrteľne nemocný, musel sa osobne dostavit do banky a tam vlastnoručne šek podpí- sat. Šek mu ale vyplatený nebol. Úradník mu ho odobral s tým, že vraj podpis j e na nesprávnom miste a šek musí byt poslaný do Prahy. Samozrejme že šek sa z Prahy nevracal. Na môj dotaz Australskou bankou provedené šetrenie potvrdilo moje podezrenie, že šek bol už vyplatený. Som presvedčený že moj prípad nie je ojedinelý a že je skôr pravidlom, než výnimkou. Snáď desiatkam mne podobných sa zvýšuje krvný tlak. Tak ma napadá: Sme ozaj tak bezmocní a necháme sa střihat ako ovce, alebo snad existuje sposob, ako žiadat náhradu a zastavit zlodějinu. Obraciam sa touto cestou na Vás, čitatelia krajanského tisku, ktorý ste boli podobným spôsobom poškodení. Napíšte svoj prípad na moju adresu, alebo na adresu redakcie. Z jedného prípadu sa dá lahko vykrútit, ovšem ak nas bude viacej s rovnakou stažnostou, potom australské aj československé úrady budu nútene věnovat veci primeranú pozornost. Mám prisľúb od tunajšieho poslanca parlamentu, že je ochotný předložit moju stažnost ministerstvu zahraničia. Stažnost bude posudzovaná však omnoho vážnejšie, ak sa nebude jednat o ojedinelý prípad, ale o poškodenie večšieho počtu australských občanov. Budem rád, ked každý, kto tento článok prečíta, porozumie ho tak, ako ja ho myslím. Nejedna sa o par dolárov, tie sa dajú ľahko oľutovat. Jedna sa o princip. Verím, že každý podobne poškodený ma podporí a nebude ľu- tovat pár minút svojho času oznámit svoj prípad. Stačí meno, adresa, čiastka, približný dátum a kde sa peniaze stratili. Jozef Gala 144 Pottery Rd., Lenah Valley, Tasmania 7008 ZACHYŤTE SOUČASNOST IIL PRO BUDOUCNOST 1/11/ĹU Na video /VHS nebo BETA/ Vám odborně natočíme závažné události Vašeho života nebo Vaši rodiny. SVATBY - PROMOCE - NAROZENINY - PÁRTY - NÁVŠTĚVU VAŠICH PŘÍBUZNÝCH Z DOMOVA A PODOBNĚ. Rovněž provádíme transferování filmů, diapozitivů i fotografií na video záznam, který případně doplníme titulky a zvukem. -25 LET ZKUŠENOSTI V TELEVIZI- Volejte v Sydney 428-1367. Výroba a instalace kuchyňských linek - prodlouženi stávajících linek - instalace myčky nádobí do Vaší kuchyňské linky - zhotoveni vestavěných skříni - výroba válend /rozměry dle zákaze nika/ - též zařízeni a vybaveni obchodů. SYDNEY A OD KVĚTNA TÉŽ SOUTH COAST. KRAJANEM GARANTUJI NIĚSI CENY. VOLEJTE /02/ 628-9532. 64 Rocbuck Crescent, Willmot 2770 odtudA odjinud DELEGACE ACENu NA STÁTNÍM DEPARTMENTU Delegace ACENu /Shromáždění evropských porobených národů/ vykonala 30. června návštěvu na Státním departmentu ve Washingtonu. Za Československo byl přítomen dr. Martin Kvetko, místopředseda výkonného výboru Rady svobodného Československa. Delegace byla přijata asistentem ministra zahraničních věcí Johnem R. Daviesem. Dr. Kvetko poděkoval za pevný postoj, který americká delegace zaujala na konferenci v Madridě proti porušování lidských práv v Československu a zdůraznil, že v prezidentské de- | klaraci u příležitosti Týdne porobených národů by měla být zdůrazněna zásada neodlučitelnosti lidských práv od úsilí na zachování světového míru, jak to žádá Charta 77. /RSČ/ EVROPSKÝ PARLAMENT 0 SITUACI V ČSSR Na květnovém zasedání Evropského parlamentu ve Štrasburku byl předložen mimořádně obsáhlý referát, vypracovaný politickou komisí o "Lidských právech ve světě". V části, týkající se východoevropských signatářských států helsinského Závěrečného aktu je zvláštni kapitola o Československu. V ní se konstatuje, že komunistický režim v Československu stále a soustavně porušuje všechna základní práva nej hrubším způsobem. Mluví se o činnosti Charty 77 a VONSu a pronásledování jejich členů, protože se domáhají uplatnění ustanovení helsinských dohod. MILIONÁŘ BYL ZATČEN Stavební dělník Richard Fořt, uprchlík z Československa se najednou stal milionářem. Při stavebních pracích v Hietzingu našel poklad v hodnotě 2,5 milionů šilinků. Přestal pracovat a začal také jako milionář žít. Až se "ucho utrhlo". Přišla policie, našla šperky, zlato a peníze. Nic nepomohly výmluvy, nakonec musel s pravdou ven a byl zatčen pro zatajení nálezu. Jako poctivý nálezce by býval stejně dostal polovinu nalezeného pokladu. Nyní nedostane nic, tato polovina připadne státu. V západoberlínské radniční galerii vystavovala do 1. 7. "Česká poetická skupina", kterou tvoří Eva Bergová, Ivo Holý, Jan Kristofori, Ludvík Feller a Ivan Mudroch. Marin Harníček, autor úspěšných povídek, které vyšly česky pod názvem "Maso" v torontském nakladatelství 68 Publishers a které [pageend8]Osmatřicetiletý jemný mechanik z Československa vycestoval autem legálně do Maňarska. Aby se dostal do Jugoslávie, přeplaval Drávu. 0 48 hodin později přešel pěšky přes zelenou hranici do Itálie. Pak putoval po pobřeží do Francie, pěšky, autostopem a železnicí se dostal do Elsaska a odtud přešel do NSR. Na své dobrodružné pouti urazil 2000 km a překročil v deseti dnech 5 hranic, než mohl požádat o politický azyl v Ludwigshafenu. V prostorách Národního divadla v Praze byla nalezena zaleto- vaná měděná schránka, obsahující původní dokumenty o kolaudaci naší první scény před sto lety. Skřínka byla původně uložena v jedné ze čtyř bání hromosvodů na střeše budovy, ale pro podezřelý zájem nacistů byla uložena do základů a časem se zapomnělo kam. Na Obecním domě v Praze byla odhalena deska dirigentu Václavu Talichovi. V polovině letošního roku se ve Filmovém studiu Barrandov do- , koncovalo deset nových celovečer- | nich filmů, sedm dalších ie sou- časně v natáčení a na šesti započaly přípravné práce. Mezi snímky, které obohatí programy kin jako první, budou například na motivy knihy A. Branalda Příběh Marie Sahulové K. Kachynou natočený film Sestřičky, Matějkův Anděl s Háblem v těle či Menze- lovy Slavnosti sněženek, vytvořené podle námětu stejnojmenné knihy B. Hrabala. Neobvykle rozsáhlým filmovým projektem byl dvoudílný snímek 0. Vávry Putování Jana Amose, podle scénáře M. V. Kratochvíla. Jubileu Národního divadla v Praze je věnován čs.-sovětský koprodukční film Písně by neměly umírat. Natočil jej gruzínský režisér 0. Kalato- zišvilli jako životopis českého operního pěvce J. Navrátila. Připravuje se komediální příběh z nedaleké budoucnosti, který pod názvem Babičky, dobíjejte přesně,bude natáčet L. Rychman, PRVOTŘÍDNÍ PRAŽSKÍ. ŠUNKY * DO.MÁCÍ JÁTROVÉ KNEDLÍČKY SMETANOVĚ,KLOBÁSY * VÝBORNÉ ŠAŠLTKY TÉŽ K DOSTÁNÍ MLADÉ KRMENÉ KACHNY A KUŘATA * KewContinental Butchersm * Kopecký Smallgoodsr.J 326 HIGH STREET, KEW, VIC., TELEFON 86 17 178 Elektrika z City číslo 47 /z Collins St. po Victoria Pde./, zastávka č.38. VELKÝ VÝBĚR JAKOSTNÍHO MASA A UZENIN VŠEHO DRUHU adaptace románů Katapult V. Párala /režie J. Jireš/, Pasáček z doliny L. Fukse /režie F. Vláčil/ a komedie ze současnosti o lidech, kteří využívají slabosti jiných, Oči pro pláč./režie Z. Mika/. Při příležitosti stého výročí narození významného spisovatele Franze Kafky položili ředitel Památníku národního písemnictví R. Pospíšil a ředitelka Ústavu pro českou a světovou literaturu ČSAV H. Hrzalová k jeho hrobu na židovském hřbitově v Praze věnec. Jeho památku uctili také položením kytic u jeho rodného domu v pražské Kaprové ulici a ve Zlaté uličce na Pražském hradě, kde Franz Kafka několik let tvořil. Václav Kučera, zakladatel souboru Kučerovci, zemřel ve věku 57 let v Praze. S písněmi z Havaje a Latinské Ameriky vystupovali Kučerovci v uplynulých čtyřiceti letech po celém světě. "PŘÍKLADY TÁHNOU" Po únoru v osmačtyřicátém roce to měli mládežníci jasné: přečetli si Makarenka, prolistovali Kalinina, co říká o mládeži, poradili se s okresním či krajským tajemníkem KSČ, a hned věděli, že negativní projevy v chování mladých lidí jsou pouhým buržoazním přežitkem, který se automaticky vytratí, jen co se nové generaci dostane potřebná míra ideologické převýchovy. Mezitím nová generace zestárla, z druhého pokolení se stali otcové a matky, a přes veškerou vehemenci, s jakou se třetí generaci ve školách i ve volném čase servíruje marxistický světový názor - nezbývá mládežníkům i stranickým funkcionářům počátku osmdesátých let nic jiného, než aby při hodnocení svých ideo- logickovýchovných experimentů nakonec stáli před fiaskem. Situace mravní výchovy mládeže je zřejmě natolik vážná, že oficiální tisk a s ním i mládežnický deník Mladá fronta jsou nuceny konfrontovat čtenáře s tímto problémem zcela otevřeně a stále častěji. Bezpečnost mluví o "závadové činnosti" dětí, psychologové o "nezájmu rodičů". A dospělí? Za svítání odcházejí do práce, za večerního šírání se vracejí, přes den není nikoho, kdo by na děti dohlédl. Školáci přicházející po vyučování domů, většinou tráví čas do návratu matky ze .zaměstnání před televizní obrazovkou. Někdy musí dítě čekat na rodiče až do pozdního večera; nejen že matka i otec jsou zaměstnáni, ale musí občas absolvovat různá školení, schůze, brigády a často složitou proceduru denního nákupu - což jsou všechno sypické průvodní zjevy, narušující rodinný život v systému reálného socialismu. Jak uvádějí čísla československé statistiky, věnuje otec dětem ve všední den 9 minut, v neděli 16 minut ze svého času. Dá se za těchto okolností o vlivu rodiny na výchovu ještě vůbec uvažovat? A tak si děti a mládež chodí pro příklady do širšího okolí. Co se jim tu nabízí? Když se tajemník městského výboru KSČ Karel Beránek nedávno v Životě strany zamyslil nad rozvojem československé výchovně vzdělávací soustavy, ani on se nakonec nemohl ubránit určitých pochyb, a to dokonce na adresu příslušníků strany. Konstatoval, že někteří její členové se chovají tak, jako by socialistická revoluce byla pro rozhojnění jejich společenského vlivu a rozmnožení jejich hmotných prostředků. V roli rodičů vyvíjejí velký tlak, aby jejich děti bez ohledu na míru nadání byly přijaty na vysokou školu a když pak studiem horko- těžko projdou, stejně energicky jim nacházejí vhodné uplatnění v praxi. Takové příklady vedou mladé lidi k tomu, že základní hodnoty společnosti nepřijímaj-í za své, hledají si vzory jinde, po svém. Kriminalita, korupce, úplatky, protekce, zlodějství ve velkém, jak je praktikují dnes v Československu také, a snad především ti, kterým to jejich postavení dovoluje, to jsou příklady, s nimiž se mládež musí vyrovnávat při studiu, v učňovském středisku, na svém prvním pracovišti. Rozsah těchto negativních vzorů jednání neměl v minulosti obdoby• [pageend9]"JAKÝ TO CHAOS!" Cestováni a poznáváni cizich zemi je u mnohých lidi doslova nemoc. Pravdaže, mnohý z československých občanů po krizové cestě, kterou musi podstoupit než oprav- , du drži v ruce letenku, řekne: "už nikdá vic". Ale přes zimu se na všechno zapomene a začiná se znovu. Inu, proč by se dělaly věci jednoduše, když se mohou dělat komplikovaně. A že se tak děje, k tomu uvádime rozhovor západního novináře, který se ptal na tiskové konferenci v Bratislavě, jaké formality musi čsl. občan splnit, aby mohl cestovát do zahraničí. -Oh, jen ty nej běžnější, jako v každém státě na světě;— odpověděl mu vedoucí tiskové konference. Každý občan, který chce cestovat do ciziny, potřebuje přirozeně cestovní doklad. Žádost o jeho vydání vyřizuje oddělení pasů a víz okresní správy Sboru národní bezpečnosti, kde má žadatel trvalé bydliště. Takže člověk si jednoduše pošle žádost a oni mu pošlou pas - ptal se novinář. To ne, odpověděl mu vedoucí tiskové konference. - Žádost o vydání pasu si musí vyřizovat každý osobně. Musí mít s sebou platný a nepoškozený občanský průkaz s fotografií, shodující se se skutečnou podobou žadatele, musí v něm být razítko zaměstnavatele a uvedené trvalé bydliště. Dále je třeba přinést i neplatné poškozené cestovní doklady. A když se to všechno předloží, dostane patřičné papíry? Ptal se novinář. - Už toho mnoho nechybí. Při žádosti o vydání cestovního dokladu do nesocialistických států a Jugoslávie musí mít muži vojáci ve věku do padesáti let souhlas příslušné vojenské správy, ne starší než jeden měsíc a nevojáci modrou vojenskou knížku. Dále musí mít souhlas zaměstnavatele, který nesmí být starší než jeden měsíc, také devizový příslib nebo potvrzení cestovní kanceláře. Do nesocialistických zemí je potřebný i výpis z trestního rejstříku. Nesmí v něm být výpis o trestu, nesmí býjz starší než dva měsíce. Západní novinář si přestal dělat poznámky. A to je už jistě všechno ... potom už dostane jistě pas? LIC.------ ------ 1 ELEKTRIKÁŘ E. BLECHER DOMÁCÍ A PRŮMYSLOVÉ INSTALACE volejte 98 61 76 Sydney V podstatě ano, odvětil vedoucí tiskové konference. - Když jde jen o cestu do Jugoslávie, dostane žadatel pas šedivé barvy. Na cesty do socialistických zemí se vydává cestovní příloha k občanským průkazům, která má platnost tři roky. K žádosti nutno přiložit kolek za 10 Kčs. Možné je ale použít platný pas zelené barvy. Nový zelený pas nutno žádat jen na cesty do nesocialistických zemí. K žádosti o vydání pasu a výjezdní doložky je třeba přiložit kolky po 50 Kčs. K žádosti o vydání pasu do nesocialistických států a Jugoslávie třeba přiložit dvě fotografie z fotoslužby, ne od amatéra, s rozměry 4x4 cm a s centimetrovým bílým okrajem na spodní části fotografie. A to je myslím všechno, jako kdekoliv na světě, žeáno? To nemůžu říct - namítl zahraniční novinář, když se mu podařilo chytit dech. Já například cestuji po Evropě - pokud nejde o socialistické státy - jen s obyčejným občanským průkazem. Jen s občanským průkazem? - podivil se vedoucí tiskové konference a zakroutil znechuceně hlavou. "Jaký chaos!" VÁCLAV BENDA NA SVOBODĚ Dagmar Vaněčková Po čtyřech letech prožitých ve vězení se v sobotu 28. května vrátil ke své ženě a pěti dětem doktor Václav Benda. Nadaný šestatřicetiletý matematik, který pracoval ve vědeckém ústavu Československé akademie věd. Věřící katolík, který celou dobu strávenou v těžkých podmínkách vězení nesl se záviděníhodnou vnitřní silou. Nejen fyzická odolnost a mládí, ale především hluboká víra mu pomohla překonat všechna strádání, odloučenost od rodiny a přátel. Bendova vyrovnanost, duševní klid a síla se přelévaly z jeho dopisů z vězení na každého, kdo měl někdy možnost je číst. Nejmladšímu z Bendových dětí Filípkovi nebyly snad ani dva roky, když tátu zavřeli. Nejstarší Marek, tehdy asi jedenác- tiletý, musel aspoň zčásti v lecčems otce zastoupit a matce pomáhat. Jenom jednou za čtvrt roku se na hodinu shledaly děti s otcem. Nyní je konečně Bendova rodina po dlouhém čase zase pohromadě. Václav Benda byl zatčen koncem května 1979 při velké razii, kterou pražská státní bezpečnost podnikla proti známým signatářům Charty 77 a členům VONSu. V ranních hodinách 29. 5. byli ve svých bytech přepadeni početnými komandy příslušníků tajné i veřejné policie tehdejší mluvčí Charty Václav Benda, Jiří Dienstbier, Václav Havel a členové VONSu Otká Bednářová, Jarmila Bělíková, Ladislav Lis, Václav Malý, Dana Němcová, Jiří Němec a Petr Uhl. Při domovních prohlídkách byly jejich pražské byty a u některých i venkovské chalupy obráceny naruby, byly jim zabaveny knihy, psací stroje, samizdatové texty, písemnosti, týkající se činnosti Charty a VONSu. Po měsíční vazbě vznesli vyšetřovatelé proti deseti obhájcům lidských práv obvinění z podvracení republiky a koncem října 1979 šest z nich stanulo před soudem v procesu, který vyvolal pobouření v celém světě. Soudní líčení mělo skandální průběh. Předseda senátu Kašpar, který se nejvíce zasloužil o dodržení předem stanovené režie soudního líčení a všech příprav, jež mu předcházely, byl za tento svůj osobní i služební "úspěch" později náležitě odměněn: dostalo se mu povýšení do funkce ministra spravedlnosti v české vládě. Nemůže snad být výmluvnějšího dokumentu: soudce, který v největším politickém procesu posledních let odsoudil pět nevinných lidí k mnohaletým trestům vězeni, se stal hlavním dozorcem nad výkonem spravedlnosti v zemi. Rozsudkem, kterým tehdy v říjnu 1979 Kašpar vynesl, byli odsouzeni: Petr Uhl k pěti letům vězení, Václav Havel ke čtyřem a půl rokům, Václav Benda ke čtyřem letům, Otká Bednářová a Jiří Dienstbier oba ke třem letům, Dana Němcová ke 2 letům s podmíněným odkladem na dobu pěti let. Proces z října 1979 a tvrdé rozsudky v něm vynesené byly součástí tažení proti Chartě 77 a měly rozbít narůstající činnost VONSu. Měly odstrašit aktivní signatáře Charty 77 a také další občany od jakékoli opoziční činnosti. Měly oslabit vliv Charty a VONSu ve veřejnosti doma a v zahraničí. Žádného z těchto záměrů se režimu nepodařilo dosáhnout. Z těch, kteří byli v květnu před čtyřmi lety zatčeni a později odsouzeni, zůstává dnes ve vězení jediný Petr Uhel, kterému v nesmírně těžkých podmínkách tzv. druhé nápravné skupiny ve věznici na Mírově zbývá ještě skoro rok k odpykání celého trestu. Přitom právě Uhl byl již odsouzen v sedmdesátých letech za tzv. .podvracení republiky ke čtyřem letům vězení. Jako první z pěti odsouzených k nepodmíněným trestům byla koncem září 1980 propuštěna bývalá novinářka Otká Bednářová, a to proto, že její zdravotní stav po šestnáctiměsíčním vězení byl kritický. Před rokem se vrátil ze žaláře bývalý novinář Jiří Dienstbier, odpykal si celý trest. Letos v únoru byl předčasně propuštěn Václav Havel, když po téměř čtyřech letech kriminálu při těžké a vysilující práci a předchozím zápalu plic onemocněl znovu tak, že se octl na rozhraní života a smrti. [pageend10]^Do pisy Milý Petře, nerad, velmi nerad píši tento příspěvek do rubriky Dopisy, ale k jeho napsání jste mě vlastně přivodil Vy sám. Uveřejnil jste dopis, kde moje psaní je srovnáváno s "výkal y", od nichž zapáchají ruce atp. Pracuji veřejně v exilu po 35 let, kdy po celou tuto dobu jsem vždycky jen hájil zásady, pro které jsem do exilu odešel. Bylo jen demokratické, jestliže při polemikách docházelo k občasným výměnám názorů. Bylo to vsak vždy vedeno nejvýše slušnou formou, jak jsme byli vychováni v éře Masarykově. Výrazy jako "výkaly" apod. se v emigračních polemikách nikdy nevyskytly. Bylo-li jich použito v útoku proti mně, >pak to jen ukazuje na novinářskou úroveň pisatele, který ještě včera seděl v redakci pražského deníku. Mou obranu proti takové hrubosti jste zaváhal otisknout, prý ji "učesáte". Ne, ne, milý Petře. Vyslovuji požadavek, abyste moji obhajobu vůbec neotiskl. Je to podivný vděk za moji práci v Hlasech. Nikoliv snad novinářskou, ta múze být a často bývá kontroverzní, ale za tu na veřejnosti neviděnou práci, kterou se nehodlám holedbat, ale kterou jste - alespoň doufám - alespoň trochu ocenil Vy sám. Vzpomínám slov, která mi napsala svého času pí. Marcela Čechová: "vždy jsem obdivovala hloubku Tvých znalostí i Tvůj jasný a logický sloh, který je potěšením číst ... nepřestávej psát do Hlasů", uznání, které mě těší i když třeba se názorově s Marcelou v něčem lišíme. Tož milý Petře, odcházím z Hlasů nikoliv snad porazen, jak asi autor "výkalů" si bude můj odchod vykládat, nýbrž znechucen. Konečný posudek ponechávám čtenářům. Při té příležitosti děkuji všem těm, kdož veřejně, písemně nebo telefonicky moje články ocenili. Josef A. Vaněk CONTINENTAL BUTCHERS AND DELICATESSEN NABÍZÍ VÁM VELKÝ VÝBĚR VEPŘOVÉHO A TELECÍHO DOMÁCÍ SEKANOU A UZENINY 79 GLENFERRIE RD., MALVERN TELEFON 509 1078 Donis pana Josefa A. Vaňka je zatím posledním ohlasem na snad příliš upřímnou diskuzi vyvolanou článkem Jiřího Hodače Nejde o prapory, ale o lidi. Vlastně ale jediným, kdo upozornil na opravdu škodlivý dopad Hodačova článku byl p. S. Hofírek, /viz Ideová ofenzíva, Hlasy č. 14/. Píše zde: "... to však neopravňuje nikoho hlásat, že náš exil je záležitostí trvalou a že tedy zotročení naší vlasti je také trvalé. Hlásání takových názorů /viz Hlasy 7.6. t.r./ považuji za politickou nezodpovědnost a rozkládání exilové antikomunis- tické práce". Téměř všichni jsme přišli do Austrálie jako političtí uprchlíci. V posledních letech je "refugee.status" dokonce podmínkou. Buň jsme tedy tváří v tvář komisaři OSN lhali, nebo máme krátkou pamět. Samozřejmě, potřeba normálního života jev nás takřka pudová, nicméně jsme se ale ocitli v Austrálii z nenormálních důvodů a navíc nenormální stav naší rodné země trvá. K lidem v rodné zemi máme závazky příbuzenské, etické a morální. V první řadě máme ale závazek politický. Snad nemusím ani připomínat, s jak otevřenou náručí by k nám přispěchal pražský režim, kdybychom /s jeho pomocí/ zdegenerovali na folkloristický kroužek krajanů. Možná by nám poskytli zdarma i kroje na lidové tanečky a pořady pro české vysílání by dostaly opravdu profesionální úroveň - vždyt by mohly být točeny profesionálně přímo v Praze. Snad by v těch pořadech nechyběly ani reportáže o šikovných lidech, praktické rady novým příchozím atd., samozřejmě plus hudba. Upřímně řečeno, nemyslím si, že já osobně se do Prahy někdy natrvalo vrátím. Až ten příslovečný strom nerostoucí do nebe sklátí příští vichřice, budu mít zde čtyři provdané, respektive oženěné potomky, budu zde mít /doufám/ prosperující studio animovaných filmů, horko- těžko splacenou střechu nad hlavou a stromy, které jsme s manželkou vlastnoručně vysadili. Ale chci mít v té chvíli ještě jeden statek - i když nehmotný. Chci mít zadostiučinění, že země, ze které jsem musel odejít, je opět svobodná a štastná i díky mému přičinění. Pokládal bych přinejmenším za zpronevěru, kdybych znalosti a schopnosti, které mám, nezaměřil proti těm, kteří nás přímo či nepřímo vyhnali z domova, Závěrem prosím příští diskutéry, aby se vyhnuli osobním aver zim či sympatiím. Škodí to společné věci. Petr Rada Po uzávěrce přišel ještě následující dopis. Petře, pouze několik slov na vysvětlenou. Vyzval jsi mne k odpovědi a nic jiného mi nezbývá, než odpovědět a rozehnat Tvé chmury z domněnky, že jsi byl využit. Po otištění "Praporů" jsem vyslechl a zvážil rozhořčení způsobené mezi krajany obsahem tohoto úvodníku, a výsledné rozhodnutí oznámil Jiřímu Hodačovi 24/6 v korespondenci, která byla započata již před osudným výtiskem Hlasů. Odpovědj týkající se jeho návrhu započít s jeho brzským vysíláním pro skupinu krajanů byla nás ledujíczho znění: "Vaše účast na programu není za dané situace vhodná a rovněž zaměření programu na část poslu - chčstva je nežádoucí. Váš článek v Hlasech poněkud rozbouřil krajanskou hladinu a nerad bych do toho zapletl rozhlas. Ohledně Vašeho šeku jsem napsal do Sydney a jak jsem se dnes dozvěděl, měl by Vám být již doručen. " Jak vidíš, nijak jsem se na něho nerozčílil, pouze ohodnotil danou situaci a dal mu příležitost si urovnat veřejné mínění mimo sféru rozhlasu. Ujištuji Tě, že to nebylo poprvé, kdy J.Hodač sklidil nepříznivý posudek o jeho performaci a na jeden z telefonátů do rozhlasu během programu se jistě pamatuje. Ovšem že je velmi lehké kritizovat a možno nalézt místo pro vylepšení. Jak dalece' je na místě pro J. Hodače kritizovat program, ve kterém doposud neukázal nic ze suverenity, kterou se holedbá? Kdo se hněvá, Petře? S pozdravem Vladimír Soust Pro zotavení, dobré jídlo a pobavení navštivte Highbank SUMMIT RECREATION Krásná přírodní scenérie Pohodlné ubytování 5 Driffield Crs./off Mills Ave Sassafras,Vic.3787,tel.755-1394 ’ ’m XdusíveTburs (Vic.)Pty.Ud. JIŘÍ SEDLÁČEK VÁM SPOLEHLIVĚ zařídí jakékoliv letenky, jízdenky, léčebné pobyty, víza a pasy. Návštěvy Vašich příbyzných z Evropv - za nejvýhodnější ceny Volejte ňa /03/637741 Adresa: Shop 17, Upper Plaza Soui thern Cross Hotel, Bourke Street Melbourne, telefon domů 233-9926 [pageend11]PÍŠE NÁM OTA HORA Z KANADY Poznámka k mému článku "Anti-U.S. policies criticized", který byl uveřejněn v The Citizen dne 28. 6. 1983: New Democratic Party /kanadská sociálni demokracie/ je jediná, která se vyslovila proti zkouškám raket v Kanadě, je proti NORADu, proti NATu, stručně vyjádřeno: pro-sovětská, protiame- rická. Skoro každodenné půtky v parlamentě to dokazuji, a také demonstrace, často za iičasti poslanců NDP ba i vůdce Broadbenta. Povazoval jsem za svou povinnost na to veřejně poukázat. Připomi- nalo mi to naše "vrátné komunismu", t.j. fierlingerovské křidlo soc. dem. Katastrofálni pokles sympatii veřejnosti /jak piši - pokles z 26 na 16 bodů - během roku/ to dokazuje. Uvědomil jsem si, ze etnické skupiny se musí proti tomu ozvat a přesvědčit NDP, aby mis to prosovětské politiky k oslabeni svobodného světa. nastoupila a využila zákeřné sovětské propagandy k soustavným útokům proti Sovětskému svazu a dožadovala se plněni mezinárodních smluv i odchodu sovětských vojsk ze všech okupovaných zemí a provedení svobodných voleb. Ne- bot dnešni stav obsazených, Sověty porobených zemi, neplněni smluv Sověty, je příčinou, ze ve světě je neklid a obavy z války. Když jsem se dověděl, ze za několik dni se koná Celoštátni konvence NDP v Regině v Kanadě /zača la 30. 6. 1983/, napsal jsem před několika dny ihned připojený článek a požádal redakci Citizen, aby můj článek byl uveřejněn ještě před zahájením NDP konvence. To se za tři dny stalo, článek vyšel 28. 6. /řada Kanadanů mi už také telefonovala!!/. Kromě toho opis článku jsem poslal na vědomí vůdci NDP Ed Broadben- tovi s tím, ze tu nejde o osobni útok, nýbrž o to, aby v zájmu NDP bylo na to vedeni NDP upozorněno a nynějši prosovětské politika revidována. - Článek byl celý uveřejněn s výjimkou posled- nich vět o tom, že "Prosovětská nebo protiamerická politika nemá v Kanadě mis ta" a pak posledné věta o tom, ze "porážka německé sociální demokracie v posledních volbách i porážka Labor Party v Anglii měla by jim být výstrahou /obdobná politika a stanovisko k 'odzbrojeni, raketám atd. Redakce The Citizen uveřejnila můj dopis jako dopis první s opravdu nápadným nadpisem přes tři sloupce. Kdo si pročte Hansard za posledních 18 měsíců uzná, ze skuteční komunisté, kdyby byli v parlamentě - a nejsou, by nemohli hájit svou komunistickou ideologii lépe než někteří poslanci NDP /Paulin Jeuett, Ed Broadbent aj. !/. Ota Hora Ottawa, 30. 6. 1983 JIRt HOCHMAN: Otázka: Je to možné, že předseda Sva- zarmu, generál Horáček, pije pohonné hmoty? Předával mi nedávno cenu za plachtění a vanulo to z něj jak z benzinpumpy. Odpověď: Vyloučit se to bohužel nedá. Bylo by však zajímavé zjistit, jakému druhu pohonných látek soudruh generál vlastně holduje. Jako člen Ústředního výboru by si mohl dovolit pít super, avšak ten poměrně snadno vybuchuje. Jako bývalý proletář by měl spíše pít diesel, avšak ten zase znečištuje potrubí. Z toho je vidět, že ani vyšší funkcionáři nejsou bez problémů. Otázka: Na našeho okrskáře Holouška spadl výtah sovětské značky Mo~ loděc, ale nebyl nijak poškozen. Jak si to lze vysvětlit. Odpověď: Z vaší stylizace se nedá přesně usoudit, zdali nebyl poškozen váš okrskář anebo výtah značky Moloděc. Dialekticky vzato je možný pouze dvojí výklad. Nebyl-li poškozen výtah, musela být z Holouška placka. Nebyl-li poškozen Holoušek, měl patrně Moloděc podlahu z papundeklu. Otázka: Na služební cestě do Kutné Hory jsem se seznámil s velmi sympatickou mladou dámou, do které jsem se okamžitě zamiloval. Mé city jsou naštěstí opětovány. Rád bych se s ní brzy oženil. Jak to mám nanést své ženě, která j e členkou Ústřední kontrolní a revizní komise? Odpověď: Zkuste to nejdříve nanést tak, že vás v Kutné Hoře nutně potřebují jako kádrovou posilu. Kádrové posily potřebují všude, ne bude to.hned nápadné. Jestli však nejste vy, anebo alespoň ta dáma z Kutné Hory, také v nějaké vhodné komisi, počítejte s tím, že se oba řítíte do katastrofy . Otázka: Naše babička tvrdí, že když u nás o někom píší pochvalně v novinách, tak to musí být automaticky pacholek. Co vy na to? TĚLOCVIČNA JEDNOTA SOKOL MELBOURNE TANEČNÍ ZABAVA Zveme vás s'r'dečně dne 6.srpna do Národního domu, 457-499 Oueensberry St.,Nth. Mélbourne WBORNÄ VEČEŘE ! ! ! v st u pn í! v č e t n ě v e č e ř e $ 12-pe n sist E a st u d e n t i $ 10 Hraje STUDIO 4 Licence B.Y.O. Čistý výtěžek ve prospěch Nár.domu Vstupenky a rezervace stolů: br.Schoenflug 544-3008, br.Zežula 861-7939, br.Průša 495650 DOTAZNA A PORADNA Odpověď: Babička paušalizuje. Ve skutečnosti lze počítat s tolerancí plus minus deset procent. Otázka: Máme nového kádrováka, který má jen jedno ucho. Myslíte, že by bylo vhodné se ho příležitostně zeptat, jestli mu to nevadí v práci? Odpověď: Ministerstvo vnitra ví, co dělá, když u vás nasadilo kádrováka s jedním uchem. Třeha mu to druhé usekli mohamedáni v Afga- nistánu. Počítejte ale každopádně s tím, že ani bez jednoho ucha nic nepřeslechne. Otázka: Myslíte, že na počest příštího sjezdu strany můžeme u nás v Lovosicích vyrobit více močoviny, anebo méně močoviny? Odpověď: Klidně vyrobte močoviny víc. Strana potřebuje všechno. Moc to ale nevytrubujte, protože dávat straně ke sjezdu močovinu, jak sám jistě uznáte, není zrovna elegantní. Otázka: Přivezli k nám pred rokom do prevádzky sovětský automat na zvarovanie rúr, ale má to naozaj tu nevýhodu, že to akosi niezva- ruje. Čo s tým máme robit? Odpověď: Môžete to celkom klidno hodit do šrotu, alebo v Sovetskom zväze už vyvinuli podobnu mašinu, ktorá má eště lepšie technické parametre. Čo skoro vám ju dodajú. Otázka: Lékařská komise z ministerstva zdravotnictví před časem zjistila, že v domově důchodců v Moravských Budějovicích narostly několika penzistům na zádech ploutve. Existuje pro to nšjaké vědecké vysvětlení? Odpověď: Ministerstvo zdravotnictví přísně zakázalo zveřejňování všech podobných zpráv, aby nevznikla panika. Nemůžeme se proto pouštět do žádných podrobností. Uvažte však: co jiného mohlo důchodcům narůst, když je už rok krmí výhradně bulharským rybím filé? [pageend12]PROJEV KARDINÁLA DR. FRANTIŠKA TOMÁŠKA NA MÍROVÉM SHROMÁŽDĚNÍ V PRAZE Přinášíme plný text projevu dr. Františka Tomáška na "Mírovém shromáždění", jež se konalo mezi 21. a 26. červnem v Praze. Shromáždění, na které byla pozvána řada zástupců západních mírových hnutí, bylo komunistickým propagačním podnikem, sledujícím cíle sovětské politiky. Československý tisk a rozhlas referoval obsáhle o průběhu shromáždění, zamlčel však vše, co neodpovídalo plánovanému účelu. Nepřinesl proto také projev kardinála Tomáška: "Pozdravuji vás všechny jménem katolických biskupů, kapitulních vikářů, kněží, řeholních biskupů a věřících v Československu. Činím tak slovy Ježíše Krista: Pokoj všem. My křes tané máme lásku ke všem lidem bez výjimky. Proto zavrhujeme každé zlo, které ubližuje člověku. Proto odmítáme válku, nejen nukleární, ale i každou jinou. Bůh stvořil lidstvo, aby žilo v lásce, v pokoji a ve štěstí. Proto také odmítáme každý útlak materiální i duchovní, jak skupin, tak i jednotlivců. "Mír zůstává jen prázdným slovem', napsal právě před 20 lety Papež Jan XXIII v encyklice Mír na zemi’, jestliže se nerozvíjí v takovém řádu, který je založen na pravdě podle spravedlnosti, doplňován láskou a uskutečňován ve svobodě’. V tomto duchu pro zachování míru je především třeba předcházet hrozbě jakékoli války, zvláště však zničující války nukleární. Je tomu podobně jako v oboru léčebné péče. Důležitější než terapie je bdělá prevence. Proto je třeba připomínat: Kdo ohrožuje pravdu v zájmu propagandy, ohrožuje mír. Kdo ohrožuje respektování spravedlnosti, a to pro všechny obyvatele bez rozdílu, ohrožuje mír. Kdo ohrožuje základní lidské svobody, včetně svobody náboženské, ohrožuje mír. Kdo ohrožuje vzájemné porozumění, lásku mezi lidmi, ohrožuje mír. Kdo ohrožuje životy dětí, které mají právo se narodit, ohrožuje mír. Je nutné postupně likvidovat zbrojení a místo toho připravovat založení celosvětového fondu vzájemné pomoci. Dovolte, abych v této souvislosti poukázal ještě na jeden moment, který je spjat s dějinami našeho národa: je to výchova k míru. Hned na začátku našich dějin, před více než tisíci lety, jsme dostali vzácný vzor mírového vládce: kníže Svatý Václav. Hlu- » boce inspirovaný Kristovým evangeliem, považoval vládu za službu svému lidu. Nejenže humanizoval tehdejší tvrdou justici, ale zásadně se vyhýbal prolévání krve na bojištích. Mírovou diplomacií zabránil střetnutí s německým vládcem. Český lid si zamiloval navždy Václava a jeho ideál: Život v míru. Václav byl modelem největšímu králi českých dějin - císaři Karlu IV. On to byl, kdo ve 14. století činil kroky k přeměně Evropy v přátelský svaz národů. 0 sto let později se pokoušel také král Jiří z Poděbrad o mírový svaz evropských království. Můžeme říci, že v naší zemi zapustil mír hluboké, trvalé kořeny- Evropu vychovalo křestanství: trvalé úcty k člověku, lidského bratrství a iníru. Podobně působili a působí v jiných kontinentech náboženské a etické tradice vysoké úrovně. Spojme se tedy k dílu, které je pro trvalý mír rozhodující: vychovat mírového, svobodného Člověka. V této souvislosti velmi zdůrazňuji, že nebude míru ve velkém, nebude- li míru v malém. To znamená v každém společenství a v nitru každého člověka. Dámy a pánové, přeji vám, abyste se z tohoto mírového shromáždění vrátili do svých domovů s vědomím, že jste učinili důležitý krok k vytvoření bratrské rodiny národů světa" LITERATURA PO ÚNORU 35. výročí komunistického únorového puče oslavovali stalinis- té mezi sebou. Mají proč, únor z nich udělal novou třídu, novou šlechtu, s únorem 1948 stojí a padají, bez únorového puče by nebyli nic. Zase jsme slyšeli a četli mnoho frází, které se, dalo by se říci?emancipovaly od skutečnosti a vznášejí se v oblacích. Letos bychom dali prvenství Vítězslavu Rzounkovi, profesoru české literatury na Karlově univerzitě, který svůj esej /neboli česky "pokus"/ napsal pod názvem "Historický význam Února" do orgánu sirotků kulturního stalinismu "Literární měsíčník". Rzounkův pokus je vskutku smělý: s únorem byly prý splněny sny národního obrození, prý přišla doba, kdy podle Boženy Němcové "člověk člověku bude bratrem". Tak snila Božena Němcová v době Bachova absolutismu v polovině minulého století, tak pracovali buditelé za lidštější český a všelidský svět. - Snad nej smělejší citát svého pokusu si Rzounek vybral z povídky Boženy Němcové "V zámku a podzámčí". Němcová vkládá chudé podruhyni do úst tato slova: "Na nás chudobných stojí svět ... páni z našich mozolů tyjou ..." Označení se mění, z pánů jsou soudruzi a z absolutismu socialismus jako průchodní stádium ke komunismu. Vítězslav Rzounek píše ve svém článku o literatuře, jé literární odborník. Jako takový vystupoval před časem u soudu v Chomutově, kde měl jako znalec posoudit neoficiální časopis neoficiální kulturní skupiny. Bylo mu to hned jasné, ten časopis prý propagoval kulturu, která už roku 1968 upravovala cestu kontrarevoluci. Jeho znalecký posudek byl pak podkladem rozsudku . Podívejme se tedy, jak Rzounek vidí vývoj české literatury v u- plynulých 35 letech. Dá se to shrnout do nemnoha slov. V literatuře měly prý po únoru 1948 své místo a možnost uplatnit se všechny kladné umělecké složky. Základním kritériem byl prý vztah k lidu. Bylo jen třeba, a Rzounek cituje básníka V. Závadu, "vezpívat se v chorál". Nekteří se v chorál nevezpíva- li. Tak bylo z literatury hned po únoru 1948 vyloučeno mnoho desítek spisovatelů a jejich počet v uplynulých 35 letech několikrát vzrostl. Z těch, kteří se nevezpívali, byli někteří odsouzeni k dlouholetým vězením. Zá- viš Kalandra byl popraven, jiní odešli do ciziny, literatura se podobala lesu, který zachvátila větrná smršti. Do chorálu se pak přihlásili mladí, ti se vezpívali velice rychle, mladé hlasy jsou ohebné. Tak si strana v ryhlokursech vychovala jiné autory, celou novou literární generaci, dnes byste ji marně hledali ve slovnících, v knihovnách, v televizi a ve filmu. Jsou v Americe, Kanadě, ve Francii, v Anglii, Rakousku, jen ne v komunistické straně Československa. Tam zůstali právě jen Vítězslav Rzounek a někteří další - sirotci stalinismu, zaplňující stránky Literárního měsíčníku, který má snad v bezvýznamnosti rekord.. Tam, v Literárním měsíčníku je všechno snadné - stačí se vezpívat v chorál, a už jsi dědic Boženy Němcové, Tyla, Havlíčka, ba i Karla Čapka, ale toho až od První party. Tam, v Literárním měsíčníku, na tebe čekají tituly, funkce, vstupenka do nové třídy a mnoho jiných věcí. - A přece: do literatury, do této literatury, se už nyní mladí tak nehrnou, jako po únoru 1948. Už o tyto rychlokursy není zájem jako dřív. Uplynulých 35 let se nedá z historie vymazat. Těch pětatřicet let svědčí proti komunismu. 2.8.1983 [pageend13]JOSEF JEDLIČKA KAFKÁRNA Už v padesátých létech, kdy po Praze kolovala sotva desítka zachráněných exemplářů Zámku, se Kafka horlivě opisoval, potají překládal a spousta lidí se pídila po každé sebemenší informaci o jeho životě a díle, protože jeho napohled přízračný svět nad jiné věrně modeloval aktuální lidskou situaci a pro člověka v byrokratickém totalitarismu bylo nasnadě se s Kafkovým popisem světa stotožnit. Když se pak Kafkovo dílo stalo v prvé polovině šedesátých let všeobecně dostupným, ukázalo se, že toto hledisko se může stát životním pocitem nej širších lidových vrstev. V Čechách došlo k něčemu, co naprosto nemá obdoby, že vzniklo a v hovorové řeči zcela zdomácnělo slovo, označující významný úsek lidské každodennosti - slovo kafkárna. Jistě že i jinde je dnes jméno Kafka všeobecným majetkem. I jiní ovšem rozpoznali, že Kafkova skutečnost se přesahuje k modelové obecnosti, že existují skutečnosti, které lze pojmenovat jako kafkovské Němčina vytvořila poměrně záhy přídavné jméno kafkaesk, o němž už v roce 1969 napsal J. Fowles, že užívání tohoto slova není v hovoru bezpodmínečně podmíněno znalostí Kafkova díla. Anglický doklad pro formu kafkaesque existuje dokonce už z roku 1938 a výraz kafka-like, který ji časem nahradil, bývá používán v podobné funkci: v poznámkách k oxfordskému slovníku spisovné angličtiny mohl napsat E. Wilson, že toto slovo se "stane trvalou součástí našeho jazyka". Francouzština vytvořila, hlavně dík A. Camusovi, tvar kafkaien, který dokonce už v roce 1945 definovali v časopisu Less Temps Mode rnes jako "iracionálně pracující, utlačující byrokracii". Italština má rovněž s požehnáním oficiálního slovníku slovo kaf- kiano, a z nejnovější doby pochází doklad, který hovoří o "kafkovské epoše strachu". Slovo kafkiano existuje i ve španělštině a velký obdivovatel a znalec Kafky J. L. Borghese jím označuje vše skurilní, absurdní a nelidské. Všechny tyto výrazy - a mnoho dalších v jiných jazycích - jsou však převážně majetkem intelektuální vrstvy, a používa- jí-li jich lidé, kteří Kafkovo dílo neznají, narážejí často na kritiku, která jim vytýká, že pojem zneužívají a znehodnocují. Případy, kdy se Kafkovo jméno objevuje ve šlágru - jako se to kdysi stalo ve Francii - anebo v reklamě - o čemž máme k dispo- 8 2.8.1983 zici doklad ze západního Německa - jsou naprosté výjimky, a samy ekvivalenty slova kafkovský se vyskytují vlastně naprosto převážně v odborné literatuře, kde většinou neoznačují nic jiného než předměty, okolnosti a vztahy, týkající se Franze Kafky, popřípadě jeho typické literární postupy. Podobné se ostatně používá výrazu kafkovský i v češtině, leda že sloVó je obecně rozšířenější a i v hovorové řeči obsažnější. Docela jinak se to má s kafkár- nou. Už svým tvarem, tedy zhru- bující příponou -ávna, je toto slovo naprosto lidové, pouliční ba žargonové; tak je vytvořeno slovo sviňáma a blbárna, cvokár- na i nateč várna a mnoho jiných slov podobného ražení. Ztěží si lze představit, že se utvořilo v ústech Václava Černého či Karla Kosíka, ale je i velmi nepravděpodobné, že vzniklo jako odpadový produkt odbornického slangu. Patrně je razil prostý člověk v čekárně Národního výboru, ve frontě před řeznictvím, na schůzi ROH nebo u sklenice piva v hospodě. Stalo-li se tak, jako že tomu tak opravdu nejspíše bylo, musela být skutečnost, slovo pojmenování, už dávno nějak ve vzduchu, musela existovat jako důvěrně známý, byt i třeba zatím nevyslovený pocit, založený na každodenní zkušenosti - a nemůže být pochyb o tom, že všichni, kdo to slovo slyšeli, na první ráz porozuměli, co se tím myslí; jen tak si lze vysvětlit závratnou kariéru nového pojmu, jíž jsme byli v druhé polovině šedesátých a počátkem sedmdesátých let svědky. Jistě že při tom hrála svou roli tradiční česká lidová sečtělost; jistě není zanedbatelné, že Kafka vyrostl a většinu života strát vil v Praze a čerpal ze skutečnosti, která je i naší nejvlastnější zkušeností; a není posléze bez významu, že klasickou knihu moderního českého sebeuvědomění je Haškův Švejk, kniha v jistém ohledu kafkovská: národ, který zná zpaměti, jak věšeli cikána Janečka, jak je důležité, aby byl člověk přímo odněkud a jak osudným se může stát, když někomu propíchli tatínka pilníkem, je ovšem mimořádně způsobilý, aby porozuměl Jezdci na kbelíku, Zprávě pro akademii a ovšem i pitoresknímu sledu epizod v Procesu su či Zámku. Ostatně - dodejme ještě v závorce - ne docela neprávem se shledávají paralely mezi Zámkem a Babickou, o tom ani nemluvě, že v běžném jazykovém užívání je i slovo švejkárná, které má s odlišným předznamenáním tutéž konotaci jako kafkárna. Daleko nejvýznamnější je však patrně to, že se v Čechách Kafka nečte jako symbol a podobenství. Zatímco všude jinde ve světě se pracuje s Kafkovými příběhy jako s modelovým materiálem, který j e připraven pro nesčetné interpretace, u nás se Kafka vlastně neinterpretuje, ale jeho svět se svými absurdními vztahy se prostě přijímá - aby se tak řeklo - jak stojí a leží, jako popis reálného existujícího světa, který člověka obklopuje na každém kroku. Kafkova výpověď ani jeho literární metoda není ovšem tímto pojetím postižena ve své úplnosti, ale právě to, čemu lid říká kafkárna, je této výpovědi velmi důležitou složkou. Z kafkologické literatury, která v uplynulých padesáti letech narostla na obrovitou bibliotéku, jednoznačně vyplývá, že Kafka sám nepokládal většinu svých příběhů, především všechny tři romány a sbírky povídek, publikovaných za jeho života - s výj imkou Proměny - za texty symbolické nebo alegorické, ale za příběhy ze života, jak jej prožíval při své mučivě jasnozřivé přecitlivělosti; už od prvních edicí Maxe Broda se konec konců ví, že v Kafkových rukopisných sešitech lze v mnoha případech těžko rozpoznat, co je deníkový záznam v užším slova smyslu, co reflexe a co fragment zamýšlené či posléze realizované prózy, navíc pak máme svědectví Brodovo, Janouchovo a Jesenské o tom, že občan a úředník Dělnické úrazové pojištovny dr. Franz Kafka se v každodenním životě a při vyřizování a obstarávání nejběžnějších záležitostí často choval jako jeho na pohled výjimeční hrdinové K. \J této souvislosti je pak třeba ještě konstatovat, že Kafkovo dílo vzniklo přesně v oněch letech, kdy byla formulována obecná teorie relativity a položen základ ke kvantové fyzice, kdy dozrála filosofie Heideggerova, kdy začal vysílat rozhlas a kdy došlo k bolševické revoluci, tedy právě v době, která už ve svém lůně chovala všechny součásti moderní společenské i duchovní krize, tedy i naší dnešní krize politické a personální, již Kafka svým geniálním nazřením rozpoznával už tenkrát v celém jejím rozsahu. Kafkárna našich dnů není nic jiného než naplnění a očividné vyjevení skutečnosti, která se mohla ještě dobré desetiletí po Kafkově smrti jevit jako alegorická nadsázka. Ale cožpak dnes opravdu v plné hmotné realitě neobchází kdokoliv z nás dnes a denně kolem neproniknutelného a nevypočitatelného mocenského centra, které rozhoduje o jeho existenci a životě? Víme snad lépe než Kafkův zeměměřič, který úředník je pravý a který nepravý, který z nich je kterému nadřízen, od koho přijímá, třebas se i tváří jako nejvýš kompetentní, rozkazy. Můžeme se spoleh-- [pageend14]nout na to, že pomocníci, kteří jsou nám přidělováni, jsou opravdu našimi pomocníky a ne záludnými nepřáteli a smíme brát za bernou minci informace, o nichž nevíme, odkud pocházejí, a které nám sdělují poslové, o nichž si nemůžeme být jisti ani to, zda jsou skutečnými posly? Nevyhledáváme pomoc u pokoutních rádců a nepátráme po každé postranní cestičce, jíž bychom se mohli domoci svého práva, a to ne ani v hrdelním procesu, ale kdykoliv si chceme udělat dovolenou v cizině, když chceme dostat dítě na vysokou školu, když potřebujeme ošetření pro nemocného otce a i tehdy, když potřebujeme špulku nití či balíček pepře? A ney jsme snad - jako občané Československé socialistické republiky - denně v nebezpečí, že přijdou dva páni, kteří nás obviní, a nejsme v této situaci snad všichni předem a ze zásady vinni a kdykoliv hodni potrestání? COSI JAKO RECENZE Bránili revoluci? Jan Beneš Sensal Vlastislav Kroupa, od roku 1946 pracovník ministerstva vnitra, od roku 1980 v penzi; a tudíž se dal na literaturu. Jak se to stalo mezi estébáky v posledních letech velkou módou, má před jménem doktorát z filosofie. Spisek sám se jmenuje "Bránili jsme revoluci", vyšlo u Našeho vojska v Praze. Nikoli neprávem se tomuto podniku v Praze říkává i Jejich vojsko. Věnováno historii SNB, se zvláštním zaměřením na práci ZOB /Zemské oddělení bezpečnosti/, které si komunisté vybudovali jako vlastní expozitury při MV, dokud si ještě nebyli jisti, že kolega Nosek vnitro zvládne a dokáže ho přizpůsobit moskevským poměrům. Dokonce i československá encyklopedie nás může poučit, že SNB je podle vojenských zásad organizovaný ozbrojený sbor, jehož úkolem je chránit státní zřízení, veřejný pořádek a bezpečnost osob a majetku. Nikoli tak u soudruha Kroupy, který úvodem praví: SNB své revolučné poslané cestné splnil a obstál v těžkých zkouškách. Knížku ostatně doporučujeme všem kdo věří, že československý malér se datuje až do roku 1948 a od února onoho roku bylo vlastně všechno v pořádku ... /0 odrůdě, která věří, že malér začal až v srpnu 1968 se raději nezmiňovat/. Stylisticky i faktograficky je to knížka ubohá, dokumentace se omezuje na výroky ministra Noska na různých tiskových konferencích či při rozhlasových projevech před únorem 1948. Autor tklivě zavzpomíná zrádné emigrace, ale myslí se gen. Prchala, Ležák-Borin, Ďurčanský, Wenzel Jasch. Že generálu Prchalovi ne- přiznává například ani zásluhu o to, že jeho jednotky jediné bránily republiku se zbraní v ruce roku 1939 na Podkarpatské Rusi, inu, to od pana doktora ovšem žádat nemůžeme. Zajisté, že kniha musela projít kromě autorskou i státní cenzurou, a není tudíž bez zajímavosti, že mezi hrdinné činy SNB je zapsán i Krčmáňský, čili Krabičkový atentát na Jana Masaryka, Prokopa Drtinu a Petra Zenkla. Na západě dosud žij í svědci vyšetřování a případem se rovněž zabývají nedávno vydané paměti dr. Prokopa Drtiny, které vyšly v Kanadě. Nuže známo a bezpečně ověřeno bylo, že v případu byli namočeni hned dva komunističtí poslanci. Sosner a Čepička. K pokusu o atentát došlo roku 1947, soudruh Kroupa praví, že si ho zorganizovali ministři sami /i Jan Masaryk?/ k osočovací kampani proti KSČ. Trpce si stěžuje, že vypsání odměny na pachatele zkomplikovalo práci SNB. Leč poslouží informacemi kdo vyrobil krabičky - podle lživé zprávy SNB. Tím také, že po únoru 1948 byla ve věci atentátu vytvořena zvláštní komise, že roku 1957 /1/ ministerstvo vnitra případ přezkoumávalo, a posléze dodává, že inšpirátori a organizátoři byli roku 1953 !!! po zásluze odsouzeni. SNB to tedy vyšetřovalo celých 6 let a zvláštní vládní komise celých 5 let. Nicméně se nám Phdr Kroupa zapomíná pochlubit tím, KDO tito iniciátoři a organizátoři byli. Například má pravdu dr. Drtina, který ve svých pamětech uvádí, že zásilky podával komunistický předseda MNV Štěpánek, anebo má pravdu dr. Kroupa, který neuvádí nikoho? Psali jsme v AL nedávno i o Banderovcích, a historik SNB nevynechává samozřejmě ani tuto kapitolu. A poprvé se nám zde slouží čísly. Banderovců i těch, kteří je stíhali. Banderovi, na rozdíl od generála Prchala přiznává zásluhy boje proti Němcům. Nuže. Podle "Bránili jsme revoluci" se akcí na území Československa účastnily sotně UPA Miron, Kar- meluk, Sokil, Peryh, Brovko a četa Horbovyj. Celkem asi 500 mužů! Velice se má oddílům UPA za zlé, že "si vynucovaly konání veřejných shromáždění na nichž jejich řečníci mluvili proti KSČ", jaká to troufalost v demokratické zemi, že? A teď, kolik toho bylo proti UPA v Československu nasazeno? 14 pěších praporů Čs. armády 1 dělostřelecký oddíl letka bitevních letounů stíhací skupina Ocel /později Teplice/ v síle 10 rot dále se účastnilo 3700 bývalých partyzánů 1105 příslušníků Národní bezpečnosti /oddíl Safír?/ 585 členů zvláštního stíhacího oddílu SNB v Čechách 233 členů odborného stíhacího oddílu SNB na Moravě’ Autor jen tak mimochodem dodává, že akcí se účastnily /na polské straně hranic/ tři polské divize a jednotky Sovětské armády. Tak věru nevím, má-li se SNB tak moc čím chlubit. Kdo píše propagandistický spisek, měl by s historickými čísly, ke kterým má přístup, zacházet opatrněji. NOVĚ OTEVŘENÁ CESTOVNÍ KANCELÁŘ world-wise íniW@D INCORPORATING SNOW SKI TRAVEL 254 BLACKBURN ROAD, SYNDAL 315(7 Vám zařídí cestu letadlem či lodí kamkoliv na světě. Obratte se na nás také jestliže potřebujete pomoci s návštěvou rodičů nebo příbuzných z Československa. Mluvíme česky a slovenský - volejte Dášu nebo Miloše, tel.232-9066,večer 561-5545. SPECIALISUJEME SE TAKÉ NA LYŽOVÁNÍ V AUSTRÁLII ČI KDEKOLI JINDE. Standa kučera NABÍZÍ -SPOLEHLIVOU OSOBNÍ SLUŽBU - letenky - jízdenky - - lodní a pozemní zájezdy - - hotely - motely - automobily - víza kamkoliv - - evropská lázeňská léčení - - návštěvy Vašich příbuzných - -NEJVÝHODNĚJŠÍ CENY- VOLEJTE KDYKOLI NA TELEFONY: 02/4282816, weekend 045/668283 205 Ernest St. ^Cammeray}NSN. 2062 CONTINENTAL CHCETE STRÁVIT PŘÍJEMNÉ CHVÍLE BLÍZKO STARÉHO DOMOVA? Zabezpečíme pro Vás pobyt pri Balatone v Maďarsku, INFORMÁCIE:TRANSCONTINENTAL TRAVEL /02/ 4282816 weekdays /045/ 668283 weekend [pageend15]SPORT KAREL JANOVSKÝ NOVÁČCI 1. FOTBALOVÉ LIGY Fotbalisty brněnské Zbrojovky a Olomouce nahradí od 14. srpna v nejvyšší čs. soutěži mužstva: Sklo Union Teplice a Banská Bys trica. POLOČAS V INTERPOHÁRU Už po třiadvacáté zaplňuje v Evropě letní ligovou přestávku fotbalistů mezinárodní soutěž Interpoháru, které se tentokrát zúčastní čtyřicet mužr stev ze 14 zemí. Jsou rozdělena do deseti skupin a vítěz každé dostane od Mezinárodní sázkové kanceláře v Basileji 15 až 20 tisíc švýcarských franků. Podle toho, zda už v této soutěži někdy některou ze skupin vyhrál, či nikoli. Z pěti čs.účastníků,kteří už zasáhli do bojů, si v "poločase" Interpoháru vede zatím-nej lépe vede mužstvo TJ Vítkovice, které po domácím vítězství nad švédským mužstvem Elfsborg Bo- ras 2:1, vyhrálo na hřišti předního týmu NSR Eintracht Braun- schweig 2:0, aby pak ve 3. kole porazilo doma bulharský tým Tra- kis Plovdiv 4:2. Sahá tedy po prvenství v X. skupině této mezinárodní letní fotbalové soutěže. S čistým kontem jsou v IX. skupině i fotbalisté RH Cheb, kteří však doposud sehráli pouze, dvě utkání: doma porazili maďarský Videoton SC 2:1 a nečekaně vyhráli v Krakově nad domácím Cracovia Krakov 2:0. V VI. skupině Interpoháru se zřejmě ještě rozpoutá velký boj o prvenství. Mužstvo Bohemians Praha, které zde bylo velkým favoritem, nenastoupilo ke svému prvnímu utkání doma s norským Viking Stavanger kompletní /nejméně šest hráčů národního mužstva mělo dovolenou/ a tak hráli s Nory pouze 2:2. V druhém zápase porazili "klokani" dánské mužstvo Odense BK 2:1. V V. skupině Interpoháru je čs. zástupcem Inter Bratislava. Ten prohrál úvodní utkání v Budapešti s Honvedem 1:3, pak však doma porazil jugoslávskou Slobodu Tužia 2:1. Čtvrtým účastníkem skupiny je rakouský Wacker Innsbruck. A konečně: Ve II. skupině Interpoháru prohrála pražská Slavia v Sofii se svou bulharskou jmenovkyní 1:2, pak však vyhrála oba zápasy doma: nad dánským týmem Brondby BK 3:1 a nad švýcarským Young Boys Bern 2:1. MARTINA VE WIMBLEDONU BEZ KONKURENCE Ačkoli 97. neoficiální mistrovství světa v tenisu patří pomalu už minulosti, není ještě v těchto dnech na světě snad jediného odborného časopisu či odborné stránky deníků, kde by se nevraceli k triumfu bývalé čs. tenisové reprezentantky, nyní už americké státní občanky Martiny Navrátilové. A není se ani čemu divit, nebot málokterá tenistka vyhrála "na posvátné půdě" ve Wimbledonu finálová utkání tak přesvědčivým způsobem jako Martina, která zvítězila nad svou soupeřkou a třetí hráčkou světového žebříčku 18letou Američankou Adreou Jägerovou za 55 minut ve dvou sadách 6:0 a 6:3. Spolu se svou 221etou americkou partnerkou Pam Shriverovou vyhrála Martina na letošním Wimbledonu i čtyřhru /ve finále zdolaly australsko-ame- rickou dvojici Turnbullová-Casalsová 6:2 a 6:2/. Bylo to Martinino čtvrté vítězství ve dvouhře /předtím v r. 1978, 1979 a 1982/ a páté vítězství ve čtyřhře /potřetí byla její partnerkou Pam Shriverová, předtím Chris Evertová-Lloydová a Billie Jean Kingová. Na letošním Wimbledonu vyřadila Martina Navrátilová postupně: Ji- hoafričanku Mouldovou /6:1 a 6:0 - za 31 minut/; Američanku Ackero- vou /7:6 a 6:3 - za 38 minut/; Jugoslávku Jaušovcovou /6:2 a 6:1 - za 42 minuty/; Němku Kohdeovou /6:1 a 6:2 - za 37 minut/; Jihoafri- čanku Mudelovou /6:3 a 6:1 - za 49 minut/ a v semifinále Jihoafri- čanku Yvonne Vermaakovou za 36 minut 6:1 a 6:1. Ivan Lendl se na neoficiálním tenisovém mistrovství světa probojoval až do semifinále, v tom však prohrál s pozdějším vítězem pánské dvouhry i čtyřhry Američanem Johnem McEnroem ve třech setech 6:7, 4:6 a 4:6. STARTOVAL V JIHOAFRICKÉ REPUBLICE Přes zákaz pražského komunistického režimu zúčastnil se v současné době nej lepši čs. tenista a třetí hráč světového žebříčku Ivan Lendl exibičního turnaje v jihoafrickém Sun City, kde v souboji tenistů obsadil /po vítězství nad Američanem jihoamfrického původu Johanem Kriekem a Jihoafričanem Kevinem Currenem, a závěrečné prohře s Američanem Jimmym Connorsem 5:7 a 6:7/ druhé místo. Inkasoval 2»a to svou rekordní částku 300.000 dolarů, zatímco vítězný Jimmy Connors 400.000 dolarů. Třetí v pořadí Johan Kriek 200.000 dolarů a poslední Kevin Curren, který prohrál všechna tři utkání dostal ještě 100.000 dolarů. Praha hned v první den soutěže napadla Ivana Lendla, že porušil zásadu postoje Československa k rasistickému jihoafrickému režimu a pohrozila mu sankcemi. Jak celá záležitost dopadne, těžko říci. Ivan Lendl se však varování režimistů nezalekl: zda úmyslně, protože chce zůstat ’ahraničí či chtěl jen ukázat, že je svým pánem, těžko říci. Útek '-.tahy by však napovídal prvému, tedy že Ivan Lendl se už nezamýšlí vrátit. Prvá reakce komunistů po skončení soutěže v Jihoafrické rep\ lice byla: "Do týdne rozhodneme, jaké sankce Ivana Lendla postih ' . Ivan Lendl však má už delší dobu s režimem v Československu tě costi a zřejmě už také má toho dost, aby se s Pragosportem děli z svůj velký výdělek za starty na mezinárodní scéně. FANTASTICKÉ REKORDY V přípravě na první lehkoatletické mistrovství světa, které bude zahájeno tuto sobotu, 7. srpna v Helsinkách, zlepšili američtí reprezentanti světe é rekordy ve dvou sprintérských disciplínách na 100 m. Oba padly ve vysokohorském Colorado Springs, ležícím ve výši 2.200 m, v rozpětí pouhé čtvrthodinky. Nejprve to byla 261etá černá Evelyn Ashfordová, které na stovku stopli senzačních 10,79, čímž zlepšila o dvě setiny sekundy dosavadní světový rekord východní Němky M. Gohrové z Jeny, vytvořený 8. června t.r. Necelých 15 minut na to se do seznamu světových rekordmanů zapsal i 221etý Američan Calvin S.nith, kterému stopli /rovněž elektronicky/ 9,93, s. I on za regulérních podmínek zlepšil světový rekord na 100 m, jehož držitelem byl od 14. 10. 1968 v Mexico City časem 9,95 olympijský vítěz Američan Jim Hines. NEÚPROSNÝ LOS SPARTY A DUKLY PRAHA V Ženevě bylo provedeno rozlosování 1. kola všech 3 nejpopulárnějších fotbalových soutěží klubových celků sezóny 1983-84, které ani tentokráte některým zástupcům čs. kopané nepřálo. Nej těžší soupeře už v zahajovacím kole mají oba pražské týmy: Sparta Praha a Dukla. Sparta Praha bude hrát v 1. kole Poháru UEFA s Reál Madridem a pražští vojáci v zahajovacím zápase soutěže "držitelů trofejí" s anglickým Manchester United. Naopak velké šance na postup do 2. kola "Poháru mistrů evropských zemí" má Bohemians Praha, která zahajuje poprvé v historii tuto nejvyšší soutěž s poměrně průměrným Feňerbachce Istanbul. [pageend16]