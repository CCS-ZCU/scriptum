VĚSTNÍK ČESKOSLOVENSKÉ NÁRODNÍ RADY AMERICKÉ Číslo 181 Říjen 1969 PROTESTY VE SPOJENÝCH NÁRODECH Mocná americká federace organizací, AFL-CIO (American Federation of Labor — Congress of Industrial Organizations), příkladným způsobem vyjádřila svůj protest proti in- vasi Československa a razí tím nové cesty k podpoře svobody. K prvnímu výročí sovětské invase zaslal výkonný výbor AFL-CIO Spojeným národům prohlášení, které je protestem proti okupaci Československa. Prohlášení uvádí: “Svoboda byla udušena, hospodářská obroda zastavena, právo na stávku potlačeno a boj o znovuzískání nezávislosti odborových svazů a o demokracii byl zmařen hned ve svých začátcich.” “Sovětská agrese proti Československu prokazuje, jak ilu- somí jsou nepodložené názory na mezinárodní détente a liberalizaci za Železnou oponou. Myslí-li upřímně sovětští vládci svou nedávno vyhlášenou snahu o navázání přátelských styků se Západem, nechť to dokáží v prvé řadě odvoláním svých vojenských sil z Československa a nastolením původního stavu, který existoval před invasí. Výkonný výbor doůrazně žádá, aby naše vláda uvedla otázku Československa na pořad všech budoucích jednání s Moskvou. Dále vládu naléhavě žádáme, aby se všemožně vynasnažila, aby Valné shromáždění Spojených národů vzneslo požadavek, aby všechny sovětské ozbrojené síly odtáhly z Československa, členského státu OSN.” “Před rokem mezinárodní svobodné odborové hnutí jednomyslně odsoudilo invasi Československa provedenou Sovětským svazem a jeho členskými státy Varšavského paktu. Na důkaz protestu svobodné odborové unie, které se podílely na výměnném programu s komunistickými "odborovými uniemi”, přerušily všechny styky s odborovými organizacemi zemí, které provedly invasi. Vyzýváme všechny svobodné odborové unie, aby v tomto přerušení styků dále pokračovaly. Jakékoli obnovení styků by bylo neodpustitelnou ranou zasazenou statečným československým dělníkům, kteří se odhodlaně staví na odpor komunistickému tyranství.” Podporujíc prohlášení AFL-CIO, Československá národní rada americká 16. září předložila Spojeným národům při zahájení zasedání memorandum, které podepsaly též Rada svobodného Československa a Výbor pro svobodné Československo. V memorandu ČSNRA zdůrazňuje, že invase Československa byla hrubým porušením Charty Spojených národů, neboť byla provedena proti přání československého lidu, jeho vlády, a dokonce i komunistické strany Československa. Nejen nekomunistický svět odsoudil invasi, ale i některé komunistické země (Jugoslávie, Rumunsko), komunistické strany mimo komunistický blok (kom. strana Francie, Itálie, atd.), a také přední, významní intelektuálové Sovětského svazu. Stávající obsazení Československa cizím vojskem a vměšování se do vnitřních záležitostí je rovněž porušením Charty Spojených národů. Nynější vládnoucí komunisté jsou u moci jedině zásahem Moskvy. Tento stav odporuje zásadě rovnoprávnosti a sebe- určení národa. Cizí vměhování a okupace Československa je rozhodně proti přání lidu, který trpí stále větším útiskem, omezováním základních svobod, vytýčených v Universální deklaraci lidských práv. Brežněvova doktrína je neslučitelná s nejzákladnějším principem Spojených národů: principem suverénní rovnosti. Členové Spojených národů jsou povinni uhájit, individuel- ně a kolektivně, principy Charty. Spojené národy byly ustaveny, aby mimo jiné zabránily, nebo v případě nutnosti odčinily hrubé porušení míru, jako je právě invase a trvající okupace Československa. Nebude-U dnešní situace odčiněna, bude zničena důvěra ve Spojené národy jako v instituci k udržení míru, protože prokáže nesporně neschopnost, dokonce neochotu členských národů splnit svoje obligace k Chartě. Morálně a legálně Spojené národy a členové SN jsou povinni docílit okamžitý odsun všech cizích vojsk z území Československa, navrácení československé suverenity a vytvoření situace, která by umožnila československému lidu, aby uplatnil své právo na sebeurčení. PETR ZENKL: VÝZNAM OKUPACE ČESKOSLOVENSKA Okupace je předně tragedií malého státu, který v průběhu svých tisíciletých dějin stále bojoval za ideály humanitní a za lidská práva a za svou samostatnost. Vždy ukázal svou vůli k osobitému životu; jeho ideály nikdy nebyly jen nacionálni, vždy všesvětové, osvětové a humanitní. Sovětská okupace ho nevymaže z dějin a z Evropy; způsobuje jen, že ohromné procento národni energie a tvořivosti znovu se musí vynakládat na uhájení holého života a autonomní kultury. Sovětská okupace však není jen tragedií československou, je tragedií evropskou a proto též světovou, a to z těchto důvodů; Ukázala, že lze beztrestně zničit národ, který se neprovinil ničím jiným, než že se chtěl pokojnou cestou pomalu a opatrně vracet k demokracii. Je světovou tragedií, že stav světové politiky je takový, že tak učinit nesmí. Československý experiment chtěl dosíci toho, aby se mírovou cestou diktátorský komunismus zlidštil a zdemokra- tisoval. Neúspěch československého pokusu znamená, že lze shodit moskevské jho jen krvavě —■ krátce mírové snažení utrpělo těžkou ránu, kterou jistě ocení přiští historie. Ukázala, že ani Evropa ani světová politika, ani Spojené národy nedovedou zaručit existenci malého státu v samém středu Evropy, což zviklalo důvěru v mírovou organisaci světa a dalo za pravdu těm, kdo věří jen v sílu a ve vojenská řešeni. Zničila možnost jednotné Evropy, která nekončí na Labi a k níž patří i na stodvacet milionů lidí ve státech mezi Západním Německem a Sovětským svazem, ve státech, kte- [pageend1]VĚSTNÍK OCTOBER 1969 VESTNÍK OCTOBER 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK ŘÍJEN 1969 VĚSTNÍK ŘÍJEN 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 ré nejsou samostatné a jež jsou stále potencionálním ohrožením míru. Existenci politického a kulturního útlaku tak ohromného počtu lidí, kteři chtějí a nemohou být součástí sjednocující se Evropy, nelze přehlížet při snahách o zachování světového míru. Okupace ukázala, že 14 milionů Čechoslováků jen vojenskou mocí je udržováno na nesprávné straně železné opony, což musí jen obnovit studenou válku, kterou nelze odstranit prohlášeními na úkor práv malých národů, nýbrž mírovým a také pevným řešením situací, vzniklých chybami politiky svobodného světa na konci druhé světové války. Sovětská okupace však přinesla i dobrá poučení: Objevila historické chyby poválečné úpravy Evropy. Ukázala, že Sovětský svaz není jen nositelem podvratné ideologie, nýbrž zejména pokračováním carského imperialismu a novokolonialismu dvacátého století. Ukázala na absurdnost správného zrušení koloniální nadvlády nad národy asijskými a africkými za současného dovolení koloniální exploitace vysoce vyvinutých kulturních národů evropských. Ukázala na chybnost politiky Spojených států, které bojují na Dálném východě a při tom opomíjejí země středoevropské, které miliony svých přistěhovalců učinily Spojené státy velkými. DOSAVADNÍ POLITIKA SPOJENÝCH STÁTŮ VŮČI STŘEDNÍ EVROPĚ Do 20. srpna 1968 byla naprostá pasivita hlavní zásadou americké politiky, která se mylně domnívala, že tím snad pomůže liberalizačním snahám v Československu. Ukázalo se, že měli pravdu ti, kdo s ní nesouhlasili. Pasivita šla tak daleko, že Sovětský svaz byl ujišťován, že Spojené státy pro záchranu svobody v Československu nic nepodniknou. Státní department nejednou se ohražoval, když moskevská propagandistická mašina naznačovala, že Spojené státy máji prsty v touze Čechoslováků po lidštějším životě. To všechno Sovětský svaz jen povzbudilo v jeho agresivnosti. Spojené státy uznaly svou chybu nepřimo, když po invazi přimo i prostřednictvím NATA varovaly Sovětský svaz před dalšími násilnými kroky proti Rumunsku nebo Jugoslávii. Je naším přesvědčením, že obdobné kroky před invazí Československa mohly jí zabránit, zvlášť když se ví, že sovětské vedeni bylo při rozhodováni rozdvojeno. MOŽNOSTI NOVÉ AMERICKÉ POLITIKY Spojené státy mají před sebou jednání se Sovětským svazem o ozbrojení. Měly by nejdříve a především žádat, aby byl obnoven stav ozbrojení jaký byl před invazí. Je známo, že by po okupaci Československa byl nástup Rudé armády a armád varšavského paktu do západní Evropy snadnější a kratší; že by NATO musilo dříve užívat taktické atomové zbraně, a je tudíž první povinností vyjednavačů dosíci toho, aby Sovětský svaz odvolal své vojenské síly z Československa. A aby tam nezakládal raketové základny, což bylo také jedním z důvodů okupace země. Existence takových základen znemožní odchod Rudé armády z Československa a tím i uvolnění válečného napětí. Sovětský svaz neodejde z Československa dobrovolně — je proto nutno, aby se v Bavorsku zesílila obrana svobodné Evropy tak. aby Moskva měla zájem na vzájemném odchodu sil ze šumavské hranice. Po okupaci země je zjevno, že československá vláda není samostatnou vládou a při vší úctě k některým dobrým vlastnostem Dubčeka a jeho druhů není možno přehlížet, že existuje a bude se zvětšovat rozkol mezi národem a lidem, který je protikomunistický, a vládou, která je v područí okupantů. Tak tomu bylo již od roku 1948. Dnes však okupace ukázala nad slunce jasněji, že komunistické vedeni nemá za sebou národ. Dubček měl a částečně má za sebou národ jen v tom, že se brání tak zvané “normalizaci”, v čemž hájí zbytky svobody a národní osobitosti. Z toho plyne, že Spojené státy by měly zásadně a ve všem dělat rozdíl mezi národem a jeho násilně udržovaným režimem. Spojené státy by měly zejména znovu a znovu opakovat, že ani Dubčekova vláda nemluvila jménem lidu, že nebyla vládou svobodně zvolenou a na Moskvě nezávislou. Mělo by se zejména generálnímu tajemníku odmítnout, když řekne a ještě bude říkat, že československá vláda si nepřeje projednávání československé otázky v Bezpečnostní radě nebo ve Valném shromáždění. Je pravda, že si to nepřeje Moskva. Čs. zahraniční ministr přece výslovně prohlásil, že okupace země se stala proti vůli komunistické vlády — a byl ovšem sesazen hned, jakmile se okupanti mohli zmocnit čs. diplomatického aparátu. Spojené státy by měly navázat co největší kulturní styky s československým lidem, jeho vzdělanci, spisovateli a studenty. Voice of America by se neměl vyhýbat mluvit o kulturních věcech a měl by dát příležitost starým i novým exulantům do něho mluvit. Mohla-li Amerika poslat do Vietnamu na záchranu svobody půl milionu vojáků, může také dovolit vměšovat se svobodným slovem do vnitřních záležitostí Československa. Má-li Amerika k zákroku ve Vietnamu pozvání vietnamské vlády, často velmi labilní, má v případě československém za sebou jednotnou vůli československého lidu. Vlády padnou, ale láska Čechů a Slováků k Americe zbude i po vládách; politika Ameriky, příznivá lidu a národu, je politikou dlouhodobou a nikoli podobnou třině, klátící se podle úsměvu z Moskvy. Spojené státy, jejich vláda a také kongres by měly co nejslavnostně.sím způsobem odmítnout tak zvanou Brežně- vovu doktrínu, podle niž Moskva má právo vojensky i jinak zakročovat v “socialistických” zemích. Je jasné, že za zemi socialistickou zítra může být prohlášena každá země na světě. Tato doktrína je políčkem do tváře nejen Chartě Svobodných národů, nýbrž i tisíciletému vývoji mezinárodního práva — a přirozeně výzvou k násilným činům dalším a jejich ospravedlnění. Tato doktrína znamená také pokus o zastavení historie, pokus o perpetualisování nelidského komunistického panství a nebude-li slavnostně odmítnuta, bude příčinou válečného napětí a třetí světové války. Je známo, jak slavnou úlohu hrála demokratická a pokroková československá emigrace ve svobodném světě v době pobělohorské, v době první i druhé světové války. Amerika má mít primární zájem na existenci této přátelské emigrace a má podporovat její snahy, její tisk, publikace, možnost uplatnění na universitách a masových komunikačních prostředcích. A to také ve svém vlastním zájmu. Je (Pokračování na str. 3) 2 • VĚSTNÍK [pageend2]FRANTIŠEK SCHWARZENBERG: ODKAZ 28. ŘÍJNA A NÁŠ ÚKOL (Z projevu proneseného 26. října v New Yorku) . . . Svoboda, sebeurčení a svrchovanost jsou základními pilíři oné tradice, kterou spojujeme s výročím 28. října. Zde je třeba objasnit tyto výrazy. Není jim totiž vždy rozuměno stejně. Za nacistické nadvlády byly prostě a jednoduše popřeny. Nenastala tedy žádná obtíž při výkladu těchto pojmů. Dnes je to horší. Komunisté moskevského ražení si totiž také vyhrávají s těmito pojmy. Dávají však těmto výrazům zcela jiný význam, než jim připisujeme my. My chápeme tyto pojmy v duchu vývoje a pokroku své odvěké tradice západní vzdělanosti. V duchu řecké filosofie a přesvědčení, že lidský rozum je schopen poznávat všeobecně platné pravdy; v duchu židovské viry v Absolutno; v duchu křesťanské lásky k bližnímu a zvláště k poníženým, slabým a chudým; v duchu úsilí za náboženskou, politickou a vědeckou svobodu; v duchu humanismu a nadřazenosti hodnot mravních; v duchu právní jistoty a rovnosti; prostě v duchu, který se zračil v československé Ústavě z roku 1920. Jinak se na tyto pojmy dívají marx-leninisté. Je sice pravdou, že se tzv. Stalinova ústava Sovětského svazu a každá jiná komunistická ústava podrobně zabývá svobodou jednotlivce. Pojmově a ještě více v praxi je však svoboda zcela jinak chápána a uplatňována mezi komunisty, než u nás. Dobře víme, že dle pravoverného marx-leninismu svoboda i demokracie musí ustoupit vyššimu prý účelu a cíli: násilnému nastolení komunistického světového řádu. Tento konečný cíl je i pojmově nadřazen hodnotám svobody a demokracie. V praxi je to ovšem ještě horší. Vždyť neznáme důslednějšího potlačeni svobody, než jsme v uplynulém půlstoletí viděli všude tam, kam zasáhla moc Moskvy. My však chápeme svobodu jako nejvyšší statek v časném životě člověka. Dle nás nesmí svoboda ustoupit ničemu. Je nadřazena všemu ostatnímu. Věříme, že tato svoboda musí sahat až po mez práv osob jiných; až po mez společného dobra; až po mez vytýčenou právním řádem, založeným na zásadách spravedlnosti. . . . . . . Plodem svobody dle našeho chápání musí být pluralism jak politický, tak i náboženský. Vždyť rozdílnost v názorech nemá býti pouze trpěna v dobře uspořádané společnosti. Rozdílnost v názorech je naopak kvasem, který obohacuje a tvoří nové rozměry společenského bytí. Chceme pluralism, který by se projevoval diskusí a zdravou soutěží: pluralism zbavený vši nesnášenlivosti. Tento projev skutečné svobody, jako každý jiný projev společenského žití, musí totiž také být prozářen a oživen skutečnou úctou ku každému člověku jako takovému, byť bychom nesdíleli jeho názorů a považovali je třeba za pomýlené. . . . . . . Od doby sepsání prvé Ústavy Československé republiky jsme ovšem dospěli k ještě mnohem jasnějšímu porozumění požadavků spravedlnosti sociální, které nyní zahrnujeme do své představy opravdové svobody. Doufám však, že i to málo, co jsem řekl, postačí k poznání, jak veliký je rozdíl mezi tím, čemu my říkáme svoboda a čemu moskevští komunisté přezdívají stejným jménem. . . . . . . Nejinak to vyhlíží s pohnem sebeurčení. I tento pojem si Moskva vykládá zcela svérázným způsobem. Všude tam, kde by moskevský komunismus mohl mocensky vydělat na odporu obyvatelstva proti jakékoli nekomu- VÝZNAM OKUPACE ČSR— (Dokončení ze str. 2) třeba, aby po jakési přestávce národy, a zvláště mládí celého světa, zase spojily zájem Ameriky se zájmem demokracie, pokroku, křesťanství a humanity. Po skončení vietnamské války zde bude nový boj, který Amerika musí vyhrát, nemá-li dojít k atomové pohromě. nistické nadvládě, tam se Sovětský svaz naráz stává ochráncem zásady sebeurčení národů. Kdykoli stává naděje v nastolení komunistického režimu, tam Sovětský svaz vyvolává a podporuje tzv. osvobozovací války, které pokrytecky ospravedlňuje právem na sebeurčení, jak to dnes vidíme třeba v jihovýchodní Asii. Sovětskému svazu se ovšem nikterak nejedná o skutečné sebeurčení, ale jen a jedině o nastolení komunistické vlády, úslužné Moskvě. Kdekoli však Moskva již přišla k moci, tam není více slechu o právu národnostní skupiny na svébytnost a sebeurčení. Tam již není místo pro přirozené city vlastenectví a ná- rodovectví. Tam poroučí jen Moskva. Pokud by vůbec bylo třeba příkladů na dotvrzení tohoto stavu, stačí jistě pohledět na Ukrajinu, Litvu, Lotyšsko, Estonsko, Zakavkazsko a celou řadu dalších porobených národů a ethnických skupin. My arci chápeme sebeurčení ve smyslu přirozenoprávním. Soudíme, že národnostní skupina, která dospěla k poznáni své vlastní osobitosti a totožnosti, má nezadatelný nárok na to, aby si sama určila, v jakém poměru chce žít s národnostními skupinami sousedními; zda chce být sdružena s jinými celky, samostatná či neodvislá. Pro Čechy, Slováky a Podkarpatské Rusíny považujeme toto právo za stále živé a nezadatelné; za právo, které lze uplatnit svobodným projevem vůle. Za takový svobodný projev vůle považujeme např. u Slováků jejich rozhodnutí svatomartinské z roku 1918 a opět jejich hrdinné národní povstání z roku 1944, kdy Slováci bojovali nejen proti nacistické nadvládě, ale také za obnovení státního soužití s národem českým. Za projev svobodné vůle ovšem nemůžeme považovat to, co se našim národům dostalo z milosti či donucení Hitlera, Stalina a Brežněva. * * * Obdobný rozdíl ve výkladu pojmů stává v souvislosti s představou svrchovanosti. Sovětský svaz byl členem Společnosti národů a je jedním ze zakladatelů Organizace spojených národů. Přihlásil se tedy slavným způsobem k tomu pojetí svrchovaností, které se vyvinulo mezi všemi vzdělanými národy. Sovětský svaz však od doby svého vzniku jednal způsobem naprosto neslučitelným s tímto pojmem. A nyní dokonce vyhlásil novou nauku, tzv. Brežněvovu doktrínu omezené svrchovanosti, která od základu popírá a zavrhuje pojem svrchovanosti, jak je vytčen v Chartě Spojených národů a jak je chápán na celém světě. My oproti tomu chápeme svrchovanost v tradičním smyslu jako nejvyšší, výlučnou, časnou pravomoc nad určitým územím a určitým obyvatelstvem, vybavenou právem rozhodovat o poměru daného svrchovaného útvaru k jiným svrchovaným státům i právem rozhodovat o válce a míru. Dle našeho pojetí je to autorita sahající zase až po mez danou rovnými právy jiných svrchovaných celků; až po mez vytýčenou mezinárodním právem a platnými smlouvami. Tvrdíme a tvrdit budeme, že Československo má nárok na svrchovanost. ... ... O přechodnosti nacistické rozpínavosti jsme se již přesvědčili. Bolševická expanse je stejně přechodná. Trvalá je ovšem rozpínavost Ruska a Německa, daná demografickými a geopolitickými skutečnostmi. Nebýt však nacismu a komunismu, dovedlo by si usmířené souručenství nerozdělených evropských národů s touto rozpínavostí poradit i v budoucnu, jako si s ní dovedlo poradit v minulostí. Netvrdíme tedy pouze, že Československo má pomyslný, sotva uskutečnitelný nárok na svrchovanost. Tvrdíme, že je VĚSTNÍK • 3 [pageend3]nutné a proveditelné, aby v budoucím uspořádání tento nárok byl plně uplatněn. Při tom arci nikterak nevylučujeme zapojení Československa do vyšších, mezinárodních či nadnárodních celků. Vždyť též naši předkové a předchůdci se takto dívali na postavení našeho státu. Vnucuje se nám obdoba svatováclavského začlenění Čech do tehdejší rodiny vzdělaných, křesťanských, západních národů. Na mysl nám přichází svátovojtěššská vise evropského učlenění od Atlantiku až po Kijev. Vzpomínáme na pojetí samostatného státu, sdruženého s jinými samostatnými státy pouhou osobní unií, jak tanulo na mysli českým pánům za doby jagellonské i po bitvě u Moháče. Myslíme na Palackého vidinu samosprávných historických států v rámci širšího, středoevropského celku. Myslime na Masarykovo pojetí přetvořené, národnostně spravedlivé říše, dříve ještě, než Masaryk dospěl k přesvědčení, že podunajské soustátí již reformovati nelze. Vzpomínáme na československou spoluúčast při zakládání a budováni Společnosti národů i dnešní Organizace spojených národů. Myslíme ovšem také na Masarykovu i na Hodžovu koncepci středoevropské federace. Spolupráce s jinými národy, uskutečněná zapojením do vyšších celků, je tedy také součástí naší národní a státní tradice, zvláště žádoucí při naši zeměpisné poloze mezi Německem a Ruskem. Při pohledu do vzdálenější budoucnosti tedy nadějně předpokládáme, že dojde k sblížení dnes porobených národů střední a východní Evropy za účelem zvýšení hospodářského blahobytu i společné bezpečnosti. Stejně doufáme, že jednoho dne dojde k těsnějšímu skloubení všech svobodných národů usmířené, nerozdělené, konečně sjednocené Evropy. Za šťastnou vidinu lepší budoucnosti též považujeme dokonalejší, nadnárodní sdružení všech států světa v jediném, svobodně přijatém právním řádu. Vytvoření takovýchto vyšších celků samozřejmě předpokládá dobrovolné, svobodně přijaté omezení naprosté svrchovanosti členských států. Jsem přesvědčen, že by se naše národy ve vlastním i společném zájmu odhodlaly k potřebnému omezení svrchovanosti, pokud by ostatní národy, třeba velké i největší přijaly stejnou míru nutných omezení. Jasná budiž naše zásada: ať budoucí učlenění Evropy a světa bude jakékoliv, trváme na požadavku, že Československo ve svých historických hranicích musí být jedním ze stavebních kamenů této výstavby. Do budoucna žádáme pro Československo nejvyšší míru svrchovanosti, slučitelnou s členstvím v příštích mezinárodních či nadnárodnostních celcích. Prostě: nic víc, ale také o nic méně, než budou mít druzí. * * $ Takový je tedy pro nás smysl pojmů svobody, sebeurčení a svrchovanosti. K tomu ovšem přistupuje pro nás samozřejmý požadavek vlády z vůle lidu, požadavek demokracie. Svoboda, sebeurčení, svrchovanost, demokracie a územní celistvost, to vše pro nás tvoří odkaz 28. října. . . . . . . Odkaz 28. října je nám všem společný. Ale kdo smí, může a proto také musí tuto pravdu nahlas říci? Domov dnes za stále tíživějšího útlaku nesmí vyslovit své opravdové přesvědčení a může se uchylovat jedině k symbolickým činům. . . . . . . My zde však na rozdíl od domova mluvit a jednat smíme a proto také mluvit a jednat musíme. . . . . . . Náš konečný cíl je jasný. Je obsažen v jediném slovu: svoboda. Chceme, aby také naši lidé doma mohli zase svobodně mluvit a svobodně jednat. Způsob, kterým my zde v zahraničí můžeme k tomu přispět, je nám všem zřejmý. Musíme opakovat svoje poselství až dojdeme sluchu, až svobodný svět učiní to, co po něm žádáme. . . . ❖ * ❖ . . . Chceme, aby Československo bylo svobodné. Zde se vnucuje otázka, od čeho závisí svoboda, ku které chceme Československu dopomoci ? Především od vůle lidu samotného. — Ta je ovšem dána. Nemůže být nejmenší pochybnosti o tom, že lidé v Československu chtějí být svobodni a že by svoji svobodu ihned obnovili, nebýt sovětského útlaku. . . . . . . Možnost osvobození Československa a všech ostatních porobených národů, toužících stejnou měrou po svobodě, závisí jedině na míře nátlaku, který Sovětský svaz může vykonávat na porobené národy střední a východní Evropy. .. . . . . Bude-li náš hlas slyšen, ovlivní-li svobodný svět mezinárodní situaci takovým způsobem, aby Moskva zmenšila svůj tlak na porobené národy, pak si budou moci tyto národy uspořádat své vlastní věci po svém; pak vzklíčí a vykvete svoboda. Nestačí, když zabráníme zradě Západu, jakou jsme zažili roku 1938. Nemůže nám ani postačit, když svobodný svět třeba i hlučně odsuzuje postup Moskvy, jak jsme to slyšeli v roce 1948 a opět v roce 1968. Musíme přimět svobodný svět, aby přešel od nečinnosti či prázdných slov k činům, které účinně ovlivní Sovětský svaz. Toho musíme dosáhnout. Budoucí svoboda Československa do jisté míry závisí od toho, co a jak budeme říkat a dělat my zde ve svobodném světě. Proto jsme říkali včera, říkáme dnes a budeme i zítra říkat stále totéž, až do doby, kdy svobodný svět uzná pravdu našeho poselství a splní naše požadavky. Naše poselství je prosté: Osvobození Československa a všech ostatních porobených národů musí být předním požadavkem celého svobodného světa z důvodů mravních, z důvodů právních i z důvodu osvíceného sebezájmu. Trvající okupace Československa je naprosto neslučitelná s mravními zásadami ,na kterých spočívá soužití jednotlivců i národů. Případ Československa je přednostně všelidským problémem mravním. Okupace Československa je hrubým porušením mezinárodního práva a veliké řady smluv, které Sovětský svaz sám podepsal. Tato okupace a tzv. Brežněvova nauka jsou především naprosto neslučitelný s duchem a literou Charty Spojených národů. Ostatní signatáři těchto smluv a zvláště Organizace spojených národů, jako strážkyně mezinárodního řádu, nesmějí připustit toto nejhrubší bezpráví. Svoboda je nedělitelná. Podupání svobody kdekoli na světě je přímým ohrožením svobody všude tam, kde svoboda dosud stává. Aby uhájil svoji svobodu vlastní, musí se svobodný svět postarat o obnovení svobody v Českoslvensku. Z těchto poznatků plynou naše požadavky: Žádáme, aby svobodný svět prosadil odvolání všech cizích vojenských i policejních útvarů z Československa. Svobodný svět musí dále prosadit, aby Sovětský svaz a jeho spojenci přesně dodržovali předpisy Charty Spojených národů, mezinárodního práva a platných smluv. Žádáme, aby se svobodný svět za žádných okolností nesmířil s tzv. Brežněvovou naukou. Žádáme, aby svobodný svět použil všeho přípustného nátlaku, potřebného k tomu, aby Sovětský svaz ustal od politického útisku a hospodářského vykořisťování porobených národů. Svobodný svět musí příslušným nátlakem na Sovětský svaz přivodit stav, za kterého by dnes porobené národy mohly uplatnit svůj nárok na svobodu, sebeurčení a svrchovanost, i kdyby se třeba rozhodly pro neutralitu. Toto je naše poselství a toto jsou naše požadavky. 4 • VĚSTNÍK [pageend4]Jak jsem řekl, prosazování těchto požadavků je náš úkol, který bohdá nezradíme. Mějme při tom na paměti, že dnes Sovětský svaz trpí ideologickými úbytěmi a má mocenské obtíže s Rudou Čínou. Proto stává mnohem větší pravděpodobnost prosazení toho, co žádáme, bez nebezpečí vyvolání atomické války, než tomu bylo v nedávné minulosti. Dříve se zdálo, že uskutečnění americké touhy po oddálení atomické války je možné pouze za cenu svobody porobených národů. Dnes stává možnost úspěšného prosazováni obou hlavních úkolů americké zahraniční politiky: snížení nukleárního nebezpečí i šíření svobody. Dnes má Rusko tolik starostí, že by ze strachu před atomickou konfrontací mohlo být ochotno k ústupkům. Proto naléhejme ještě důrazněji. . . . . . . Dnes nesmí mlčet ani ten, jehož předkové sem přišli před sto léty, ani ten, který sem přijel včera. . . . . . . Pouto krve nepřipouští, aby nám osud Československa byl lhostejný. Káže nám to však také naše vděčnost k Americe. A to je také závazná povinnost. Musíme dbát, aby Amerika zůstala věrna svému poslání: šíření svobody a spravedlnosti na celém světě. Nesmíme dopustit, aby Amerika trpěla hrubé porušení slavných smluv, které stvrdila svým podpisem. Musíme hledět, aby Amerika chránila svou svobodu vlastní, která je přímo ohrožena, kdykoli svoboda je násilím potlačena kdekoli jinde na světě, ve kterém si dnes jsme všichni sousedy. Dělat to musíme, protože to je naše povinnost. Navíc to ale také dělat chceme. Proč? Z lásky k zemi, která je na celém světě ze všech nejlíbeznější. Z lásky k lidu, z jehož krve jsme vzešli. Z lásky k české a slovenské mládeži, která není pouze nadějí, ale dnes vskutku i výkvětem národa a nejjistější zárukou šťastnějších zítřků. Z lásky k pravdě Páně, která nakonec vždy zvítězí. K té pravdě, kterou náš národ nalezne ve svobodě a ve vládě lidu, o které Masaryk řekl: “Demokracie pravá, založená. na lásce a úctě k bližnímu a k bližním všem, je uskutečňováním božího řádu na zemi.” Na činnost Rady: Frank Havlík, Long Island, N. Y....................................$25.00 Josef Kasal, Wagner, So. Dak........................................ 10.00 Charles W. Riley, Albany, N. Y...................................... 25.00 Eleanor C. Lane, Boston, Mass........................................ 10 00 In Memoriam: K uctění památky Dr. Richarda Frieda věnuje Čsl. Ženská Národní Rada v ečilu..................................... $50.00 K uctění památky zemřelé Marie Bouška věnují rodiny Hovorka a Vacek........................ 5.00 K uctění památky zemřelé manželky věnuje James Čemohous, Chicago....................................................... 15.00 K uctění památky Josepha Svobody věnují manželé Marie a Frank C. Lukeš ............................................ 20.00 K uctění památky Freda Vodáka věnují: Mr. & Mrs. Hynek Kouba, Chicago ......................... 10.00 Mr. & Mrs. Anton Smunt, Chicago ........................... 10 00 Frank Kratochvíl, Berwyn, 111...................................... 5.00 K uctění památky pí Novotné-Rychterové věnují: Louis Májovský, Berwyn, 111........................................ 10.00 Mr. & Mrs C. C. Gregory, Stickney, 111.................... 5.00 Emily Dongres, Long Beach, Calif.............................. 5 00 Mrs. Philip Hysman ...................................................... 5 00 Mrs. Růženka Švecová.................................................. 2.00 K uctění památky zemřelého manžela věnuje manželka Marie Novotná, Chicago . ............. .......................... 5 00 DR. ANDREW P. SLABEY: DR. M. R. ŠTEFÁNIK V CHICAGU V R. 1917 Dňa 14. oktobra 1917 Dr. Milan Rastislav Štefánik bol v Chicago, 111. v Českej sokolovni na Lawndale Avenue. Sokolovňa bola nabytá českým a slovenským obecenstvom. Ako sa Štefánik objavil vo dverách, obecenstvo zatíchlo a hudba spustilaMarseillaisu. Na čele sprievodu bol úradný zástupca Francie, potom L. J. Fisher, predseda Českého Národného Združenia a mnozí vynikajúci českí pracovníci za svobodu nášho národa. Keď vystúpili na javište, ozval sa búrlivý potlesk. Dr. Fisher predstavil Dr. Štefánika a medzi iným povedal: “Dr. Štefánik je muž, ktorého by skutočne mohli Česi Slovákom závidieť, keby nebolo tej okolnosti, že Dr. Štefánik dokázal nie raz, ale tisíc razov, že srdce jeho bije tak za Čechov, ako za Slovákov.” Po tomto následovala reč M. R. Štefánika: “Prišiel som, aby som vyhovel vôli národa. Robili mi výčitky, že odkedy som tu, v Amerike, ešte som sa verejne neukázal. Ale výčitka táto je neoprávnená. No teraz som tak urobil, aby som mal skutočné dôkazy, že vetev československá neni vetev suchá. Mojim hlavným úkolom bolo, aby som pracoval vo Washingtone, vo vládnych kruhoch, za našu vec, a toto vysvetlí, prečo som chodil tak málo medzi obecenstvo a tak pozde som prišiel do Chicaga.” “Do Ameriky som prišiel, aby som pohýbal základnou podmienkou našej samostatnosti u washingtonskej vlády . . . Aby som jako zástupca Česko-Slovenskej Rady získal svo- lenie americkej vlády na utvorenie samostatnej československej armády, v ktorej každému z vás by bolo umožnené konať našu povinnosť . . . Musime si povedať, v čom je dielo . . . Odpusťte, že hovorím slovensky, však mi nezazlievate.” (Ne! Výborné! Rozumíme!) “Ja verím, že sme jeden národ. Rozdiel medzi nami je malý. Anthropologicky je dokázané, že sme jedno, rozdiel je len rečový. A v reči si rozumieme. Šesťročné české a slovenské dietky sa dorozumejú.” (Vtedy Slovenská Liga vydávala pre študentov mesačník, Slovenská Mládež, za redakcie Rev. P. Jamarika, ktorý túto reč reportoval a uverejnil v čísle 1, 15. novembra 1917.) GEN. ŠTEFÁNIK O ČESKOSLOVENSKOM NÁRODE “Mám tak rád ten náš národ, že to ani nemusím hovoriť. A to úzkostlivé rozdelovanie na Čechov a Slovákov nenie dobré. Pre mňa sú Česi Slováci usadení v Čechách a na Morave a Slováci sú Česi usadení na Slovensku ” Tak zmýšľal Štefánik pred 50 roky, ale dnes by zmýšľal inak, povie niekto. Nepravda. Štefánik nebol vierolomný komunista ani oportunista, “kam vietor tam plášť.” Štefánik bol charakterný, rozumný, sveta zkúsený človek. Veril v heslo: “Vo spojení je sila.” Ten by nerúcal dnes čo pred 50 roky postavil. Štefánik dobre znal, že pre Slovákov je najlepšie držať sa neochvejne, pevne a svorne s bratmi Čechmi. * * * GEN. ŠTEFÁNIK O MINISTRECH Keď sa M. R. Štefánika spytovali, koľko bude mať Slovensko vo vláde ministrov, odpovedal: “Žiadnych a všetkých,” a vysvetlil to takto: “Ak bude mať Slovensko dostatok najschopnejších ľudí, bude mať ministrov všetkých. Chcem, aby sa Slovák tak cítil doma v Plzni, jako sa má Čech cítiť doma v Nitre.” Nič mu nebolo protivnejšie ako úzkoprsý a krátkozraký separatizmus, ktorý je hrobom slavianskej vzájomnosti. Štefánik bol skutočný Čechoslovák telom i dušou. A kto píše ako sme čítali s pohoršením, že vraj “Čechoslovákismus posmrdkáva”. ten uráža blahú pamietku nášho bohatiera Generála Štefánika. (Pokračování na str. 6) VĚSTNÍK • 5 [pageend5]Z UDÁLOSTÍ V ČESKOSLOVENSKU KONTRAREVOLUCE V ČESKOSLOVENSKU Kde jsou doby, kdy se v Československu psalo, že při volbách bylo 99% pro politiku čs. komunistické strany. Dnes se v Československu píše, že tam jsou síly kon- trarevoluce. Znamená to, že čs. komunistická strana těch 99% voličů už nemá ani na papíře. Do stranických schůzi se smí jen na pozvánku, aby se tam volalo “Ať žije Sovětský svaz!” A- nebo se o kontrarevolu- ci piše tolik proto, aby byl ospravedlněn sovětský zásah v srpnu 1968? Je těžké rozpoznat, proč, z jakého důvodu se to či ono píše či říká. Dr. Husák kupř. ve svém projevu v Ostravě prohlásil, že “někteří lidé by chtěli pracovat v socialismu a žít v kapitalismu”. Doznal tím, že v kapitalismu se přece jenom žije lépe ? Novopečení reportéři Rudého práva, Karel Janík a Ota Staník, sestavili dokumentární reportáž o událostech kolem 21. srpna 1969. Publikace má 32 stran, byla vydána nákladem Rudého práva a sestává z dokumentárních snímků a článků ode dne okupace, vytaženými z Rudého práva. Tento pamflet má ukázat, jak statečně se skalní straníci bránili kontrarevoluci, jaký byl její rozsah, a jak Sovětský svaz dobře udělal, když Československo okupoval. Pamflet přesně uvádí, kolik lidí bylo zatčeno, v jakém stáří, odkud byli, a kolik z nich bylo cizinců. Zadrženo bylo 2,245 mužů, 169 žen, 62 cizinců (Brno není zahrnuto). Ze zadržených cizinců jich bylo 14 z USA, z Francie 8, Západního Německa 8, Jugoslávie 5, Anglie 5, z Itálie 4. Usmrceny byly 4 civilní osoby, členů SNB bylo zraněno 316, z toho 17 těžce, příslušníků lidových milicí 31, z toho 4 těžce, příslušníků armády celkem 25, z toho 2 těžce, příslušníků požární ochrany 13, z toho 2 těžce. Škoda způsobená ve dnech 19. až 22. srpna 1969 na motorových vozidlech ministerstva vnitra a armády a na majetku v socialistickém vlastnictví činí 5,087.000 Kčs. Spisovatel Jan Procházka a novinář Jiří Hochman jsou v brožuře pranýřováni jako bývalí pochlebovači Novotného. Fámy, demagogie, výmysly, lež, záplava letáků, pokusy o provokační akce, “deník” Pavla Kohouta vydaný v Západním Německu, komentáře Volného a Štefana ve Svobodné Evropě, vystoupení Kriegla, Kyncla, výtisky “ilegálního” Rudého práva, výzvy různých masarykovských a partyzánských štábů prý potvrdily, že “antisovětismus se rovná anti- komunismu” (což též obráceně znamená: “Komunismus se rovná sovětizaci” — pozn. redakce). “A tak v srpnových ulicích Prahy, Brna a i v jiných městech vzplanuly ohně, zněly výstřely a někde stovky a jinde i tisíce lidí útočilo na ochránce pořádku kameny, láhvemi s hořlavinou i samopaly,” uvádí pamflet. Rekordy kapitalistického bulvárního a revolverového tisku prý blednou před výkony Práce, Mladé fronty, rozhlasu, televize, Směny a dalších. Sdělovací prostředky prý zahájily útok na armádu a Státní bezpečnost. Tento útok den ode dne sílil a opíral se o pravdu i lži o procesech z padesátých let, o táborech nucené práce, o vraždách a mučení. Zejména prý bylo útočeno na Státní bezpečnost, jejíž většina pracovníků z padesátých let byla však již propuštěna nebo potrestána. Dnešní příslušníci STB jsou již lidé noví. Účelem této akce prý bylo zdiskreditovat a rozložit Státní bezpečnost jako celek, jako mocenský nástroj státu. Zde tedy komunisté přiznávají, že se sdělovací prostředky opíraly též o pravdu a říkají, že lidé, kteří v padesátých letech vraždili a mučili, byli již propuštěni ze služeb STB. Nejasné je, jakou roli hraje Státní bezpečnost jako mocenský nástroj státu. Nikdo z “kontrarevoluce”, čili nikdo z nekomunistů, neměl nic proti státu — lidé však byli proti komunistickému vedení a bylo mezi nimi i hodně komunistů. Jestliže sdělovací prostředky kritizovaly Státní bezpečnost, kritizovaly ji proto, že byla mocenským nástrojem komunistické strany a stalinistů proti státu a sloužila k jeho ovládám. Během předsrpnových událostí v roce 1968 přijelo prý do Československa velké množství důstojníků americké armády, přijeli jako turisté a dokonce přijelo prý i 20 členů t.zv. Special Forces Corps ze Západního Nkmecka. Za úkol prý měli narušování vojenského, hospodářského a mravního potenciálu socialistické země a fyzickou likvidaci vládních a stranických funkcionářů. 30. května 1968 prý přijel do Prahy pracovník americké informační služby Abraham Brum- berg a v hotelu Alcron se setkal s Arnoštem Lustigem, navštívil redakci Literárních listů a sešel se také s A. Liehmem v budově Čs. spisovatelů. Dále pamflet uvádí informace o obnovení politických stran, Čs. sociální demokracie, obrodě Čs. strany socialistické a lidové strany atd. Není v něm ovšem vynechána Svobodná Evropa, ani Tigrid a jeho Svědectví, Klub 231 (jeho člen dr. Prokop Drtina byl prý ve spojení s vedoucím emigrace dr. Ivanem Herbenem, dnes už zemřelým) a nechybí ani zmínka o jméně ing. Stanislava Jenčíka (Jančíka), o němž se píše jako o bývalém agentu CIC, zatím co Bílá kniha Sovětů tvrdila, že je agentem CIC. Je nyní státním příslušníkem USA, podal přihlášku za člena Klubu 231 a má v úmyslu klubu poskytnout finanční pomoc v cizích valutách. V USA prý Jenčík aktivně pracuje proti Československu jako člen sociální sekce Národní rady Československa ?! Tolik k pamfletu Rudého práva. Čis t k a v k s č — č il i mo s k v a s e MSTf V neděli 28. září 1969 si Moskva vynutila nový "únor” a nařídila ts. komunistické straně provedení drastických změn v jejím vedení. A. Dubček se nepoddal tlaku a nedoznal před veřejností ve své kritice, že je “vinen za všechny nedostatky a okupaci Československa v roce 1968”. Nepochybně proto byl zproštěn členství v předsednictvu ústředního výboru KSČ a funkce předsedy Národního shromáždění. Zůstal pouze členem pléna předsednictva KSČ, které má nyní 165 členů z bývalých 180. Josef Smrkovský byl zbaven všech funkcí a zůstává pouze řadovým členem strany. Z pléna předsednictva KSČ byli vyloučeni: dr. Jiří Hájek, který byl ve dnech okupace ministrem zahraničí a Sovětský svaz odsoudil jako agresora, Marie Miková, Milan Hue- bel, Zdeněk Vokrouhlický, Zdeněk Mlynář, federální ministr plánování F. Vlasák, Josef Špaček, člen ideologické komise, Martin Vaculík, vedoucí KSČ Praha — město. Vyloučen z komunistické strany byl gen. Václav Prchlík, který byl členem předsednictva KSČ a jako vedoucí bezpečnostního výboru pro armádu silně kritizoval smlouvu Varšavského paktu. Jako další byli z komunistické strany vyloučeni: Ota Šik, Ludvík Vaculík, Pavel Kohout, Václav Havel, Jan Procházka — a Alfred Černý, bývalý tajemník GEN. M. R. ŠTEFÁNIK— (Dokončení ze str. 5) My verní Čechoslováci — a nás je ešte hodný počet — oslavujeme celého Štefánika a nielen to, čo sa nám páčí. Vieme i to, že keby dnes žil, postavil by sa proti rozdvojeniu Československa na dve republiky a na dva národy. I spoločne sme malý národ. Potrebujeme jeden druhého. Štefánik sa dobre znášal s Čechmi, naučme sa tak i my. 6 • VESTNÍK [pageend6]moravského okresu KSČ, a Václav Slavík, funkcionár předsednictva KSČ, kteří oba kritisovali Moskvu. Na Dubčekovo místo nastoupil Josef Kempný, 49 letý průmyslový technik z Moravy, který byl vedoucím ideologické komise KSČ. Kempný se zároveň stal místopředsedou federální vlády a předsedou české vlády, kde nahradil dr. F. Rázla. Novým členem ústředního výboru KSČ se stal dogmatik Pavel Auersperg, bývalý velký přítel Novotného, a další přítel Novotného Karel Hoffman se stal ministrem pošt a spojů. Z vlády odešel Jan Tabáček, bývalý ministr zahraničního obchodu, který prosazoval obchod se svobodnými zeměmi. Celkem bylo sesazeno 10 členů pléna předsednictva KSČ a 19 dalšieh resignovalo. Předsednictvo se patolízalsky poddalo nátlaku Moskvy a prohlásilo, že “zákrok 5 zemí Varšavské smlouvy nebyl ani agresí, ani okupací, ale poctivou snahou po zabezpečení socialistického tábora”. NOVÁ VLÁDA Ihned po sesazení Dubčeka Čs. federální vláda podala demisi a pres. Svoboda doporučil následující sestavení vlády nové: Předseda vlády Oldřich Černík, místopředsedové: Josef Kempný, Petr Colotka, František Hamouz, který je zároveň ministrem zahraničního obchodu, Václav Hulá, zároveň ministr plánování, Miroslav Hruškovič, Karol Laco. Ministři: zahraničí—Jan Marko, obrany.—Martin Dzur, vnitra—Jan Pelnar, financi—Rudolf Rohlíček, práce a sociální péče— Michal Stancel, cen—Ignác Rendek, předseda komise pro průmysl—Josef Krejčí, předseda komise pro zemědělství, půdu a potraviny—Koloman Bodá. Jedním z největších sta- linistů je nový ministr školství Jaromír Hrbek, který nejen že je mluvčím všech dogmatiků a přívrženců Moskvy, ale též nabádá k zvrácení rehabilitací nevinně odsouzených — a naopak podporuje rehabilitaci stalinistů. Učitele i školáky přímo vybízí k udavačství (viz str. 8 “Dotazník” min. školství). ČISTKA I V AMERICKÉ KOMUNISTICKÉ STRANĚ Mnohým Američanům je dnešní děj v Československu nepochopitelným a prostě se v situaci nemohou vyznat — ale nevidí, že Moskva diriguje i komunistickou stranu USA. Mezi odstraněnými z vedení komunistické strany USA jsou pí. Dorothy Healy, která byla po 20 let vedoucí komunistické strany jižní Kalifornie a po 37 let členkou strany, Gilbert Green, předseda KS státu N. Y. a člen předsednictva komunistické strany USA. Louis Diskin z Chicaga, který byl členem předsednictva KS státu Illinois a je činným členem strany od r. 1949, nastupuje do funkce v Los Angeles místo pí. Dorothy Healy. — K těmto změnám došlo, když se zástupci komunistické strany USA vrátili z Moskvy. Byl tam koncem června t. r. Gus Hall, generální sekretář a Harry Winston, výkonný tajemník komunistické strany U.S.A. K neshodám došlo na sjezdu strany v květnu t r. v Brooklynu, kde prý se malá skupina amerických soudruhů opovážila kritizovat sovětskou okupaci Československa. Soudružka Healy, tak zvaná “Rudá královna Západu” a soudruh Green prý prohlásili, že každá komunistická strana má vrcholné právo ve svém státě jít svou vlastní cestou k socialismu, bez vměšování kohokoliv jiného — a že bylo zřejmé, že čs. lid byl velmi kritický a nesouhlasil a programem KSČ v minulosti. Gus Hall k jejich stanovisku prohlásil, že je nutno upevnit stranickou disciplinu členů a je nutno, aby se podrobili tvrdé linii Moskvy bez jakýchkoli úchylek. CESTOVÁNÍ NA ZÁPAD ZASTAVENO Komunistická strana Československa, která si přeje získat novou autoritu u svých členů, kteří jí od dnů okupace ne- věnuú přízeň, ohromila čs. veřejnost okamžitým zastavením cestování do svobodného světa. Dne 9. října byly bez jakéhokoli předchozího oznámení zastaveny všechny vlaky jedoucí do Chebu, Vídně či jinam na Západ, cestující z nich musili vystoupit a vrátit se do vlaku už mohli jen cizinci odjíždějící z Československa. Stejná situace vznikla na letištích. Rovněž z autobusů jedoucích na Západ musili čs. občané vystoupit. Je jasné, že toto nenadálé opatření nevyplynulo z ohrožení státní čs. bezpečnosti, a jde o akci, která měla ohromit i samotné komunisty. Přeje si strana znovu, aby i její příslušníci dostali z její moci strach? HUSÁKOVY PROBLÉMY Dodatečně, nikoli hned uveřejnilo Rudé právo část Husákova projevu, který pronesl v posledních dnech zasedání ústředního výboru čs. komunistické strany, k němuž došlo koncem měsíce září. Ve svém projevu Husák varoval stali- nisty, aby nesvalovali všechnu vinu na Dubčeka a Smrkov- ského. Přiznal, že on sám podporoval program Dubčeka, ale při své návštěvě v Moskvě, kde byl s Dubčekem a Černíkem, zjistil, že mu Dubčekem byla zatajena určitá fakta a ani další soudruzi je nevěděli. Dubček prý Sovětům slíbil provedení změn, o kterých předsednictvo KSČ neinformoval. K odstranění liberálů z vedení komunistické strany teď prý nedošlo proto, že podporovali Dubčeka, ani proto, že byli rozhořčeni sovětskou invasí, ale proto, že přes veškerá fakta, která jim byla známa, nepodporovali dnešní linii strany. V dalším Husák dodal, že “komunisté nejsou řezníci a čs. komunistická strana nejsou jatky” a že nebude návratu k padesátým létům. Přes odstranění 30 liberálů je pozoruhodné, že ani Bilak, Indra či Kolder se nedostali na významnější místa. Husák vi, že to nejsou jeho nejlepší přátelé. PANIKA S NOVOU MĚNOVOU REFORMOU Počátkem měsíce října oznámilo radio Svobodná Evropa, že v ;Československu vše nasvědčuje tomu. že dojde k měnové reformě, a to snad již 13. října. V Československu v sobotu 11. října došlo k nákupní panice a předseda vlády Černík musil v televisním projevu ubezpečit národ jménem vlády, že zprávy o připravované měnové reformě se nezakládají na pravdě. Řekl, že jde o rozkladnou akci západního imperialismu. Je možné, že vláda musila tuto akci zastavit či odsunout už jen proto, aby nedala zapravdu rozhlasu Svobodné Evropy. Hospodářská situace v Československu je stále horší, dělnici ve snaze sabotovat dodávky Sovětskému svazu pracují málo nebo nedbale. Sověti však, jak známo, nehledí na to, jak se lidu daří a budou prosazovat svoji linii i nadále — i kdyby měl čs. národ vymřít. Nechali vymřít milióny ruských občanů, proč by měli litovat Čechoslováky? ČS. VYSLANEC V AUSTRÁLII POŽÁDAL O ASYL Nejvyšši úředník čs. velvyslanectví v Austrálii, 46 letý Karel Franc, požádal i se svou manželkou a třemi syny v Austrálii o asyl. Ve svém úřadě byl od roku 1965. Také bývalý vedoucí čs televize Pelikán (který vedl televizi za éry Dubčekovy), jenž byl “vyslán” do Říma jako pracovník čs. velvyslanectví, se rozhodl pro pobyt ve svobodném světě a nalézá se v Londýně. Pelikán prohlásil, že “prozatímně” zůstává v exilu, neboť ve svobodném světě prý může více pomoci v budování “komunismu s lidskou tváří”. A. ŠALOMOUN. A. ŠALOMOUN. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejduležitějším otázkám dnešního vývoje, získejte nám nové členy! VĚSTNÍK • 7 [pageend7]Cestovaní čs. občanů na západ bylo náhle čs. vládou zakázáno Dotazník ministra školství k zaměstnancům úřadu PRAHA, Československo, 10. října. — Čs. vláda s okamžitou platností zakázala veškeré soukromé cestování čs. občanů na Západ. Tento zákaz nabyl účinnosti o půlnoci ze středy na čtvrtek a zastihl stovky čs. cestujících na letištích, v letadlech, na železnicích i na autobusech — a cestující se musili vrátit, neboť vydaným zákazem byly všechny soukromé čs. pasy a výjezdní doložky s okamžitou platností zrušeny. Je to, jak zdůrazňují pozorovatelé, nejostřejší opatření proti volnému cestování od doby stalinského režimu Antonína Novotného. Od začátku roku 1968 bylo prakticky veškeré cestování čs. obyvatelstva úplně volné a získávám čs. cestovních dokladů nebylo spojeno se žádnými zvláštními obtížemi. Tato situace se ovšem zhoršovala od loňské sovětské in- vase do Československa — a dosáhla vrcholu nynějším zákazem všech soukromých cest čs. občanů na Západ. Všichni příslušní činitelé — na letištích, na železnicích, v cestovních kancelářích, atd. byli ve čtvrtek 9. října časně ráno informováni, že všechny soukromé čs. cestovní pasy a výjezdní doložky pozbyly okamžitě platnosti. Policejní ředitelství oznámilo, že oddělení pro vydávání pasů a výjezdních doložek bylo prozatím uzavřeno. Na letišti v Praze zůstalo — v důsledku tohoto náhlého zákazu — mnoho čs. cestujících, z nichž mnozí musili vystoupit z letadel, do kterých již nasedli. Let belgické Sabeny č. 786 z Prahy ve středu večer musel být pro mlhu — odložen na čtvrtek ráno — a tu již musili z letadla vystoupit všichni soukromí čs. cestující. Pohraniční bavorští úředníci prohlásili, že noční rychlík Paříž-Curych přijel do Mnichova téměř prázdný, poněvadž na čs.-německých hranicích museli z něho vystoupit — na rozkaz čs. pohraničních stráží — všichni čs. cestující. Dvacet čs. cestujících bylo čs. pohraničními strážemi odstraněno ve čtvrtek ráno z autobusu, který pravidelně dvakrát denně jezdí mezi Brnem a Vídní. Zvláštní čs. vlak s turisty do Rakouska byl prý zřejmě odvolán, neboť — jak bylo oznámeno z Vídně — do Rakouska nepřijel. Mluvčí čs. ministerstva vnitra ve čtvrtek současně oznámil, že ve středu v noci byla čs. vládou schválena také nová opatření ohledně návštěv cizinců v Československu. Neoznámil sice, o jaké opatření se jedná, nýbrž pouze zdůraznil, že jde o “mimořádná opatření, diktovaná nynějšími potřebami státu”. NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně uživat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů .................................................................................................... $2.90 Zdravi-tamin na 5 týdnů ...................................................................................... $3.98 Zdravi-tamin na 10 týdnů Jen .......................................................................... $6.98 Danube herb laxative tabletky .......................................................................... $2.98 Moravské Mazání — 1 pint ............................................................................... $3.50 Laguna — vitamínový krém denní ............................................................... $3.50 Laguna — regenerační na noc ........................................................ ............$3.50 PŘILOŽTE CASH. MONEY ORDER NEB ŠEK. TAKÉ DO KANADY A ČSR JE POSÍLÁME. A 6—Jste-li členem KSČ, podporoval jste po celý rok 1968-69 důsledně stranický postoj, zastával jste internacionální program strany, nedal jste se zlomit náporem pravicových a antisoc. sil? A 7—Kteří spolupracovníci ministerstva školství se zúčastnili kampaní proti vám, popř. je podněcovali a organizovali? Byl jste vystaven diskriminacím (osobní napadání na schůzích, v tisku, v rozhlase atd.), trpíte následky teroru? A 8—Kterých protistranických a protisovětských akcí a kampaní proti věrným stoupencům marx,-leninismu a socialistického internacionalismu jste se zúčastnil? Které nátlakové resoluce jste podepsal? nebo pro ně hlasoval? Odsuzoval jste shromáždění starých členů KSČ v Čechii, účast na oslavách Velké říjnové socialistické revoluce v Lucerně atd. ? A 9—Jak dnes vysvětlujete a hodnotíte své tehdejší postoje a jednání? A 10—Dovedl jste se poctivě zbavit chyb a omylů z předcházejících období? Jste dnes upřímně přesvědčen o správnosti politiky KSČ a NF, odhodlán důsledněji uskutečňovat a získávat pro ni ostatní spolupracovníky? A 12—Jako nečlen KSČ můžete prohlásit na svoji čest, že budete plně podporovat a prosazovat současnou politiku KSČ ... A 15—Jste si plně vědom, že eventuální nepravdivost a neúplnost vašeho sebehodnocení bude jednoznačně svědčit proti vám a zcela znemožní jakoukoliv snahu vám prospět? Jste si vědom, že vás bude posuzovat též kolektiv spolupracovníků a eventuální rozpory v údajích budou zkoumány? B 1—Které z pracovníků ministerstva školství považujete za nejschopnější a nejčestnější? Jmenujte alespoň 10. B 4—Kteří pracovníci pro neschopnost, nedbalost, špatnou morálku a jiné vlastnosti si nezaslouží, aby na min. školství zůstali? Uvést všechny pracovníky tohoto typu. B 5—Kteří pracovníci se zcela zdiskreditovali, takže nemohou nadále zastávat zodpovědné funkce? Vyplněné dotazníky odevzdejte v zalepených obálkách nejpozději do 22.9. t. r. v sekretariátě. Budu je zpracovávat sám. Jaromír Hrbek, v.r., ministr. Rezoluce schválená valným shromážděném SVU v N. Y. Společnost pro vědy a uměni jako organizace nepolitická se zajímá o takové události uplynulého roku v Československu, které se týkají přímo otázek základních práv člověka a jeho tvůrčí svobody, bez nichž udržení národní kultury a rozvoj věd a umění není možné. Ve smyslu článku druhého stanov Společnosti, její valné shromáždění, konané 4. října 1969 v Novém Yorku, rozhořčeně PROTESTUJE proti novostalinské tendenci znovu činit národní kulturu služkou mocenské politiky, cizí národním tradicím a tužbám Čechů a Slováků. SVU zejména před světovou veřejností protestuje proti obnovení zpátečnlcké cenzury, urážející vyspělý národ, proti zastavení všech svobodnějších novin a časopisů, proti rozpuštění Svazu novinářů a Svazu studentů Čech a Moravy, proti tak zvaným “čistkám” v kulturních svazích a organizacích, včetně Akademie věd, proti novému teroru v řadách učitelů obecných škol až k profesorům universitním, proti propouštění všech liberálně myslících osob z rozhlasu a televize, proti zákazům cest kulturních pracovníků do ciziny a proti všem ostatním násilným zásahům proti svobodě, vědeckému bádání a umělecké tvorbě, jichž pouhý výpočet by byl příliš dlouhý. Společnost pro vědy a umění se naprosto ztotožňuje s Provoláním českých umělců, vědců, publicistů a kulturních 8 • VĚSTNÍK [pageend8]pracovníků z 22. května 1969, ví, že čeští a slovenští vědci, umělci a kulturní pracovníci se už nikdy nepropůjčí k tomu, aby potlačovali hodnoty, které mají chránit, a věří, že podle textu Provolání obstojí v těžké zkoušce se ctí před svým svědomím, před svými spoluobčany a před zkoumavým a bezohledným pohledem dětí. Hledat a dobývat pravdu a v jejím světle žít, znamená i pro nás, Čechy a Slováky žijící za hranicemi Československa, hledat a dobývat svobodu. Společnost pro vědy a umění se bude snažit dokázat, že česká a slovenská kultura nepatří státní moci, to je dnes straně, jež nedávno schválila okupaci Československa. Česká a slovenská kultura bude žít a ohrožovat se pod těžkým příkrovem nového temna, ve smyslu tradic samostatného národa, toužícího tvořit v prostředí světové kultury svobodně a po svém. PANORAMA Koncern léta jsme získali další cenné kapitoly pro Panoramu. Kronika bude obsahovat následující kapitoly: čeští a slovenští přistěhovalci, napsal historik Dr. J. Švejda ve Washingtonu, D. C.; statistický nástin české a slovenské větve v Americe, sestavil profesor Vrat. Bušek v New Yorku; Slováci v Americe, Dr. Andrew Slabey; první emigranti v 18. stol., Moravští bratři; Češi a Slováci v New Yorku, sepsali prof. Vrat. Bušek a Rev. Jan Shintay; krajané v Chicagu, prof. Josef Čada; Češi v Texasu, prof. Joe Malík na státní universitě v Tucson, Ariz.; krajané v Michigan, Anton Beneš; krajané v Minnesotě, Esther Jeřábkové z knihovny státní historické společnosti; dále krajané v Iowa, Nebraska, Oklahoma, Kalifornii; český a slovenský tisk v Americe, napsal redaktor V. Nevlud; sto let české poesie v Americe, Josef Martínek. Organisace, jejichž historie byla sepsána: Československá národní rada americká, podává br. Josef Martínek; dále odbočky Washington, D. C., Detroit, Los Angeles, Jižní Wisconsin, v Chicagu odbočky Kalifornie a Štefánik. Slovenský Sokol, napsal br. Karol Bednar. Americká obec sokolská, studie o sokolstvu v Americe, 1 br. James Čihák, a dále tyto župy a jednoty: Západní župa, Pacifická župa, Sokol New York, Sokol Town of Lake, Hav- líček-Tyrš, Sokol St. Louis, Mo., Sokol Los Angeles, Sokol San Francisco, Sokolice Omaha, Nebr., Sokol Říp v Pittsburghu. Československé spolky v Americe (Č.S.A.) a tyto velko- řády a řády: michiganský velkořád, newyorský velkořád, řád Havliček v Detroit, v Clevelandu, řád Čech v St. Paul, Minn., řád Češky svobody v Chicagu. Slovanská podpůrná jednota státu Texas (SPJST) má kapitolu o své činnosti, taktéž Dělnický americký Sokol v Ne v/ Yorku. Krajanský Cleveland je zastoupen příspěvkem Krajanského výboru a společně pěveckých sborů Lumír, Hlahol a Tyl. Ze Cedar Rapids, la. je příspěvek Sboru dámské matice školské. Matici vyššího vzdělání, která se zrodila v Cedar Rapids, popsal Dr. Zdeněk Hruban. Západo-česká bratrská jednota je zastoupena řádem Hradčany v Hopkins, Minn, a Adams Lodge No. 193 z Friendship, Wis. Legionáři mají svou kapitolu (v podání br. Antona Hrušky v Chicagu). Je tu pak řada dalších organisací: Moravské spolky v Chicagu (sepsal prof. F. Hrachovský), American Czechoslovak Club v Manhasset, L. I., Charlotte Masaryk klub v N. Y., Masaryk American Alliance v New Buffalo, Mich., Americká-čs. dámská dobročinná spol. v North Miami, Fla., Společenský klub v North Miami, Turistický spolek v St. Petersburgu, Fla., Amerioký-čs. centre v Washingtonu, D. C., Slovenská-americká dobročinná společnost v Chicagu, Kulturní klub českých katolíků “Domov” v Chicagu, Čs. Orel v exilu, Kanadská-čs. dobročinná spol. MIMOŘÁDNÝ SJEZD ČSNRA Do Chicaga byl na 18. října svolán mimořádný sjezd. Konal se v zasedací síni budovy ČSA v Ciceru. Sjezd zahájila předsedkyně Vlasta Vrázová; přítomní si zvolili br. James V. Krákoru, aby předsedal sjezdu. Sjezd jednal o změně stanov podle návrhu, který byl před tím zaslán členům výkonného výboru v předepsané lhůtě. Br. Dr. Karel Kohler-Rausch, předseda výboru pro stanovy, podal vysvětleni a přečetl doporučení právního poradce ČSNRA br. Jana Gološince. Na základě předloženého textu a doporučení br. Gološince byly přijaty změny stanov, kterými Rada rozšiřuje všeobecnou základnu své činnosti. V odpoledním zasedání přítomní jednali hlavně o činnosti v oblastech a odbočkách. Ses. Vrázová podala též zprávu o Panoramě, jež se připravuje konečně do tisku a žádala o pomoc při získávání dalších kapitol z historie krajanů ve Spojených státech. FILMOVÝ VEČER ČSNRA V lóžové síni ČSA byl uspořádán v den mimořádného sjezdu filmový večer, na kterém byly promítnuty dva filmy, jeden o nás, druhý z Československa. Prvý byl pořízen Radou k 50. výročí Československé republiky laskavostí firmy BAŤA, která film financovala. Film zachycuje celonárodní sjezd krajanských i exilových organizací při zasedání zástupců z celých Spojených států a scény z památných událostí, kterých se krajanské výpravy zúčastnily, u pamětní desky na domě, kde bydlil za prvé světové války prof. Tomáš G. Masaryk, v chrámu Neposkvrněného Početí, ve washingtonské katedrále u hrobu presidenta Wilsona, na výstavě čs. dokumentů, na akademii, banketu atd. Druhý film “Seven Days To Remember” byl natočen čs. a zahraničními filmovými odborníky a chronologicky zachycuje výjevy z tragických dnů invase do Československa. Oba filmy jsou zvukové, 16MM. ČSNRA doporučuje sjezdový film odbočkám a oblastem k promítnutí na schůzích a zapůjčí film za režijní poplatek $20.00. Zažádejte si včas v úřadovně 2137 So. Lombard Ave., Cicero, 111. 60650. Film trvá půl hodiny. Film o invasi půjčuje za poplatek $27.00 firma Films Incorporated, 1144 Wilmette Ave., Wilmette, 111. 60091. Tel. 256-4730. Film trvá celou hodinu. Z OBLASTÍ A ODBOČEK ODBOČKA T. G. MASARYK V LOS ANGELES, CALIF. Od poslední schůze odbočky ČSNRA v Los Angeles, konané 8. června t. r., do první poprázdninové schůze, která byla uspořádána v neděli 7. září, uplynuly tři měsíce. Mohl by vzniknout dojem, že se v, tomto prázdninovém období organizační činnost čs. krajanského života na západním pobřeží Spojených států zastavila. Ale nebylo tomu tak. Od té doby, co máme v Los Angeles každou sobotu rozhlasové vysílání v české řečí, scházíme se touto cestou nejméně jednou týdně. Vysílání, které je v sobotu vždy od 11:30 dop. do 12 hod. v poledne na stanici KTYM v Inglewoodu (na AM a na vlně 1460 kilocyklů), vede Karel Fišer a s ním spolupůsobí tajemník odbočky ČSNRA Bohumil Smutník. Podobné vysílání v české řeči jsme mívali již před léty a protože naše odbočka dovede ocenit důležitost tohoto rychlého informačního a dorozumívacího prostředku, poskytla spolu se Sokolem v L. A., nejstarší krajanskou organizací Č.S.A, Pasadenskou Besedou a Českou katolickou misí v L. A. jak morální, tak finanční podporu této akci. Tak jsme mohli vzpomenout 10. června dvacátéhosedmé- ho výročí vyhlazení Lidíc a spoluúčastnit se i oslav 100. výročí smrti slovanského apoštola sv. Cyrila, jichž se zúčastnil kardinál-arcibiskup James Francis McIntyre. V čer- VĚSTNÍK • S [pageend9]venci jsme vyslali početnou delegaci na schůzi zástupcu porobených národu konanou v Hollywoodu, kde za nás učinil projev tajemník naši odbočky. V den hanby Sovětského svazu — 21. srpna — jsme byli přítomni, když Young Americans položili trnový věnec před zdejší exposituru Spojených národů. Spolupracovali jsme též a zúčastnili jsme se demonstrace, při níž 76 automobilů našich krajanů, s vlajkami opatřenými smutečními závoji a s příslušnými hesly a transparenty, projelo hlavními ulicemi Los Angeles za nevšední pozornosti a projevů sympatií ze strany Američanů. Po této demonstraci byly v sále Sokolovny promítány filmy zachycující události 21. srpna 1968. Spolupracovali jsme rovněž na přípravě rozhlasových a televisních relací, informovali jsme zdejší časopisy a psali svým zástupcům v kongresu — s tím, aby nezapomněli na porobenou čs. zem ve Střední Evropě. Jsme si jisti, že toto vše musí být konáno, neboť Sověty si v době svých námluv se západním světem nepřejí nic jiného, než aby se na sovětskou okupaci Československa rychle zapomnělo. Budou nepochybně usilovat o to, aby dnešní stav věcí ve Střední Evropě vzal svobodný Západ nejen na vědomí jako stav trvalý, ale aby jej i schválil — a tím dal Sovětům jakousi jistotu, že v době hašteření s rudou Čínou má Sovětský svaz zabezpečený týl. V neděli 7. září jsme si připomněli výroční den smrti Presidenta Osvoboditele, který připadá na 14. září. Předseda Čadek odsoudil ve svém projevu komunistické násilí páchané na Československu a pak jsme projednali přípravu na společnou oslavu krajanských organizací, vzpomínkový večer na 28. říjen 1918. V první polovině večera bude projevem tajemníka naší odbočky věnována vzpomínka tomuto slavnému dni a potom bude sehrána divadelní hra. Tentýž program bude opakován v neděli odpoledne 26. října pro naše starší členy, kteří neradi jezdi v noci. V neděli 14. září slavil český národní misionář Otec Adolf Pelikán zlaté jubileum, padesát let svého kněžství. Slavných bohoslužeb ve farním kostele Blessed Sacrament v Hollywoodu se tu neděli odpoledne zúčastnili naši krajané z jižní Kalifornie v opravdu velikém, krásném počtu, bez ohledu na svou náboženskou příslušnost. Podobně tomu bylo i na banketu, na kterém jubilanta za ČSNRA česky i anglicky oslovil předseda naší odbočky Jaroslav Čadek. Byli jsme tam pohromadě sjednoceni všichni, členové odbočky, Sokola, ČSA, Misie — a tak by tomu mělo být vždy. Jen jednotná spolupráce ve všech našich národních akcích může mít kladný výsledek a může přispět k navrácení svobody do naší těžce zkoušené čs. vlasti. Je namístě poděkovat všem našim členům, kteří se zasloužili o úspěch našich demonstračních i jiných akcí v Los Angeles, Jaromíru Turkovi, Karlu Fišerovi a i všem ostatním, všem, kteří malovali hesla a transparenty, přijeli se svými vozidly do demonstračního automobilového průvodu, a všem, kteří se jednotlivých akcí zúčastnili. Bohumil Smutník, tajemník. MĚSÍČNÍ ZPRÁVA ODBOČKY ČSNRA V ST. LOUIS, MO. Ačkoliv jsme museli v důsledku vývoje politických událostí v ČSSR během minulých měsíců věnovat hlavní pozornost problémům nových uprchlíků, nezanedbávali jsme ani ostatní pole své obvyklé činnosti. Zejména oo stránce kulturně propagační jsme mohli využít řady příležitostí k novým úspěchům. Kdykoliv se např. jméno Československa objevilo na předních stránkách politické části amerického tisku, zdejší rozhlasové stanice (zejména ultrakrátkovlnné, t j. FM) ochotně přijímaly návrhy na vysílání pořadů soudobé čs. hudby, často i z desek nebo zvukových pásů ze soukromých sbírek našich členů — hodnotnou moderní hudbu vážnou (Hába, Blatný, Rychlík atp.) i původní čs. tvorbu džezovou (Vlach, Krautgärtner, Kvartet S+H, Pražské džezové studio a j.), a soudobé populární písně čs. zpěváků (např. Karla Gotta), kteří v posledních letech sklidili úspěch na svých zájezdech do Ameriky (v Las Vegas, na montrealském Expo atd.). Na 23. října připravila zdejší Universita sv. Ludvíka básnické pásmo na téma Svoboda v moderní poezii. Díky členům naší odbočky Čimice — manželům Troupovým a Margaretě Vincenzové — byly do jeho programu zařazeny i básně čs. autorů a básně jinojazyčné s čs. tématikou, vesměs v podání jmenovaných členů. Po úspěšném provedení známé Havlovy hry “Vyrozumění” (Memorandum) ve zdejší Junior College nastudovala dr. Lia Jánská s dramatickou fakultou koleje Maryville další soudobou českou hru, “Mistr” (The Master) od Ivana Klímy. Její autor přislíbil osobní účast při její premiéře 24. října a několik veřejných přednášek o moderní čs. kultuře, zorganizovaných u příležitosti jeho návštěvy St. Louisu. Prof. dr. R. Wierer se vrátil z Cincinnati (kde byl, jak jsme oznámili už posledně, hlavním řečníkem na letošním sjezdu amerických Macedonců), s několika i pro nás velmi důležitými a zužitkovatelnými poznatky. Snad nejzávažnější byla jeho zpráva o tom, jakým způsobem dokáží příslušníci tohoto malého a již po mnoho staletí nesamostatného národa udržet zájem o mateřský jazyk a zachovat národní uvědomění i u nových generací. Tím se jim daří uchránit svou americkou větev od vyhynutí a odvrátit i nebezpečí úplného zamerikanizování jak svých potomků, tak i spolků. O tyto zkušenosti jsme samozřejmě ochotni podělit se i s jinými organizacemi. Současný příliv nových emigrantů z ČSSR poskytuje novou a snad již poslední příležitost k jejich uplatnění. ODBOČKA ČSNRA “DR. MILADA HORÁKOVÁ” V CHICAGU konala svoji první poprázdninovou schůzi 9. října v Mid America bance na Čermák Road. Předseda odbočky br. Kratochvíl uvítal přítomné členy a hosty a připomenul jim, že schůze odbočky se nadále budou vždy konat v budově Mid America banky, a to každý druhý měsíc. Příští schůze bude 11. prosince. Potom se br. Kratochvíl rozhovořil o posledních událostech ve světě, o politických bouřích, protestních pochodech a nepokojích, k nimž dochází v Anglii, v Kanadě, Japonsku, i ve Spojených státech. Mnohé nepokoje jsou bezdůvodné, nenápadně jsou připraveny různými komunistickými agitátory, kterým se daří získávat ponejvíce omladinu, studentstvo a lidi, kteří nepřemýšlejí a jdou s proudem, aniž vědí, proč tak činí. Dochází i k potyčkám s policií, mnoho lidí bylo již zraněno, někteří dokonce usmrceni, mnoho majetku zničeno Mladí se v USA ženou za heslem “Zastavte válku ve Vietnamu” a poukazují na počet mrtvých. Kam svět půjde, nebudeme-li bojovat proti komunismu? V dopravních nehodách v USA ročně zahyne, jak je statisticky zachyceno, mnohem více lidí, než padne ve válce ve Vietnamu. Br. Kratochvíl vyprávěl dále o tom, kolik lidí teď utíká z Československa, kolik jich přijíždí sem do USA — a k nám do Chicaga. Jsou jim obstarávány byty, zaměstnání a potřebun i finanční výpomoc. Velká řada z nich se snaží přizpůsobit novému prostředí a také se zde dobře uplatnit, což je jistě chvályhodné. V srpnu uspořádala odbočka zájezd na borůvky, který se pěkně vydařil. Nyní připravuje ČSNRA zájezd do Hot Springs, br. Kratochvíl upozornil, že ještě asi 3 místa v zájezdu jsou volná. Zájemci se tedy ještě mohou přihlásit nebo upozornit své známé Blíží se Folk Fair, který letos připadne na 1. a 2 listopadu. Br. Kratochvíl a ses. Janoušová zde v tu dobu nebudou. Je třeba získat dostatečný počet těch, kteří by chtěli ČSNRA svou prací vypomoci. Hlavně je třeba, aby naše kuchařinky napekly a darovaly pečivo do stánku Rady. Ses. Rubínová si vzala na starost řízení a přípravu jídel v ku- cbvni, pod jejím vedením si jídelní stánek povede jistě dobře 10 • VĚSTNÍK [pageend10]V neděli 26. října bude v sokolovně Havlíček-Tyrš uspořádána vzpomínková oslava na 28. říjen. Čistý výtěžek oslavy bude věnován na pomoc uprchlíkům. Pak byl přečten zápis z minulé schůze tajemnicí ses. L. Kosovou. Místopředsedkyně Božena Janoušová promluvila o cestě do Hot Springs a podala bližší informace. Omluvila ses. Emilii Welclovou-Růžičkovou, že není přitomna, aby mohla osobně promluvit o své cestě Evropou. Připravila ale celé písemné pojednání a mnoho zajímavosti řekla ses. Ja- noušové. Pěkné filmové záběry Emilie Welclové promítal br. Kratochvíl, ústní doprovod k nim podala ses. Janoušová. Bylo podáno pohoštění, domácí pečivo a káva a byla slosována štěstěna. Br. Kratochvíl na závěr schůze poděkoval přítomným za účast a upozornil na filmový večer ČSNRA 18. října, na kterém bude promítnut film o washingtonských oslavách a film o okupaci Československa. L. Kosová, tajemnice. Dr. Ladislav Feierabend — In memoriam Dne 15. srpna náhle zemřel za prázdninového pobytu v Rakousku Dr. Ladislav Feierabend, někdejší čelný pracovník čs. zemědělského družstevnictví. Na počátku nacistické okupace byl v protektorátní vládě. V roce 1939 se odvážným únikem zachránil před Gestapem a nacisté slibovali milión korun odměny za jeho dopadení. Dr. Feierabend se pak stal ministrem financí v exilové vládě v Londýně — a po páru nacismu trnem v oku čs. komunistům. Při novém úniku do exilu zachránil holý život. V exilu zpracoval Dr. Feierabend své paměti od roku 1938 do 1948 a vydal je v osmi svazcích vlastním nákladem. V dohledné době vyjdou v německém překladu patrně ve dvou svazcích. Vřelou vzpomínku na Dr. Feierabenda a jeho práci napsal jeho přítel, významný zemědělský odborník Arthur Nohel, kdysi ochránce české menšiny na Tepličku. Z jeho článku • uvádíme: “Uplynulé léto zanechalo v řadách washingtonských krajanských pracovníků velmi bolestné mezery. Obzvlášť dlouho bude bolet nenadálý odchod Dr. Ladislava Feierabenda. Dne 15. záři jsme se s ním v duchu rozloučili na důstojném a tklivém vzpomínkovém večeru ve svatyni přátel Quakerů (Washington Friends Meeting House) na Florida Avenue. Bylo to právě měsíc od jeho skonu, který jej zastihl v rodinném kruhu, rozšiřeném o příslušníky pozvané ze staré vlasti. Dr. Feierabend byl jedním z vedoucích pracovníků v oboru organizace čs. zemědělského družstevnictví. Od počátků plánovitého organizování uplatňovalo se čs. zemědělské družstevnictví stále více ku prospěchu a k hospodářskému i kulturnímu užitku zemědělského stavu na vesnici, v okresech, v krajích, v celém státě. Vrcholu rozkvětu dosáhlo před druhou světovou válkou, kdy v jeho vedení uplatňoval svůj organizační vliv Dr. Ladislav Feierabend. Zaměstnanci této celostátně rozvětvené instituce, gigantických rozměrů a vzorně organizované, plnili své úkoly a poslání u vědomí své odpovědnosti s láskou. Získávali důvěru celého okolí a vštěpovali svým klientům pochopení pro poctivou práci ve prospěch veřejného blahobytu. Bývalo nevšední radosti navštívit naše spořádané vesnice. Dnes víme o žalostném úpadku zaviněném zvrácenou politikou komunismu — a vlastně můžeme být rádi, že jsme ušetřeni přímého pohledu na katastrofu československým lidem nezaviněnou. To může jen posilovat naši víru, že národ, který v minulosti přežil přechodné nezdary, přečká i nynější porobu a dožije se vzkříšení, bohdá trvalého. Touto pevnou vírou také Dr. Feierabend překonával trpkou bolest nad zkázou svého dila, jehož zničení zruinovalo i blahobyt čs. národa. Jako ctitel Masarykových zásad věnoval se i v exilu Dr. Feierabend systematické práci pro obecný prospěch, která odpovídala jeho osobnímu založení. Jsme mu za to zavázáni velkým dikem. Je to osm svazků jeho Paměti, které mu zajišťují vděčnost nejen naši, ale i budoucích generací. Zaznamenal v nich události nejpohnutějších let a historikové v jeho Pamětech v budoucnu naleznou nedocenitelnou oporu.” 35 roků československého vysílání v New Yorku V neděli, dne 23. listopadu t. r., se koná v New Yorku, v hotelu Statler-Hilton, oslava 35ti letého trvání čsl. radiového programu. Historie tohoto oblíbeného programu je bohatá. První vysílání se uskutečnilo 19. září 1933 stanicí WWRL ve Wood- side. Jeho zakladatelem byl Slovák Karol Mikuš. Později toto vysílání bylo přeneseno do zábavního podniku “Little Czechoslovakia”, kde účinkovali naši hudebnici a zpěváci. Prvním hlasatelem byl Josef Kobylka, dalšími Barney Pe- lant, Bob Bystrický, Janko Schwartz a v přítomné době Jan Petlička se slovenskou hlasatelkou Ludmilou Korčekovou a anglickým hlasatelem Rudy Moro. Radiový program byl velmi oblíben a díky porozumění krajanských obchodníků přetrval již tři desítiletí. Kritický byl rok 1965, kdy stanice WWRL vypověděla smlouvy všem cizojazyčným pořadům a vysílala pořad určený pro černochy. Nebyla možnost ihned zajistit pokračování vysílání prostřednictvím jiné AM stanice, vzhledem k časovému přeplnění. Čsl. radiový program se k zármutku celé krajanské veřejnosti odmlčel. Přestávka však trvala jen 6 týdnů a po této době byla podepsána nová smlouva se stanicí WPOW. Byla a je to smlouva velmi riskantní, vzhledem k tomu, že nová stanice nepřevzala řízení administrativy, získávání sponsorů-obchodníků, což bylo ponecháno těm, kdož vyhověli přání celé krajanské veřejnosti po znovu- zahájení vysilání. Začátky radiového pořadu stanicí WPOW byly velmi obtížné, ale přece jen — po velkých osobních a (Pokračování na str. 13) ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepšfm životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Vlče než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální piány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, lil. 60650 VĚSTNÍK • 11 [pageend11]Z. HRUBAN: O UMÍRÁNI, LÁSCE A NESMRTELNOSTI K prvnímu výročí sbírky na založení Stolice českých a slovenských studií Stará písnička je smrt, ale každému je nová, říká přísloví. Některým z nás ta písnička bude znít smutně, jiní se jí budou děsit a někteří si ji dají rádi hrát. Byl jsem dvě léta ošetřovatelem v nemocnici. Ošetřoval jsem řadu lidí v jejich posledních hodinkách. Někteří umírali těžce, mysleli na sebe, o co v životě přišli a litovali toho, co tu musí zanechat. Jiní mluvili o svém mládí, o svém životě plném práce, která bude pokračovat po jejich smrti. Radovali se, že mohou zanechat to, do čeho uložili svoji lásku a umírali lehce. Pochopil jsem, proč se naši předkové modlívali za dar šťastné smrti. Co je to ta láska, která je silnější než smrt? Vrchlický ji hledal: “Za trochu lásky šel bych světa kraj, šel s hlavou odkrytou a šel bych bosý, jak ten, kdo stojí u dveří a prosí.” Není to láska k penězům, majetku, slávě a kariéře. Není to Stalinova “láska” k lidstvu, která nenávidí člověka. Je to láska mateřská, je to láska k rodičům a sourozencům. Je to láska muže a ženy. Je to láska k dětem a ke všem trpícím. Je to láska k bližnímu, pro kterou zemřel Ježíš. Je to láska osvícená: “Když řekl Bůh budiž světlo, povstala láska”. Podstatou lásky k bližnímu je víra v lepšího člověka. Někdy se říká, že láska je slepá. Pravá láska je jasnozřivá. Milující člověk se dívá na svého bližního ne jaký je, ale jaký by mohl býti, kdyby mu byla dána možnost a příležitost. Kdo miluje pravou láskou, dává milovaným příležitost státi se lepšími. Láska k národu a vlastenectví je úkazem pravé lásky k bližnímu. Pravé vlastenectví je bez nenávisti k druhým národům. Vlastenec žádá, aby jeho národu byla dána možnost růstu ve společenství národů světa. Bylo to opravdové vlastenectví, které vedlo a sílilo naše krajany v jejich dlouhých a slavných dějinách Ameriky. O úspěchu jejich práce pochyboval J. V. Sládek, Habenicht, Herites a jiní. A měli pravdu? Tak jako jedinec, musí zemříti i spolky a národy? Nebo tomu tak není? Každý z nás vidí na jaře kvésti květy a stromy, vidí opadávání listí na podzim. Květiny vadnou a stromy schnou. Plody stromů a keřů jsou nám jenom potravou. Jsou však mezi námi zahradníci, kteří vědí, že smrtí květin nekončí jejich život. Zůstávají semena, která se sejí a sázejí, až vyrostou nové a krásnější růže. Ti, kteří umírají lehce, pochopili, že život jednotlivce musí jednou skončit, ale že práce pro bližního, pro národ a jeho vznešené ideály přežívá. Oni sbírali semínka a uměli je v pravý čas zasít. Před rokem se začalo sbírat na založeni trvalé Stolice českých a slovenských studií na University of Chicago. Docházejí dopisy. Ze staré vlasti a ze všech konců Ameriky píší o obrovském významu Stolice pro studování toho, co se doma studovat nesmí, a nabízejí pomoc. Poslechněte si alespoň některé z těchto hlasů: "Samozřejmě rád přispěji na tuto akci podle svých možností.” — “Já podporujem návrh a vykonám čokoľvek budem moct’.” — “Je dobré, že jste dali do proudu sběrací akci Přikládám k tomuto psaní šek na $50.00, vdoví groš, ale snad je lépe poslat groš než nic.” — “To je pravé miesto pre túto stolicu. Na té univerzite rečnili naši slávni mužovia T. G. Masaryk, Beneš, Spinka atď.” Přišly však také tři záporné dopisy a k těm bych rád něco poznamenal. Prvý pán píše: “Pochybuji, že byste měli větší štěstí u kteréhokoli jiného, jediného mecenáše.” Tento pán je malověrný, nevěří v české a slovenské lidi Našla se dobroditelka, která darovala téměř sto tisíc dolarů. Jiní též přispěli a na Stolici máme dnes 121 tisíc dolarů. Celkem je třeba šest set tisíc. Druhý pán nám napsal: “. . . zdá se pointless engagovat se v zemi, která se stává pro mne tak trochu cizinou”. Nevím, zda tím myslí Amerikú, kde si vybudoval dobrý podnik a jejíž jazyk přijal, nebo starou vlast. I když nevěří v budoucnost českého a slovenského národa, což neví o jejich velké kulturní minulosti? University studují dějiny Egypta, Řecka a Říma tisíc let po rozpadu jejich říší. Velikost našich dějin, naší kultury a naší literatury zůstane, i kdyby za tisíce let již nebylo Čechů a Slováků. Třetí pán nám napsal anglicky. Dívá se na náš národní život v Americe jako na strom, kterému kořeny usychají a koruna uvadne. Píská písničku smrti, za živa nás pochovává. Pravda, milý pane, že ve staré vlasti roste strom s hlubokými kořeny a s rozložitou korunou. Pravda je však také, že na jeho míze žijí nespočetní parasité. Proto chceme zasadit malý, ale zdravý strom v Americe. Účel Stolice v USA bude trojí: 1. Zachování tradice našich krajanů a exulantů ve světě. 2. Umožnit Američanům česká a slovenská studia na nejvyšší úrovni. Zájem je velký a bude stále větší. 3. Příprava učitelů a profesorů české a slovenské řeči, literatury a historie pro krajanské školy v Americe a americké university. Český a slovenský život v Americe pokračuje. Nové spolky a nová učiliště se otvírají. Některé spolky se ruší a školy se zavírají. K těm spolkům, které svoji činnost končí, mluvím. Nepoddávejte se pesimismu! Národní život pokračuje! Zasejte semínka! Můžete tak udělat věnováním knih universitám a peněžními dary na Stolici. Darujte spolkový majetek na založeni Stolice českých a slovenských studií. Šeky vystavte na “The University of Chicago—Czech and Slovak Studies” a pošlete je na “Professorship in Czech and Slovak Studies at the University of Chicago, 1050 East 59th Street, Chicago, Illinois 60637.” Všechny dary na Stolici jsou podle zákona odpočitatelné z daní. Navštívil jsem následující university, které sbírají knihy, tisky a časopisy vydané Čechy a Slováky v Americe i ve vlasti. Pošlete jim je: 1. Dr. Václav Laška, Bibliographer Slavic Studies, Harper Library, University of Chicago, 1116 East 59th Street, Chicago, Illinois 60637. Tato knihovna má dvacet tisíc českých a slovenských knih. Zde je Bible kralická, jediná v Americe Knihy, které již mají, posilají na níže uvedené university. 2. Library, Southern Illinois University, c/o Dr. Stanley B. Kimball, Edwardsville, Illinois 62025. Zde sbírají knihy a publikace týkající se Slovanů v Americe. Mají již pět tisíc českých a slovenských knih a několik set českých a slovenských knih tištěných v Americe. 3. Immigrant Archives, c/o Mr, Roman Kochan, Curator, 234 Walter Library, University of Minnesota, Minneapolis, Minnesota 55455. Zde je Center for Immigration Studies, který vede profesor Rudolph J. Vecoli. Sbírají nejen knihy, ale i časopisy a spolkové zápisy. Mikrofilmují zapůjčené staré časopisy. Někteří z Vás jste již poslali peníze. Dr. Mička Vám poděkuje ve zvláštním článku. Děkujeme za knihy nedávno zaslané naší knihovně: Rodině Podkrivacký, profesoru Od- ložilíkovi. paní Boušové. paní M. Heinzové, paní H. C. Rab- štejnkové, panu A. Kalivodovi, panu A. J. Hrivnákovi, paní A. Smrčkové, paní Koncelové, panu J. Konvalinkoví, Ná- prstkově škole a jiným. Jsou zde v Americe české a slovenské ústavy, podniky, tiskárny a jiné instituce, které přecházejí z krajanských rukou pod americké vlastnictví a americké správce. Postarejme se všichni, aby jejich knihovny nebyly zničeny. Dnes již nesmí býti výmluvou, že nemáme krajanské muzeum, 12 • VĚSTNÍK [pageend12]jako mají Poláci, Litevci a Ukrajinci, neboť o naše knihy je zájem na universitách. Vy, kteří jste v plné životní síle, ať jedinci či spolky, mějte na mysli indické pořekadlo: “Když ses narodil, všichni se usmívali a ty jsi plakal. Zařiď svůj život tak, aby, až ty budeš odcházet z tohoto světa, všichni plakali a ty ses mohl usmívat.” Těm, kdo necítí vlasteneckou lásku, kdo tvrdí, že krajanský život umírá a nevidí život pokračovat v jiných formách, opakujme s Klácelem: “Planě rosteš, semínko neneseš, proto brachu před smrtí se třeseš.” Svaz čs. sportovců v zahraničí konal 1. září t. r. v Torontu svou valnou hromadu. Čestnými předsedy byli zvoleni Josef Maleček a Dr. Zbyněk Peters, předsedou Miloš Vobořil, úřadujícím místopředsedou Josef Grégr z Chicaga, gen. tajemníkem Jaroslav Faj- kus z Chicaga. Na valné hromadě byla jednomyslně přijata resoluce odsuzující brutální přepadení Československa Sovětským svazem a vyslovující požadavek, aby Organizace spojených národů a vlády svobodných zemí důrazně prosazovaly obnovení svobody v Československu. 35 ROKŮ ČSL. VYSÍLÁNÍ V NEW YORKU— (Dokončení ze str. 11) finančních obětech — čsl. radiový program je v živé činnosti a neustále ziskává nové posluchače. Dle úsudku činovníků spolků, škol, sokolských jednot a církevních organisací je důležitým zdrojem informací, se- znamujicím posluchače s pořádáním spolkových a národních manifestací. Loňského roku v srpnu přinášel podrobné a rychlé informace o Československu. Podával informace americkým deníkům a týdeníkům při sestavování reportáží. Návštěvníci z Československa, kteří v té době dleli v USA, poslali po svém návratu do vlasti vedeni newyorského čsl. radiového programu dopis, ve kterém jeden z nich mimo , jiné píše: "Byl jsem pravidelným posluchačem vašeho vysíláni a věřte, že je to krásný zážitek, když člověk může slyšet krásné písně domova a svoji mateřskou řeč z radia v New Yorku. Vaše vysílání v době okupace, kdy jste přinášeli čerstvé a zajímavé zprávy, bylo naprosto objektivní, přesné a bylo z něj cítit, jak se chvějete o osud ČSR. Bylo to od vás krásné a nelze to vypsat ani vylíčit, jak jsme vám vděčni. Přijměte náš dík, dělali jste to dobře”. Kromě práce v oboru činnosti programové, zúčastňuje se vedení čs. rozhlasového vysílání aktivně též na organisování národních manifestaci, od loňského roku pomáhá novým přistěhovalcům při získávání zaměstnáni, bytů a jejich usídlení, návštěvou podporuje krajanské podniky, podává informace všeho druhu, pořádá společenské podniky a pomáhá všude, kde je třeba. Jednou z nejvděčnějších akcí bylo ustaveni Klubu přátel čsl. radiového programu. Klub svým posluchačům umožňuje cestování do blízkých i vzdálených míst poznat novou vlast — a přátelským chováním účastníků sdružovat krajany a krajanky v jednu velkou rodinu. Československý radiový program je zde, na východě Spojených států, slyšitelný ve větší části států New York, New Jersey, Connecticut a Massachusetts. Svou činnost vyvíjí zásluhou svých sponsorů a zásluhou posluchačů, kteři svými zajímavými rodinnými ohláškami zpestřují a podporují jeho další trvání. Doufejme, že se bude ozývat ještě po mnoho desetiletí, každé úterý a středu o sedmé hodině večer na stanici WPOW. Jan Petlička. Prosíme, nezapomeňte si OBNOVIT předplatné Věstníku - $2.00 ročně. Šeptané anekdoty Vyšla knižka anekdot šířených v Československu. Jejím autorem je profesor University of Colorado Dr. Petr Beckmann. “Whispered Anecdotes”, jak se knížka psaná v angličtině jmenuje, obsahuje 136 politických anekdot z Československa, které svou vtipnou formou podávají výstižný obraz čs. odporu proti komunismu. Knižka rovněž přináší 12 skutečných příhod, je doplněna předmluvou a epilogem, a některé anekdoty jsou provázeny vtipnými komentáři, jež objasňují okolnosti, které byly podnětem k jejich vzniku. Knížka stojí $3 25 včetně poštovného a můžete si ji objednat v nakladatelství Golem Press, Box 1342, Boulder, Colorado 80302. Z československého humoru “Kolik’s vyfasoval?” “Šestnáct měsíců.” “A za co, prosím Tě?” “Za nic!” “Tak to mě nenalejvej, tos musel něco udělat — za nic se dává pět let . . » * * Přijede do Prahy černošský soubor a předvádí na pódiu Lucerny divošské tance. Dívá se na ně právě rehabilitovaný vězeň a ptá se svého souseda: — Ty poslyš, měli v Ruandě Ugandě taky 50. léta? —- Ne, proč? — Pak tedy nechápu, z čeho zdivočeli . . . * * * Víte jaký je rozdíl mezi pesimistou a optimistou? _ . •? ? ? __ Pesimista říká, že v tomhle režimu je to tak hrozné, že horši už to být nemůže, zatím co optimista říká: I může! STATEMENT OF OWNERSHIP. MANAGEMENT AND CIRCULATION 1. Date of filing: October 31, 1969. 2. Title of publication: Věstník.. 3. Frequency of issue: Monthly, except bi-monthly July-August. 4. Location of known office of publication: 2137 S. Lombard Avenue. Cicero. Cook. Illinois 60650. 5. Location of the headquarters or general business offices of the publishers : Same. 6. Names and addresses of publisher, editor, and managing editor: Publisher—Czechoslovak National Council of America, 2137 S. Lombard Ave., Cicero. Illinois 60650; Editor—Miss Vrasta Vraz, 2101 S. Elmwood Ave., Ave., Berwyn, Illinois 60402. Managing Editor: Same. 7. Owner (If owned by a corporation, its name and address must be stated and also immediately thereunder the names and addresses of stockholders owning or holding 1 percent or more of total amount of stock. If not owned by a corporation, the names and addresses of the individual owners must be given. If owned by a partnership or other unincorporated firm, its name and address, as well as that of each individual must be given.) None. 8. Known bondholders, mortgagees, and other security holders owning or holding 1 percent or more of total amount of bonds, mortgages or other securities. None. 9. For completion by nonprofit organizations authorized to mail at special rates (Section 132.122, Postal Manual). The purpose, function, and nonprofit status of this organization and the exempt status for Federal income tax purposes have NOT changed during preceding 12 months. 10. Extent and nature of circulation. Average No. Single Issue Copies Each Nearest To Issue During Filing Date Preceding 12 Months A. Total No. copies printed (net press run) 2200 2200 B. Paid circulation. 1. Sales through dealers and carriers. street vendors and counter sales. none none 2. Mail subscriptions 1980 1980 C. Total paid circulation 1980 1980 D. Free distribution (including samples) by mail, carrier or other means 200 200 E. Total distribution (sum of C and D). 2180 2180 F. Office use. left-over,, unaccounted, spoiled after printing. 20 20 G. Total (sum of E and F—should equal net press run shown in A) 2200 2200 I certify that the statements made bv me above are correct and complete. VLASTA VRAZ (Signature of editor, publisher, business manager, or owner.) VĚSTNÍK • 13 [pageend13]VĚSTNÍK 2137 So. Lombard Ave. Cicero, Illinois 60650 Room 202 ADDRESS CORRECTION REQUE D SECOND CLASS POSTAGE PAID at Chicago, Illinois HOLIDAY FOLK FAIR NOVEMBER Í-Z, 1969 NAVY PIER, CHICAGO [pageend14]