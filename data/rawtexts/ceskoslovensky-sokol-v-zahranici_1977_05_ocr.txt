ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 5 Květen 1977 Slavnostní nástup australských Sokolů při otevření Československého Národního domu Sokola Sydney. Slavnost otevření sokolovny byla významným podnikem celé čs. demokratické krajanské veřejnosti v Austrálii i v Novém Zélandě. Sokol Sydney v Austrálii slavnostně otevřel svou sokolovnu - Československý národní dům. Celá krajanská Australie se ve dnech 2. a 3. května 1977 podílela na radosti Sokolů v Sydney a slavnost otevření stala se dostaveníčkem na 1,000 krajanů, z nichž mnozí přijeli z míst vzdálených i několik set kilometrů. Mezi účastníky byla zastoupena města Canberra, Melbourne, Brisbane, Adelaide, vzdálený Darwin a četná jiná města a místa v nichž se nacházejí krajané. SOKOLSKÝ SVÁTEK Po zahajovacích obřadech, po projevech sokolských činovníků, představitelů čs. krajanského a exilového života a zástupců australských úřadů a korporací byla pak sokolovna zasvěcena po sokolsku - ukázkami sokolského tělocviku, které s nadšením předvedli sokolští cvičenci všech složek a věkových skupin. K slavnosti došla jednotě Sydney záplava pozdravů a bia hopřání z takřka všech částí světa, zejména od sokolských jednot, jejichž příslušníci prožívali tento velký sokolský svátek alespoň v duchu se sestrami a bratry v Sydney. Zprávy a referáty o slavnosti otevření sokolovny v Sydney přinesla většina čs. demokratických krajanských a exilových časopisů. Následující referáty byly uveřejněny v australských listech Beseda (Canberra) a Hlas domova (Sydney). "Ni zisk, ni slávu” zní heslo, jež Sokol dostal do vínku před více jak 100 lety od svého zakladatele Dr. M. Tyrše. Význam slov provázel jednu generaci Sokolů za druhou a měnil se v čin. Vyrostly nevyčíslitelné hodnoty mravní i materiál- [pageend1]ní, které mohly být vytvořeny jen láskou, obětavostí každého nejmenovaného jednotlivce. A dnes - sokol, hrdý královský pták, nesnáší otroctví - vyhnaný z vlasti, ale nepokořený, rozpíná svá křídla ve svobodném světě a na svých perutích nese odkaz ideálů a předává je další, dnes nastupující generaci. Slavnostní otevření Národního domu dne 2. dubna 1977. Výsledek mnohaleté, usilovné, poctivé a mravenčí práce mnoha jednotlivců, známých i neznámých, se zhmotnil v podobu Národního domu - sokolovny - v Sydney, Austrálii. Před námi se otevřel výhled přes zelené stráně na Sydney, Harbour Bridge, výškové budovy a hned po naší pravici na průčelí druhé budovy jsme četli "Sokol Sydney". Vlajka australská a československá vlají ve vánku. □d časných ranních hodin se sjíždějí auta, autobus, radostné shledání krajanů z různých koutů Austrálie, všude ruch a shon a šum a nechybí i radostné slze. Ve tři hodiny je tělocvična plná hostů, čtyřmi řadami po celém obvodě, jedna vedle druhé, stály židle, všechny plné a stále ještě přicházeli další a noví návštěvníci. Celkem se sešlo víc jak 900 lidí . Cvičící se řadí za svými vlajkami, za sokoIs kým praporem z Melbourne a za sokolským praporem ze Sydney. Je zde drobo- tina i nejstarší cvičící členové a členky. Bratr jednatel Steklý představuje bratru starostovi Me- stekovi četné hosty - představitele Federální vlády, vlády státu New South Wales, jehož hlavním městem je Sydney, okresu, banky, stavitele budovy a naše milé, blízké spolubratry, bratry legionáře. Následující výstižný projev bratra starosty je zakončen žádostí, aby nejstarší bratr, bratr legionář Jan Novák, přestřihl červeno-modro-bílou stuhu napnutou přes celou šíři tělocvičny. Následující slavnostní nástup cvičících vyplnil celý volný prostor tělocvičny. Všichni přítomní pak minutou ticha vzpomínají a vzdávají čest mrtvým, padlým a umučeným. Krásná, tklivá melodie naší státní hymny se prvně nesla našim vlastním domem na australské půdě... Bratři starostové jednot Melbourne a Sydney si navzájem vyměnili a připnuli pamětní stuhy na své sokolské prapory. Následovala dlouhá řada řečníků, zástupců sokolských jednot i krajanských organizací, kteří přistoupili se svým pozdravným poselstvím a upomínkovými dary; z Brisbane, Melbourne, Darwinu, Tasmanie, Nového Zélandu a Canberry. Bratr jednatel pokračuje čtením dopisů a telegramů z celé Austrálie i z Ameriky a Kanady. Zní hlasy z magnetofonové pásky - bratra starosty Československého Sokolstva v zahraničí dr. Hřebíka a sestry J. Uhlířové, jednatelky ústředí, jejichž slova nám jen potvrdila jak široka je naše obec a kolik lásky a porozumění i věrnosti nás obklopuje. 66 [pageend2]Slavnostní akt je ukončen. Prapory a cvičící odcházejí a za malou chvíli již proudí veselý, životodárný ruch tělocvičnou. Bratr náčelník 0. Marik prvně zavelel,k nástupu a k cvičení mladších mužů na švédské bedně. Krásný pohled na těla vypracovaná cvičením, jistotu i odvahu, radost i snahu. Družstvo vedl br. Prokop. Cvičenci sydneyské tělocvičné jednoty před novou sokolovnou První povel k ženám pronesla sestra náčelnice Meste- ková a nastoupily mladší ženy a dorostenky za vedení sestry Austerové k rozcvičce za hudebního doprovodu. Ladnost, mládí, radost z pohybu ve svižném tempu. Radost pohledět. Nastupují ženy a muži k provedení sletových prostných. Skladba si získala srdce diváků na slete v Curychu, kam jsme se sjeli z celého světa. A nyní ani stovky kilometrů zde v Austrálii nebyly překážkou, aby cvičení provedly vzorně ženy z Melbourne, Sydney, Canberry a muži z Canberry. Sestra Mašková nacvičila solo s obručí i solo se stuhami. Jislě to bylo krásné, o čemž svědčil potlesk diváků, dá sama jsem tato i další čísla nespatřila - úděl reportéra a cvičence je bohužel neslučitelný, na dvou místech najednou nelze být. Taneční skupina z Melbourne. Mladé páry hochů a děvčat v národních krojích, národní tance a písně, svižnost, radost ze života - získalo to každého. Dalším číslem bylo cvičení smíšeného družstva mladšího žactva na bradlech, vedené sestrami Dobrovskou a Maškovou. Každý cvik byl odměněn potleskem. A už opět národní kroje. Takty Smetanova sboru "Proč bychom se netěšili" uvedly dvě kolony - Sydney a Canberra - k České besedě. Tento starý, věčně mladý tanec jistě každý zná a v duchu zpíval ssebou. Vířivá kuželka skončila, Na- nynka pohrozila Pepíčkovi za zničený košíček a páry vytanči- ly, ale vzápětí byly vystřídány dalšími páry - najmenšími dětmi v krojích, které tančily mazurku. Byl to symbol? Ano, v tom je smysl a naše víra. Tak jsme začínali a jednou, dáli Pán Bůh, budou oni stát na našich místech a učit děti našich dětí. Není však čas na úvahy, na prostranství jsou žíněnky a nejprve žáci, pak žákyně ukazují své umění, odvážné skoky, svíčky i kotrmelce. Cvičení vedou sestry Dobrovská a Bohdanová. Sál tleská, jak by ne - našim nástupcům. Slunce se již dávno sklonilo za obzor, šero slehlo na krásný výhled, který nás ráno tak okouzlil, ale v tělocvičně to nikdo nepozoruje - právě vbíhají děvčata v moravských krojích, taneční skupina Sokola Sydney. Jiskřivé barvy krojů, pohyby nohou, rukou, celé vlnění těla vyjadřuje rytmus 67 [pageend3]našich písní. A je konec, ale jen konec akademie - ukázky píle a práce i připravenosti. Sál se mění, stoly jsou obklopeny židlemi, stále plné do posledního místa, a naše česká Kašparova muzika neúnavně vyhrává a než se kdo nadál, vše se točí v jednom kole. Cvičící mají konečně čas si sednout a popovídat. Jejich povinnost je skončena. Doposud jsem líčila jen obraz uvnitř tělocvičny - a co ty sestry v kuchyni? Rudé, uhoněné, ustarané, ale usměvavé, v jednom kuse tančily "skočnou". Jim k tomu nehrála žádná muzika do taktu, jen jejich vlastní svědomí sloužit a obsloužit. Bojím se, že někoho vynechám a proto se omlouvám, také jsem neměla vůbec čas tam v té věčně neubývající, jídlechti- vé řadě stát, ale koho jsem tam určitě viděla, to byla sestra Jelínková a její tři dcery a sestra Cadková. A potom tam . všude byla ještě řada skřítků nikým neviděných, ale kdyby svou práci neudělali, bylo by to všude vidět. Že dobrá muzika tvrdí náladu je známou věcí a tak naši milí muzikanti vyhrávali bez oddechu s velkou radostí a chutí, ani nevím do kolika hodin v noci. Snažila jsem se popsat den, den slavný v dějinách naší krajanské obce. Tělocvična je nádherné dílo a věřím, že ještě více spojí a utuží naší sounáležitost, že každý sem nalezne svou cestu pro radost, posilu i odhodlání. Zopakujme si heslo z X. Všesokolského sletu v Praze r. 193S, z doby největší slávy, ale i odpovědnosti Sokolstva: "Sokolská výchova získala nám samostatnost, sokolská výchova nám ji udrží!" a dodávám i věřím "Sokolská výchova nám ji opět získá zpět!" Zora K. - Beseda * * I krásné sluneční počasí přispělo k výborné náladě snad devíti set, snad více než tisíce krajanů, kteří se sjeli 2. dubna z mnoha koutů Austrálie k slavnostnímu otevření Sokolského národního domu v sydneyském předměstí Forestville. Bylo těžké spočítat účastníky, i když byly chvíle, kdy skoro všichni v klidu, pozorně naslouchali projevům oficiálních řečníků - zástupcům federální i státní vlády, místní samosprávy, organizací, jednot atd. -, čtení pozdravných telegramů, zdravicím starosty Čs . Sokolstva v zahraničí br. Hřebíka a jednatelky sestry Uhlířové, přehraným ze zaslaných pásek, atd., atd. Kolem budovy bylo už od rána plno ruchu. Přijížděli účastníci z Brisbane, Cenberry, Adelaide, Melbourne - i Darwin a jiná města byla zastoupena, a členové místní jednoty dokončovali přípravy k odpolední slavnosti, která se pak plně vydařila. Po oficiálním otevření budovy přestřižením pásky stařešinou místního sokolského výboru br. Novákem a projevech hostů i vedoucích funkcionářů sydneyské jednoty, zazněly sokolské povely, pak nástupy jednot - sydneyská a melbournská s vlastními prapory - připínáni stuh a nakonec vyvrcholení: dobře provedená rušná cvičení a tance místních i hostují68 [pageend4]cích sokolů a sokolek. To vše vyvolalo řadu vzpomínek, připomnělo aspoň v malém ruch sokolských sletů nebo jiných sokolských podniků doma. Večer se tělocvična proměnila v taneční sál, kde se konala opravdová sokolská veselice a v týchž prostorách se konaly druhý den ráno bohoslužby s dobře nacvičenými zpěvy - bohoslužby pro dosud největší počet krajanů v Austrálii. Po nich zmizel polní oltář i s množstvím květin, jaké patřily ke Květné neděli, a z parketu židle, které udělaly místo volejbalovému hřišti: po dobrém výkonu podlehli sydneyští sokolové mel- bournským a ti pak v exhibičním utkání vybranému australskému týmu. Do pozdního odpoledne, do odjezdu a odletu hostů, se konala v nové sokolovně družná beseda účastníků, při níž hrálo nemalou roli pohoštění, o něž se staraly členky místní jednoty. Až večer skončila oslava, která byla pro Čechy a Slováky v Austrálii událostí mimořádnou. Přidáme ještě několik dat: majitelka nového Sokolského národního domu, sydneyská sokolská tělocvičná jednota, má nyní 308 řádných členů, vedle žactva a dorostu. Pozemek, přidělený vládou zatím na 44 let, s možností dalšího prodloužení na tutéž dobu, měří 160 x 100, postavená budova má rozměry 109 x 56 x 17 a je první částí celkového projektu. V pozdější době, podle finančních možností, hodlá Sokol přistavit k dosavadní tělocvičně a přilehlým menším pokojům a kuchyni ještě rozsáhlé restaurační a klubovní místnosti. Hlas domova SLOVA UZNÁNÍ SOKOLŮM V SYDNEY Představitelem Duchovní správy sv. Václava v Sydney je český kněz Dp. Vladimír Ondráček. Jeho záslužná práce, kterou koná pro všechny čs . krajany bez rozdílu byla opětovné vysoce hodnocena představiteli mnoha čs. spolků a organizací. Dp. Ondráček má zvláčt pěkný a srdečný poměr k jednotě Sydney, začež mu před ukončením svého funkčního období poděkoval také bývalý vzdělavatel Ústředí bratr Jan Fellmann. Dp. Ondráček ve své odpovědi, datované 4. února 1977 napsal mj. slova uznání o jednotě Sydney a jejích činovnících jez nevyžadují dalčího komentáře: "... Každého potěší, když je jeho práce oceňována a proto i mne potěšilo Vaše uznání. Musím však říci, že pochvaly a ocenění si zaslouží vedení sydneyské jednoty. Jsou to opravdoví vlastenci, kteří se nešetří, kteří milují náš národ a pracují ze všech sil. Letos se dožijí veliké radosti, protože práce tolika roků bude korunována otevřením nové sokolovny. Pro tuto práci získali dobrou vůli a pochopení všech krajanů v Sydney. Rudolf Mestek, jehož jméno vidím i na Vašem dopise mezi jmény ostatních členů ústředí, je starosta a má veliké schopnosti organizovat lidi a udržovat je v práci. Sám je nadšený pracovník a první přiloží ruce k dílu. Chápe lidi a dovede rozehnat mraky nepochopení a neshod. Také vidím, že Oldřich Marik je členem ústředního výboru. Mnoho a mnoho hodin ztráví Oldřich v práci na sokolovně a udržuje svým příkladem i ostatní. Je odborníkem v instalaci a zařizuje všechno bud zdarma anebo za nominální cenu. Má úctu a respekt všech, kteří ho znají. Zvláště na mladé lidi má veliký vliv. Pokladník Jirka Jelínek je neocenitelný ve shánění finančních prostředků. Jednatel V. Steklý má zase logickou spořádanou mysl a udržuje všechna akta jednoty v nejlepším pořád69 [pageend5]ku. A tak byeh je mohl jmenovat všechny. Mám pro ne opravdový obdiv a raduji se z jejich přátelství. Bůh jim žehná mimořádným způsobem. Sokolovna bude sjednocujícím bodem všech krajanů. Jejich příklad bude následován. ... Raduji se, že hádky, které kdysi někde existovaly mezi sokoly a katolíky, už patří minulosti a nebudou nás více trápit. — " A POSLEDNÍ SLOVO MÁ BRATR STAROSTA ... Bratři a sestry! Podařilo se, že každého Sokola z celé Australie uchvátilo nadšení a hrdost při otevření naší budovy. Naše jednota má už svoji historii - 26 let - většinou drobné, každodenní šedivé a často úmorné práce, dávané od srdce s láskou pro ostatní - práce mnoha bratří a sester, kteří snili a mysleli od jejího založení, jak by to bylo pěkné mít jednou svoji střechu nad hlavou. Vůle po uskutečnění pevnila, sny se přetvářely ve skutečnost a před dvěma roky došlo k tomu nejdůležitějšímu: rozhodnutí přistoupit ke stavbě a převzít velkou zodpovědnost za práci a ukončení našeho úkolu. Splnili jste, bratři a sestry, v charakteru pravého sokolského myšlení rozhodnutím vaší svobodné vůle vytýčený cíl, z kterého každý z nás a celé krajanské veřejnosti má hřejivý pocit radosti. Děkuji Vám za Vaše nadšení a práci! Věřím, že nadšení neutuchne dokud se nám nepodaří splnit náš konečný cíl, dokončit stavbu co v nejkratší době. Pak teprve budeme moci být uspokojeni - spokojeni, že naše budova se hemží dětmi a lidmi a je zakotvením té pravidelné sokolské práce a výchovy, že v ní, ačkoli jsi daleko od domova, zazní zpěv, hudba a tance podle našeho přirozeného temperamentu. Nazdar ! Ing. M. Doležal starosta Tělocvičné jednoty Sokol Sydney, Australie Velkým zadostiučiněním všem členům jednoty byla skutečnost, že letošní, 26. valná hromada jednoty dne 17. dubna 1977 se již mohla konat v nové sokolovně - viz zprávu na str. 76. Cvičitelský sbor jednoty značně rozšířil cvičební činnost včetně bohaté činnosti sportovní, zaručující plné využití nové tělocvičny. 70 [pageend6]HLÍDKA VZDĚLÁVACÍ DŮLEŽITOST ÚCTY K MATCE Jan Fellmann Všude ve vzdělaném světě oslavujeme v květnu maminky. Zaslouženě, protože v dnešním hroucení se hodnot mravních i hospodářských práce a důležitost matky roste výš a výše k dobru rodin i národa, jehož jsou základem. Tvrdost životních podmínek zvyšuje pracovní i mravní požadavky k rodině, v níž matky nesou obyčejně největší zatížení. Budme jim proto stále vděčni a vštěpujme soustavně tuto vděčnost našim svěřencům. Maminky si toho plně zasluhují. Vychovávat naše členstvo k větší a trvalé úctě k matce mělo by být považováno za samozřejmou i když malou splátkou našeho velkého dluhu nejen k maminkám sokolským, které tolik vlastní prací sokolování všech členů rodiny umožňují, ale všem maminkám vůbec, že své děti vedou k tomu, aby z nich vyrůstali dobří lidé. To je také našim vychovatelským úkolem, na který musíme myslet stále! SBÍRKA NA SOKOLSKÝ NÁRODNÍ DŮM TĚLOCVIČNÉ JEDNOTY SOKOL SYDNEY V AUSTRÁLII Výkaz č. 2. : Sokol "Masaryk" Montreal, Kanada $ 100.00 Svaz Čs. spolků ve Švýcarsku 40.00 Sokol Ottawa, Kanada 30.00 Václav Chochol, Montreal, Kanada 15.00 185.00 Výkaz č. 1 293.00 Celkem $ 478.00 Všem dárcům srdečně děkujeme. - Sbírka pokračuje. Dary zasílejte na adresu pokladníka Ústředí br. Jaroslava Hanuše, 412 E, 73rd Street, New York, N.Y., 10021, U.S.A., nebo přímo na adresu pokladníka jednoty Sydney: bratr Jiří Jelínek, 53 Alice Street, Sans Souci, 2219, N.S.W., Australia. Výnos sbírky bude postupně uveřejňován v dalších číslech našeho časopisu. Sestry a bratři, otevřete svá srdce a přispějte podle své možnosti na velké dílo australských Sokolů. 71 [pageend7]OHLASY A NÁZORY Co soudíš, milý čtenáři, o těchto osobních názorech? CHARTA 77 A POJEM SVOBODY Po přečtení článku "Zamyšlení nad Chartou 77" v dubnovém čísle našeho časopisu nemusel jsem se dlouho rozmýšlet nad odpovědí: Je jasné, že Charta 77 je vhodným prostředkem k tomu, aby se světové veřejnosti mohlo ukázat, co se v naší vlasti děje a jak tam jsou komunisty soustavně porušována základní lidská práva. Proto Charta 77 si zasluhuje naší podpory. Zásadně však nemohu souhlasit s pisatelem článku (R.D. - "Sokolík, Mnichov), když píše: "Neměli bychom sdělit autorům Charty 77, československým úřadům a také ostatnímu světu, že velká většina z nás by bývala z Československa vůbec neodcházela, resp. by se tam bez velkého rozmýšlení ráda vrátila, jen kdyby v Československu byla respektována základní lidská práva - alespoň v tom smyslu, jak to upravují stávající zákony ČSSR?" Toto tvrzení je při nejmenším krátkozraké a mně připadá, že pisatel jakoby se byl narodil teprve včera večer. Přehlíží nebo zapomíná při tom, že mnoho z těch, kteří nyní Chartu 77 podepsali v únoru 1948 dobrovolně a často s velkou vervou účastnili se všech akcí komunistů určených k tomu, aby byla ničena a zničena v Československu svoboda a demokracie a hrubým způsobem pošlapána základní lidská práva. Svým tehdejším jednáním a svou službou komunistické straně četní podpisovatelé Charty 77 nesou veliký díl odpovědnosti za příkoří, strádání, pronásledování, zavírání do kriminálů a táborů nucených prací mnoha tisíců čs. občanů. Také jejich přičiněním ocitá se dnes tak veliký počet Čechoslováků za hranicemi. Dnes se tito hrobaři čs. demokracie najednou vydávají za demokraty. Při tom však i dnes stále ještě hlásají myšlenky komunismu. Mám proto dojem, že se v roce 1968 příliš exponovali, přišli tím o svá teplá místečka u korýtka a dnes mluví o pronásledování a útisku. Kde byli v letech komunistického teroru let padesátých? Podpisovali tehdy Charty na obranu základních lidských práv? Tehdy pilně sloužili komunistické straně, schvalovali teror a násilí a mám za to, že kdyby je strana dnes povolala, sloužili by stejně slepě a poslušně jako tehdy. Jak jsem již uvedl, Charta 77 je důležitý dokument smýšlení našeho lidu ve vlasti a proto si zasluhuje naší podpory. Je tedy možné i správné, aby každý z nás tuto podporu veřejně projevil a zejména ve svém okolí šířením znění Charty získával podporu pro boj proti komunistickým utlačovatelům. Sokolstvo stálo vždy, po celou dobu svého trvání, na straně demokracie a svobody a ve službě národa. Dokazovalo to a dokazuje to i dnes svou činností, prací a ideovou náplní. Jako Sokolové musíme však stále zdůrazňovat, že nám jde o boj za pravá, čistá, nezadatelná lidská práva o skutečnou svobodu našich národů v duchu masarykovské demokracie a že prvním předpokladem k tomu je ukončení okupace naší vlasti sovětskou soldateskou. A že nepřipustíme, aby v naší vlasti vládla komunistická strana - at v jakémkoliv rouchu a s jakoukoli tváří. To musí být výsledek naší podpory Charty 77! O. T., StockhoIm 72 [pageend8]SOKOLSKÝ TĚLOCVIK DĚLÁME TO DOBŘE? Jiří Liška ( Pokračování ) 4. PŘÍKLAD ROZVRHU hlavní časti cvičební hodiny pro smíšený oddíl dětí (nejmladší žactvo, žáci a žákyně) V malých jednotách koná se cvičení všech v&kových stupňů žactva současně. Sestavme si pro ně také cvičební rozvrh. Rušnou a průpravnou část můžeme ponechat tak, jak jsme si ji naplánovali všeobecně, tj. i pro dospělé. Ale do hlavni části je třeba zařadit více snadnějších cvičení, zejména s náčiním. Důraz je třeba klást na hravost a pestrost. Nezapomínejme na to, aby bylo vytvořeno družstvo vyspělých žáků a žákyň. Hodina Nejmladší děti Mladší žákyně Starší žákyně Mladší žáci Starší žáci Vyspělí žáci a žák. 1 Obruče Různosti Kruhy Bradla (vis) Skok Žebřík 2 Krabice Skok Žebřiny Koza Různosti šplh 3 Míče Různosti Koza Kruhy Kladina Žebřiny 4 Kužele Žebřiny Kladina Hrazda Zápas Pořadová Cvičí se tedy takto (např. v 1. hodině): Nejmladší: obruče, různosti, kruhy Mladší žákyně: různosti, kruhy, obruče Starší žákyně: kruhy, obruče, různosti Obdobně mladší žáci, starší žáci a vyspělí (pohybově nadaní) Nemáme-li všechno nářadí, můžeme za ně vymyslet náhradu. Např. ne- máme-li hrazdu, použijeme jedné žerdi u bradel. Nemáme-li bradla, snažíme se pořídit si aspoň nízká cvičná bradélka. Nemáme-li kozu a koně, snažme se zkonstruovat tzv. švédskou bednu. Případně použijeme plastických krabic, ve kterých se rozesílá maso z chladíren, a přes ně položíme žíněnku. Nahradí i metací stůl. Nemáme-li kam zavěsit lano pro šplh, udělejme občas výlet a zavěsme je na vysokou větev stromu. Nemáme-li kladinu, zkonstrujme si lavičku (asi pro osm osob těsně vedle sebe sedících) . Do spodní části lavičky zapustíme břevno a kladinu získáme tím, že lavičku obrátíme vzhůru nohama. Lavička sama o sobě je zdrojem mnohé zábavy a vydatného cvičení. Mějme po ruce vždy hodně míčů, obručí, krabic, kuželů, aby děti nemusely čekat, až na ně přijde řada. 73 [pageend9]5. CVIČEBNI HODINA - JAK MA VYPADAT Cvičební hodina má tři části: I. Rušná a průpravná část II. Hlavní část - cvičení na nářadí nebo sporty III. Závěrečná část - pořadová cvičení, zpěv, hry, uklidnění Ad I. Rušná část je určena pro zahřátí rozcvičkou nebo rychlou hrou. Naše svalstvo musí být připraveno pro námahu v další části cvičební hodiny. Nedostatečné zahřátí může být příčinou úrazu nebo křeče. Po zahřátí provedeme několik průpravných cviků - např. učíme správné provádění cvičení prostných. Ad II. Pro hlavní část věnujeme nejméně 45 minut. Cvičíme na nářadí, různosti a přeskoky (v tělocvičně) nebo sporty (na letním cvičišti). Tuto část rozdělíme na tři díly, takže během cvičení například máme kruhy, různosti a nakonec přeskok. Pozor: Předpokládejme, že máme pět družstev v jedné cvičební hodině: dorostence, dorostenky, muže a dvě družstva žen. Kdyby některá z těchto družstev zůstala u téhož nářadí, které měla dosud (např. první i druhou třetinu na kruzích), způsobilo by to nepořádek a dohadování. Tomu zabrání dodržování cvičebního rozvrhu, podle kterého má každé družstvo předem určeno svoje místo tam, kde je umístěno nářadí. Družstva střídají nářadí vždy současně, na daný signál. Ihned po signálu (např. píštalkou), družstva nastoupí čelem k nářadí. Vedoucí oddílu velí: "Pozor - vpravo vbok - pochodem vchod” a družstva pochodují k nářadí, různostem či přeskokům, jak je určeno ve cvičebním rozvrhu. Na konci hlavní části uklidí družstva nářadí a žíněnky. Nemají rozchod! Pod vedením cvičítele se shromáždí, aby vyslechli zprávu vedoucího oddílu. Cvičitelé zůstávají u svých družstev až do rozchodu, tedy až přes závěrečnou část. Ad III. Během třetí, závěrečné části, mají se cvičenci uklidnit. Proto zařazujeme pochod se zpěvem, a nakonec zajímavou hru. Cvičební hodina se zakončí sokolským pozdravem. Vedoucí oddílu zdraví cvičence "Nazdar! ” a cvičenci odpoví "Zdar! ’’ Čím přesněji budeme dodržovat cvičební rozvrh a jeho provádění, tím lepší budeme mít kázeň! A tím lepší výsledky! Nedovolujme jakékoli vyrušování při cvičení! 6. ZÁKLADY TĚLESNÉ ZDATNOSTI Nejdůležitějším cvičením pro dosažení tělesné zdatnosti jsou chůze, běh, plavání a cyklistika, jakož i vydatná tělesná cvičení prováděná opakovaně a v souhlase se zásadou maximální zátěže. Maximální zátěží myslíme ten stav, kdy srdce a plíce cvičence jsou vystaveny námaze blížící se stavu vyčerpání. Pokračování příště. 74 [pageend10]ŽIVOTNÍ JUBILEA DAGMAR BERGOVÁ - 50 Náčelnice sokolské jednoty Baden ve Švýcarsku a místonáčelnice Sokolské župy Švýcarské sestra Dagmar Bergová dožívá se 16. června t.r. padesátky. Zřídka se u tohoto životního jubilea zastavujeme, ale práce a sokolský charakter sestry Bergové si toho zasluhuje. Dagmar Bergová, rozená Šilhánková se narodila v brněnské sokolské rodině. Její rodiče žili celý jejich život jako uvědomělí Sokolové a také v tom duchu vychovali svoji dceru. Otec byl v roce 1940 zatčen a dva roky nato popraven v koncentračním táboře Mauthausen. Dáša pokračovala však dále v odbojové činnosti a za své zásluhy byla v roce 1945 vyznamenána presidentem Dr. E. Benešem čs. válečným křížem 1939 a dalšími řády. Po válce nastoupila do telefonní centrály v Hodoníně, pracovala pilně v Sokole a mezi mládeží. Při přípravě komunistického puče 25.února 1948 a následující den odposlouchávala telefonické rozhovory STB a ihned varovala ty, jimž hrozilo zatčení. Mnohým z nich se její zásluhou podařilo přejít do Rakouska. Ale již 26. února byla sama zatčena a do ústředny se po propuštění již nevrátila. Byla dána na nejhorší práce a po nezdařeném útěku v roce 1950 se zdálo, že je konec všem nadějím. Až v letech šedesátých se opět dostala ke své práci, kterou měla tak ráda, na poštu. Ale i potom se musela dožít obsazení telefonní centrály okupačními vojsky Varšavského paktu. V říjnu 1968 se jí podařilo se 2 dětmi přejít do Rakouska, kde od obsazení naší republiky byl už její manžel, Duchoslav Berg. Dnes žije se svou rodinou ve Švýcarsku, kde brzo po založení jednoty v Badenu přišla mezi naše bratrstvo. Všechen svůj volný čas věnuje nejen své mateřské jednotě, ale pracuje se zanícením pro rozmach československého Sokolstva v zahraničí, všude tam, kde vidí příležitost a potřebu aktivní pomoci. Obětavé Sokolce a vlastence sestře Dagmar Šilhánkové-Bergové přejeme do mnoha dalších let pevné zdraví, osobní pohodu a splnění všech jejích tužeb pro zdar rodiny sokolské i vlastní. Rudolf Fiala LUDVÍK MUSIL - 70 Zasloužilý náčelník Sokolské župy Vídeňské a člen výboru Ústředí Čs. Sokolstva v zahraničí bratr Ludvík Musil oslavil své sedmdesátiny. Je příznačné pro bratra Musila, že jsme se o tomto jeho životním jubileu dověděli jen náhodou - stručným záznamem ve zprávě o valné hromadě župy Vídeňské ve Vídeňských svobodných listech kde bylo uvedeno, že "bylo srdečně blahopřáno br. župnímu náčelníkovi Musilovi k jeho blíží- 75 [pageend11]cítn se sedmdesátinám." Nebýt této věty ve zprávě, nikdo by o sedmdesátinách bratra Musila ani nevěděl. Bratr Musil je zosobněním Tyršova ideálu sokolského činovnika,který svou práci koná z oddanosti k sokolské myšlence a z lásky k vlasti a národu a nečeká za to odměny nebo pochvaly. Jeho vodítkem je Tyršův výrok: "Ta každodenní, ta ustavičná a přece neokázalá činnost je rozhodná a nikoli jen vystoupení hřmotná a občas jen se objevující." Bratr náčelník Musil je nám všem ve své úsilovné a neochabující činnosti i ve své sokolské nenáročnosti a skromnosti velkým příkladem a přejeme proto jemu, župě Vídeňské i všemu Sokolstvu, aby nám byl ještě dlouho zachován ve zdraví a síle a vedl úspěšně vídeňské Sokolstvo na příštím sletu Čs. Sokolstva v zahraničí. - wf - ZE SOKOLSKÉHO SVĚTA AUSTRALIE Melbourne ODDÍL ODBÍJENÉ jednoty Melbourne vykazuje velmi úspěšnou činnost a jeho závodní družstvo patří k nej- lepším v místní volejbalové lize. V dosavadních zápasech zvítězilo sokolské družstvo nad mužstvy Cougars 3:0, Melbourne University 2:0, Frankston 2:1, Pováná 3:0 a remiso- valo s družstvy Essendon a Heidelberg. Při zájezdu do Sydney k otevření sokolovny zvítězilo družstvo nad Sokolem Sydney 2:0 avšak podlehlo vybranému družstvu státu New South Wales. J.K. - H. D. Sydney 26. ŘÁDNÁ VALNÁ HROMADA jednoty konala se 17. dubna, poprvé v nové sokolovně, za účasti zástupců Čs. Obce legionářské, spolku sv. Václava a Czechoslovakian Country Club. Zprávy odstupujících činovníků svědčily o veliké činnosti všech složek a zejména o velikém úsilí k uskutečnění dávného snu - otevření vlastní sokolovny. Po udělení absolutoria odstupujícímu výboru byl na nové.období zvolen výbor z následujících sester a bratří: Starosta Ing. M. DOLEŽAL, místo- starosta A. NYPL, vzdělavatel K. JENÍČEK, náčelník O. MAŘÍK, náčelnice I. MAŠKOVÁ, členové výboru: V. Steklý (jednatel), J. Jelínek (pokladník), V. Haramul, V. Bohdan, L. Mechel, K. Saltman, S. Trojan, V. Smeták, J. Vilimovský, L. Jelínková, R. Mestek, B. Mesteková. Nově zvolený starosta br. Doležal poděkoval bývalým činovníkům a ukončil jednu z nejhezčích valných hromad jednoty Sydney příslibem, že nový výbor a celá jednota musí i nadále usilovně pracovat pro zdar sokolské myšlenky. KAREL ŠULÁK, od svého příjezdu do Australie člen Sokola Sydney a bývalý archivář jednoty,zemřel. Pochován byl 1. dubna za velké ú- časti krajanů, Sokolů a legionářů, vojáků II. odboje. Za II. světové války se mezi prvními přihlásil do čs. armády v zahraničí a účastnil se bojů ve Francii a v Anglii. Čest jeho památce! VĚSTNÍK Sokola Sydney, vzorně řízený věstník jednoty, oslaví letos dvacet let svého trvání. V. S. 76 [pageend12]ŽUPA KANADSKÁ Ottawa ŘÁDNÁ VALNÁ HROMADA jednoty konala se dne 16. dubna, v budově Národní knihovny. Jednání předsedal starosta br. K. Pinké. Po schválení zpráv činovníků odstupujícího výboru byl na nové období zvolen nový výbor z těchto sester a bratří : Starosta K. PINKE, místostaros- ta P. GEŘÁBEK, náčelník P.KURFÜRST, náčelnice Z. MOKRÁ, vzdělavatel J. BUDlK. Členové výboru: L. Koníček (pokladník), V. Holan, A. Vilím, R. Složil. ODDÍL ODBÍJENÉ, jehož závodní družstvo mužů již několik let s úspěchem obhajuje barvy Sokola v ottawské volejbalové lize zaznamenalo v minulém roce několik mimořádných úspěchů, z nichž největším byl postup až do semifinále turnaje provincie Quebec, kde podlehlo vítězi turnaje, družstvu Hochelaga Montreal. V soutěži ottawské ligy se družstvo jednoty umístilo na prvním místě, vyhrálo kvalifikační turnaj a zajistilo si tím účastna mistrovství provincie Ontario. J.B. - P.G. Toronto VALNÁ HROMADA konala se dne 27. března 1977 v místnostech Masarykova domu. Jednání zahájil a řídil starosta br. Menšík, který ve své zprávě zdůraznil význam loňského sletu v Curychu, jehož se zúčastnila 26ti členná výprava jednoty. K valné hromadě byla jednotou vydána rozmnožovaná zpráva, která je přehledem dobré činnosti jednoty v uplynulém roce. Kromě sletu v Curychu zúčastnili se příslušníci jednoty každoročně konaných žup- ních podniků - zimních her, závodů na nářadí a letních her. V rámci Cs. dne v letovisku Masaryktown u Toronta uspořádala jednota veřejné cvičení. Cvičenci jednoty se rovněž zúčastnili podniků amerického Sokolstva - sletu župy Severovýchodní v Clevelandu a veřejného cvičení jednoty Detroit. Ku dni konání valné hromady měla jednota 87 členů - 55 mužů a 32 žen, 1 dorostence, 5 dorostenek, 25 žáků, 31 žákyň, celkem tedy 149 příslušníků. Do nového výboru byli zvoleni bratři á sestry: starosta V.MENŠÍK místostarostové Z. MIMRA a R. HAVLOVÁ, náčelník J. HALE, náčelnice A. JANOUŠÓVÁ, vzdělavatel Dr. J. JANKŮ. Členové výboru: Z. Holle- rová (jednatelka), O. Stehlík (pokladník) , R. Nováková (matrikářka) , M. Stehlíková (zapisovatelka) A. Forest, M. Jelinowicz, K.Pavel, P. Vidlák a J. Waldauf. Z.H. ŽUPA ŠVÝCARSKÁ Župní časopis Na druhé schůzi župniho výboru, konané 15. ledna bylo rozhodnuto, že bude vydáván župní časopis,který bude informovat o činnosti jednot a bude rovněž uveřejňovat kalendář podniků. Časopis "Župní zprávy" vychází měsíčně a je redigován bratrem R. Fialou, vzdělavatelem Ústředí. První číslo vyšlo v březnu, druhé v dubnu t.r. Župní nácvíčné Župní náčelnictvo připravilo pro cvičitele jednot nácvíčné srazy. První, 7. května, byl nácvič- nou pro cvičitele žactva a konal se v Basileji. Druhá nácvičná, 5. června ve Windischi, je určena pro cvičitele mužů a žen. Župní náčelnictvo rovněž stanovilo terminy župnich závodů a přeborů : 19. června - župní atletické přebory žactva a mládeže a závodivé hry pro mladší žactvo - Bern. 25. září - župní turnaj v odbíjené - Lucern. 77 [pageend13]V listopadu budou konány župní přebory na nářadí v Basileji. V letním období budou také konány župní plavecké závody v Curychu. Ž. z. 1, 2 ŽUPA VÍDEŇSKÁ 102. župní valná hromada Svobodné vídeňské Sokolstvo konalo v neděli 3. dubna 102. valnou hromadu Sokolské župy Vídeňské. Jednání zahájil a řídil župní starosta br. Ant. Sysel, který úvodem vzpomněl památky zesnulých sester a bratři. Po schválení zápisu minulé valné hromady přednesl pak br. starosta svou zprávu o bohaté činnosti za minulý rok, který vyvrcholil IV. sletem Čs. Sokolstva v zahraničí v Curychu, který byl nejvýše úspěšným a nezapomenutelným podnikem svobodného Sokolstva. Br. starosta se ve své zprávě pak zmínil o loňském sčítání mateřské řeči v Rakousku, o předsletovém veřejném cvičení župy ve Stadthalle a o dobré spolupráci s Menšinovou radou. Zprávy o bohaté cvičební činnosti všech složek podali župní náčelník br. L. Musil a župní náčelnice sestra G. Sionová a zdůraznili velkou účast cvičenců župy na sletu v Curychu, jakož i dobré umístění příslušníků župy v sletových závodech - na nářadí i v odbíjené. Župní vzdělavatel br. St. Žmola připomenul 115. výročí založení Sokola, úspěch sletu v Curychu a význam Ústředí a jeho časopisu pro činnost svobodného Sokolstva. Obsahově bohatou zprávu podal také jednatel župy br. P. Florián, jehož práce v uplynulém rušném období zvýšené činnosti byla často nesnadná a vyžadovala všechen jeho volný čas. Zprávy o pečlivém hospodaření a vzorném plnění svých funkcí podali pak pokladní sestra Kofroňová, matrikář br. Fara a hospodář br. Še- bestík. Potěšila zejména zpráva br. matrikáře o zvýšení počtu členů v minulé roce. Zprávy činovníků ukončili sestra Bartůňková přehledem o župním koupališti v Kierlingu, br. Franke o stavu domu ve Steinergasse, župní zdravotník Dr. Petřík, br. Svoboda o činnosti sletového výboru a br. Lísner o poměru župy k vrcholné or- ganisaci menšin v Rakousku. Po zprávách revisorů a kratší přestávce byly provedeny volby nového župního výboru. Do čela župy byl opět zvolen osvědčený br. Ant. Sysel, místostarosty byli zvoleni bratři F. Císler a F. Drnek. Všichni dosavadní činovníci předsednictva i výboru byli znovuzvolení do svých funkcí. Bratr Sion pak jménem cvičitel- ského sboru pozdravil br. župního náčelníka Musila, blahopřál mu k jeho nastávajícím sedmdesátinám a předal mu dárek - vděčné uznání za jeho dlouholetou a obětavou sokolskou práci. Zdařilé sněmováni vídeňských Sokolů bylo ukončeno pozdravy přítomných hostů - redaktora Vídeňských svobodných listů J. Jonáše a br. Krakoviče, předsedy Slovanské Besedy. - VSL - Župní sletový večer V sobotu 16. dubna uspořádala župa ve dvoraně Slovanské Besedy vzpomínkový večer na loňský slet v Curychu. Úvodem byl předveden film br. Češky o předsletovém veřejném cvičení župy ve Stadthalle a nato dva filmy, bratra Válka a br. Liona, IV. sletu Čs. Sokolstva v zahraničí v Curychu. Do posledního místa zaplněná dvorana sledovala na filmovém plátně ruch sletových dnů a účastníci sletu si oživili vzpomínky na okamžiky krásy a spontáního nadšení loňského zdařilého sletu. Filmy byly doplněny výstavkou sletových snímků. Žm. - VSL. 78 [pageend14]Vídeň III. KULTURNÍ VEČERY, které jednota pořádá, těší se stálé oblibě a stávají se každý měsíc kulturní událostí sokolské i menšinové obce. Lednový večer byl věnován životu a dílu Zdenka Fibicha, březnový večer byl oslavou výročí narozenin T.G. Masaryka a spojen se slavnostním slibem nových členů. Večer byl ukončen téměř hodinovým filmem o činnosti jednoty k 75. výročí Sokola Vídeň III. Byl to již třetí film filmového kroužku jednoty, který pro archiv jednoty zachycuje důležité události života jednoty. LYŽAŘSKÉ PŘEBORY na ukončeni zimní sezóny uspořádal nově založený lyžařský oddíl jednoty. Přebor se konal na závodní trati Wastl am Walde a byl závodem mužů v běhu na 5 km, žen a mládeže v běhu na 3 km. Závody měly velmi zdařilý průběh a ceny a diplomy byly vítězům předány na kulturním večeru 22. dubna, kdy již také byl předveden film z těchto lyžařských přeborů. V závodě mužů zvítězil br. Dr.O. Ruttner časem 28:27 min, 2. A.Lapin 29:36, 3. P. Kalát 30:05. V závodě žen 1. Dr. E. Ruttnerová, 19:50min, 2. M. Miřičková 23:00. Vítězem v závodech mužů nad 40 let zvítězil br. J. Lion, v soutěži starších žen s. H. Lionová, v závodech žáků T. Frey. - VSL - Vídeň XII-XV. ŠIBŘINKY V NÁRODNÍCH KROJÍCH, které jednota každoročně organizuje, byly letos pořádány 19. února v sále Kongresshaus. Velký počet návštěvníků svědčil o mimořádné oblibě, jíž se tyto Šibřinky těší v celé menšinové veřejnosti. VALNÁ HROMADA jednoty konala se 18. března v sále Slovanské Besedy. Byla to již 89. valná hromada jednoty a zprávy všech činovníků byly důkazem dobré činnosti všech složek. V nově zvoleném výboru jsou sestry a bratři: starosta F. CÍSLER, místostarosta a vzdělavatel F. SIÓN, náčelník P. VYTISKA, náčelnice G. SIONOVÄ, jednatel P. Florián, pokladník Kalous, zapisovatel J. Florián, matrikář Fára,zábav. výbor Materna, praporečník Cejpek, členové Hovorka, Válek, Vytisková, Kollerová, Pochylý. Zdařilé sněmování jednoty bylo zakončeno filmem br. Válka ze IV. sletu v Curychu. - VSL - Vídeň XVI. ČLENSKÁ SCHŮZE konaná 27. února byla zpestřena předvedením barevného zvukového filmu o IV. sletu v Curychu. Po projednání příprav na březnovou valnou hromadu byl pořad ukončen projevem vzdělavatele br. Žmoly o významu kulturní práci v čs. menšinovém životě. VALNÁ HROMADA konala se dne 26. března v tělocvičně jednoty. Po uvítání přítomných br. starostou, uctěním památky zemřelé sestry E. Kloučkové a schválení zápisu minulé valné hromady byly podány obšírné zprávy činovníků. Všechny svědčily o mimořádně zdařilé činnosti, jejíž vyvrcholením byla účast na IV. sletu v Curychu. Ve volbách nového výboru byli vesměs zvoleni dosavadní osvědčení činovníci v čele se starostou br. Ant. Syslem, s výjimkou odstupující sestry M. Vobořilové a dvou nových členů bratří M. Prose a R. Kydlíčka ml. Zdařilá valná hromada byla zakončena výstižným projevem vzdělavatele jednoty a vyslovení díku a uznání sestře náčelnici R. Soukupové za příkladnou a obětavou práci, zejména v době příprav na loňský slet. Valné hromady se zúčastnili zá - stupci ostatních vídeňských jednot i župy Vídeňské a br. arch. Češka, který přednesl zdravici za Akademický spolek, jehož je předsedou. Současně, jako delegát Menšinové rady do poradního sboru národnostních skupin, podal další informace v této věci. - VSL - 79 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zaně $ 3.00. Předplatné ze všech zemí kraně Kanady přijímá: Jar. Hanuš, 412 B.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]