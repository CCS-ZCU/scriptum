ČESKOSLOVENSKÝ SOKOL V ZAHRANIČÍ Ročník XXXVII. ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ř1JEN-LISTOPAD 1987. Dvacátý osmý říjen není pro nás jen připomínkou vzniku samostatné Československé republiky, ani není svátkem zrození národa, jakým podobný svátek bývá u států jiných, jeho význam je hlubší; 28. říjen je svátkem znovuzrození, svátkem národně státní obnovy. Proto vzpomínáme nejen na ty, kteří za obou světových válek bezprostředně položili své životy za svobodu, ale i na ty všecky, kteří po tři sta let před 28. říjnem, a nyní bezmála 40 let, od února 1948, musili žiti v přítmí cizoty a otroctví; na zoufalství a beznaději jedněch, na víru a práci druhých a na strádání všech. 28. října nám svobodu nikdo nedaroval, nebyla jen náhodilým plodem příznivé mezinárodní situace, nebo dokonce důsledkem revoluce v Rusku, jak "dokazují" komunisté. Dosáhli jsme svobody, protože naše věc byla ve shodě se spravedlivým postupem dějin, který byl nezadržitelný, a jemuž upravovali trpělivě cesty ti nepřehlední naši mrtví po tři sta let. Uvědomujeme si také, že dvacátý osmý říjen je jen několik dní vzdálen od svátku mrtvých, Dušiček, a od hořkého výročí Bílé Hory. Snad proto, jak se často vytýkalo, se o svém národním svátku nedovedeme oprostiti od hloubání, kaza- telství a zasmušilých napomenutí, a neumíme se veseliti. Snad se to opravdu nikdy u nás zcela nepodaří, snad se to ani nesmí podařiti, snad ne nadarmo je 28. říjen tak blízko 8. listopadu. Neboř náš národní svátek je svátkem znovuzrození svobody a nelze jej odloučili od vzpomínek na to, že jsme svobodu měli a zase ji ztratili a proč. Proto právě výročí Bílé Hory bychom si vždy měli také připomínali v souvislosti s 28. říjnem, neboř Bílá Hora byla ve svých důsledcích hrobem naší státní samostatnosti, které jsme 28. říjnem znovu dosáhli. Svým krvavým stínem připomíná každému Cechu biblické slovo: kdo stojíš, hled, abys nepadl! Neboř jako 28. říjen nebyl jen nezaslouženým úsměvem Štěstěny, tak také Bílá Hora nebyla její slepou ranou. Nešřastní naši předkové podlehli ve svém zápase, tolik podobném našemu za obou světových válek i vývoji let po druhé světové válce, velikým a osudným silám, které se postavily proti nim a jimž bylo těžko odolati, ale nepodlehli beze své viny. I dějepisec nej shovívavější musí konstatovat, že "nade vše jim chybělo ducha nezbytného k vítězství, ducha, který by odhadl nebezpečí, dal vzněcující sílu, učil obětování a vytrvání" (Pekař: Bílá Hora). A 28. říjen nebyl by do podzimu, Bílou Horou znamenaného, třeskl Číslo 8.-9. (368-369.) 2 8. ŘÍJEN - A. S. - [pageend1]veselou fanfárou, kdyby, poučený katastrofou a jejími věkovitými následky, nebyl národ znovu našel tohoto ducha. Příliš brzo jsme se pak ukolébali v bezpečí a počínali si tak, jako bychom mohli s nezodpovědnou rozkoší věnovali se úplně té "řvavosti nebratrské", kterou káral Tyrš, a zapoměli, že jen pokud národního ducha budeme živit a udržovat jako věčny oheň, budeme moci 28. říjen slavit. Novodobá obdoba Bílé Hory, únor 1948, je toho logickým tragickým důsledkem. Uplynulých takřka 30 let od února 1948 nás však konečně měly vyvěsti z klamu. Museli jsme se přesvědčit, kolik neukojitelné nenávisti, číhavé chtivosti a závisti vyvolal zločinný komunistický režim. Co by nám však zejména mělo vehnat krev do tváří a rozbušit srdce: vžívající se mínění okolního světa, že mravní bída, v níž se vinou komunistů, ale také vlastní vinou nacházíme, natolik oslabila naše národní síly, že při rozhodné osudové zkoušce náš národ duchem opět selže, jako selhal v únoru 1948 a v srpnu 1968. Jako by tu zafičelo smrtelným mrazivým duchem od Bílé Hory! Je to pravda? Smí to být pravda? Odpověd na tuto otázku může být než jedna. Kdyby to byla pravda, znamenalo by to, že jsme promarnili duchovní odkaz 28. října; znamenalo by to, že naše svoboda a další samostatnost Cechů a Slováků je ohrožena tam, kde jedině ohrožena být může, v nás Samých. A odpověd na tuto otázku nesmíme hledat u druhých (ani u Ameriky, nebo dokonce Gorbačova!), nýbrž jen u sebe samých. Každá demokracie zdá se být oslabena stranictvím; kde se celý národ opravdu podílí na politickém životě, nemůže nebýti stran a jejich zápasů. Ne tedy v útěku od nich, který není možný, ne v heslovitém svornostářství, které se roztříští o skutečnost, ani ne v tom, že by se jedna strana proti druhé straně vynášela rouhavě za národ, jeví se vlastenectví, jehož potřebuje naše vlast, nýbrž v tom, aby si všecky strany a skupiny byly vědomy své po- míjejícností před majestátem vlasti, aby si byly vědomy, že každá z nich představuje sice určité zájmy v národě, ale ani všecky dohromady nedělají národa; že neprospívá jim, ani zájmům, které hájí, když přirozené rozdíly v názorech a zájmech prohlubují lopatou osobní nenávisti a lži, a že kal, kterým se tak rádo bez rozvahy pohazuje, nezasáhne nutně protivníka, ale vždy utkví na našem společném, československém štítě. Tři učenci, tři vynikající dělníci národní kultury, Masaryk, Beneš a Stefánik, za první světové války zdvihli zahraniční odboj a dovedli jej svým duchovním vůdcovstvím k vítězství; čeští spisovatelé dali výraz pravému smýšlení lidu doma a předepsali cesty desorientovaným a kolísajícím politikům. Básníci byli po boku bojovníkům a vznešená jistota Smetanovy hudební věštby zaplašovala všechny pochybnosti. V tomto smyslu celý národ, doma i jeho větve a ratolesti roztroušené v zahraničí, by se měl v den 28. října odvrátit od hmotných starostí a pochopit a obejmout v národní kultuře pravý smysl svého života, jeho vrcholnou hodnotu, a jeho nejlepší záštitu. Bude to také nejbezpečnější cesta k národní solidaritě, neboř věda učí se dívat ne- předpojatě i očima protivníkovýma a umění sbližuje odcizená srdce... V tomto smyslu všichni můžeme, a proto také musíme, pracovat na našem národním životě, jej tvořit, za něj odpovídat. Velký francouzský historik, Arnošt Denis, napsal r. 1915 knihu "Válka". Líčil v ní vznik světové války, snažil se postihnout zodpovědnosti za ní a určoval jí cíle. V závěru knihy volal k ústředním mocnostem napadnuvším Francii: Chceme panovati nad zemí dětí našich! - To jest také, čím naplňuje 28. říjen naši duši: ano, nechř celý svět, přítel i nepřítel, slyší v tento den naše rozhodnutí a naši vůli: Chceme panovati nad zemí dětí našich! 146 [pageend2]Václav Ženíšek Není pochyby, že Chicago je nejen střediskem amerického obchodu, "bysnysu", ale i všech národnostních skupin, ze kterých se skládá tak zvaný americký národ. Je také hlavním střediskem české a slovenské krajanské větve v Americe. "Amerika" se nedá označovat za jeden jednolitý "národ" ale právě proto, že v ní nalezli uplatnění lidé ze všech koutů světa a všech národností, vyznačuje se zvláštnostmi pokud se týká stylu života, ekonomie i světového nazírání. Jednou ze skutečných zvláštností Ameriky je naprostá svoboda v činnosti každé etnické skupiny a jejich ústavou zaručená práva. Usnadňovalo to vždy "zabydlení" se prvních generací emigrantů v obtížných poměrech cizího prostředí. V existenčním boji o život, neznalost řeči znamenala pochopitelně velkou nevýhodu, ale současně byla silnou pohnutkou ve vlastním zájmu splynout co nejrychleji s prostředím, což ovšem vyžadovalo pevné odhodlání, silnou vůli a vytrvalost. Kdo tyto vlastnosti neměl, musel počítat, že v tvrdém boji o existenci neobstojí. Obyčejně první generace byla obětí, a teprve druhá, v Americe narozená, měla lepší vyhlídky na uplatnění. A teprve u ní se začala rýsovat schopnost, civilisace a zděděné vlastnosti té které národnosti. Je jistě ku cti každé národnosti, pokud se dokázala zapojit existenčně i veřejně do amerického životního stylu, jestliže si při tom zachovala také svoji tradici a všeobecnou charakteristiku svého původu. Víme, že tyto vlastnosti se obyčejně začaly vytrácet už v následujících generacích a proto tím více musíme oceňovat příklady, kdy i generace třetí a čtvrté dokázaly nejen prokazovat svůj civilisovaný původ, ale i schopnost hovořit v řeči svých předků. A tím přicházíme také k ocenění krajanské činnosti naší. Přenesení sokolské činnosti do Spojených států již v roce 1865 znamená jistě přínos něčeho, co nesouvisí s pouhým pracovním a existenčním začleněním do amerického života, ale je přínos do činnosti kulturní a společenské. Teprve v poslední době začínáme chápat, že tak jako existence Sokola doma byla projevem vlasteneckého cítění celého národa a stala se nevymazatelnou částí jeho historie, tak právě zde v té materielní Americe něco podobného chybí. Teprve dnes začínáme plně chápat hodnotu přínosu české a slovenské emigrace, kdy po více nežli šesti, i více generací, je určitou ukázkou tradic a charakteristiky svých předků, důkazem, že nepřišli do Ameriky s holými rukami a měli jí co dát; sokolské jednoty v Americe byly zakládány přistěhovalci, kteří si s sebou do Nového světa přinesli to, co se nenosí v zavazadlech, ale v srdcích. Jestliže ještě dnes existuje sokolská organizace v Americe, není to zásluhou naší generace poválečné, ale zásluhou nadšenců generací předválečných. SOKOL V AMERICE 147 [pageend3]Přinesli s sebou nejen schopnost tvrdé práce, ale i ideály, poněvadž přišli ze země civilizované a potřebovali v nové zemi společenskou a kulturní činnost. Je při tom na místě si uvědomit důležitou skutečnost, že za 122 roků existence Sokola v Americe, převládá dnes v jeho členstvu už krev rozená zde - za mořem. Přistěhovalectví mezi dvěma světovými válkami sokolskou věc velmi posílilo a upevnilo schopnými a nadšenými jednotlivci; oproti tomu přistěhovalectví, či lépe řečeno - československý exil po druhé světové válce, Sokol zde však příliš neposílil. Válečná doba nacistické krutovlády doma napáchala v Sokole veliké škody a dnešní rudý systém ve staré vlasti zakazuje dokonce vlastní národní historii. Řekl bych, že exil v posledních 40 letech je více politický než národní a proto musíme vzít s povděkem na vědomí, že i po více nežli šesti zde narozených generací, sokolská myšlenka v Americe žije a Sokol ve své činnosti pokračuje. Ty časy, kdy nám naše stará vlast dodávala vedoucí cvičitele a vzdělavatele, už jsou dávno za námi! Poslední generace přicházející z Československa už ani nevědí, že tam žil nějaký Masaryk, Stefánik a Beneš, a že tam vůbec nějaký Sokol byl. Americký Sokol dnes už pokračuje na svých vlastních nohou a dnes už záleží jen na těch zde narozených, zda vybudují pro Ameriku to, co kdysi Sokol doma vybudoval pro svoji vlast. Bučme proto vděčni sokolským generacím narozeným v cizině za pokračování v ideích a ideálech, které kdysi přivedly k životu Československo a které právě dnes potřebuje i sama Amerika více než kdy před tím. Až dosud bylo sokolství v Americe chápáno jako pomůcka k zachování a udržení české a slovenské řeči a národních tradic. Teprve ted, v tom neúprosném asimilačním procesu si uvědomujeme, že i po ztrátě původní řeči, myšlenka pokračuje. Ze ten Sokol, i když už někdy snad nebude hovořit česky, předává Americe něco, co zde nebylo, co zde ale může nejen pokračovat, ale čeho je zde naopak velmi zapotřebí. Američané nejsou idealisté - naopak - a proto pokračování něčeho, co sice není amerického původu, ale je přebíráno generacemi zde narozenými, dokazuje svoji potřebnost. Základní sokolské vlastnosti a program jsou nejen zdraví a síla, ale dobrý charakter a hlavně kladný poměr k vlastnímu národu, tedy to, čemu se říká jedním slovem: vlastenectví. Není proto naprosto třeba, aby sokolství v Americe zanikalo současně s řečí svých předků, ale je třeba, aby se zapojilo do americké historie tak, jako se Sokol doma zapojil do historie Československa. Budoucnost Sokola v Americe proto také nemusí záviset pouze na udržení české a slovenské řeči, ale zejména na schopnosti sokolských vůdců předat Americe ideu vlastenectví, bez které ani veliká a mocná Amerika nebude schopna si zajistit svojí vlastní budoucnost. Každý národ na světě se vyznačuje vlastnostmi dobrými i špatnými; bohužel, ty špatné mají vždy lepší možnosti k uplatnění. Jestliže však by dokázala Amerika přebírat od každé své etnické skupiny jen ty vlastnosti dobré, pak by byla národem opravdu dokonalým. Ze zkušenosti 1221etého trvání Sokola v Americe máme proto jistě právo býti hrdými na to, že česká a slovenská emigrace z let předválečných má co dávat a také dává Americe ze svého: to svoje nejlepší - sokolství. 148 [pageend4]HLÍDKA VZDĚLÁVACÍ Jan Fellmann "... Provozujmež kritiku nade vším, co závažného se ve spolku děje, ale provozujmež ji šetrně a věcně, pomíjejíce věci nedůležité, a vždy jen k prospěchu celkovému hledíce. Rozumnou kritiku však také s rozumem snášejme; ba i slovo ostřeji pronesené, jestliže nepochází jen ze zlomyslnosti, promiňme mlčením..." Casto slyšíme od našich členů kritiku, jak zvolení činovníci nevykonávají práci, pro kterou byli zvoleni. Podíváme-li se však zblízka na takové případy, často objevíme, že nejde o zanedbání povinnosti činovníka, že důvody jsou mnohdy jinde. Vím na příklad z vlastní zkušenosti, jak nesnadné je vybírat členské příspěvky. Je v lidské přirozenosti, že neradi platíme; na druhé straně je základní podmínkou růstu našich jednot, abychom měli hospodářství na zdravých základech a jedním z předpokladů pro to je příjem z členských příspěvků. Představte si postavení pokladníka, který pošle upomínku neplatícímu členovi, a tento upomínku prostě odloží. Vzniká tu ztráta času v práci, ve výlohách spojených s dalším upomínáním neplatícího člena a pocit nedobré vůle pro jeho nevšímavost. Proto, než budeme kritisovat činovníka, vžijme se nejdříve do jeho postavení a okolností v nichž svou funkci vykonává. Domnívám se, že by rád vykázal dobré výsledky a přesto musí hlásit na schůzi, že ve svých snahách neuspěl, ačkoliv se skutečně o to snažil. Stejnou pozornost a důležitost bychom měli věnovat včasnému posílání zpráv činovníků, kterými měříme výsledky naší práce. Je skutečně velmi důležité, aby hlášení o činnosti, třeba do župy, byla odesílána včas. Také už proto, že poštovní služba některých zemí je často velmi nespolehlivá a její zaměstnanci mnohdy dělají vše, aby pošta šla pomalu. Jestliže pak navíc se zprávy neodesílají včas, jak chcete dosáhnout plynulého hlášení a získání přehledu o celkové činnosti, když to na tolika místech "zavrže"? Tož ruku na srdce, dělejme všichni co je lidsky možné. Docílíme pak, že budeme na valných hromadách slyšet jen kladné zprávy spokojených činovníků, kterým dobře vykonaná práce za účinné spolupráce všech členů bude mocnou a radostnou pobídkou k dalšímu snažení. Znáte: ...bude-li každý z nás z křemene...? Tedy, s chutí do toho! POMÁHEJME ČINOVNÍKŮM 149 Dr. Miroslav Tyrš [pageend5]KRONIKA Před 40 lety, v létě 1947, uspořádala Československá obec sokolská (COS) dvouměsíční zájezd do Ameriky, jehož hlavním cílem byla účast na VII. sletu Americké obce sokolské, který byl současně V. sletem Svazu čs. sokol- stva v Americe, tedy společným sletem českého a slovenského sokolstva v USA. Byl to již pátý zájezd ČOS do Ameriky a pokračováním tradice zahájené před 78 lety. První zájezd COS do Ameriky se konal v roce 1909, v době, kdy ještě nebylo Americké obce sokolské a české americké sokolstvo mělo dvě organizace - Národní jednotu sokolskou ve Spojených státech a Zupu Fůgner-Tyrš. Tehdejší Národní jednota sokolská pořádala v r. 1909 svoje IX. závody spojené s veřejným cvičením za účasti příslušníků Zupy Fůgner-Tyrš a na tyto sokolské slavnosti přijelo do Chicaga první poselstvo COS, tehdy ještě České obce sokolské, v čele se starostou bratrem dr. Josefem Scheinerem. Druhá výprava COS, již Československé obce sokolské, přijela po první světové válce, r. 1921 na I. slet Americké obce sokolské (AOS), vzniklé r. 1917 spojením Národní jednoty sokolské a Zupy Fůgner-Tyrš; slet se konal v Chicagu a ve- ducím výpravy byl opět starosta COS bratr dr. Josef Scheiner. Třetí zájezd COS byl uskutečněn na III. slet AOS v r. 1929, opět v Chicagu; výpravu vedl člen předsednictva COS bratr dr. Rudolf Křovák. Čtvrtý zájezd COS v r. 1933 vedl nově zvolený starosta COS bratr dr. Stanislav Bukovský; cílem byl IV. slet AOS, který byl současně II. sletem Svazu čs. sokolstva v Americe, a konal se u příležitosti světové výstavy v Chicagu. Pátý zájezd COS do Ameriky v r. 1947 byl až dosud největším zájezdem, jehož se zúčastnilo 60 sokolských sester a bratří, včetně vzorných družstev mužů a žen COS, mezi nimiž byli známí sokolští závodníci bratři Baroš, Dušek, Hospodka, Hudec, Pavelka, Pazdera, Petráček, Sulc, Vitula, Wirth a sestry Buddeusová, Jebavá, Kalová, Mijantová, Poslušná, Potočková, Sebestíková, Tomešová, Vermiřovská, Zemanová. Vedoucím výpravy byl starosta COS bratr dr. Antonín Hřebík; dalšími zástupci COS byli bratři místo- starosta Miloš Kováčik, náčelník dr. Miroslav Kavalír, jednatel Evžen Koppl a sestra náčelnice Marie Provazníkové. Cílem zájezdu byly Spojené státy, výprava však také navštívila Kanadu, Anglii a Francii a sokolská družstva vystoupila nejen na sletu amerického sokolstva, 29. června 1947 na Vojínově poli v Chicagu před 30,000 diváky, ale také v Torontě a v Chathamu v Kanadě, v Londýně a v Tillbury v Anglii, v Paříži ve Francii a v celé řadě krajanských středisek v USA. V New Yorku družstvo mužů COS také zvítězilo v mezinárodním závodě nad olympijským družstvem USA. Zájezd vzbudil velikou pozornost amerického, kanadského i anglického a francouzského tisku a rozhlasu (a v Americe tehdy již také televise). Z účastníků tehdejšího zájezdu odešli někteří po komunistickém puči v únoru 1948 do zahraničí; z nich jsou mezi námi sestra Marie Provazníkové, žijící v Oregonu ve Spojených státech a bratr Ladislav Janata, přímý člen Ústředí, usazený v Bogotě v Kolumbii. ZÁJEZDY ČOS DO AMERIKY 150 [pageend6]Čestné členství bratra F. Fiedlera ve výboru Ústředí Na návrh předsednictva, výbor Ústředí na své schůzi konané 25. a 26. dubna 1987 v Mnichově, v uznání jeho veliké celoživotní práce v Sokole a v činnosti národní, se jednomyslně usnesl udělit čestné členství ve výboru Ústředí čs. sokolstva v zahraničí bratru Františku Fiedlerovi z Paříže. Bratr František Fiedler, čestný člen výboru ústředí Čestné členství ve výboru Ústředí je nejvyšší poctou, která může být sokolskému příslušníku udělena. Až dosud bylo uděleno jen čtyřikrát - vesměs zakladatelům a prvním čelným činovníkům Ústředí: v roce 1980 bývalému starostovi COS a Ústředí bratru dr. Ant. Hřebíkoví (zesnulému v r. 1984), bývalé náčelnici COS, místostarostce a náčelnici Ústředí, sestře M. Provazníkové, a bývalé jednatelce Ústředí sestře J. Uhlířové; v r. 1983 bylo uděleno bývalému místostarostovi Ústředí bratru J. Horvathovi, který byl členem výboru Ústředí od r. 1951 do r. 1982. Bratr Fiedler se právem řadí k těmto zakladatelům a prvním představitelům našeho Ústředí, neboř to bylo v Paříži, 8. září 1948, kdy se tam, po ovládnutí Sokola ve vlasti po komunistickém puči v únoru 1948, konaly první porady o možnosti utvoření organizace svobodného čs. sokolstva v zahraničí. Na těchto poradách byl přítomen starosta COS bratr dr. Antonín Hřebík, který již byl v exilu v Belgii, z Londýna přijel starosta tamní sokolské jednoty bratr Ing. Josef Daněk a Sokol Pařížský zastupovali jeho představitelé v čele se starostou bratrem Augustinem Smutným a bratrem Františkem Fiedlerem, tehdejším jednatelem. ZASLOUŽENÁ POCTA 151 [pageend7]Celoživotní činnost a práce bratra Fiedlera je pozoruhodným a vzácným příkladem neochvějné oddanosti Tyršově sokolské myšlence a národu a zářným vzorem sokolského činovníka. Narozen 3. ledna 1900 v podkrkonošské vesnici ve Zdárkách u Hronova, František Fiedler je v Sokole od r. 1910, kdy se po pětiletém léčení úrazu svého levého kolena vrátil z nemocnice právě v době založení Sokola v jeho rodné obci. Podnět k tomu vyšel od jeho staršího bratra, který během svých studií v Chrudimi tam cvičil v Sokole a byl pak také zvolen náčelníkem nově založené jednoty. Mladý František pilně navštěvoval cvičení a vzdor tomu, že následkem trvale poškozeného kolena mohl doskakovat jen na jednu nohu, vypracoval se na dobrého cvičence, s úspěchem se účastnil několika závodů v nářadovém tělocviku, naposledy ještě na X. všesokolském sletě v Praze r. 1938, a navštěvoval pravidelné cvičební hodiny až do svých padesáti let. Po absolvování obchodní školy v Hronově, kde cvičil v tamní sokolské jednotě, vydal se v r. 1919 "na zkušenou", získal zaměstnání v Ústí nad Labem, kde ihned vstoupil do místní sokolské jednoty a cvičil v jejím prvním družstvu pod vedením vynikajícího cvičitele, mezinárodního závodníka a důstojníka tamní vojenské posádky, bratra Mračka. Záhy byl zvolen do cvičitel- ského sboru a byl vedoucím žactva jednoty, které vedl na VII. všesokolský slet do Prahy v r. 1920; působil také v sokolské činnosti vzdělávací a byl členem veslařského a lyžařského oddílu jednoty. Když se v r. 1923 pořádal v Ústí nad Labem slet Sokolské župy Krušnohorské, byli sokolové vystaveni nenávistnému štvaní sudetských Němců, vedených později smutně proslulým K.H. Frankem, který přes zákaz okresního hejtmanství svolal manifestaci proti Sokolu. Proti ní se sokolové a legionáři z celého okolí shromáždili v Národním domě k pohotovosti a když došly zprávy, že K.H. Frank ostouzí Republiku, Masaryka a Sokol, vyrazili do ulic vedoucích k místu manifestace. V nastalé srážce došlo k souboji, většinou pěstmi, padlo však také několik výstřelů a výsledkem bylo šest mrtvých; bratr Fiedler mohl být sedmým, jelikož byl zasažen do hlavy, kulka se však svezla po lebce a několik stehů v pokožce to spravilo. Záležitost skončila v neprospěch sudetských Němců a K.H. Frank z města neslavně utekl; pak již byl klid a župní slet, včetně velkého průvodu městem, byl velmi úspěšný. Po pěti letech rušné sokolské a vlastenecké činnosti v Ústí nad Labem, odjel bratr Fiedler do ciziny, do Bulharska, kde získal místo tajemníka Cs. kolonie v Sofii, která tam měla svůj pěkný dům a českou školu; později byl také tajemníkem Cs.-Bulharské obchodní komory. Také tam vedla jeho první cesta do Sokola, kde našel nejlepší bratrské přijetí a poznal, že Sokol v zahraničí i vlastenecké horování mají v cizině snad větší hloubku než ve vlasti. V jednotě zastával postupně různé funkce, včetně náčelníka a jednatele. Jednota v Sofii spolupracovala úzce s bulharskými sokoly - Junáky, avšak k nejhezčím vzpomínkám bratra Fiedlera na činnost v Sofii patří návštěva starosty COS bratra Josefa Scheinera, jehož bratr Fiedler s dalšími členy jednoty při různých zájezdech a návštěvách doprovázeli. V Sofii byl také svědkem několika komunistických atentátů na bulharského cara; při jednom z nich, na pohřbu v kostele Sv. Neděle, umístili do katafalku nálož dynamitu a výbuchem bylo usmrceno 200 osob; car přijel těsně po výbuchu. V září 1929 přesídlil do Paříže, aby se tam zdokonalil ve francouzštině a usídlil se tam pak natrvalo. Také tam vedla jeho první cesta do Sokola, byl zvolen do cvičitelského sboru, do sboru vzdělávacího, a do výboru jednoty 152 [pageend8]v němž zastával funkci zapisovatele a redaktora Věstníku jednoty. Když v r. 1939 dosavadní jednatel bratr Jiří Spánek odešel s dalšími členy do Agdu, kde se tvořila čs. zahraniční vojenská jednotka, převzal po něm funkci jednatel- skou, v níž setrval 32 let. Pařížská jednota v té době vzorným vystupováním na tělocvičných slavnostech francouzských gymnastů získávala Sokolu a Československu přátelství Francouzů, k čemuž také přispívaly výpravy sokolských družstev z vlasti, vedených místostarostou COS bratrem V. Štěpánkem, náčelnicí COS sestrou M. Provazníkovou a jinými. V r. 1931 se také v Paříži konalo mistrovství světa v tělocviku v němž sokolští borci (Gajdoš, Hudec, Sup- čík, Tikal, Tintěra), vedeni tehdejším místonáčelníkem COS dr. M. Klingrem, dosáhli prvenství. V r. 1938, když se nápor nacistů soustředil na na Československo, rozvinul Sokol Pařížský na podnět bratra Fiedlera rozsáhlou informační činnost varující francouzské činitele a tehdejší bezstarostnou francouzskou veřejnost před nacistickým nebezpečím. Za druhé světové války se bratr Fiedler ihned zapojil do odboje proti nacistům; po porážce Francie byl zatčen a jeho byt prohledán gestapem, které hledalo zbraně a sokolské písemnosti. Byl vězněn 5 měsíců v proslulé věznici La Santé a obžalován z urážky Hitlera za články v jím řízeném Věstníku jednoty; po propuštění z vězení však přesto pokračoval nadále v odbojové činnosti. Měsíc před osvobozením Paříže, po schůzce výboru "resistence", jehož byl předsedou, byl znovu zatčen francouzskou policií spolupracující s gestapem, když v kapse jednoho zatčeného desertéra byla nalezena adresa bratra Fiedlera, na něhož se měl zběh - Polák, obrátit o pomoc. Jedině blízkost spojeneckých armád jej zachránila před jistou smrtí; francouzský komisař, -který jej měl předat gestapu, vyšetřování a předání gestapu několik týdnů zdržoval, až se mu podařilo za pomoci francouzské resistence vyjít z vězení několik dnů před osvobozením Paříže, kdy útěk Němců byl již v plném proudu i když se ještě na určitých místech bojovalo a střílelo. Za svou odbojovou činnost byl po válce vyznamenán francouzským Válečným křížem a medailí "De la Reconnaissance Francaise". Ihned po osvobození Paříže se s dalšími zbylými členy výboru postaral o obnovení sokolské činnosti, která se záhy opět velmi zdárně vyvíjela. Jednota připravovala veliký zájezd na XI. všesokolský slet v Praze r. 1948, který se však již neuskutečnil, neboř Sokol Pařížský nehodlal sklonit prapor před komunisty, kteří v únoru 1948 ve vlasti uchvátili moc a podobně jako nacisté před nimi, nastolili v Československu režim nesvobody a teroru, a zničili sokolskou organizaci. Bratr Fiedler byl od té doby v popředí snah o vybudování organizace a činnosti svobodného čs. sokolstva v zahraničí a vykonal nezměrné množství práce - jako jednatel a starosta Sokola Pařížského, jako jednatel Evropského okrsku a pozdější župy Západoevropské, a jako člen výboru a předsednictva Ústředí. Napsal, natiskl a rozeslal tisíce oběžníků, pozvánek a popisů cvičení, velké množství článků a úvah, organizoval zájezdy na cvičební srazy, veřejná cvičení, slety a jiné sokolské podniky, zasloužil se o pořádání sokolských táborů - jednoty i Evropské oblasti, a zejména také o uspořádání prvního sletu svobodného sokolstva v zahraničí v Paříži r. 1954, jehož se účastnili příslušníci všech evropských jednot, včetně jednot župy Vídeňské, i jednoty Casablanca, a z něhož vyplynula tradice sletů Ústředí čs. sokolstva v zahraničí. Účastnil se také sletu Americké obce sokolské v Chicagu a II. sletu Ústředí v Montrealu r. 1967. Za své zásluhy o rozvoj tělesné výchovy byl vyznamenán francouzským řádem "Chevalier de 1'Ordre de la Santé pub- lique" a za jeho nedocenitelnou celoživotní sokolskou činnost bylo mu výborem Ústředí v r. 1974 uděleno "Čestné uznání Cs. sokolstva v zahraničí". 153 [pageend9]Oznámení o udělení čestného členství bratra Fiedlera ve výboru Ústředí bylo provedeno slavnostním způsobem na letošní jarní slavnosti Sokola Pařížského konané 17. května 1987, jako obvykle na "Sokolské louce L. Mileče" na Marně. Shromážděné členstvo jednoty přijalo oznámení velmi radostně, neboť bratr Fiedler je ve své jednotě, v níž působí od roku 1929, velmi oblíben a vážen. Prvních 10 let působil ve cvičitelském sboru, od roku 1939 do roku 1984, plných 46 let, zastával přední funkce v jednotě - 32 let byl jednatelem a dalších 14 let starostou! Na horním snímku starosta jednoty a místostarosta Ústředí bratr Robert Rada, který ve svém projevu stručně shrnul záslužnou činnost bratra Fiedlera, čte blahopřejný dopis starosty Ústředí bratra Dipl.Arch. Rudolfa Fialy z Curychu. Na dolním snímku očividně dojatý bratr Fiedler přijímá blahopřání bratra starosty Rady; vpravo přihlíží manželka oslavence, sestra Fiedlerová. 154 [pageend10]VE ZDRAVÉM TĚLE ZDRAVÝ DUCH Milada Kozáková Sestře Marii Provazníkové k 97. narozeninám Sestra Provazníkova při sokolské besedě (Vpravo její spolupracovník bratr Ing. Rudolf Němeček, starosta Sokola Baden, Švýcarsko.) Živým pomníkem hesla "Ve zdravém těle zdravý duch" je sestra Marie Provazníkova, narozená 24. října 1890, která se tedy letos dožívá 97 let. Prožila obě světové války a její dlouhý život je nesmírně bohatý, věnovaný plně Sokolu. V mém krátkém článku o této vynikající ženě se nemohu rozepisovat o její činnosti a zásluhách, o významu její vynikající osobnosti. Ostatně, kdyby se oparádila všemi řády a vyznamenáními, které za svého tak činného života obdržela, zastínila by kteroukoli ženu světa olepenou diamanty. Tak alespoň několika řádky popíši její nedávnou návštěvu u Lišků. Také, kdo jiný, než bratr Jiří Liška, starosta Sokolské župy Pacifické, zkušený sokolský organizátor, cvičitel a autor sokolských tělocvičných a ideových spisů, by se lépe hodil, aby jej sestra Provazníkové navštívila? Nuže paměř této sokolky je neuvěřitelná, její mysl v jejích 97 letech je svěží, jako by roky ji míjely, aniž by se jí dotkly. Její vyprávění je zábavné a veselé. Bratr Liška má nahrané na pásce její vyprávění, jak došlo k zájezdu dorostenek do Dijonu a Paříže v roce 1938. Byla jsem jednou z nich s mojí sestrou Děvanou. My dorostenky, tehdy, jsme byly ještě naivní dětičky, ale dobře vychované a velké vlastenky, k čemuž nás vedl Sokol. Dnešní mládež je ošizena o tento krásný věk. Jsou předčasně vyspělé a vrhají se střemhlav do života dospělých, aniž by věděly, co je zodpovědnost a povinnost. Tak ale byl výkřik do zpět do roku 1938. Slet tohoto roku byl nádherný, jako by to světa: podívejte se na nás, jaký jsme národ, nedejte nás na 155 [pageend11]pospas vrahům, kteří číhají za humny! Zde, když sestra Provazníkova by byla mohla odpočívat na vavřínech, byl na ni uvalen další úkol. Přivézt dorostenky na sjezd gymnastek do Dijonu, kde ji bylo uděleno nejvyšší vyznamenání, jakého je možné se dožít: Legion ďhonneur - Rád čestné legie. Sestra Provazníkové vypráví: Bylo po slete, dorostenky se rozejely do svých domovů, a ted je třeba znovu je shánět dohromady. Bylo tedy uveřejněno oznámení v novinách, aby se přihlásily dorostenky, které cvičily na sletě a zúčastnily se závodů. Další podmínkou bylo, že otcové zatáhnou veškeré výlohy. Ty byly ztížené tím, že dorostenky musely mít s sebou pravé české lidové kroje, které musely být předvedeny komisi ke schválení. Tak náš tatík, velký sokol, nás dvě na tento zájezd vypravil. Kroje nám koupil uhersko-hradištské v obchodě na Příkopech, který ještě dnes existuje. A s obavami, zda se ještě vrátíme, neb válka visela nad našemi hlavami jako Damoklův meč, naši rodiče nás vyprovodili na nádraží. Byly nám přiděleny vagony třetí třídy, čtyři děvčata na jedno kupé, celkem 95 dorostenek. Jely jsme celou noc, a tak jsme se ke spánku uložily na tvrdých dřevěných lavicích, jedna na zemi na kufrech, a já jsem si vylezla nahoru do korýtka na zavazadla, kde mimo tvrdé dřevo byl problém nespadnout, když vlak zastavil. Ale mládež se vyspí všude. V Dijonu jsme se musely pěkně seřadit a mašírovat do ubytovny. Asi bychom byly pochodovaly jako zvadlé konvalinky, kdyby nám naše vedoucí nedaly povel ke zpěvu. A při těch našich českých písničkách do pochodu, které jsme zpívaly při každém cvičení v tělocvičně, hned do nás vjela nová energie. Ulice byly lemovány spoustou diváků, kteří nám tleskali. Naše pochody Dijo- nem se opakovaly denně a Frantíci se naučili křičet "Nazdar!" Zde, abych raději psala o sestře Provazníkové, se chci zmínit o malé příhodě, která ukazuje, jak žádná maličkost neušla její pozornosti, a žádná z nás nesčíselných dorostenek nebyla pro ni bez důležitosti. Seděly jsme u dlouhých stolů u oběda. Já, jako většina dlouhých hubených výrostků jsem měla nepěkný zvyk se hrbit. Sice mne naši rodiče neustále napomínali "Narovnej se!", což celkem moc nezabralo, ale když šla kolem mne sestra Provazníkové a poklepala mi po zádech a řekla, "Holčičko, narovnej se", to bylo přikázání, které jsem pak již nikdy nezapoměla. A sestra Provazníkové vzpomíná, jak jednou diváci, kteří lemovali ulice, na nás začali cosi pokřikovat. Skandovali: "Vos chansons!", což, jak konečně jeden mladík našim vedoucím vysvětlil, znamenalo že chtějí, abychom zpívaly. Tak jsme za zpěvu a jásotu, často zasypávány květinami a konfetami z oken domů, pochodovaly Dijonem. Naše chrpově modré cvičební úbory a žluté blatouchové věnečky, 95 děvčátek, cvičících jako vojáci, uhranuly Francouzům. Kdekoliv jsme nyní rozprášené po světě, všechny jistě stejně na to dosud vzpomínáme. Nejen paměř sestry Provazníkové je obdivuhodná; Liškovi vám mohou dosvědčit, jak je ve svých 97 letech je i fysicky ještě úplná čipera. Ráno se vykoupe v horké vodě, pak ji postupně vymění za zcela studenou, a v té cvičí. Slyšela, že Liškovi mají jacuzzi, tak si přivezla dvoje plavky. Není to ztělesnění Tyršova ideálu a hesla: "Ve zdravém těle zdravý duch"? Bud nám ještě dlouho zachována, obdivuhodná sestro Provazníkové! 156 [pageend12]ŽIVOTNÍ JUBILEA KAREL PAVEL - 75 V Torontě se 30. září 1987 dožil pětasedmdesátky zasloužilý sokolský a národní pracovník, dlouholetý činovník v místní jednotě, v Sokolské župě Kanadské a v Ústředí, bratr Karel Pavel. Rodištěm bratra Pavla byly Nebřežiny v západních Cechách. Vyučil se strojníkem, vstoupil do služeb Cs. státních drah a působil jako strojvedoucí. Od svého mládí byl činný v tělovýchově a sportu; nejdříve ve Svazu DTJ, později v Sokole, kde byl členem Sokola Plzeň V. Byl pilným cvičencem, působil jako cvičitel a absolvoval několik cvičitelských kursů a škol. V rušném období poválečných let 1945-1948 se účastnil veřejného života a snah o udržení svobody a demokracie ve vlasti. Za tuto svou činnost byl po komunistickém puči v únoru 1948 považován za odpůrce komunisty nastoleného "lidově demokratického" režimu a proto v roce 1949 odešel do exilu do Západního Německa. Během svého pobytu v uprchlických táborech se účastnil činnosti Sokolské župy dr. E. Beneše v exilu, byl členem jednoty v Ludwigsburgu a v květnu 1950 absolvoval župní cvičitelský kurs v Prienu u Chiemského jezera. V červenci 1950 emigroval do Kanady; po splnění jednoročního pracovního závazku v západní Kanadě se pak již natrvalo usadil v Torontě, kde se ihned plně zapojil do sokolské a krajanské činnosti - v Sokole Toronto, v místní odbočce Cs. národního sdružení a v Klubu dr. Milady Horákové. V torontské sokolské jednotě byl členem cvičitelského sboru a dlouholetým členem výboru v němž zastával různé funkce, včetně místostarosty jednoty. Těžce nesl rozkol k němuž došlo v roce 1953 a jehož následkem bylo vytvoření druhé sokolské jednoty v Torontě. Během 13tiletého trvání jednoty Sokol Toronto II. vykonal v ní mnoho obětavé práce, zejména při výstavbě a údržbě její sokolovny. V Kanadském Sokole a v pozdější župě Kanadské byl od roku 1952 členem okrskového a župního výboru a několik let byl také pokladníkem a matrikářem župy. V roce 1965 byl zvolen do předsednictva Ústředí, účastnil se pilně a s velkou odpovědností jeho práce a všech schůzí, tehdy většinou konaných v New Yorku; byl vzorným matrikářem Ústředí 16 let - až do konce roku 1980, a mimo to byl také čtyři roky administrátorem časopisu Ústředí. Účastnil se činně, většinou jako cvičenec, všech sletů župy Kanadské, Americké obce sokolské a Slovenského Sokola v USA, a sletů Ústředí ve Vídni, v Montrealu a v Curychu. Po vídeňském sletu v roce 1982 zůstal delší dobu ve Vídni, kde se účastnil veškeré činnosti jednot Sokolské župy Vídeňské a mnoha krajanských podniků čs. vídeňské menšiny. Po všechna léta své činnosti usiloval vždy o nejužší spolupráci mezi jednotlivými složkami, ať již v Sokole nebo v krajanské veřejnosti, a činně podporoval národní a dobročinné podniky mnoha dalších spolků a organizací. V posledních letech se stal spolupracovníkem sestry Marie Provazníkové, pomáhal při distribuci její příručky Tyršova názvosloví a během přípravných prací na vydání jejích pamětí. 157 [pageend13]Ve Vídni oslavil osmdesátku zasloužilý dlouholetý přední činovník Sokolské župy Vídeňské a bývalý náčelník Ústředí čs. sokolstva v zahraničí bratr Ludvík Musil. Mladý Ludvík, narozený 19. srpna 1907 ve Vídni, vstoupil po skončení první světové války v r. 1918 do žactva v jednotě Sokol Vídeň XVIII., cvičil v v ní jako dorostenec, později jako muž a je příslušníkem této jednoty dodnes, tedy takřka plných 70 let! Od svého mládí byl náruživým a pilným cvičen- cem a sportovcem a stal se záhy členem cvičitelského sboru jednoty; v roce 1928 byl zvolen náčelníkem jednoty a v této funkci vytrval 24 let, až do roku 1952, kdy byl zvolen starostou jednoty. Vypracoval se ve vynikajícího závodníka v nářaďovém tělocviku a účastnil se velkého počtu sokolských i jiných tělocvičných a sportovních závodů; řadu let byl členem závodního družstva Sokolské župy Rakouské. Cvičil a závodil na 4 všesokolských sletech v Praze - na VIII. r. 1926, na IX. r. 1932, na X. r. 1938 a na XI. r. 1948., a účastnil se několika sokolských zájezdů do Československa a Jugoslávie. Ve své jednotě a později v župě byl vzorným, obětavým a oblíbeným cvičitelem, který neustále prohluboval a zdokonaloval své vědomosti a zkušenosti. Absolvoval župní cvičitelskou školu a dvě cvičitelské školy COS v v Tyršově domě v Praze. Organizoval a vedl četná veřejná vystoupení, cvičení, akademie, závody, sportovní soutěže a turnaje jednoty i župy a zejména také všechny potřebné nácviky na ně. V r. 1938 byl zvolen místonáčelníkem župy, v r. 1957 pak župním náčelníkem a tutu zodpovědnou funkci vykonával 30 let, až do dubna tohoto roku! Od r. 1959 svědomitě a zodpovědně zastupoval župu Vídeňskou ve výboru Ústředí a svým rozvážným jednáním mnohdy kladně a rozhodujícím způsobem ovlivnil jednání našeho nejvyššího sokolského sboru. Byl rovněž členem cvičitelského sboru mužů Ústředí v němž opětovně projevil své veliké zkušenosti a vědomosti, ale také, bylo-li zapotřebí, potřebnou rozhodnost. V r. 1981 byl zvolen náčelníkem Ústředí a v této funkci také vedl, rok na to, IV.- Jubilejní slet Cs. sokolstva v zahraničí ve Vídni, o jehož úspěch se velice zasloužil svou svědomitou, vytrvalou a obdivuhodně neúnavnou přípravnou prací ve všech složkách Ústředí, zejména ovšem ve všech jednotách župy Vídeňské. Za jeho dlouholetou příkladnou sokolskou a národní činnost bylo mu výborem Ústředí v r. 1980 uděleno nejvyšší sokolské vyznamenání, Čestné uznání Ústředí. Bratr Musil od svého mládí zasvětil všechny své síly, schopnosti a vědomosti Tyršově sokolské myšlence a ve své činnosti vytrvale pokračuje s mladistvým nadšením dodnes. Je dosud jedním z nejpilnějších cvičenců v tělocvičně, účastní se veškeré činnosti, včetně každoročních pochodů zdatnosti, které tolik let jako župní náčelník vždy vedl. Je nám všem vzorem obětavého, nadšeného a při tom vzácně skromného sokolského a národního pracovníka. Sokolské bratrstvo v celém světě mu do mnoha dalších let přeje hodně pevného zdraví a mnoho dalších sil ke všem úkolům, které si i při své osmdesátce stále ještě ukládá. LUDVÍK MUSIL - 80 158 [pageend14]BLANKA ŽMOLOVÁ - 70 Snímek z r. 1980, kdy jí a letos rovněž jubilujícímu bratru L. Musilovi byly předány plakety Čestného uznání Ústředí. Začátkem září dovršila ve Vídni svou sedmdesátku obětavá dlouholetá zasloužilá sokolská cvičitelka sestra Blanka Zmolová. Narodila se 1. září 1917 v Chicagu v USA, odkud se s rodiči vrátila r. 1922 do Československa, do Lipová na Moravském Slováčku, kde také jako žákyně vstoupila do Sokola. Byla pilnou a nadanou cvičenkou a již jako dorostenka se věnovala cvičitelské činnosti; ve svých 17 letech absolvovala poma- hatelský kurs a záhy na to byla zvolena vedoucí všech ženských složek v jednotě. Po sňatku se sokolským nadšencem Stanislavem Zmolou, pokračovala ve své sokolské cvičitelské činnosti v jednotě Brno-Zabovřesky; r. 1938 cvičila na X. sletu, r. 1948 na XI. všesokolském sletu v Praze. V roce 1956 přišla se svým manželem do Vídně, kde vstoupili do jednoty Sokol Vídeň XVI. a oba se ihned příkladně zapojili do činnosti v jednotě i v župě. V r. 1958 již byla zvolena do cvičitelského sboru i do výboru jednoty a v r. 1960 byla zvolena vedoucí mládeže - žactva a dorostu; v r. 1965 byla zvolena župní vedoucí žákyň. Roku 1978 byla povolána do cvičitelského sboru žen Ústředí a zvolena vedoucí žákyň Cs. sokolstva v zahraničí. Ve své všestranné činnosti se věnovala hlavně mládeži, v níž viděla záruku budoucnosti Sokola a krajanského života. Mládež proto byla a zůstala její láskou a těžištěm její obětavé mnohaleté činnosti. Žactvu a dorostu se věnovala v pravidelném cvičení, pořádala pro ně závody a soutěže, vycházky a výlety, táboráky, besídky, divadla, dětské šibřinky a jiné zábavy, působila v letních táborech a byla také duší všech podniků pořádaných pro mládež na župním hřišti v Kierlingu. Ve své funkci vedoucí žákyň Ústředí, vedla vystoupení mládeže na dvou sletech Cs. sokolstva v zahraničí, na Ill. sletu r. 1976 v Curychu a na IV. sletu r. 1982 ve Vídni. Mládeži se věnovala a dosud věnuje cele, bez výhrad, s neochabujícím nadšením a s nevšední vytrvalostí a obětavostí. Výbor Ústředí, v uznání její veliké práce pro budoucnost Sokola, jí v r. 1980 udělil nejvyšší sokolské vyznamenání, Čestné uznání Ústředí. Sestra Blanka Žmolová 159 [pageend15]DAGMAR BERGOVÁ - 60 Náčelnice našeho Ústředí, sestra Dagmar Bergová, dovršila v létě šedesátku svého rušného a činností přeplněného života, zahájeného 16. června 1927 v brněnské sokolské rodině manželů Silhánkových. Otec, Josef Silhánek, důstojník čs. armády, dlouholetý náčelník Sokola Hodonín, pozdější vedoucí dorostu župy Slovácké a člen cvičitelského sboru mužů COS, byl za války popraven nacisty v koncentračním táboře Mauthausen. Sestra Bergová přišla do Sokola již jako tříletá žákyně v r. 1930; na X. všesokolském sletu r. 1938 cvičila jako žákyně, na XI. sletu r. 1948 jako žena. Účastnila se také úspěšně několika závodů v nářadovém tělocviku a v lehké atletice a ve své jednotě, v Sokole Hodonín, byla vedoucí žákyň a vedoucí pobytu v přírodě. Za války se účastnila protinacistického odboje a za svou významnou odbojovou činnost byla po válce vyznamenána Cs. válečným křížem a dalšími řády. V době komunistického puče, v únoru 1948, odposlouchávala jako poštovní úřednice v hodonínské telefonní centrále telefonní rozhovory STB a varovala všechny, jimž hrozilo zatčení; její zásluhou se většině podařilo odejít .do zahraničí. Záhy na to byla sama zatčena; po propuštění a nezdařeném pokusu o útěk za hranice, byla 11 let dána na nejhorší manuelní práce. V říjnu 1968 se pak konečně celé rodině podařilo přejít do Rakouska a odtud do Švýcarska, kde se usídlila v městečku Aarau. Ve Švýcarsku zahájila sokolskou činnost v jednotě Baden, kde byla záhy zvolena náčelnicí; když r. 1977 byl založen Sokol v Aarau byla zvolena starostkou jednoty. V r. 1978 byla zvolena náčelnicí Sokolské župy Švýcarské, r. 1981 místonáčelnicí Ústředí, a r. 1983 náčelnicí Ústředí; v této funkci vedla v minulém roce V. slet Cs. sokolstva v zahraničí v Curychu, a v dubnu letošního roku byla do této zodpovědné funkce znovu zvolena. V Melbourne v Austrálii se 28. října dožívá 80 let významný průkopník sokolské myšlenky v Austrálii, zasloužilý bývalý dlouholetý starosta Sokola Melbourne, bratr František Vozábal. Bratr Vozábal osvědčil své sokolství dlouholetou pilnou činností již ve vlasti; po komunistickém puči v únoru 1948 v ní pokračoval v exilu. Nejdříve v uprchlických táborech v Západním Německu, kde byl spoluzakladatelem táborové jednoty Eichstádt v Sokolské župě dr. E. Beneše v exilu. Po emigraci do Austrálie stál v popředí snah o založení sokolských jednot v této zemi, kde až do té doby Sokol neexistoval. Má podstatnou zásluhu na rozvoji Sokola v Austrálii a jeho dobré činnosti, zejména v Melbourne, kde byl řadu let starostou jednoty; spolu s několika dalšími nadšenci vynaložil v r. 1975 veliké úsilí o získání vlastní budovy, sokolovny, jež bylo, zejména jeho pilnou prací, korunováno úspěchem v r. 1979, kdy byla sokolovna v Melbourne slavnostně otevřena; od té doby je plně využívaným střediskem veškeré tamní sokolské a krajanské činnosti. FRANTISEK VOZÁBAL - 80 160 [pageend16]Koncem června oslavil v Austrálii pětasedmdesátku upřímný vlastenec, dlouholetý člen výboru Sokola Sydney a bývalý jednatel Sokolské župy Australské, bratr Ladislav Březný. Narozen 25. června 1912, vstoupil ve svém útlém mládí do žactva Sokola ve Valašském Meziříčí v župě Palackého, kde také cvičil a účastnil se všestranně sokolské činnosti jako dorostenec a muž, a sokolské myšlence již zůstal oddán navždy. Svou sokolskou činnost ve vlasti musil před druhou světovou válkou přerušit odjezdem do Hong Kongu, do prodejen firmy Baťa, u níž byl zaměstnán. Ihned po vypuknutí války se přihlásil jako dobrovolník do britské armády; když Japonci okupovali Hong Kong, byl jimi internován a prožil až do konce války několik let strádání v zajetí. Po válce se na krátko vrátil domů, do Valašského Meziříčí, byl však záhy na to znovu vyslán na Dálný východ, kde si pak pro pobyt v pensi vyvolil Sydney v Austrálii. Působí velikou řadu let v tamní krajanské veřejnosti - v Cs. obci legionářské a v dalších spolcích, především však v Sokole, v němž vykonal velikou záslužnou práci - v jednotě Sydney i v župě Australské a zejména také při budování a údržbě sokolovny, Cs. Sokolského národního domu v Sydney. Ve Vídni se 27. listopadu dožívá 80 let obětavá sokolka, ušlechtilá žena a vlastenka, dlouholetá vzorná a oblíbená cvičitelka, sestra Ludmila Froňková. Sokolskou příslušnicí se stala ve svých 6 letech, kdy jako žákyně vstoupila do jednoty Sokol Vídeň XVI., v níž působí dosud. Byla znamenitou a pilnou cvičenkou, která svými schopnostmi záhy na sebe upozornila; když z dorostu přestoupila do členstva, byla ihned povolána do cvičitelského sboru žen a zvolena vedoucí dorostenek jednoty. K dalšímu rozšíření a zdokonalení svých cvičitelských a technických vědomostí absolvovala několik cvičitelských kursů a škol, včetně škol COS v Tyršově domě v Praze, kde se také účastnila kursu pro tvoření cvičení prostných. Během své dlouholeté úspěšné cvičitel- ské činnosti, kterou vzorně konala přes 40 let až do r. 1976, kdy ji musela ze zdravotních důvodů opustit, zpestřila pak mnohé sokolské podniky a veřejná vystoupení vlastními líbivými skladbami cvičení pro žactvo a dorost. Sestra Froňková byla oblíbenou cvičitelkou, která vykonala nezměrné množství drobné trpělivé práce na poli tělovýchovném a zasloužila se podstatně o úspěch mnoha veřejných vystoupení, včetně sletů Cs. sokolstva v zahraničí v Curychu a ve Vídni. Její úspěch u cvičenek byl tím větší, že svou cvičitelskou činnost vykonávala ve vzácném spojení svých velikých vědomostí a zkušeností s jemným citem a taktem i potřebnou pevností. Vděčná župa Vídeňská ocenila její dlouholetou záslužnou činnost Čestným uznáním župní valné hromady v r. 1982. LADISLAV BŘEZNÝ - 75 LUDMILA FROŇKOVÁ - 80 161 [pageend17]SOKOLSKÝ TĚLOCVIK Bernhard Zoder náčelník Ústředí I já jsem se zamyslil. Vzal jsem si k ruce všechny možné příručky, časopisy, odborné knížky, udělal jsem si rozbor všech zpráv, všech rad, všeho předsevzetí, usnesení na schůzích, poradách i sjezdu. Udělal jsem si analysu těchto článků a nezjistil jsem, a nebo jsem neviděl (a neslyšel) nikde praktickou odezvu. Vezmu jen jeden příklad. Spočítal si někdo, kolik článků či výzev se dotklo théma "získání mládeže", či nábor mládeže do Sokola? Nebo co se již popsalo papíru o mravnosti, čestnosti, chování sokolů? Mohl bych moji analysu opravdu popsat velmi dopodrobna, ale to by nebyl účel. Zamyslil jsem se jen tak na okraj, protože mě bolí už jen to pomyšlení, že jakmile máme schůzi, každá jednoduchá připomínka se rozrůstá do astronomické hloubky, každá volba do jakékoliv funkce je nad naše síly, sehnat čtyři bratry na cvičení na nářadí je už úplně nemožné. A takto mohu opravdu pokračovat dál. Nemluvím o pravidelné docházce a o zaplnění tělocvičny, na příklad jednoty, která má asi 100 až 130 členů a do cvičení jich chodí pravidelně 5 nebo 7. A o dětech ve cvičení už ani nemluvím. Vím, že někdo, kdo si tento článek přečte, řekne, ale u nás to tak není. Věřím vám, ale tak nám prozraďte, jak to děláte; či opravdu je to u vás bez problémů? Moje zamyšlení není nic skeptického. Věřím v naši budoucnost. Mám ale dojem, že snad nejdeme dost systematicky, všechny problémy jsme brali na všech stupních jen tak povrchně a některé problémy jsme prostě přecházeli či přeskakovali. Myslíme vůbec na to, že každá země, či stát, má jiné možnosti? Evropa je pojem globální. Něco jiného je opravdu Francie a daleko jinačí je to ve Vídni, a to nemluvím o Svédsku. A takto bych mohl určitě probrat každý stát kde je sokolská jednota a všude se dovím něco nového a hlavně také jiného. Zamyslil jsem se a jsem v hrozných rozpacích, ptát se po pravdě, hledat příčinu všeho toho, kde to neklape, a jak na to jít. Jsem v rozpacích proto, že jsem u pramene, že jsem ten, na kterého se bude ukazovat, pakliže to vše nebude klapat, jak si to představují ti druzí, kteří většinou nikdy nic neudělali, nikdy žádnou funkci nevzali a jen káží. Zamyslil jsem se, zda jsme si nenabrali moc úkolů k řešení najednou, či zda tyto úkoly nebyly nad naše síly? Jsme my všichni vůbec schopni, jsme vyškoleni vůbec unést tuto velkou zodpovědnost, která je spojena se všemi funkcemi na všech stupních, a vykonávat naše funkce, ať je to cvičitel, náčelník či vzdělavatel a i jen ten, který cvičí - jeden z nás, abychom vždy dělali jen krok dopředu a nikdy nazpátek? Chtěl bych říci, že to, co jsem tu napsal, je omyl. Chtěl bych se mýlit. Bohužel, nemohu. Ale přál bych si, aby každý z nás si udělal vlastní rozbor svého dění, své činnosti, svého já. Pevně však věřím, že pilnou prací nás všech pro sokolskou věc a plným vzájemným porozuměním se nám přece podaří vše uvést do správných kolejí. ZAMYŠLENÍ NA NAŠI ČINNOST V TĚLOCVIČNĚ 162 [pageend18]Jana Glavašová Letošní, třetím rokem konaný dvoutýdenní letní tábor mládeže Sokolské župy Kanadské byl velmi úspěšný. Konal se opět v malebném prostředí "Sokolského údolí" v Chertsey, v krásných Laurentských horách v kanadské provincii Quebec, 100 km severně od Montrealu, od 18. července do 1. srpna 1987 za účasti žactva jednot Ottawa, Montreal a Toronto v celkovém počtu 25 - 13 žáků a 12 žákyň. Na vedení se podíleli bratři a sestry z těchto tří jednot i když, pochopitelně, největší podíl na správě tábora měli bratři a sestry z "domácí", montrealské jednoty. Hlavními vedoucími byli bratr župní náčelník Vladislav Zajíc a sestra Jana Glavašová, oba z Montrealu, vedoucím žáků byl náčelník montreálské jednoty bratr Josef Hřib, ve vedení žákyň se střídaly sestry Milena Holá z Ottawy a Andrea Glavašová z Montrealu; zástupcem vedoucího žáků byl bratr Petr Hřib, syn bratra náčelníka z Montrealu, při výletech do přírody vypomohli bratři Kopal z Montrealu a Mirek Turek z Toronta. O vydatnou stravu táborníků se v kuchyni postaraly sestry Zdena Hollerová z Toronta a Jana Glavašová z Montrealu, o zásobování tábora, včetně a zejména kuchyně, se pečlivě staral bratr Václav Chochol z Montrealu, který tento důležitý úkol pro zdárný průběh tábora vzorně vykonával již třetí rok a který také vedl veškeré potřebné táborové účetnictví. Spolupráce všech byla příkladná a zajistila velký úspěch letošního tábora. Malebné Sokolské údolí v Kanadě TŘETÍ LETNÍ TÁBOR SOKOLSKÉ ŽUPY KANADSKÉ 163 [pageend19]Župní starosta bratr Pinke zdraví táborníky Program tábora byl velmi bohatý, účelně vypracovaný a řízený a současně také pro děti vydatný a zábavný. Také počasí činnosti tábora přálo, takže se podařilo plně uskutečnit všechnu činnost závislou na počasí - kratší a delší vycházky a výlety, včetně večerních a nočních výletů s přenocováním pod širým nebem, orientace v přírodě, hledání hub a různých bylin, plavání, lehkoatletický výcvik, závodní a zábavné hry v přírodě a táboráky. Před nástupem k táborové sportovní činnosti 164 [pageend20]Vítaným cílem výletů v okolní krásné horské přírodě bylo koupání pod vodopády horské řeky, v jejíž osvěžující vodě se rychle zapomělo na veškerou únavu z pochodu k cíli a čas v družné zábavě, při hrách, zpěvu a jiné činnosti na břehu řeky uběhl až příliš rychle. 165 [pageend21]Sestra Milena Holá nasadila ostré sportovní tempo hned první týden výcvikem plavání a lehké atletiky (sprinty, skok do dálky a do výšky). V druhém týdnu sestra Andrea Glavašová s bratrem Petrem Hřibem probírali techniku přežití v přírodě, zásady první pomoci, rozeznání jedlých a užitečných bylin a hub, pozorování počasí, orientace v přírodě, vázání uzlů, seznámení se s Morseovkou. Za vedení bratra Kopala, místního znalce terénu, s batohem na zádech a s buzolou v ruce, byly podniknuty dva celodenní výlety do okolí. Reka - neřeka, pařez - nepařez, šlo se odhodlaně k cíli s nevyčerpatelnou energií i těch nejmenších, kteří se vždy jako první hlásili k účasti na výlet. Vydatný jídelníček sester v kuchyni umožnil uspokojit "neutuchající" zájem dětí o kuchyni a také mamutí porce druhý den vždy svědčily o naprostém úspěchu výletu. Překvapením druhého týdne bylo hledání pokladu a "noc pod širákem". Poklad dal dětem, díky vynalézavosti mladých vedoucích dosti práce, a nebýt poslední zprávy od pětiletého Lukáše Hollera, "jen dvě stopy", byl by snad poklad zůstal zakopán na věky. "Noc pod širákem" byla nesporným vrcholem činnosti druhého týdne a nebyli z ní vyloučeni ani ti nejmenší. Sestra Andrea s bratrem Petrem vyrazili se staršími táborníky v 8 hodin ráno na 5ti kilometrový pochod s cílem v hájku pod vodopády, kde si upravili terén na přenocování. Pod vedením zkušeného táborníka bratra Petra Hřiba pak rozdělali oheň, opekli vuřty i tu horkou kaši druhý den k snídani. Ti menší se také vybavili luky, šípy a oštěpy na svůj výlet a za vedení bratra Mirka Turka a jeho ženy Karly, vyrazili rovněž s velkým nadšením do "divočiny". Zárukou ochrany byla však především "Tootsie", Mirkův vlčák. Nálada v táboře byla výborná po celou dobu jeho trvání a kromě několika vosích štípanců, jediným vážnějším úrazem byla naražená ruka Tomáše Smetany z Ottawy, která vyžadovala i sádrový obvaz v klinice v blízkém městečku St. Jolliette. Tomáš přesto kamarády a tábor neopustil, statečně vytrval a účastnil se veškeré činnosti až do konce tábora. Velké oblibě se, jako vždy, těšily táborové ohně - konaly se dva v každém týdnu s programem zábavných a vtipných výstupů všech účastníků tábora; setmělým údolím se pak od dohasínajícího táboráku líbezně rozléhal zpěv sokolských a národních písní. K úspěchu a hladkému průběhu tábora přispělo podstatně župou nově pořízené zlepšené vybavení kuchyně, včetně zánovního sporáku a trouby na pečení, dvou lednic a nových příborů a talířů. Úspěšný tábor byl zakončen v sobotu 1. srpna, kdy se do Sokolského údolí sjeli účastníci každoročně pořádaných župních letních her. Při závěrečném nástupu pozdravil táborníky župní starosta bratr Karel Pinke z Ottawy, který ve svém stručném projevu zejména ocenil výchovnou hodnotu tábora. Následující půlhodinovou ukázkou cvičení pořadových, tělocviku a cvičení skupin před četnými diváky, účastníky letních her z Ottawy, Montrealu a Toronta, kteří vystoupení sledovali s velikým zájmem a předvedené výkony odměnili častým potleskem, byl zdařilý tábor vhodně ukončen. Většina účastníků tábora zůstala v Sokolském údolí ještě po dobu dvoudenních, bezprostředně po ukončení tábora konaných letních her, v nichž svými výkony dosvědčili blahodárnost výcviku lehké atletiky a plavání v táboře. U táboráku letních her pak ještě předvedli veselé pásmo písní a recitací. 166 [pageend22]Oblíbenou činností byl vždy táborák, včetně jeho přípravy, nácviku různých výstupů při něm a zpěvu sokolských a národních písní, naučených v táboře, při jeho vlastním konání. Záběr skupiny z vystoupení na ukončení tábora 167 [pageend23]Ve Vídni zemřel 16. srpna 1987 dlouholetý zasloužilý místostarosta Sokolské župy Vídeňské, čestný starosta Sokola Vídeň XII-XV., a významný menšinový pracovník bratr František Císler. Narodil se 23. října 1908 ve Vídni; jeho otec, pocházející z Domažlická, se usadil nedaleko Vídně v Atzgersdorfu, kde byl dlouhá léta starostou tamní sokolské jednoty a kde mladý František pilně cvičil jako žák a dorostenec. Bratr Císler navštěvoval české školy ve Vídni, včetně české obchodní školy, a účastnil se činně práce ve vídeňské čs. menšině - především a nejvíce v Sokole, ale také v Českém srdci, ve školním spolku Komenský a v Menšinové radě české a slovenské větve v Rakousku. V Sokole byl dobrým cvičencem, účastnil se s úspěchem několika závodů v nářadovém tělocviku, čtyř všesokolských sletů v Praze - od VIII. sletu r. 1926 do XI. sletu r. 1948, byl členem cvičitelského sboru jednoty a později také členem župního cvičitelského sboru. Svou původní jednotu Atzgersdorf zastupoval několik let ve výboru župy, později působil v jednotě Vídeň XII. a nakonec ve spojené jednotě Vídeň XII-XV., v níž prožíval radostná, úspěšná, ale i krisová léta v Národním domě a byl zvolen jejím starostou. V této funkci se mu podařilo úspěšně překonat generační problém a získáním nových, mladých a dynamických členů stala se jednota, jím velmi obezřetně vedena, vysoce aktivní. Jako dobrý hospodář se také včas postaral o svého nástupce ve funkci starostenské. Vděčné členstvo jednoty mu projevilo úctu a dík čestným uznáním a zvolením za čestného starostu. Za jeho dlouholetou činnost v Sokolské župě Vídeňské, jejíž místostarostou byl 25 let, bylo mu uděleno čestné uznání župy, a výbor Ústředí čs. sokolstva v zahraničí uznal jeho veliké celoživotní zásluhy o Sokol a národní činnost udělením mu zlaté medaile Ústředí. Představitelé všech jednot vídeňského sokolstva, zástupci krajanských spolku a četní příslušníci vídeňské menšiny se s ním rozloučili na vídeňském Jihozápadním hřbitově dne 27. srpna a sokolská stráž čtyř mladých členů v slavnostním sokolském kroji mu prokázala poslední poctu. Bratr Císler byl skromným a vzácným pracovníkem, který byl plně oddán Sokolu, a který svou vytrvalou stálou činností vykonal mnoho znamenité práce ve prospěch rozvoje Tyršovy sokolské myšlenky v Rakousku. Jeho odchodu želí nejen vídeňské sokolstvo a vídeňská čs. menšina, ale také celá naše zahraniční sokolská obec. V našich vzpomínkách zůstane zachován tak, jak jsme jej poznali - klidný, rozvážný a pilný pracovník, který však také dovedl důrazně a temperamentně obhajovat své neotřesitelné národní a sokolské přesvědčení. Bude mu zachována trvalá vděčná vzpomínka. FRANTIŠEK CÍSLER ŽALOV (F. Sion, VSL.) 168 [pageend24]Dne 28. srpna 1987 zemřela v Praze sestra Božena Matějovcová roz. Holečková - naše milá Boženka! Byla náčelnicí a zasloužilou členkou Sokola vinohradského, autorkou mnoha sokolských cvičení pro ženy a dorostenky, pro akademie, veřejná cvičení i všesokolské slety. Jejím vrcholným dílem byla "Rej" - cvičení pro 28,650 žen, které uchvátily obecenstvo na tribunách strahovského stadionu k nekonečnému potlesku při měnících se seskupení tolika cvičenek, současně cvičících. Bylo to slavné zakončení druhého sletového dne v roce 1938. A rej se opakovala se stejným úspěchem i při XI. všesokolském sletu r. 1948 po válce. Sestra Matějovcová s bratrem Očenáškem rozšířili znalost sokolských rytmických cvičení, spolu s bratrem Karlem Matějovcem - hudebníkem, hlavně v každoročních kursech v Nymburce, kam přicházely stovky sokolských cvičitelek z celé Republiky. Boženka oslavila 1. srpna tohoto roku své devadesáté páté narozeniny. Ale po smrti své sestry Lidušky v prosinci loňského roku, už nechtěla žít. Odchod z tohoto světa byl jí vysvobozením z opuštěnosti v domově důchodců, kde žila poslední 4 roky. Jen několik současnic může dnes vzpomenout a poděkovat sestře Božence za její uměleckou a v pravdě sokolskou práci, za krásu a duševní povznesení, které rozdávala v celém svém životě. J.P.E. Manžel zesnulé, hudební skladatel bratr Karel Matějovec, zemřel před 24 lety, 30. října 1963. Tvořili spolu vzácnou manželskou dvojici, která svou vzájemně se doplňující skladatelskou činností nesmírně obohatila sokolskou činnost ve vlasti i v zahraničí. Jejich hudbou a pohybem zněly od osmého až do jedenáctého všesokolského sletu sokolské tělocvičny, cvičiště a stadiony jednot a žup, a sletový stadion na Strahově. Manželé Matějovcovi byli předními představiteli sokolského rytmického tělocviku, pro nějž tvořili ideálně se doplňující krásu cvičení a hudby. Rej sestry Matějovcové na X. všesokolském sletě r. 1938 strhl obecenstvo k opětovným doslovným bouřím potlesku; redaktor Lidových novin Eduard Bass tehdy do svého listu, v článku "Triumfální úspěch žen", napsal: "Bylo to tak velké, básnické a monumentální zároveň, že vstáváme za bouřícího nadšení diváctva s pocitem, který se nám formuluje v jedinou kategorickou větu: Tvůrkyně tohoto reje Božena Matějovcová-Holečková si zasloužila letos mimořádnou státní cenu za největší poetické dílo československé." Tohoto nadšení nebyli ušetřeni ani domácí a cizí odborníci... BOŽENA MATĚJOVCOVÁ - HOLEČKOVÁ 169 [pageend25]V Torontě zemřela 21. srpna 1987 upřímná česká vlastenka a dlouholetá oddaná příslušnice Sokola sestra Blažena Jeřábková. Narodila se 6. června 1909 v Praze, kde prožila své mládí, a kde po sňatku s dr. Karlem Jeřábkem žila se svou rodinou až do odchodu za hranice, do exilu, když manželovi po komunistickém puči v únoru 1948 hrozilo zatčení. V Západním Německu prožila celá rodina velmi těžkou dobu v uprchlickém táboře Valka; po emigraci do Kanady se nejdříve usadili v městě Windsor, kde za tehdejších velmi těžkých podmínek museli budovat nový život. Přesto se ihned celá rodina zapojila do tamní krajanské činnosti a stála u kolébky sokolské jednoty, která byla na jejich popud ve Windsoru založena. Sestra Jeřábková byla zvolena do výboru jednoty a byla v něm největší oporou manžela Karla, který byl zvolen starostou; bylo samozřejmé, že také své děti, syna Zbyňka a dceru Radmilu, k sokolské a národní činnosti vedla a podporovala je v ní. Nebylo tehdy sokolského a národního podniku, na jehož přípravě a provedení by se nebyla podílela - ač už to byla veřejná vystoupení, národní oslavy, účast na podnicích jiných spolků a jiných národnostních skupin, zejména Jihoslovanů, nebo zájezdy na sokolské slety a jiné národní slavnosti. Také po přesídlení do Toronta, vedla první cesta celé rodiny do sokolské jednoty, do krajanské činnosti. Sestra Jeřábková se účastnila velkého počtu sokolských podniků jednoty a župy v Kanadě, sletů a jiných slavností amerického sokolstva - Americké obce sokolské a Slovenského sokolstva v USA, a sletů svobodného Cs. sokolstva v zahraničí v Evropě - také ještě loňského V. sletu v Curychu ve Švýcarsku. Kromě své činnosti v Sokole věnovala mnoho úsilí práci v Dámském odboru Cs. národního sdružení v Kanadě, jehož dobročinná činnost je zaměřena na pomoc potřebným uprchlíkům a krajanům v celém světě. Byla jeho spoluzakladatelkou a dlouholetou místopředsedkyní a zasloužila se o zavedení tradice každoročních bazarů ve prospěch dobročinných úkolů odboru. 7. července 1987 zemřel po delší nemoci v Javea ve Španělsku člen Sokola Bern, bratr plk. Bohuš Tobyška. Narodil se 22. ledna 1914 v České Rybné u Zamberka a od dětství byl Sokolem. Absolvoval leteckou akademii a 1. května 1939 odešel s dalšími důstojníky čs. letectva do Polska, aby aktivně bojoval za naši svobodu. Létal s Fracouzi v Sýrii, s Američany, s britským letectvem a nakonec v 311. čs. peruti v Anglii. Po válce, po návratu do vlasti, velel letecké dopravní skupině a řídil CSA. 26. února 1948 odešel do exilu do Anglie a v roce 1949 se stal, v hodnosti plukovníka, osobním poradcem habešského císaře Hailé Selassié; byl jím až do r. 1974, kdy ho v Addis Ababě zastihl převrat. Po tříměsíční internaci byl propuštěn a přestěhoval se do Španělska. Věnoval se pak exilové práci a byl dopisovatelem mnoha exilových časopisů. Celý život zasvětil boji proti diktaturám - nacistické i komunistické, a byl vždy přímým, nekompromisním, nesmlouvavým, kritickým a výborným přítelem a kamarádem. BLAŽENA JEŘÁBKOVÁ BOHUŠ TOBYŠKA 170 (S. Hladík, Sokol Bern.) [pageend26]- jd. V minulém čísle, v článku bratra L. Krále "Ještě jedna vzpomínka na Sokol na Slovensku" (str. 127) je chyba v první větě 3. odstavce, kde je jméno jednoty omylem uvedeno jako Prostějov, na místo Prešov. Věta měla znít: "Tuto dobu jsem však již zažil v jednotě Sokol Prešov, do které jsem již jako dorostenec přestoupil v roce 1933, kdy jsem začal studovat na prešovském reálném gymnasiu." Omlouváme se autoru i čtenářům za tuto chybu. MARIE VILDOVÁ V Johannesburgu zemřela 7. dubna 1987 ve věku 59 let oblíbená členka Sokola Springbok v Jižní Africe sestra Marie Vildová. Sestra Vildová opustila tento svět po krátké zhoubné nemoci v domě své dcery Lilinky, v blízkosti svého manžela bratra Josefa Vilda. Mezi všemi krajany v Jižní Africe byla známa jako "babička Vildová", neboř byla babičkou nejen pro svá vnoučata Daničku a Ríšu, ale též pro všechny ostatní české a slovenské děti v jejím okolí. Byla to babička Vildová, která měla vždy laskavé slovo a něco dobrého na stole, kdykoliv někdo z nás, třeba i neohlášen, přijel do Impaly. Se svým manželem Josefem, dcerou Lilinkou, zeřem, malým synem Milanem a ještě menší vnučkou Daničkou, opustili v roce 1969 okupované Československo, svoji vlast, kterou milovali a milují dodnes. V říjnu téhož roku vstoupili na půdu Jižní Afriky, aby zahájili nový rodinný život ve svobodném světě. Celá Vildova rodina se účastnila sokolské činnosti a pracovala pilně v Sokole v Jižní Africe záhy po jeho založení. Nebylo jediné sokolské zábavy, aby sestra Vildová chyběla v kuchyni, či se plně nepodílela na přípravách na ni. A celá naše sokolská rodina znala babičku Vildovou jako vzornou a obětavou knihovnici, která po mnoho let opatrovala sokolskou Masarykovu knihovnu, ochotně půjčovala knihy, přidávala k nim vždy laskavé slovo a třeba i hrneček dobré kávy. V poslední době se již těšila a počítala dny, kdy už bude v pensi, aby se mohla ještě více věnovat své rodině a sokolské práci. Bohužel, osud jí tohoto štěstí nedopřál, a Bůh ji neočekávaně povolal k sobě mnohem dříve, než to mohl kdokoliv očekávat. Na přání její rodiny se s ní rozloučil starosta Cs. Sokola Jižní Afrika - Jednota Springbok, bratr Jan Drahota. Ve svém procítěném projevu, vyvěrajícím z duše všech na pohřbu přítomných, připomněl několik mezníků v životě sestry Vildové a zdůraznil zvláště její mnohaletou obětavou práci pro Sokol v Jižní Africe; závěrem jí za všechny sestry a bratry popřál, aby jí jihoafrická země byla lehkou. Opustila nás dobrá sokolská duše. Budiž čest její světlé památce. OPRAVA 171 [pageend27]ŽUPA AUSTRALSKÁ ČINNOST JEDNOTY v uplynulých šesti měsících byla velmi úspěšná, jak uvedl ve své zprávě, otištěné ve Věstníku Sokola Sydney, nově zvolený starosta jednoty bratr Pavol Vrablic. Jednota získala průměrně tři nové členy každý měsíc a všechny podniky jednoty vykazují zvýšenou návštěvu členů i dalších krajanů. STŘELECKY DEN byl prvním podnikem tohoto roku a byl tak úspěšný, že bylo rozhodnuto jej uspořádat ještě jednou v tomto roce. SPOLEČENSKÁ ČINNOST byla zahájena dobře navštívenou Josefskou zábavou. Velmi úspěšné byly i další dvě zábavy: tradiční taneček v Německém klubu a v dubnu konaný tanec v parku Van der Biji. Následující ples jednoty byl navštíven v rekordním počtu 250 osob a nálada na něm byla výborná; do soutěže o volbu "Miss Československo" se přihlásilo 13 příslušnic jednoty. DĚTSKY DEN, věnovaný sportu a závodivým hrám, měl tak nečekaně velikou návštěvu, že nebylo ani dost startovních čísel pro všechny děti. Rychlou improvisací se vše dobře vyřešilo, mládež prožila pěkný den a pro dospělé účastníky byla uspořádána přátelská soutěž v kopané a v odbíjené. - Zájezd do Phalabory byl rovněž velmi úspěšný i když se nepodařilo uskutečnit plánovanou návštěvu proslulého Kruger Parku. SOKOLOVNA jednoty, "Sokolský národní dům", náleží nyní již zcela jednotě! Tuto radostnou zprávu mohl s oprávněnou hrdostí hlásit pokladník jednoty bratr Václav Haramul v 7. čísle "Sokolského listu", věstníku jednoty v července t.r. V r. 1983, když byl zvolen převážně nový výbor jednoty v čele s bratry Schoenpflugem a Haramulem, převzal dluh převyšující 60,000 dolarů; rozbor finanční situace nasvědčoval, že splacení tohoto dluhu potrvá nejméně 9 let. Houževnatou a vytrvalou prací všech členů výboru, velkou obětavosti sester, zvýšenou návštěvou podniků v sokolovně a poskytnutím bezúročných půjček členy jednoty, se podařilo zkrátit dobu splácení na polovinu, a koncem června tohoto roku byla sokolovna plně zaplacena. VALNA HROMADA jednoty se konala 12. července 1987. Podané zprávy činovníků svědčily o dobré činnosti jednoty v uplynulém období; zvlášť nadšeně byla však přijata zpráva pokladníka, bratra V. Haramula, že sokolovna je zcela splacena. Po udělení absolutoria odstupujícímu výboru byl na další období zvolen nový výbor, jehož členy jsou sestry a bratři: starosta V. Haramul, místostarosta J. Petráň, náčelník J. Tůma, náčelnice S. Richtrová, vzdělavatelka a dopisovatelka J. Tůmová. Členové výboru: M. Dubová (jednatelka), Z. Dub (pokladník), J. Dohnal (matrikář), J. Janeček (zábavní referent), J. Viola (kronikář a archivář), S. Pírková (za- pisovatelka), R. Brodecký, J. Skálová, V. Sosnovec a V. Truhlář, účetními a hospodářskými dozorci byli zvoleni bratři J. Kadaně a J. Vaněk. JOSEF SRB, člen jednoty, zemřel náhle 28. června na srdeční záchvat v mladém ještě věku 58 let. FERDA HERZ, dlouholetý člen jednoty zemřel 3. července, několik dnů před dovršením svých 76 let. Germiston, Jižní Afrika ZE SOKOLSKÉHO SVĚTA Melbourne (Sokolský list.) 172 [pageend28]"DRAČÍ HORY" (Drakensberg) byly cílem několikadenního výletu jednoty v týdnu před velikonocemi. Po 350 km jízdě automobily dorazili výletníci večer k bráně Královského národního parku Natal na úpatí mohutného pohoří Amphitheatru, které je součástí Dračích hor a jemuž vévodí nejvyšší hora Jižní Afriky Mont-Aux-Sources (3282 m), vzdálené 20 km od tábořiště Mahai v němž se výletníci usadili. Tábořiště je v údolí, kterým protéká horská řeka Tugela; pramení na náhorní planině Amphitheatru a již po několika stovkách metrů padá kaskádovitě do hloubky 620 m, při čemž hlavní vodopád je 183 m vysoký. Tugela pak pokračuje změtí tunelů vymletých ve skále během tisíciletí. Hlavní část těchto fantastických průrev, "Gorge", byla cílem jednoho z horkých výstupů účastníků výletu. Tábořiště, jež má omezenou kapacitu 400 osob, je obklopeno nádhernou přírodou, s mohutnými borovicemi, bujnými křovinami a vysokou trávou a všude bezstarostně pobíhajícími divokými perličkami a desítkami dalších ptáků a ptáčků. V dobře chutnající křišťálové vodě řeky Tugely se nachází velké množství pstruhů a vášnivým rybářům je povoleno se pokusit o štěstí v rybolovu, což několik bratří se střídavým štěstím také využilo. Dopoledne prvního dne bylo věnováno prohlídce tábořiště a všeobecné orientaci a odpoledne byl podniknut první kratší výlet. Druhý den se konal celodenní výlet k malebným vodopádům Cascades a Tiger Falls. Také následující den byl věnován výletu k dalším vodopádům; kolem vodopádu Cascades, Plowmans Kop, Grotto k malebným Sundy Falls, které skýtaly vítaný odpočinek po 10km pochodu v příšeří horského pralesa. Vodopády jsou jen asi 30 m vysoké, padají do malého jezírka a jsou obklopeny bujnou vegetací, lianami a změří kořenů. V celém okolí této dosud panenské přírody nebylo vidět živého tvora kromě několika opic, které poněkud zvědavě pozorovaly výletníky a jednoho, asi 1.5 m dlouhého, patrně neškodného hnědě zbarveného hada, jehož vyrušila z odpočinku sestra .pokladní. Po návratu do tábořiště byl den ukončen družnou zábavou u táboráku. Cílem třetího dne byla velká skalní průrva "Gorge". Prvních 7 km se šlo po pěšině kolem úpatí hory Tendele Hill, celkem dobře schůdné, avšak stále stoupající. Horská vegetace v důsledku letošního příznivého roku s dostatkem deště přímo bujela; keře a stromy, kterých je tam prý přes 900 různých druhů, hýřily různobarevnými květy. Občas bylo vidět skupinky opic (baboonu), které však se nedaly rušit v jejich činnosti a zábavě. Stále stoupající cesta byla občas zpestřena nutným přeskakováním horských potůčků nebo vnořením se do šera horského pralesa v jehož přítmí byl také vítaný chládek. Asi po 3 hodinách se došlo do prostoru "Gorge" a nastal sestup k vodě Tugely, kde v pravé horské divočině nastala nejhezčí část výletu. Zde také většinou končí své výlety mnozí turisté, aby se po občerstvení a odpočinku opět vrátili do tábořiště. Také sokolské sestry se rozhodly k odpočinku, zatím co bratři nastoupili k dalšímu výstupu, který je velmi strmý a proveditelný jen pomocí řetězových žebříků visících ze skály v délce asi 60 m. Po zdolání těchto 60 m je nutno se doslovně drápat po strmé stráni a nebýt lián a pokroucených kořenů horských křo- visk, nebyl by další výstup bez zvláštního vybavení ani možný; místy bylo zapotřebí se přidržovat hřebů a drátů upevněných horskou službou do skály. Odměnou za namahavý výstup byl však čarukrásný pohled na celý kaňon, na vymletá skaliska a na bouřlivý tok vody po spirálovitém korytě připomínajícím vodní skluzavku. Krátkým odpočinkem a dosti dobrodružnou cestou zpět byl krásný výlet ukončen a po celodenním odpočinku v tábořišti se všichni osvěženi nádherou přírody rádi vraceli domu. Springbok, Jižní Afrika - dra - 173 [pageend29]36. ŘÁDNÁ VALNÁ HROMADA jednoty se konala 10. května 1987 v sokolovně. Ze zpráv všech činovníků byla zřejmá stálá výborná činnost jednoty, jejíž vyvrcholením v uplynulém období byla oslava desátého výročí vybudování a otevření vlastní budovy - sokolovny. Po udělení absolutoria odstupujícímu výboru byl na další období zvolen nový výbor, jehož členy jsou bratři a sestry: starosta M. Doležal, místostarosta A.W. Nypl- Newman, náčelník O. Mařík, náčelnice I. Mašková, vzdělavatel K. Jeníček. Členové výboru: L. Brichtová (jednatelka), G.J. Jelínek (pokladník), R. Hosák (společenský referent), I. Au- sterová, M. Bohdanová, P. Brack, dr. A. Brichta, L. Březný, R. Černý, F. Ctvrtečka, A. Hercok, Jan Jelínek, K. Kilián, M. Kočí, L. Maříková, M. Me- renda, L. Merendová, J. Mesteková, B. Minařík, V. Novák, M. Nováková, K. Saltman, P. Válek, J. Vilímovský, J. Zahrádka, H. Zahrádková. Zástupci pobočky Canberra: sestra Z. Kašpárková, bratři K. Král, V. Kašpárek. Po volbách bratr starosta Doležal zvláště poděkoval sestře I. Austerové, bývalé náčelnici, a bratru J. Vilímov- skému, bývalému jednateli, za jejich pilnou dlouholetou vzorně konanou činnost ve vedení jednoty. VEPŘOVÉ HODY s tancem, pořádané jednotou 27. června 1987 v sokolovně byly, jako vždy, velmi úspěšné a dobře navštívené. SPOLEČENSKY PLES pořádaný 29. srpna 1987 v sokolovně společně s místní odbočkou Společnosti pro vědy a umění (SVU), k oslavě 15. výročí založení místní skupiny SVU v Sydney, byl dosud nejúspěšnějším podnikem letošní sezóny; k zdaru plesu přispělo velmi pěkné vystoupení koncertního kytaristy Milana Švába. Úspěch plesu byl zajištěn dobrou návštěvou a veselou náladou o níž se zasloužila dobře hrající Česká kapela s oblíbeným zpěvákem Vojtou Čínou. ODDÍL KOLOVÉ A KRASOJÍZDY, dobře representující Sokol i čs. krajanskou veřejnost v Austrálii, dosáhl dalšího pozoruhodného úspěchu na letošním mistrovství Austrálie. V kolové získali prvenství a stali se mistry Austrálie bratři Petr Foltman a Dan Divina, v krasojízdě získala první místo sestra Jane Nováková. KAREL MRÁZEK, věrný člen jednoty, oslavil v kruhu svých přátel své 70. narozeniny. ZALOV. Jednotu opustili v uplynulém období bratři a sestry: JAROSLAV KOZÁK, dloholetý věrný člen jednoty, zemřel po dlouhé těžké nemoci 21. května 1987. Příslušníci jednoty a četní jeho přátelé se s ním rozloučili v krematoriu Rockwood. IRMA KOSAŘOVA, která 20. července 1987 odletěla do Prahy k bratrovi a za dva dny na to k sestře do Liberce tam náhle, zasažena mozkovou mrtvicí, zemřela 30. července ve věku 78 let. ANTONÍN HOŘCICKA, člen Sokola a Cs. obce legionářské, zemřel 22. září 1987, po dlouhé a těžké nemoci, ve věku 73 let. VĚSTNÍK jednoty, který letos dovrší již 35. ročník, je dobře řízeným informačním pojítkem nejen členstva jednoty Sydney a její pobočky Canberra, ale také ostatních jednot župy Australské, včetně obou jednot v Jižní Africe. Věstník přináší, kromě článků informačních a organizačních, velmi hodnotné články a úvahy ideového rázu. Starosta jednoty bratr Doležal hodnotil v posledních několika číslech činnost jednoty, úkoly sokol- stva v zahraničí, význam a odkaz 28. října a současnou mezinárodní politickou situaci. Zupní vzdělavatel bratr Karel Král komentoval úvodník krajanských novin, "Hlasu Cechů a Slováků v Austrálii", o dnešním poslání a významu sokolstva. Sydney ( - V.S.) 174 [pageend30]ŽUPA KANADSKÁ Montreal ZUPNÍ ZÁVODY v nářaďovém tělocviku, pořádané 23. a 24. května 1987 v Torontě, obeslala jednota 14ti člennou výpravou, z níž se 4 muži úspěšně zúčastnili závodu; nejlépe se umístili bratři Ivan Banzet - 1. místo v soutěži mužu 50-60 let, Josef Hřib, 2. místo v soutěži mladších mužů a Vladislav Zajíc, rovněž 2. místo v soutěži mužů nad 60 let. Závodům následoval nácvik společných prost- ných na XX. slet Slovenského sokol- stva v USA a schůze župního výboru. ZÁJEZD NA XX. SLET Slovenské tělocvičné jednoty Sokol v USA, který se konal koncem června ve Washingtonu, byl vyvrcholením letošní činnosti. Jednota vypravila na slet zvláštní autobus a sletu se celkem zúčastnilo 54 příslušníků jednoty; z toho 23 členů vystoupilo na sletě v společných prostných mužů a žen, a 9 žen vystoupilo s členkami Americké obce sokolské v skladbě cvičení s ku- želi. Sletové soutěže v odbíjené se zúčastnili dva muži, bratři Hřib a Zajíc, kteří hráli v družstvu mužů župy Kanadské a sestra A. Glavašová doplnila družstvo žen torontské jednoty. ZUPNÍHO TÁBORA mládeže, jehož 3. ročník se konal od 18. července do 1. srpna 1987 v "Sokolském údolí", se zúčastnilo žactvo jednoty a jako vedoucí bratři a sestry A. Glavašová, J. Glavašová, J. Hřib, P. Hřib, V. Chochol a V. Zajíc. ZUPNÍ LETNÍ HRY, pořádané 1. a 2. srpna v Sokolském údolí, byly pro jednotu velmi úspěšné; závodníci jednoty získali celkově 2. místo s 883 "body a mnozí z nich dosáhli prvenství ve svých kategoriích. NA XX. SLETU Slovenského sokol- stva, koncem června 1987 ve Washingtonu, zastupovali jednotu starosta bratr Karel Pinke se svou manželkou Martou. Bratr Pinke, který je současně i starostou župy Kanadské, zastupoval na sletu rovněž oficielně župu; byl také členem župního družstva mužů, které se v sletové soutěži v odbíjené překvapivě umístilo na čestném 4. místě. 3. ZUPNÍHO TÁBORA mládeže v Sokolském údolí u Montrealu se zúčastnilo opět v pěkném počtu žactvo z Ottawy; členka jednoty, sestra Milena Holá, působila jako vedoucí žákyň a vedla v táboře výcvik plavání a lehké atletiky. ZUPNÍ LETNÍ HRY, jež následovaly táboru mládeže v Sokolském údolí, byly jednotou opět velmi dobře obeslány. Její příslušníci dosáhli prvenství v soutěži mužských a ženských složek, i v celkovém hodnocení jednot. Muži, dorostenci a žáci jednoty získali celkem 544 bodů, ženy, dorostenky a žákyně 402 bodů; dalším vítězstvím v štafetovém závodě získala jednota úhrnem 956 bodů a tři župní putovní ceny. Toronto SPOLEČENSKÁ ČINNOST jednoty zaznamenala letos několik úspěšných podniků: 14. února tradiční šibřinky v společenské hale sv. Václava, 22. února maškarní dětský ples v téže hale, a 25. dubna representační květinový ples. Tento, prvně pořádaný jarní ples, se konal ve velkém sále torontské historické budovy "St. Lawrence Hall" a byl velice úspěšný; k úspěchu přispělo pěkné prostředí a krásná výzdoba sálu, potěšitelně velký počet přítomné mládeže, pěkně nacvičené a dobře předvedené taneční vložky, veselá nálada a dobře hrající hudba J. Musila. Ottawa (V/M.) 175 [pageend31]Veřejné cvičení Sokola Toronto na Masaryktownu. XX. SLETU Slovenského Sokola ve Washingtonu se zúčastnilo celkem 64 příslušníků jednoty; většina přijela na slet zvláštním autobusem, další přiletěli, nebo přijeli vlastními vozy. Na hlavním sletovém dnu cvičilo prostná 37 mužů a žen a 4 dorostenky, sletové soutěže v odbíjené se zúčastnili 3 muži v župním družstvu a 5 žen v družstvu jednoty; v sletových závodech v nářadovém tělocviku měla jednota dvě družstva: čtyřčlenné družstvo dorostenek, které se umístilo na 14. místě z celkového počtu 19 družstev, a tříčlenné družstvo mužů, které získalo prvenství ve svém závodním oddíle. VEŘEJNÉ CVICENÍ jednoty se konalo 5. července 1987, opět v rámci každoročně pořádaného Cs. dne v malebném letovisku torontského Masarykova ústavu "Masaryktown". Po společném zahajovacím nástupu a hymnách vystoupily všechny složky jednoty. Žactvo cvičilo prostná a různosti, dorost a členstvo předvedlo ukázky cvičení růzností na žíněnce a přeskoků odrazem z nízké trampolíny; vyvrcholením pořadu úspěšného veřejného cvičení byla společná sletová prostná mužů a žen. Celkem vystoupilo 66 příslušníků jednoty: 10 žáků, 16 žákyň, 2 dorostenci, 5 dorostenek, 14 mužů a 24 žen. ŽUPA ŠVÝCARSKÁ Tradice letních táborů sokolské mládeže župy Švýcarské měla letos své osmé pokračování. A už po páté se tábor konal v překrásném prostředí brandského údolí, v rakouském Biir- senbergu. Letošního tábora se zúčastnilo 50 žáků a žákyň a dorostu, ve věku od 6 do 17 let, o které se staralo 9 členů táborového sboru, příslušníků župy Švýcarské a župy Vídeňské: sestry Božena Jordánová, Marie Roy, Nada Paetzoldová, Emilie Kalouskové, Daniela Maternová, Marcela Staníková a bratři Míla Brebta, Fa- nouš Kalousek a Tomáš Frey. Okolí tábora ideálně umožňuje sportovní činnost všeho druhu - vycházky, horskou turistiku, hry, závody, plavání, atletiku, gymnastiku - a všechna družstva tyto možnosti také plně ve svém programu využila. Závody BMX a jízda šikovnosti na koni, připravené pro hosty sousedícího hotelu, zpestřily také náš program. A naši mladí sokolíci posbírali vždycky všechny medaile. Župní tábor mládeže Foto: J. Kasanda. 176 [pageend32]Nepěknou hru s nSmi letos sehrálo počasí. Družstva ubytovaná ve stanech se mnohokrát musela stěhovat do chaty, kde pak spalo ve všech prostorách. A celý týden jsme nacvičovali společné vystoupení na nedělní sportovní den, ale ten se nemohl v důsledku špatného počasí konat. Nepřízeň počasí také zavinila, že nebyl ani všemi tak toužebně očekávaný sobotní táborák. Místo toho jsme uspořádali v diskotéce pěkné šibřinky. Na táborák na rozloučenou postavili bratři Roy a Pešek vzornou pyramidu, tu jsme však stačili pouze zapáliti; buřty se opékaly v kuchyni a program byl v jídelně. K programu tábora patří také výlety. Těm mladším se velice líbil výlet do zoologické zahrady ve Feld- kirchu, těm velkým zase vysokohorská přehrada Silvretastausee v údolí Mon- tafon. Dva týdny společného sportování, zpěvu a zábavy utekly velice rychle. A při loučení se často opakovala slova - přijedeš příště zase? Můžeme si tedy všichni, kteří jsme byli při tom, říci: dobrá věc se podařila. ŽUPA VÍDEŇSKÁ Župní taneční škola Župa pořádá letos již třetí taneční školu s českým výkladem pro všechny nováčky na tanečním parketu i pro pokročilé, kteří si chtějí své taneční znalosti obnovit a zopakovat. Škola se koná v příjemném prostředí nově zařízené Slovanské besedy a vede ji oblíbený taneční mistr pan Vladimír Dvořák a jeho partnerka, paní Helga Stroblová; vyučují tradiční společenské tance i všecfiny tance moderní. Škola, zahájena 4. října 1987, se koná každou neděli večer za jednorázový režijní poplatek ÓS 950,- a příspěvek ÓS 15,- za každý večer. Všeobecnou organizací byl pověřen bratr Frant. Kalousek ml. Starosta Sokolské župy Vídeňské, Dipl.Ing. Jiří Nováček, oslaví 22. října své 60. narozeniny. Zupa mu k životnímu jubileu srdečně blahopřála a všichni příslušníci naší zahraniční sokolské obce se k blahopřání upřímně připojují. Pravidelné cvičení členstva zaznamenalo v období od loňského sletu potěšitelný vzestup v docházce. Jestliže, jako malá jednota, vykazovala až do sletu průměrnou docházku 3 mužů a 5-6 žen, navštěvuje nyní cvičení 15 cvičenců a cvičenek, z toho přes polovinu nových, které do cvičení přivedla sestra nebo bratr, kterým se dobře vedené cvičební hodiny natolik líbí, že do nich přivádí další. Potěšitelné je, že každý z nově přišlých také již zůstal. Cvičení trvají dvě hodiny, jsou rušná, velmi dobře vedená a ukončena volejbalem. TRADIČNÍ JARNÍ VESELICE jednoty byla připravena na 18. června 1987 na župním hřišti v Kierlingu. Vkusné pozvánky a inserát v krajanských Vídeňských svobodných listech zval na tento již známý a každým rokem zdařilý podnik v přírodě, jehož výtěžek přispívá k udržení hřiště v Kierlingu. Pořadatelé, jako obvykle, vše pro zábavu připravili - sestry napekly moučníky, bratři obstarali párky, drštkovou polévku a pivo v sudech. Bohužel, již dva týdny před zábavou trvající deštivé počasí se nezlepšilo a proto bylo nutno přeložit St. Gallen Župní starosta jubiluje Vídeň XII.-XV. (B. Zoder, Zupní zprávy.) 177 (B. Jordánová, Zpravodaj.) [pageend33]zábavu do tělocvičny ve Steinergasse, kterou bratrská jednota Vídeň XVI. ochotně dala k disposici. O změně se také ještě včas podařilo uvědomit hudbu "Rozmarýn" a tak vzdor všem nesnázím se zábava nejen konala, ale byla také velmi úspěšná, neboř se sešlo přes 100 návštěvníků, kteří se při dobře vyhrávající hudbě a všech připravených dobrotách znamenitě bavili. SOUTĚŽ ŽACTVA, uspořádaná cvi- čitelským sborem jednoty v poslední cvičební hodině před prázdninami, byla zajímavým a zčásti též velmi poučným měřením sil a všeobecné zdatnosti žáků a žákyň. Většina z nich brala soutěž velmi vážně a mnozí svými výkony překvapili nejen přítomné diváky, ale i sebe samotné. Prokázali, jak blahodárné je pravidelné cvičení a jak prospěšná je kázeň, k níž vedoucí mládež v Sokole soustavně vedou. V soudcovském sboru působili bratři Sysel a Musil, sestry Párová, a Pibilová; docílené body zapisovali žák Muhlberger, který se pro předchozí úraz nemohl soutěže účastnit, a sestra Cernegová. ŽUPA ZÁPADOEVROPSKÁ ČINNOST jednoty je obtížná, neboř mnoho členů je "přespolních". Není to lehké stýkat se, společně cvičit, hrát volejbal, nacvičovat prostná, když mnozí mají do Goteborgu desítky i stovky kilometrů jízdy při dlouhé a temné severské zimě. Jednota proto, celkem pochopitelně, od svého založení v prosinci 1977, zápasila s těmito a dalšími problémy, zejména také s odlehlostí od sesterských jednot; cílevědomé úsilí činovníků se však projevilo postupným stálým vzestupem činnosti. Jestliže na IV. sletu r. 1982 ve Vídni šlo pod modrým praporem se žlutým křížem z celého Švédská všeho všudy 5 sokolů, v Curychu na V. sletu v minulém roce representovalo góteborgskou jednotu v prost- ných 10 žen a 6 mužů, 2 se účastnili sletových závodů v nářadovém tělocviku, 5 párů tančilo Besedu, a v sletovém turnaji v odbíjené soutěžilo jedno ženské a jedno mužské družstvo. VÝBOR jednoty tvoří bratři a sestry: starosta a náčelník Dušan Říman, náčelnice Míla Drunecká, vzdělavatelka Zdenka Recinová, jednatel Milan Lomský, pokladník Jaroslav Lexa, matrikářka Věra Brancova. TRADIČNÍ CS. DEN na Galtaró, za účasti hostů z Norska, Dánska, Belgie, Švýcarska a Německa, byl letos velmi úspěšný. Základem těchto dnů byly dvoudenní výlety Sokola Goteborg z nichž se podařilo vytvořit tradiční setkání krajanů nejen ze Švédská, ale z celé Skandinávie a hostů ze západní Evropy. Nemalou zásluhu na úspěchu těchto dnů má také cimbálová muzika "Dunaj" dr. Jiřího Holáska, známá z úspěšného vystoupení na loňském sletu v Curychu. Goteborg (G. Sionová, VSL.) VYLEŤ MLÁDEŽE jednoty do známého vídeňského zábavního parku Prátru byl uspořádán 22. června 1987 na ukončenou cvičební činnosti před prázdninami. Výlet, připravený a vedený sestrou náčelnicí I. Floriánovou za pomoci vedoucí žákyň sestry Anděly Matouškové a několika bratří, byl velice zdařilý a všem účastníkům uběhl až příliš rychle. (A.M. - VSL.) Vídeň XVI. (B.Ž. - VSL.) JOSEFA SEDLÁČKOVÁ, dlouholetá členka jednoty, zcela náhle zemřela 26. dubna 1987 ve věku 74 let. (- VSL.-) (Podle Vzletu.) 178 [pageend34]VALNÁ HROMADA jednoty se konala 11. dubna 1987. Po obvyklých zprávách dosavadních činovníků a udělení absolutoria odstupujícímu výboru, byl na další období zvolen nový výbor, jehož členy jsou bratři a sestry: starosta Ing. Karel Staller, 1. místostarostka a jednatelka Danuše Gallatová, 2. místostarosta Miroslav Dvořák, náčelnice Stanislava Dvořáková, vzdělavatel a knihovník Milan Kocourek. Členové výboru: Dagmar Stallerová (matrikářka), Míla Leuchte- rová (místonáčelnice), Rozina Potůč- ková (vedoucí mládeže), Ludmila Hašková a Oldřich Janovský (hospodáři), Hájek, Kolda, Hašková, Leuchterová, Koldová, Potůčková (zábavní výbor), Potůček, Václavík, Flowerdew, You- dellová. Hospodářskými a účetními dozorci byli zvoleni bratři Siberok a Šebek. - Valná hromada byla ukončena velmi živou a podnětnou rozpravou o úkolech a další činnosti jednoty v nastávajícím období a zvolením komise odborníků k prozkoumání možnosti zakoupení vhodného hřiště s boudou, kde by bylo možno případně vystavět sokolovnu. MÁJOVÁ VESELICE se konala za uplakaného počasí 23. května 1987 v Národním domě. Na štěstí člen zábavního výboru bratr Hájek byl na anglické jaro připraven a bez potíží opékal klobásy na rožni pod přístřeškem na verandě. Děti sice nemohly pořádat závody na zahradě, zato však s radostí běhaly po celém Národním domě, což je pro ně vzácností, neboř doma či ve škole tak pobíhat nelze. Obětavé sestry pekařky přinesly své vábné výrobky, které šly jako vždy rychle na odbyt. Bratr starosta přitáhl svoji 23" televisi a video, abychom se všichni mohli podívat na "Video 2000" sletový film. Zopakovali jsme si sletové události a obdivovali se kázni a obětavosti všech, kteří cvičili na Letzigrundu za tak nemožných podmínek. Na naši májovou přece tolik nelilo. VLADIMÍR KREJČÍ, v londýnské čs. kolonii dobře známý dlouholetý zasloužilý sokol, který byl za své zásluhy o londýnskou sokolskou jednotu zvolen jejím čestným členem, zcela náhle zemřel 12. června 1987. Bratr Krejčí pracoval pro Sokol a Klub čs. kolonie dlouhá léta, až do posledního svého dechu. Ještě dva dny před svou smrtí, 10. června, přivedl do Sokola dva nové členy a měl domluvenou schůzku na 12. června; kdy však byl mezitím již nalezen mrtev ve svém bytě. Příslušníci jednoty a čs. kolonie v Londýně se rozloučili se zesnulým 19. června; poslední obřad vykonal dp. Otec Lang. - Cest jeho světlé památce! TYRŠŮV SRAZ V ÓTZU, který jednota již tradičně pořádá pravidelně každým rokem o svatodušních svátcích, konal se letos ve dnech 6.-8. června za velké účasti příslušníků všech tří evropských sokolských žup - Švýcarské, Vídeňské a Západoevropské, jakož i mnohých dalších krajanů, kteří se v sokolské společnosti "cítí dobře". Na pořadu byly také již tradiční závody a hry mládeže i dospělých, populární běh kolem Piburského jezera, výlety do malebného alpského okolí, společné posezení na louce a v neposlední řadě krásné společné večery se zpěvem a družnou zábavou u táboráku i v restauracích, které jsou vždy jedinečnou příležitostí k potvrzení starých přátelství i k navázání přátelství nových. Také letošní sraz vyvrcholil obvyklým, pravidelným zastavením se a vzpomenutím významu zakladatele sokolstva, dr. Miroslava Tyrše, u kamene na břehu Aachy připomínající jeho poslední chvíle, a následující návštěvou stálé výstavky v "Jizbě dr. Miroslava Tyrše", umístěné při umělecké galerii a museu v čtzu, které se zásluhou těchto srazů stalo vlasteneckým poutním místem evropských sokolů a krajanů. Londýn Mnichov (Podle Vzletu.) 179 [pageend35]ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 5.-9. Čer venc e 1990 VII. SLET Če s k o s l o v e n s k y s o k o l v z a h r a n ič í - Cz e c h o s l o v a k s o k o l a b r o a d [pageend36]