VĚSTNÍK Zpráva presidenta Nixona podaná kongresu o zahraniční politice Spojených států (uveřejněná v The N. Y. Times 19. února na str. 19-29) zasluhuje naší plné pozornosti. Zdůrazněni zasluhuje především její positivní část, pokud jde o politiku ve východní Evropě, kam Spojené státy dnes zařazují i Československo (str. 26/6 a 27/1). President Nixon tu jasně řekl, že “Spojené státy se dívají na státy východní Evropy jako na státy suverénní a nikoli jako na části nějakého monolitu. My nemůžeme akceptovat žádnou doktrínu, která omezuje jejich právo hledat vzájemné zlepšení jejich vztahů s námi nebo s jinými.’’ Touto formulací president Nixon značně zahaleně odmítl v zásadě tzv. Brežněvovu doktrínu, kterou Sověty, mimo jiné, odůvodnily okupaci Československa. Naše výhrada je, že president Nixon odmitl Brežněvovu doktrínu v zásadě, avšak sovětská okupační vojska zůstávají od srpna 1968 na československém území. Zůstávají tam, porušivše zásady Charty Spojených národů a základní právo československého lidu na sebeurčení a na rovná práva mezi národy, Chartou zaručená. Představitel Spojených států ve zvláštním výboru jednajícím o zásadách mezinárodního práva, Herbert Reis (Press release USUN—135(68) z 12. září 1968), ve velkém elaborátu o 9. stránkách odmítl sovětskou okupaci Československa jasným rozborem Charty Sp. N. a skončil slovy čs. zahraničního ministra dr. Hájka v Bezpečnostní radě z 24. srpna: “Tento akt násilí nemůže být ničím ospravedlněn.” Ničím, to jest ani dodatečnými projevy tzv. souhlasu, jež byly na orgánech Československa po okupaci vynuceny. Prohlášení Herberta Reise však mluvilo k hluchým uším ve Spojených národech a teoretické prohlášení presidenta Nixona zůstane — budiž nám prominut obrat vzatý z komunistického slovníku — zařváním “papírového tygra”. Ničím neospraveditelná okupace Československa trvá. Od presidenta Nixona jsme očekávali jasné odsouzení okupace Československa a konkrétní reakci Spojených států na ni. President Nixon prohlásil, že “Spojené státy nemají v úmyslu podkopávat oprávněný zájem Sovětského svazu na vlastní bezpečnosti a že určitě patří minulosti, s ohledem na vývoj moderní technologie, kdyby kterákoli moc chtěla získat strategickou výhodu proti Sovětskému svazu. To rozhodně není součástí naší politiky.” Presidentu Nixonovi nemohlo zůstat utajeno, že nikdy nikdo nemohl a nemůže podezřívat Spojené státy, že by chtěly využít východní Evropy k ohrožení bezpečnosti Sovětského svazu, tak jako to činil Napoleon nebo Hitler, se kterým měl Stalin pakt o rozdělení Evropy, nýbrž, že v případě okupace Československa Sověty zneužily své moci, v předstíraném zájmu o vlastní bezpečnost. (Tady by spíše bylo namístě vzpomínat historické analogie, kdy ruský car v roce 1848 přišel na pomoc rakouskému císaři ke zlomení maďarské revoluce, ne-li dokonce pohádky o vlkovi, který vyčítá pod nim stojícímu beránkovi, že mu kalí vodu.) Zjevně odjakživa malé národy doplácejí na zájmové konflikty velkých. Prohlášení presidenta Nixona “o uznání sovětských zájmů o vlastní bezpečnost” prakticky znamená pouze to, že Sověty samy určují, kde je jejich bezpečnost ohrožena tak, aby je to opravňovalo znásilnit právo kteréhokoli národa na suverenitu, nezávislost a sebeurčení, což Sověty učinily v případě annexe států baltických, Estonska, Litvy a Lotyšska a v porobení Polska, Maďarska, Rumunska a Bulharska a nejnověji také Československa. President Nixon vyhlašuje, že “je našim cílem vyjednávat a usilovat o seslabení napětí a omezit napětí stávající, nikoli nová vyvolávat.” Pro Sověty toto prohlášení prakticky znamená pouze to, že se nebude vyjednávat o něčem, o čem Sověty nebudou ochotny vyjednávat, a že Spojené státy nechtějí vyvolávat nová napětí ani tam, kde Sověty je staví před nové nemilé skutečnosti, jako tomu naposledy bylo v případě okupace Československa. Nutno souhlasit s presidentem Nixonem, že “naši komunističtí odpůrci nejdříve a především sledují svoje zájmy, jak oni jim rozumějí, stejně jako my sledujeme svoje vlastní.” Takový je ovšem smutný stav dnešní zahraniční politiky a tzv. mezinárodního práva. Domníváme se však, že není v zájmu Spojených států obětovat řadu malých národů ve střední a východní Evropě zájmům Sovětů, jak oni tomu rozumějí. Říkáme to jako demokratičtí Američané, kteří mají právo říci, kde vidí zájmy Ameroiky zabezpečeny nebo ohroženy. Zájmy Ameriky nejsou jenom ve Vietnamu, v Laosu nebo na Blízkém Východě. Soudíme, že jsou také, ba především, ve střední a východní Evropě, sovětskému násilí dnes obětované. Dary na činnost Rady: Jaroslav Zich, Brussels .................................................. $100.00 Frank Macak, Berwyn, Ill.............................................. 50.00 Mary Kriza, Berwyn, Ill................................................. 15.00 Dr. Jaroslav Tuzar, Niles, Ill........................ 10.00 Jan Hajda, Portland .................... ................................. 10.00 J. Philip Lane, Boston........................ 5.00 Matěj Surak, Chicago, HL ............................................ 5.00 Emanuel Lát, Willow Springs, Ill........... .................... 5.00 Mildred J. Wiese, Laguna Hills ............. 25.00 In Memoriam: K uctění památky Evy Sadilkové věnují manželé Tony a Stefanie Čechovi, Owosso, Mich.................. $10.00 K uctěni památky manžela Václava Kubíčka věnuje manželka Alena Kubíčková, Cicero, Ill....................25.00 Pamatujte na Radu svým příspěvkem. ČESKOSLOVENSKÉ NÁRODNÍ RADY AMERICKÉ Březen 1970 Číslo 186 VRATISLAV BUŠEK: PRESIDENT NIXON O ZAHRANIČNÍ POLITICE [pageend1]VESTNÍK BŘEZEN 1.970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel: 656-1117 Second class postage paid at Chicago, Illinois VESTNÍK MARCH 1970 Orgán československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÄZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 Letošní 120. výročí narození Tomáše Garrigue Masaryka je pro nás příležitostí k úvaze o tom, do jaké míry platí Masarykovy myšlenky dnes. Není jistě originální, když začínáme slovy, že T. G. Masaryk nesporně může mnohé povědět i dnešnímu člověku. To napsaly už pražské “Literární noviny” v záři 1967 k výročí Masarykovy smrti. Téměř po dvaceti letech se tehdy v Československu začalo opět o mrtvých psát a mluvit dobře. A není náhoda, že toto nové období tolerance, slušnosti a lidskosti — období, které jeden český spisovatel tehdy uvítal jako dobu, kdy pravda teprve začala — že právě toto nejnovější positivní období v československé historii začalo vzpomínkami na Masaryka, úvahami o jeho životní filosofii a posléze i poutěmi studentů k jeho hrobu v Lánech. Za československého obrodného procesu mnozí čeští a slovenští publicisté začali soustavně připomínat Voltairovo krédo: “Zásadně nesouhlasím s vaším názorem, ale dám život za to, abyste jej mohl proslovit.” Masaryk šel do veřejného života už v minulém století s podobnou zásadou, později vyjádřenou větou: Demokracie je diskuse. Ve své knize “Světová revoluce” pak napsal: “V Rakousku svobody svědomí nebylo; v naší demokratické republice opravdová svoboda svědomí a uznávání dobrého a lepšího musí být nejen kodifikováno, nýbrž také praktikováno a to ve všech oborech veřejného života. Je to požadavek národní, požadavek daný naším vývojem historickým.” Masaryk zřejmě kladl v demokracii důraz na slovo “tolerance”; a jím se také osobně vždy řídil. Svůj názor nikomu nevnucoval a nedal ani sobě vnutit něco, s čím nemohl souhlasit. Mohli bychom uvést řadu příkladů, kdy myšlenky, které Masaryk vyslovil už před půlstoletím anebo ještě dříve, došly uplatnění v jeho vlastní zemi a to za podmínek, které sám ovšem nemohl ani předvídat. DĚLNICKÁ OTÁZKA Masaryk na příklad studoval důkladně dělnickou a sociální otázku: “Můj socialismus,” prohlásil v rozhovoru s Karlem Čapkem, “to je jednoduše láska k bližnímu, humanita. . . Nepřijímám tedy komunismus. . . Nevěřím, že lze zrušit všechno soukromé vlastnictví. Nepřijímám třídního boje. . . Jsou stavy a třídy, jsou stupně mezi lidmi, ale to neznamená boj. To znamená organisaci přirozené a historicky vyvinuté nerovnosti, vyrovnání, vzestup a vývoj.” A ve své “Světové revoluci” uvažoval na podobné théma takto: “Hájím demokracii také proti absolutismu diktaturo- vému. — Na ruském bolševismu vidíme nedostatečnost diktatury: bolševismus se prohlásil za non plus ultra vývoje a prohlásil se neomylným — odtud jeho inkvizice a ze stejných příčin a důvodů jako inkvizice španělská. Neomylnictví je projevem nevzdělanosti a polovzdělanosti. . . Polovzdělání bolševické je horší než nevzdělání. Diktatura bolševická pramení z nekritického, celkem nevědeckého neomylnictví. Režim, který se bojí kritiky a uznání myslících lidí, je eo ipso nemožný. . .” To jsou myšlenky T. G. Masaryka z dvacátých let a dnes, po zkušenostech z Polska a Maďarska z r. 1956 a z Československa z r. 1968 si uvědomujeme, že Masaryk nepřímo počítal, jako se samozřejmostí, s myšlenkou revolucí, vyvolanou stoupenci tak zv. “tvůrčího” či “otevřeného” marxismu proti stalinskému a neostalinskému dogmatismu. “Konstatuji vám zde podle nejlepšího vědomí a svědomí,” prohlásil už roku 1920, “že se nám Čechoslovákům ruský vzor nehodí. Jestli někdo myslí, že můžeme dělat to, co dělají v Rusku, je na velkém omylu.” I komunistický režim v Československu byl po dvaceti letech vývoje donucen připustit alespoň to, že sovětský model nelze slepě napodobovat. HUMANITNÍ IDEÁLY Nejlepší argument pro demokracii, pro demokratický způsob života a pro demokratické zřízení Masaryk viděl ve víře v člověka a v jeho hodnotu, v jeho duchovosti a v jeho nesmrtelné duši. Ethicky je demokracie podle něho zdůvodněna jako politické uskutečňování lásky k bližnímu. Věčné věčnému nemůže být lhostejné, věčné nemůže věčného zneužívat, nemůže ho vykořisťovat a znásilňovat. Demokracie není jen formou státní, není jen tím, co je napsáno v ústavách. Demokracie je názor na život, spočívá v důvěře v lidi, v lidskost a v lidství; není důvěry bez lásky, není lásky bez důvěry. Demokratický ideál, jak Masaryk řekl Karlu Čapkovi, neni jen politický, je i sociální a hospodářský. Za středodob svých názorů na demokracii a svých ideálů humanitních Masaryk vždy považoval člověka, jednoho, každého bez rozdílu. Tedy ne masy, davy či nějaké jiné anonymní či neurčité seskupení, v moderní politice označované třeba jako “lid”. A zase se nemůžeme vyhnout tomu, abychom tyto Masarykovy myšlenky neporovnávali s praxí dnešní doby, případně s výsledky úvah těch marxistických myslitelů, kteří se nespokojili jen s dogmaty, nadiktovanými a hlídanými sekretariáty politické strany, a začali pátrat na svou vlastní pěst. Humanitní proudy “tvůrčího” či “otevřeného” marxismu, pro praktickou každodenní potřebu vyjádřené hesly “lidského socialismu” nebo také “socialismu s lidskou tváří”, jsou jistě pro Masarykovu filosofii nejlepším zadostiučiněním. PROBLÉM MALÉHO NÁRODA Masaryk, jako by předvídal dvojí tragedii v moderní historii československého státu, uvažoval velmi často o problémech malého státu. “Jsme národ malý” — napsal po vyhlášení československé samostatnosti — “musíme si být vědomi, co to znamená v nové evropské konstelaci, co to znamená pro poměr československý, co to znamená v ostatních vnitřních otázkách naší republiky a co to znamená v politice zahraniční.” Také Masarykův národní program z devadesátých let minulého století a z let první světové války je v pozoruhodné jednotě s tímto jeho poznáním: “Jsme národ malý, ale právě proto máme úkoly velké.” I národ malý může být podle Masaryka uvědomělý, kulturní, svéprávný a samostatný duchovně i politicky. O národu malém platí, jak často zdůrazňoval, zvláště Palackého historický poznatek a zároveň zavazující heslo: “Kdykoliv jsme zvítězili. 2 • VĚSTNÍK TOMÁŠ G. MASARYK HOVOŘ! K DNEŠKU [pageend2]dálo se to pokaždé více převahou ducha nežli mocí fysickou.” Právě národ malý musí usilovat o to, aby se stal nástrojem humanity. Prostředky malého národa jsou, jak jednou prohlásil, výchova a sebevýchova. Malý národ musí dělat to, co řekl Palacký: sbírat všechny své síly a silky. Musí soustředit své síly. . . Ale to podle Masaryka neznamená mrtvou, všeubíjející svornost; to musí být svornost vnitřní, která rozděluje práci podle sil, která využívá každého talentu, která individualizuje. . . Někdy roku 1905, tedy ještě za rakouské nesvobody, prohlásil na přednášce v Kroměříži po vzoru Jana Nerudy: “Jako členové malého národa nesmíme nikdy zapomínat, že každý z nás musí být z křemene, aby byl celý národ z kvádru.” T.G.M. A BUDOUCNOST Masaryk pevně věřil, že se světový vývoj nedá zastavit či dokonce zvrátit násilím, zbraní nebo dogmatickými ideologiemi či diktaturami. Jeho víra v důstojnost lidského ducha byla vždy neochvějná a dokázal to svým úspěšným zápasem o obnovení samostatnosti svého národa. Podle Masaryka lidský duch i když by byl kdykoliv a jakkoliv usměrněn nebo učiněn služebný vyvstane opět znovu a znovu s vítězným požadavkem svobody. Nikomu nerostou stromy do nebe, říkával. . . Ve Spoj, státech bývá Masaryk často srovnáván s Abrahamem Lincolnem. Roku 1921 vyšel v Praze dokonce spisek nazvaný “President Masaryk a duch Abrahama Lincolna”, který napsal britský universitní profesor Charles Sarolea. Z tohoto spisku ocitujeme na závěr odstavec, ve kterém autor téměř před padesáti lety správně předvídal, jak Masarykovy myšlenky budou platit i dnes: “Historikové se často divili,” napsal profesor Sarolea roku 1921, “že Čechoslováci zažili tolik tragických změn. Zkou- máme-li však příčinu jejich útrap a jejich politických porážek v minulosti, najdeme ji, jakkoliv to snad zní paradoxně, v mravní a politické převaze českého a slovenského národa. . . V politice se často stává, že ten či onen národ dosahuje dočasného úspěchu, protože přišel v pravý čas. . . A snad nejlépe si vysvětlíme leccos, co nás jinak mate v českých dějinách, uvědomíme-li, že se český národ opět a opět dostavil na scénu příliš časně a že jej stihl osud těch národů, které náhodou razí cestu dříve, než jiné národy jsou připraveny kráčet v jeho šlépějích.” Tomáš Masaryk předstihl svou dobu a i dnešní generace se u něho může učit odvaze, statečnosti a víře v lidství a lidskou důstojnost — i důvěře v lepší budoucnost, která je podle Masaryka neodvratná! Sir Robert Bruce Lockhart zemřel Ve věku 82 let zemřel v Anglii 27. února Sir Robert Bruce Lockhart, velký přítel Československa a osobní přítel Jana Masaryka, v Československu dobře známý svými rozhlasovými projevy vysílanými za druhé světové války z Londý- na_— a poté v letech 1947 až 1964. Život Sir Bruce Lockharta byl pln bohaté různorodé činnosti — působil jako diplomat, talentovaný žurnalista a spisovatel, bankéř, plantážník v Malajsku atd. Do veřejného života vstoupil v r. 1911, kdy byl britským ministerstvem zahraničních věcí poslán jako více konsul do Moskvy. Od r. 1915 do 1917 byl v Moskvě úřadujícím konsulem, zažil vypuknutí revoluce, byl bolševiky zatčen a uvězněn v Krem- linu, jako vězeň pak vyměněn za Maxima Litvinoffa (pozdějšího sovětského ministra zahraničí). V roce 1919 působil v Praze jako člen britského vyslanectví. Do té doby patří vznik jeho hlubokého přátelství k Janu Masarykovi. — Velmi cenné služby prokázal Československu za druhé světové války, kdy vstoupil do britského ministerstva zahraničních věcí a zastupoval britskou vládu u čs. exilové vlády v Londýně. Rozhlasovými projevy vysílanými z Londýna posiloval celou válku čs. lid v odboji a víře v osvobození země z nacistické okupace, po válce v boji proti komunismu. — Napsal několik významných knih, z nichž některé byly přeloženy do češtiny (Paměti britského agenta, Cesta ku slávě, Ústup ze slávy, Moje Evropa atd.). Po smrti Jana Masaryka napsal o něm dojemnou biografii. Ještě na sklonku svého života se zúčastnil kampaně za svobodné Československo. V Siru Robertu Bruce Lockhar- tovi ztratili Čechoslováci vzácného přítele. František Neuman, podplukovník U.S. armády, zahynul ve Vietnamu Stovky exulantů poznali Frantíka, jak jsme ho nazývali, když k nám přišel na světnici v táboře Lindau-Zech na Bodamském jezeře r. 1949. Skromný a ukázněný sám k sobě, strávil s námi přes rok, než jsme se rozprchli do širého světa, když byl tábor zrušen. Studoval práva na Karlově universitě v Praze a zúčastnil se studentských demonstrací na Pražském hradě za únorových událostí 1948. To již znamenalo dosti, aby předvídal, že v zkomunizovaném Československu nemá naději do budoucnosti. Rok pobytu v nouzi a odříkání utužil nová přátelství, která nenarušila ani dálka oceánů. Každý odešel, jak měl na vybranou. Do Jižní Ameriky, Austrálie, Kanady, USA, a jinam. Frantík nechtěl emigrovat daleko, chtěl zůstat blízko své rodné vlasti v Evropě. Po zrušení tábora Lindau se stal vedoucím tábora Wurzach, též ve francouzské zóně Německa. Roku 1952 se přihlásil do armády Spojených států amerických a po kratší době odjel též do USA. Svojí inteligencí, fysickou zdatností, ale hlavně důsledností docílil rychlého postupu. Vyhrál soutěže “Soldier of the Day” a 1954 “Soldier of the Year”, na základě čehož byl jmenován pobočníkem Lieut.- General A. R. Bollinga, velitele 3. U.S. Army, s kterým projížděl posádkami americké armády. Později mu byla nabídnuta možnost absolvovat důstojnickou školu, a v r. 1955 se scházíme v Cedar Rapids, Iowa, u rodiny J. Honolky, který tam úspěšně vede velkou pekárnu Amana Society. Rodina Honolkova s námi též strávila dobu exilu v táboře Lindau. Jejich kdysi mladičká dceruška Evička se mezitím stala půvabnou dívkou. Netrvalo dlouho a Evička se stala manželkou mladého poručíka F. Neumana. Poručík Neuman získává v r. 1956 diplom armádního pilota a odjíždí na Koreu. Roku 1958 se vrací do USA a 1960 odjíždí do Západního Německa. 1963 se vrací zpět do USA a po výcviku v létáni helikoptér se jako součást 1st Cavalry Division vydává 1965 na cestu do Vietnamu. Od roku 1966 až do r. 1968 je kapitán F. Neuman divis- ním velitelem pro výcvik cizích důstojníků. Roku 1968 odchází do školy pro důstojníky z povolání ve Fort Sill, odkud odchází jako major do Fort Rucker v Alabamě, kde dostává rozkaz k novému odjezdu do Vietnamu. Usazuje konečně svoji již početnou rodinu, 2 syny a dcerušku, v rodinném domku blízko své základny v malém městečku Ozark. R. 1969 se loučí se svojí rodinou, nevěda, že naposled, a odjíždí do Vietnamu, kde je velitelem letiště a později povýšen na podplukovníka. 24. února 1970, týden před návratem zpět do Spojených států, vstupuje naposled s dalším důstojníkem do letadla Mohawk, která jsou specielně stavěna k průzkumům území a ku zjišťování jak nepřítele, tak výzbroje. Krátce po startu vypovídají motory službu a výskok padákem z letadla se stal podplukovníku Neumanovi osudným. V pátek 6. března 1970, v den plánovaného návratu z Vietnamu, byl František Neuman pohřben s vojenskými poctami na hřbitůvku městečka Ozark, za účasti rodinných příslušníků a přátel. Jeho manželka Evička, llletý Michael, Slétá Julie a 71etý Steve nesou utrpení hrdě. Manžel a otec František Neuman již měl jen 2 roky do propuštěni z armády po 20 letech služby. My všichni, roztroušení po celém světě, vzpomínáme na Frantíka Neumana v smutku, ale s hrdostí. Neplnil jen svoji povinnost, ale bojoval za nás, naši budoucnost a budoucnost našich dětí, i za naděje umlčeného národa ve staré vlasti. Jeho manželce Evičce a jeho dětem vyslovujeme upřímnou soustrast s přáním Boží pomoci do budoucna. Alois Šalomoun. VĚSTNÍK • 3 [pageend3]Z UDÁLOSTÍ V ČESKOSLOVENSKU PRESIDENT LUDVÍK SVOBODA DOZNÁVÁ, ŽE DOPOMOHL K USKUTEČNĚNÍ “ÚNORA 1948”. V rozhovoru se zpravodajem Tvorby — uveřejněném tímto časopisem pro politiku, vědu a kulturu dne 4. března 1970 — se president Svoboda snaží obhajovat svůj postoj za únorových událostí a dovolává se nejen tehdejších nejvyšších důstojníků čs. armády, ale i Jana Masaryka. Je nutné dívat se na prohlášení pres. Svobody jako na prohlášení komunisty, a zapomenout na jeho chování za prvních dnů sovětské okupace, jež z něho udělalo dočasného hrdinu. Svoboda uvádí: “Vývoj po Vítězném únoru zdaleka nebyl prost chyb a omylů. Poznal jsem to ostatně na vlastni kůži. Jejich příčiny již z části objasněny byly, z části ještě objasněny budou. Je však hrubým zkreslováním historické skutečnosti, jestliže si někteří zahraniční a z části i domácí odpůrci socialismu snaží věci vykládat tak, jakoby sám Únor byl zdrojem těchto chyb. Naopak, tyto chyby byly v rozporu s odkazem Února.” Svoboda popisuje události následovně: “Když únorová krize vrcholila, přišel jsem do budovy vlády za K. Gottwaldem. My jsme si již dávno říkali křestními jmény. Ale tentokráte se na mne Gottwald obrátil zcela oficiálně: ‘Pane ministře národní obrany, nás by zajímalo, jaké v této situaci zaujmete stanovisko, jednak za armádu, jednak za svoji osobu.’ Chtěl jsem se nejdříve ohrazovat proti oficiálnímu tónu, Gottwald však zdůraznil: ‘Situace je velmi složitá a proto to chceme slyšet jasně.’ Odpověděl jsem tedy stejně oficiálně: ‘Pane ministerský předsedo, ministr národní obrany a československá armáda se staví jednoznačně na stranu lidu.’ Ted’ teprve spadla všechna oficiálnost a Gottwald i další přítomní představitelé mne srdečně a přátelsky pozdravili. V dalším rozhovoru jsem byl dotázán, zda přijdu na ustavující schůzi obrozené Národní fronty 23. února v Obecním domě v Praze. Odpověděl jsem, že ano, a že přivedu s sebou také některé generály a chtěl bych pronést i kratší projev. Hned potom jsem si také zavolal generála Bočka, který byl tehdy náčelníkem hlavního štábu, a generála Klapápka, který byl velitelem 1. vojenské oblasti. Vysvětlil jsem jim situaci a seznámil je se svým vlastním postupem a záměry. Zároveň jsem se jich zeptal, zda jsou ochotni jít se mnou na zasedání obrozené Národní fronty. Oba generálové projevili plný souhlas. Souhlasili též, že máme učinit jménem armády prohlášení, jehož přípravu jsem pak projednal s náčelníkem hlavní správy výchovy a osvěty, generálem Procházkou. Krátce před zasedáním v Obecním domě jsem se setkal znovu s Gottwaldem, který k mému překvapení mne požádal, abychom přišli 8 až 10 minut po zahájení. Nebylo mi jasné, co má na mysli a namítal jsem proti ‘nevojenskému’ zpoždění. Pochopil jsem, až když jsme vstoupili do zasedací sině. Tady už zasedaly desítky politických i hospodářských pracovníků, umělců, novinářů, předsedů celonárodních organizací a představitelů všech politických stran Národní fronty. Zatím však jen sami civilisté. A teď se pojednou otevřou dvéře a vstoupí skupina generálů. Armáda přišla! Přivítal nás bouřlivý potlesk. A byl ještě bouřlivější, když jsem přečetl slavnostní prohlášení, že československá armáda jde pevně a jednotně s lidem . . .” Nelze přesně zjistit, zda je vše pravda, co president Svoboda řekl a co bylo napsáno. Lze se však domnívat, že Svoboda se cítí zodpovědným za Únor, neboť jej jako ministr národní obrany podepřel postojem armády, kterou ovlivnil udánlivým stanoviskem Jana Masaryka, že “půjde s lidem”. Svoboda zastává tedy též stanovisko, že Únor nebyl zdrojem všech chyb. Víme, že v dnešní jeho funkci nemůže mluvit jinak. Jan Masaryk mu prý potvrdil, že Jde s lidem “na život a na smrt”. Víme, že kdyby býval v Únoru vyhrál opravdu “lid”,_ Masaryk by žil, a Svoboda by býval nepoznal následky Února na vlastní kůži. Tvrzení, že reakce chtěla zvrátit cestu k socialismu zrušením Košického programu je falšováním skutečností. Gottwald v Únoru vyhrál. Proč tedy nepokračoval v košickém programu, proč ho nahradil svým programem “budovatelským”, sovětského vzoru, který vedl k deformacím a nakonec k hospodářské katastrofě. Dubček a jeho stoupenci se snažili o nápravu Února a zvolili si generála L. Svobodu presidentem. Jejich snahy byly násilně potlačeny a oni sami odstraněni. Jako po Úhoru, Svoboda zůstává sám. Co přijde nyní, nové deformace? NOVA SNĚHOVÁ KALAMITA V ČESKOSLOVENSKU Jednu sněhovou pohromu zažili v Československu právě těsně před vánocemi. Nyní přišla druhá. První týden v březnu po několik dní hustě sněžilo a jenom přes noc 5. března napadlo v Praze 30 cm nového sněhu. Jinak se odhaduje, že v rovinách napadlo 60 cm sněhu a na horách 2 až 3 metry, při silném větru a mrazu. S velkou námahou byl udržen chod na tratích mezinárodních rychlovlaků, jinak místní doprava byla velmi silně omezena, a obyvatelstvo vyzváno, aby kdo nemusí, nikam nejezdil. Některé vesnice byly odříznuty od veškerých spojů a armádní helikoptéry jim dopravovaly potraviny. Velké škody způsobené na silnicích budou mnohem větší než v roce minulém, kdy údržba silnic následkem zimy stála 1,4 miliardy Kčs. Velké škody byly též způsobeny na ozimech. Podle odhadu ministerstva zemědělství je ohroženo 100 tisíc hektarů pšenice a 30 tisíc hektarů žita. Nejvíce je postižen Jihomoravský kraj, kde bude třeba zaorat 40 tisíc hektarů pšenice a 10 tisíc hektarů žita. Velkým problémem je nedostatek dusíku pro jarní hnojení (kterého chybí 22 tisíc tun) a stálý nedostatek náhradních součástek pro traktory, které z těchto příčin nemohou být všechny včas opraveny. SOVÉTIZACE SPORTU Od okupace Československa se čs. sportovci vyhýbali jakýmkoli stykům se sportovci zemí Varšavské smlouvy. Zatím co do socialistických zemí se uskutečnilo jen 12 svazových a 8 klubových zájezdů, do zemí svobodného světa odjelo 149 sportovních mužstev. Na nátlak Sovětů a Východního Německa došlo ke schůzce představitelů sportu socialistických zemí, kteří mimo jiné přislíbili společný postup v bojkotu sportovních podniků svobodného světa. Ukázkou “socialistické” sportovní ukázněnosti byl start čs. lyžařů v Michigan, USA, — kde v Coopers Hill Jiří Raška a další 2 Čechoslováci obsadili první 3 místa. Při hostině následující po závodech někdo pronesl vtip na vrub komunismu, načež Čechoslováci uprostřed hostiny povstali a odešli. Zřejmě se jim dostalo přísných instrukcí, než odjeli z domova. Z dopisu z Československa ... V Mladé Boleslavi se z garsoniér nad obchodními domy na třídě Lidových milicí musí vystěhovat 26 rodin do hotelu, aby udělaly misto ruským rodinám. Rovněž pro ruské rodiny se bude stavět velký obytný dům o 90ti bytových jednotkách. Z čs. humoru Hádanka: Víte co je to dálkové topení? — Vím. Kamna v Praze a uhlí v Ostravě. ❖ * * Výkřik na schůzi, před vyhlášením voleb: “Zhasnout, chceme volit tajně!” Ý Ceny v tombole: I. cena — špulka nití; H. cena — 6 plenek; IH. cena — služební cesta do zahraničí; IV. cena — vánoční kolekce 1970. * * * Občan přijde do obchodu a žádá o patentní zámek. Odpověď prodavačky zní: “Nemáme.” — “Tak mi dejte visací zámek,” žádá občan. Odpověď zní: “Nemáme.” — "Tak mi prodejte obyčejný zámek.” “Nemáme.” — “Tak proč máte otevřený obchod, když nic nemáte?” “Protože nemáme zámek.” 4 • VĚSTNÍK [pageend4]Sovětská výstava v USA V rámci kulturní výměny bude v šesti velkých amerických městech uspořádána sovětská výstava, která má americkému diváku přiblížit mentalitu ruského člověka, zásobit americký lid sovětskými úsměvy a pozdravy a především dát mu zapomenout na jakékoli obavy, jež v něm důvodně vzbuzuje tvrdá a nelítostná politika Moskvy. Máme za to, že sovětské fotografie zaměřené na různé formy sovětského uměni a práce — a mnoha náladovými snímky líčící pohodu “sovětského ráje” — by měly být doplněny snímky, jež by připomněly osud Sověty porobených národů. Autentické snímky z 21. srpna 1968, kdy bratrské armády Sovětského svazu přijely do Československa, doprovázeny nakomandovanými armádami svých satelitů, by ukázaly tvář sovětského komunismu a rozpínavosti v mnohem pravdivější podobě. Odhalily by to, co americký divák při své důvěřivosti potřebuje v prvé řadě vidět: záludnost sovětského režimu, záludnost skrytou za úsměvy, záludnost stejnou, jaká byla skryta za Brežněvovými bratrskými polibky, za jeho slovy, jež zaručovaly Československu suve- rénnost. Výstavu již viděl Washington, D. C., v současné době probíhá v New Yorku, ve dnech 14. dubna až 10. května bude v Chicagu v budově Museum of Science and Industry (East 57th and So. Lake Shore Drive). Po Chicagu výstavu uvidí San Francisco, San Antonio v Texasu a New Orleans. Otázkou, jak reagovat na sovětskou výstavu v Chicagu, se zabýval Výbor porobených národů na své schůzi konané dne 23. března a usnesl se na následujícím postupu: připraví letáky, které budou členy výboru rozdávány před budovou Museum of Science and Industry — a to zvláště v den zahájení výstavy, v den výročí narozeni Lenina a každou sobotu a neděli po celou dobu trvání výstavy v Chicagu. Čs. národní rada americká se těchto akcí plně zúčastni, a to jak ve spolupráci s Výborem porobených národů, tak s Polským národním kongresem. Za Poláky letáky připomenou výročí masakru v Katynu, kde za druhé světové války došlo k hromadnému vyvraždění polských důstojníků sovětskou armádou — za Čechoslováky připomenou letáky násilnou a dosud trvající okupaci Československa. Podrobnosti o těchto protestních akcích budou oznámeny v krajanském tisku a čs. rozhlasovém vysílání. ČSNRA žádá, aby se přihlásili v úřadovně Rady ti, kteří mohou pomoci s rozdáváním letáků. Telefonní číslo je 656-1117. s. v. u. Pátý vědecký sjezd SVU bude se konat 13. až 15. listopadu 1970 v New Yorku. (SVU sjezdy se konají vždy po dvou letech. Prvý r. 1962 a čtvrtý 1968 byly ve Washingtonu, druhý a třeti byly v New Yorku, jako bude pátý.) Listopadové datum bylo určeno proto, že 15. listopadu uplyne 300 let od úmrtí Jana Amose Komenského, jehož památka bude sjezdem SVU náležitě uctěna. Místem 5. sjezdu SVU bude novoyorská universita, budova právnické fakulty (Vanderbilt Hall) na Washington Square. Na oficielní oslavu výročí Komenského budou pozváni zástupci všech universit v New Yorku a význační komeniologové. Vědecké přednášky rozdělené do mnoha sekcí zaberou sobotu a neděli. Sekci Komenského předsedá prof. Vratislav Bušek a má zajištěnu účast již šesti odborníků. Koordinátorem vědeckých přednášek je prof. Ant. Vaněk z university v Tallahassee, Florida. PROGRESSIVE CZECH od prof. B. Mikuly, nejpopuiárnější učebnice, 5. vydání, nákladem ČSNRA. — Cena $4.50 — poštou $5.00. Sto let vyučování češtiny v Cedar Rapids, Iowa Dle starých i když neúplných záznamů v městě Cedar Rapids se začalo s vyučováním české řeči hned v letech sedmdesátých minulého století, tedy před 100 lety, v prvních počátcích české emigrace do Ameriky. Škoda, že nebyly vedeny přesnější záznamy o této činnosti. Dnes jen víme, že mezi prvními učiteli v České Matiční škole byli prof. Šárka Hrbková, Marie Tupcová z Holic, Jan C. Štěpán, Jan Fiala a mnozí další. Osobně pamatuji, že letní zápis činil až 200 dětí, třídy v budově české školy nestačily a bylo nutno otevřití další v budovách veřejných škol. Dnes ovšem tomu tak není i když se s vyučováním češtiny nikdy nepřestalo. Po prodeji budovy na 2. ulici a 10. Ave. jihovýchod., která byla majetkem Dámské Matice, se vyučovalo pouze během letniho období v budově školy Hayes na jihozáp. straně města. Loňský zápis činil bezmála 90 žáků a letošní zápis nebude menší. Sdružení českých spolků má zásluhu na tom, že vyučování češtiny bude rozšířeno na kursy pro dospělé. Za tím účelem byly navázány styky s Kirkwood kolejí, která projevila až nečekaný zájem o spolupráci. Po lednové schůzi Sdružení českých spolků, do níž se dostavili dva zástupci Kirkwood koleje, bylo rozhodnuto úzce spolupracovat s Ústřední Maticí, která vede letní školu pro děti do 14 let. Podrobnosti večerních kursů budou oznámeny zavčas, stává možnost, že k zahájení dojde počátkem dubna a kurs by končil počátkem června. Na doporučení bývalého dlouholetého učitele české školy a večerních kursů, T. B. Hlubučka, byla adoptována populární učebnice Bohumila Mikuly “Progressive Czech”, jež vyšla už v pátém vydání nákladem Čs. národní rady americké; počáteční objednávka byla již zadána. Kurs bude otevřen pro všechny, kdož o českou řeč mají zájem, bez ohledu na to, zda jsou či nejsou českého původu. Minimální zápisné by zahrnovalo také zmíněnou učebnici Progressive Czech. Je zajímavé, že tento plánovaný kurs má mnohé další možnosti. Přihlásí-li se dostatečný počet studentů, nemusil by být kurs zaměřen pouze na základní mluvu potřebnou k denní běžné konversaci. Mohl by být rozšířen na českou literaturu, historii, politickou vědu, dokonce i na českou kuchyň. Možnosti tu jsou a bude záležet na tom, jaká bude odezva, až správa Kirkwood College a Sdruženi českých spolků oznámí podrobnosti týkající se kursu. Dnes můžeme s pocitem radosti a hrdosti říci jen tolik, že i po stu letech se v našich Cedar Rapids poctivě a upřímně pracuje a snažíme se udržet českou řeč a vzbudit zájem o československou věc. Osudná, ničím neospravedlni- telná sovětská invase v srpnu 1968 postavila osudy Československa do popředí zájmu celého světa. Snad nikdy před tím se o této malé zemi Střední Evropy tolik nemluvilo a nepsalo, jako v posledních letech. Bylo by omylem domnívat se, že tento zájem uhasíná, je naopak živen a roste. Svět se znovu dověděl, že čs. národ, který plných 300 let čekal na svoji svobodu, samostatnost a soběsprávu, nedopustil, aby tvrdé rány osudu, zaprodání v Mnichově a ci- zácké okupace v něm ubily touhu po nové svobodě. Činnost krajanů v Cedar Rapids by měla vzbudit pozornost i jiných krajanských osad v Americe, kde česká řeč zaniká a kde nechávají čs. věc padnout. Většinou se říkalo, “že se nedá nic dělat, že staří umírají a mládež nemá zájmu . . ale zde je nový doklad, že je možno dělat, když je dobrá vůle, nadšení a víra v dobrou věc. Sdružení českých spolků vykročilo v novém roce 1970 pravou nohou a jeho činnost zasluhuje úzkou spolupráci všech krajanských skupin. T. B. Hlubuček. SJEZD ČSNRA VE DNECH 11. A 12. DUBNA 1970 V BUDOVE Č.S.A. V CHICAGOCICERO, ILLINOIS VĚSTNÍK • 5 [pageend5]ČSNRA v novém čs. rozhlase Ve středu dne 4. března 1970 promluvil člen předsednictva Československé národní rady americké, dr. Vlastislav Chalupa, v novém radiovém programu nazvaném Československý kaleidoskop. Program je vysílán stanicí WSBC na vlně 1240 A.M. Z proslovu dr. Chalupy uvádíme následující: Vážení posluchači, už je to dávno, co jsem měl možnost mluvit k Vám v rozhlase Oblastního výboru Čs. národní rady americké, který dnes v omezené míře obnovujeme. Je to pro nás radostná příležitost a doufáme, že přízeň, kterou jste nám prokazovali, přenesete i na tuto novou naši stanici. V několika týdnech se bude konat řádný dvouroční sjezd Rady. Od obnoveni naší činnosti v roce 1948 jsme se ještě nikdy nesjížděli za okolností tak závažných. Přítomnost sovětských vojsk na území Československa proti vůli veškerého obyvatelstva, včetně komunistů a komunistické strany, vytváří situaci velmi odlišnou od situace před sovětskou okupací. Světová politika se změnila ze studené války v politiku mírového soužití a omezené spolupráce. Vnitřní život Spojených států vynesl v posledních letech na povrch síly ochromující a oslabující demokracii. Odchod osvědčených starých pracovníků z našich řad se urychlil a nabyl kritického rozsahu. Tvářnost naší americké větve se rychle mění přílivem nových uprchlíků, z velké části patřících k nejmladši československé generaci. Se starým odhodláním a s nezměněným postojem musíme hledat, najít a použít nové prostředky práce a boje k dosažení cíle, který Čs. národní rada americká sledovala od počátku a který neopustí, prostředky odpovídající novým poměrům.To je věcí všech složek a všech členů Rady, ale také věcí všech složek a všech členů naší americké větve, kteří stojí dnes stranou a bez jejichž spoluúčasti nemůžeme být úspěšní. Chceme, aby tento sjezd byl příležitostí k tomu, že společně doplníme osvědčené metody své činnosti způsoby no- vými, kterých si vyžadují nové okolnosti, za nichž dnes Rada žije a pracuje. Proto byl upraven pořad sjezdu takovým způsobem, abychom měli příležitost vyslechnout návrhy, zkušenosti dalších členů ČSNRA a hostů. Doufáme, že takto najdeme cestu k prodloužení života naší zdejší krajanské obce — a k ještě účinnější práci pro uhájení americké demokracie a obnovení československé svobody. Sjezd ČSNRA bude ve dnech 11. a 12. dubna. Doba od 5 hod. odpol. do 7 hod. večer v sobotu je vyhražena pro poradu a diskusi členů Rady s hosty sjezdu. Oslava T.G.M. na Long Islandě Památka T. G. Masaryka byla uctěna na Johna Pearl School v Bohemia, Long Island, N. Y., dne 8. března 1970. Na oslavě se shromáždilo na 500 Američanů čs. původu, aby uctilo památku T. G. Masaryka a přivítalo mezi sebe mnoho nových čs. uprchlíků. Hlavním řečníkem odpoledne byl Rev. Frank D. Svoboda, kaplan nemocnice v Meadowbrook Hospital. Promluvil o životě a poselství T. G. Masaryka. Slavnost byla zahájena položením květin k pomníku Jana Husa, jehož byl T. G. Masaryk velkým obdivovatelem. Shromáždění vedli k pomníku Jana Husa skauti nesoucí americkou a čs. vlajku. Moderátorem slavnosti byl p. Josef Truhlář, který měl rovněž projev. Pí. J. Gaden zapěla Dvořákovy Biblické písně za klavírního doprovodu pí. J. Hanffové. Pěvecký sbor zazpíval národní písně. Byl ohlášen úmysl, aby v Bohemia na Long Islandu byla pojmenována ulice po T. G. Masarykovi a oznámeny přípravy k oslavě Jana Amose Komenského. Na závěr slavnosti byly zapěny americká a čs. národní hymna. Poté bylo pohoštění, o jehož uspořádání se postaraly pí. Beranová, pí. Vaněčková a všechny ostatní členky, které neúnavně pekly, aby tato slavnost byla i po této stránce úspěchem. Z OBLASTÍ A ODBOČEK ODBOČKA ZÁPADNÍ PŘEDMĚSTÍ konala svoji schůzi 18. března. Schůzi zahájila předsedkyně Vlasta Vrázová. Přečten a schválen zápis z minulé, výroční schůze. Zprávu za účetní výbor podal br. Pleva. Uvedl, že všechny účetní záznamy shledal v pořádku a vyslovil uznáni ses. Pavle Janečkové, pokladní odbočky, za její pečlivou práci. —• Ses. Janečková podala výroční zprávu finanční. Její zpráva schválena. Pak podala ses. Janečková finanční zprávu za poslední čtvrtletí. I tato zpráva schválena. Dodatkem uvedla ses. Janečková, že odbočka “Západní předměstí” věnovala v posledních 6 letech Čs. národní radě americké u příležitosti sjezdů dary v celkové částce $1,250.00. Již v těchto dnech plní odbočka své platební povinnosti na rok 1970 a ses. Janečková současně zasílá pokladníkovi Čs. národní rady br. Kratochvílovi příspěvky za členy odbočky. Slova se ujala ses. Vlasta Vrázová, poděkovala ses. Janečkové za její práci a vyjádřila přesvědčení, že odbočka výší svých darů ústředí patří na prvé místo v Chicagu. Ses. Vrázová podala zprávu o programu blížícího se sjezdu ČSNRA, který se bude konat ve dnech 11. a 12. dubna, a navrhla volbu delegáta odbočky na sjezd. Delegátkou jednohlasně zvolena ses. Pavla Janečková. Ses. Vrázová promluvila o chystané panelové diskusi na sjezdu, k níž budou pozváni i zástupci poslední přijeté generace. Ses. Vrázová pozve na diskusi též předsedu Masarykova klubu na Chicagské universitě, p. Rogerse Dvořáka. — V dalším ses. Vrázová znovu připomněla význam a poslání stolice českého a slovenského jazyka na Chicagské universitě a požádala přítomné, aby podali zprávu organizacím, v nichž jsou členy, i svým přátelům, že dary na stolici jsou odpočitatelné z daní. — Ses. Vrázová se rozhovořila též o sovětské výstavě, která bude v Chicagu ve dnech 14. dubna až 10. května a o protestních akcích, jež ČSNRA ve spolupráci s Výborem porobených národů a Polským národním kongresem plánuje. Po vyčerpání úředního programu schůze byly rozdány dary “štěstěny” a za pěkného pohoštění se rozpředla srdečná zábava. ODBOČKA ČSNRA “MILAN R. ŠTEFÁNIK” Na schůzi konané 21. ledna 1970 v domě br. Jaroslava Kaliny v Northbrooku byl zvolen nový výbor na rok 1970 v následujícím složení: předseda Eduard Dellin, místopředseda Jan Prochotský, jednatel Karel Halaška, pokladník Margaret Struhar, revisoři účtů Robert Taubitz, Anna Hubková, právník poradce Henry Synek, český tisk, referent Josef Zeman, anglický tisk, referent Ed. Dellin, Jr., zábavní referentky ses. Mossová, Zemanová, Laurichová, Kalinová. První členská schůze byla svolána na středu ,18. února 1970 do domu br. Karla Halašky ve Winnetce. Účast dvaceti členů, kteří se dostavili i přes velmi nepříznivé počasí, potvrdila zájem o další aktivní činnost. Na této schůzi uvítali jsme prvně ve svém středu též mladé manžele Dvořákovy, kteří jako noví uprchlíci přijeli teprve před týdnem ze Záp. Německa. Ivan Dvořák je synovcem našeho jednatele br. K. Halašky. Doufáme, že také tito dva nově příchozí osvěží a omladí naše řady a pomohou nalézt vhodný způsob k širšímu zapojení nové vlny čs. uprchlíků do činnosti ČSNRA. Obětavá činnost našeho jednatele může jim být jistě vzorem a příkladem toho, že ani po desetiletích pobytu v cizině není třeba se obávat samoty a odnárodnění, pokud zde krajané mají své organisace, které cílevědomě sledují události ve staré vlasti a pomáhají udržovat víru v návrat její svobody a demokracie. Otázka poměru k nové vlně čs. uprchlíků byla hlavním tématem jednání této členské schůze. Generace poúnorových uprchlíků i starousedlých krajanů je si vědoma, že stojí před závažným úkolem: vzbudit jejich zájem o činnost Rady a přesvědčit je, že i oni patří do velké rodiny českých a slovenských zahraničních krajanů. Stejně závažná je i otázka mluvčích této nové skupiny. Převažují v ni mladí lidé, kteří se doma politicky nijak ne6 • VĚSTNÍK [pageend6]projevovali, neboť patřili jen k československé “mlčící většině”. O poúnorových uprchlících vědí jen velmi málo a mnohá jména, která představovala pol. život ČSR za prvé republiky či ještě po roce 1945, jsou pro ně takřka neznámá a nejsou pro ně proto přesvědčivým vodítkem ku správné orientaci v poměrech, jež jsou pro ně nové. Není proto také jejich vinou, že mnohdy jména Dubček, Sviták, Šik, jsou pro ně srozumitelnějším vyjádřením demokratisačních snah, než jména představitelů staré generace skutečně demokratických politiků, žijících již přes dvacet let v emigraci v různých částech svobodného světa. Ještě méně snadná je otázka poměru Rady k uprchlíkům- komunistům. Mnozí i dnes mají určitý ohlas doma a jejich činnost v r. 1968 do značné míry ovlivnila i nekomunistickou mládež, která přišla dnes mezi nás. — Do debaty o těchto otázkách se přihlásili bratři: Maxian, Nebeský, Har- na, Kalina, Dr. Sollar, Halaška, Dvořák a j. Závěrem vyplynulo, že je třeba —použít všech vhodných prostředků, abychom u všech poctivých, nových uprchlíků vzbudili zájem o naši činnost; —pomoci jim v prvých dnech pobytu mezi námi, neboť opatření zaměstnání a bytu je jejich první přirozenou starostí. Současně však není na škodu dát jim vhodným způsobem najevo, že nejde o naši povinnost, ale o dobrou vůli. Není dobře pomáhat těmže lidem příliš často a dlouho, neboť je nutné, aby se osamostatnili — demokracie znamená v prvé řadě samostatnost občana. Většina mladých lidí byla v Československu vychována v područí různých sekretariátů a úřadů. — ÚRO, rekreace, bytový úřad, instituce nemocenského pojištění aj. lidé si zvykli podat si někde žádost a vlastně čekat, až to za ně někdo vyřídí. Na jedné straně to bylo takřka pohodlné, na druhé straně živili tak spoustu neproduktivních sil, které jim ujídaly z jejich krajíce. V Americe je situace podstatně jiná. Zde mohou žít lépe za předpokladu, že se o sebe dovedou postarat. Je však nutné, aby byli samostatní a rovněž trpěliví, a to především na svých pracovištích, nejsou-li odměňováni hned zpočátku jako jejich spolupracovníci, kteří stejnou práci dělají často již řadu let. Mnozí z nově příchozích si z domova přinesli odpor k jakémukoli spolkaření —■ vypěstovali jej v nich komunisté nesčetnými povinnými apely na pracovištích i jinde. Proto musí být naše úsilí nenásilné. Kde je to možné, bylo by dobře tvořit jejich samostatné kroužky, neboť dvacet let odloučení je dlouhá doba, za kterou se některé naše zájmy podstatně odlišily. Nechat jim čas na usazení, získání vlastních zkušeností. Je téměř jisté, že během času se i mezi nimi vyskytnou mluvčí, kteří zatím neměli možnost se projevit. K uprchlíkům-komunistům není třeba chovat se nepřátelsky, ale zvlášť v první době zdrženlivě. Zvláště k těm jejich mluvčím, kteří i dnes ještě ve svobodných zemích se hlásí k marxismu nebo jej dokonce i propagují pod rouškou “lidské tváře socialismu”. Važme si a chraňme čistou linii Rady, a chraňme se nedůstojných kompromisů. V další části programu schůze bylo oznámeno, že náš člen, advokát Dr. Synek bude kandidovat do senátu státu Illinois. Odbočka je na svého kandidáta právem hrda a usnesla se jeho volbu všemožně podpořit. Upozorňuje proto již nyní na primární volby, které se v jeho obvodu (Winnetka, Wilmette, Kenilworth, Glencoe, Northbrook) budou konat 17. března. Br. Dr. Synek je naším velmi aktivním členem a bylo by jen potěšující a prospěšné nejen pro naši odbočku, ale pro celou oblast Rady, kdyby — též za našeho přispění — jeho kandidatura byla úspěšná. Ve schůzi bylo také jednomyslně rozhodnuto uvolnit ze spolkové pokladny $50.00 jako příspěvek na rozhlasové vysíláni v české řeči, které dostalo nové vedení v osobě přičinlivého br. Zástěry. Nejbližši veřejnou naší činností je příprava filmového večera, který bude uspořádán v dubnu t. r. v Community House ve Winnetce. Bude promítnut hodinový film “7 Days To Remember” — dokumentární snímek z okupace Československa. Úvodní slovo pro americké účastníky přednese br. Dr. Synek. J. Zeman. (Redakční dodatek: Dr. Synek primární volby vyhrál.) ODBOČKA ČSNRA JIŽNÍ WISCONSIN Řádná členská schůze se konala 7. března 1970 v hotelu Wayside ve Walworth, Wisconsin. Za nepřítomného předsedu R. Bondy Charváta, který se pro nemoc omluvil, schůzi v 8 hod. večer zahájil jednatel odbočky představením profesorky Beloitské College, pí. Heleny Svobodové, která promluvila o významu a díle prvního presidenta Čs. republiky Tomáše G. Masaryka. Profesorka Svobodová mluvila anglicky, aby hosté nemluvící česky mohli projev sledovat. Z projevu bylo patrné, že byl inspirován nejen stodvacátým výročím presidentových narozenin, ale též vřelým poměrem, který má prof. Svobodová k Masarykovi a jeho dílu. Po tomto projevu místopředsedkyně Zdenka Nováková informovala členy o připravovaném řádném sjezdu ČSNRA v Chicagu. Bylo usneseno vyslat delegáta. Delegátem byl zvolen Jaroslav Šperl, kterému bylo uloženo, aby vypracoval návrh, který by byl sjezdu předložen jménem odbočky. Koncept návrhu jednatel co nejdříve rozešle všem členům, tak aby jej mohli prostudovat a připravit si své připomínky. Konečná redakce návrhu bude provedena na příští řádné schůzi. Schůze skončena v 10:15 hod. večer. Jaroslav Šperl, jednatel. ODBOČKY MANHATTAN-YORKVILLE (NEW YORK) SLOUČENY Členstvo dvou zmíněných odboček Československé národní rady americké uvážilo důvody praktické a organisační a rozhodlo se pro sloučení obou odboček v jednu, pod názvem “Manhattan-Yorkville”. Na schůzi dne 18. února 1970 byl zvolen výbor v tomto obsazení: Předseda, br. plukovník Horyna; prvý místopředseda, br. Mitáček; druhý místopředs., sestra Václavková; jednatel, br. Kout; pokladní, ses. Uhlířová; tisk, referent, br. Smrž; kulturní referent, br. Snížek; zábavní refer., sestra Hanaj- serová; revisor účtů, br. Babinec. Odbočka Manhattan-Yorkville bude konat pravidelně schůze a kulturně-zábavní podniky a vytýčila si za úkol rozší- řiti členstvo o nově přicházející uprchlíky z Československa, které se vynasnaží získat ku spolupráci. Vzpomínkové oslavy narozenin presidenta T.G.M. uspořádané v neděli 8. března v nově upravené sokolovně na 71. ulici v New Yorku, jsme se zúčastnili hromadně — společně s Oblastním výborem Čs. národní rady americké, jednotou Sokola a legionáři. Tiskový referent. ODBOČKA ČSNRA LONG ISLAND Na volební schůzi, konané dne 13. ledna 1970 Long Islandskou odbočkou ČSNRA, byl zvolen tento výbor pro rok 1970: Předseda: br. Vratislav Bušek. Místopředseda: br. Pavel Blaho. Jednatel: br. Jan Svoboda. Pokladník: br. Hynek Mařas. Zapisovatel: br. Václav Kalous. Tiskový referent: br. Frank Havlík. Předsedkyně záb. výboru: ses. Alice Lexová. Delegáti do Oblastního výboru: br. Bušek, br. F. Havlík a sestra Anna Havlíková. Delegáti na sjezd ČSNRA: br. Bušek a br. Havlík. Revisor! účtů: br. John Lexa a br. F. Smola. Jan Svoboda, jednatel. ODBOČKA ČSNRA V DETROIT Detroit vzpomněl T.G.M. Členská schůze odbočky ČSNRA Masaryk v Detroit konala se 6. března 1970 za početné účasti členstva i hostů. Zvlášť potěšitelná byla přítomnost několika osob poslední, tak zv. posrpnové čs. emigrace. Po zvolení delegáta a jeho případného zástupce na sjezd Čsl. národní rady americké v Chicagu 11. a 12. dubna 1970 a schválení zřízení spořitelního účtu odbočky u Michigan Bank ujal se slova bratr Sklenář. V krátkém vystižném projevu připomněl 120. výročí narozenin Presidenta OsvoVÉSTNÍK • 7 [pageend7]boditele a poté někteří noví členové vyprávěli z osobní zkušenosti, jak český a slovenský národ v r. 1968 opět TGM a Jana Masaryka uctíval. Ochotou bratra Bárty vyslechlo pak členstvo s pohnutím zvukový pás natočený k uctění a připomínce smrti Jana Palacha. Po vyčerpáni programu se účastníci bavili v kroužcích až do pozdních hodin a hudba z českých gramofonových desek byla rovněž vděčně přijata. Úmrtí dvou členů, Blanche Peters a Josefa Jandáska, uctěna povstáním. Na jejich památku věnovali odbočce ses. Rozumová $5.00, br. Jerry Kraus $5.00, manž. Zemeneovi $10.00, br. Sklenář $5.00. K uctění památky Marie Zimmel darovala ses. A. Žitná $3.00. Manželé Beneshovi z Ithacy věnovali k uctění Rudolfa Hermana a Bedřicha Hermana $10.00 a odbočce $1.00. Jako vždy i tentokráte přispěly do buffetu svými známými pochoutkami sestry Zemeneová, Zemčíková, M. Heřmanová a Rozumová — a tím má i spolkový pokladník na nějaký čas po starosti. Byl to pěkný večer, jakých bychom si přáli více. Karel Lípa, tajemník odbočky. Jubileum Jozefa Žáka-Marušiaka 17. března 1970 se dožil 85. narozenin zasloužilý krajanský pracovník Jozef Žák-Marušiak, bývalý dlouholetý výkonný tajemník Cs. národní rady americké. K významnému životnímu jubileu mu ČSNRA zaslala dopis následujícího znění: “Mr. Jozef Žák-Marušiak 6437 W. 26th Street Berwyn, Illinois 60402 Vážený bratře: Dovídáme se s radostí, že dnes oslavujete 85. narozeniny. Je to svátečním dnem nejen pro Vás, ale též pro nás — neboť jste zasvětil celý svůj život československému lidu. Obětavě jste pro jeho dobro pracoval již v Československu a na půdě americké jste ve své práci pokračoval zejména činností v Pittsburghu a v Chicagu. Vážíme si Vás pro Vaši nesmlouvavou, prozíravou a uvědomělou činnost. Zasvětil jste svůj život velké myšlence svobodného Československa a v každém svém jednání jste po všechna léta projevoval nejlepší snahu, aby došlo k prohloubení bratrských vztahů mezi Čechy a Slováky. U příležitosti Vašich 85. narozenin vzpomínáme dnes vděčně Vašich zásluh a Vaší celoživotní práce a rádi bychom Vám vyslovili svou vděčnost též za vše, co jste vykonal pro Československou národní radu americkou v těžkých dobách organizačních a v době poválečné. Jsme s Vámi šťastni, že se svého významného jubilea dožíváte v kruhu své rodiny a přejeme Vám další léta v klidu a spokojenosti. Kéž bychom se — Vy i my všichni — dočkali lepších zpráv z Československa. S upřímnými pozdravy — za: Předsednictvo Československé národní rady americké James V. Krákora, tajemník Vlasta Vrázová, předsedkyně Frank Kratochvíl, předseda odbočky ČSNRA “Dr. Milada Horáková” PANORAMA Prosíme jednotlivce, tajemníky organizací, aby zaslali rukopis do konce měsíce. Čekáme Jen na poslední opozdilce. MAJALES Vyslovíme-li slovo MAJALES, vybaví se mnohým z nás ihned Jiráskova “Filosofská historie” a její líčení studentské vzpoury z poloviny minulého století proti akademickým úřadům v Litomyšli, které chtěly potlačit starodávná studentská privilegia a zakázaly MAJALES, jarní studentské slavnosti. Anebo se nám objeví jiný obraz, ještě bližší: Jak my sami, před více nebo méně lety, jsme se chystali na MAJALES, totiž hlavně na jejich zakončeni večerním plesem a jak potom vůně jara, studentská bezstarostnost a veselí učinily z jednoho večera zážitek, na nějž se nezapomíná. Washingtonská odbočka Československé národní rady americké začala s pořádáním květnových plesů, nazvaných MAJALES, v roce 1966 a ty se od té doby staly již tradičními. Pro jejich pořádání bylo mnoho důvodů: Lidé se chtěli po dlouhé zimě zase sejít, povyprávět si, povzpomínat na cesty a cestičky svého mládí a slyšet kolem hlahol rodného jazyka. Československá kolonie ve Washingtonu není velká, ale protože je v hlavním městě Spojených států, v sídle amerického presidenta, vlády, kongresu a desítek tisíc vládních zaměstnanců, má zvláštní význam a také zvláštní poslání. Nikoliv vyslanectví, ale československá kolonie representuje zde u většiny Američanů náš lid a jeho starou kulturu. Washingtonský MAJALES je jednou z mnoha příležitostí representovat a znova vhodně upozornit na československou problematiku, jejíž řešení je stále tak naléhavé. V roce 1969 se MAJALES nekonal, přesto však jeho příznivci, mezi nimiž bylo mnoho Američanů, místo vstupného věnovali značné částky k podpoře uprchlíků. Letos se bude MAJALES opět konat, a to v sobotu večer 2. května v Empire Room předního washingtonského hotelu Shoreham. Čistý výtěžek bude zase věnován podpoře uprchlíků. MAJALES byl od svého počátku velkou společenskou událostí československého Washingtonu a okolí a jeho význam rok od roku stoupá. V čestném předsednictvu letos najdete americké senátory Romana Hrušku a Josefa Tydingse, jakož i jiné vlivné osobnosti amerického veřejného i obchodního života a samozřejmě i významné představitele demokratických Čechů a Slováků v zahraničí. Předsedkyní plesového výboru je pani Anna Faltusová a o krátkou uměleckou část večera se postará paní Lída Bro- denová. Přijďte se s námi poveselit na washingtonský MAJALES — prospějete sobě i dobré věci. Matice vyššího vzdělání Dne 30. června 1969 MATICE dokončila šedesátý sedmý rok své činnosti. Ve školním roce 1968-69 poskytla pomoc 32 studentům, 20 hochům a 12 dívkám; 15 studovalo výchovu, 5 inženýrství, 4 obchodní vědy, 2 práva, 1 medicínu, 1 nemocniční ošetřování, 1 filosofii, 1 psychologii, 1 theologii a 1 lesnictví. 14 bylo nových a 18 starých studentů. Celkový počet studentů, jimž byly povoleny bezúročně půjčky, od založení MATICE v roce 1902 dostoupil čísla 571. Celková suma peněz vydaná v bezúročných půjčkách v školním roce 1968-69 byla $20,954.00. Hovorkova nadace První rok činnosti Hovorkovy nadace je následující: 10 studentů (7 hochů a 3 dívky) dostali stipendia ve výši $11,- 425.00. 5 studentů studovalo slavistiku, 2 inženýrství, 1 medicínu, 1 práva a 1 sociální vědy. MATICE vzdává vřelý dík podpůrným spolkům, sokolským jednotám a všem jiným organizacim, českému a slovenskému tisku, jakož i jednotlivcům, kteří jak slovy tak skutky přispěli k tomu, aby americká mládež čs. původu dosáhla vyššího vzdělání. Do Výkonného Výboru byli znovuzvolení Ing. Ladislav G. Krno a paní Marta M. Jeřábek. Noví členové Výkonného Výboru jsou Dr. Antonín Hřebík a plukovník William V. Sayner. 8 • VĚSTNÍK [pageend8]"Welcome To America" Tato vítací slova byla napsána sladkým písmem na velikém dortu, který — ještě s jinými dary — přinesla jedna americká rodina nově přišlým československým uprchlíkům. Ano, jsou upřímně vítáni jako část “československé invase” do Spojených států, po té zlé a proklínané bolševické in- vasi do Československa. Krajanský Washington byl oživen příchodem zatím tří rodin: Václava Dlouhého se ženou a třemi dětmi, Jiřího Červenkova se ženou a čtyřletou Liankou, paní Marešové s desetiletým Richardem. V dohledné době přijedou ještě dvě další rodiny. Kubánská uprchlická organisace při katolické Charitě se velmi zasloužila o rychlý přesun čs. uprchlíků z New Yorku do Washingtonu a musíme za to zvláště poděkovat manželům MARTINTO; MUCHAS GRACIAS, seňor y seňora MARTINTO! Náš dům na Lamont Street se stal jakousi záchytnou stanicí pro nově příchozí, kteří — vesměs bez znalosti angličtiny — získali u nás potřebné informace i pomoc při hledání bytu i zaměstnání a už můžeme sdělit, že všichni pracují a děti chodí pilně do školy. A dějí se opravdu divy! Uvažte, že jeden z exulantů, bez základní znalosti angličtiny, byl připraven za necelý týden mou manželkou na zkoušku, aby obdržel řidičský průkaz, načež jsme mu pomohli, aby si za necelý měsíc po příjezdu do Ameriky mohl koupit auto, na které by se v Československu nezmohl ani za deset let. — Časopis “Catholic Standard” otiskl obrázek našich uprchlíků a článek o nich a sešlo se i mnoho darů, největší z nich: čtyři úplně nové postele pro rodinu Dlouhých. Dárkyní je Američanka Miss McGee, která i v jiném směru byla velmi štědrá. —- MANY THANKS, Miss McGee! Dobrá srdce příkladně projevila celá rodina Klimešova, rodina Foglova, br. J. K., který přinesl vhodné dary zejména pro děti. Jsou to vzácné příklady, hodné následování. Všichni nově přišlí děkují všem dárcům co nejsrdečněji. Se stejnou obětavou ochotou a láskou přijmeme i další exulantské rodiny, jež se na příchod k nám teprve těší a nesmějí být zklamány ve svých nadějích. Bohumil Jaroš Uznání krajanskému básníkovi The Human Voice, čtvrtletník nové americké poesie v Homestead na Floridě, mívá jako jiné sborníky toho druhu kromě jednotlivých básní svých přispívatelů i Features, výbory několika zvlášť charakteristických veršů básníka, na jehož tvorbu chce zvlášť upozornit. Obyčejně je ten výbor doprovázen fotkou básníka, kratší biografií neb úvodem k jeho dílu. Ve svém posledním čísle má Human Voice takový výbor z básní už publikovaných z tvorby Josefa Martínka, “osmdesátiletého českého imigranta”, jak praví v úvodu, v němž se zmiňuje i o jeho sbírkách básní v češtině. Přináší na šesti stranách pět jeho básní, psaných na sklonku šedesátých let, s dvěma fotkami autora a několika kresbami z jeho arizonské pouště. Zajímavo pak jest, že v tomto čísle, věnovaném hlavně americkému západu, jsou i básně dvou básníků indiánských a též dvě básně Richarda Sebesty, jistě českého původu. Toto číslo The Human Voice (Volume 5, No. 5, jež má 80 stránek) lze objednat u Olivant Press, P. O. Drawer 1409, Homestead, Fla. 33030. Cena $1.25. Loni Martínek publikoval nové básně v angličtině v magazínech Bitterrot v Brooklyně, N. Y., a v Čyclo-Flame v San Angelo na Floridě. I letos již Bitterrot přinesl novou jeho báseň Invaded a další vyjdou zas v Cyclo-Flame, v deníku Cahokia Herald v Cahokia, Ill., a v londýnském magazínu Manifold. Na jaře pak bude jeho biografie zařáděna do druhého vydání “International Who’s Who in Poetry”, též v Londýně. Jeho poslední česká sbírka “Verše ze zásuvky a verše zapomenuté” byla loni uvedena v magazínu Trace v Hollywood, Cal., v přehledu nových sbírek americké poesie, a to s poznámkou, že vyšla k 100. výročí české poesie, psané v Americe. Že krajanský básník nezanedbává ani teď tvorbu v jazyce mateřském, dokazují jeho “Poznámky kronikářovy”, v nichž epigramaticky glosuje smutné události v staré své vlasti. Nové čs. rozhlasové vysielanie V januári t. r. sme zahájili nové čs. rozhlasové vysielanie v slovenskej reči, na stanici WEAW—-FM—105 Mc. Vysielame zatiaľ raz týždenne, vždy v stredu od 8:30 do 9:00 hod. P.M. Rozhlasové pásmo PANORÁMA je 1’adené prevážne v ľahkom žánri, zamerané hlavne na umelecký, kultúrny a spoločenský život našich národov. Cieľ, ktorý sledujeme týmto vysielaním, je umožniť Čechom a Slovákom žijúcim v Chicagu a okolí nazriet do studnice nesmierného bohatstva kultúry nášho národa. Vieme, že cieľ, ktorý sme si vytýčili, je veľký, dúfame však, že nie je nad naše možnosti i keď je nám jasné, že naša cesta nebude ľahká. Ale aby naša snaha bola korunovaná úspechom, odkázaní sme na pomoc a podporu celej našej verejnosti. Prosíme Vás preto, pomôžte propagovat toto nové rozhlasové vysielanie, ktoré keď chceme aby zodpovedalo úrovni kultúry nášho národa, potrebuje širokú verejnosť, jej spoluprácu a podporu. Oslava 120. výročí narození TGM na Chicagské universitě Masarykův klub při Chicagské universitě uspořádal 7. března vzpomínkové odpoledne na počest 120. výročí narození presidenta T. G. Masaryka. Konalo se v knihovně university v Ida Noyes Hall. Anglický řečník Dr. František Schwarzenberg, profesor politických věd na Loyola University, proslovil přednášku na téma: Masarykův odkaz. Dr. Ferdinand Kolegar, profesor sociologie na Roosevelt University, promluvil o Masarykovi jako o sociologu. Dr. Lyttle, býv. reverend First Unitarian Church v New Yorku, pak v Chicagu, a Vlasta Vrázová, předsedkyně ČSNRA, věnovali své projevy vzpomínkám na Masarykovu rodinu. Program vedl předseda Masarykova klubu Roger Dvořák. Tisíc knih za 16 měsíců Kdo má trochu znalosti nebo zkušenost s knihami v exilu, dovede si představit co je skryto ve stručné zprávě, že byl dovršen (a zatím i mírně překročen) prodej tisíc výtisků knihy: THE BIRTH OF CZECHOSLOVAKIA. — Knihu, kterou uspořádal Čestmír Ješina, vydal svým nákladem kroužek pracovníků washingtonské odbočky ČSNRA k 50. výročí Československé republiky v říjnu 1968. Byla to (a ještě stále je) jediná anglicky psaná publikace k tomuto význačnému výročí. Její propagaci věnovala se jednatelka odbočky ČSNRA ses. Anna Faltusová s bezpříkladnou obětavostí. Ale také dosáhla výsledku, který v našem krajanském životě nemá obdoby. Sta universitních a jiných vědeckých knihoven po celém světě a sta vědců, politiků a jiných osobností mají tuto základní historii Československa a stále se o knihu zajímají další. S potěšením hlásíme, že také čs. krajané a dokonce i z Washingtonu (!). Udělat knize takovou publicitu, a nejen prodat, ale i vyexpedovat tisíc výtisků v tak krátké době — a to vše jen pro dobré jméno vlasti — to je čin, před kterým smekáme. * * * Knihu “The Birth of Czechoslovakia” lze objednat u jednatelky odbočky Washington, D. C. na adrese: Mrs. Anna Faltus Melbourne House 1315 16th St. N.W., Apt. 414 Washington, D. C. 20036 K objednávce přiložte laskavě šek vystavený na CNCA/ DC. Cena knihy i s poštovným je $5.00. VĚSTNÍK • 9 [pageend9]CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ....................................................................................$2.90 Zdravi-tamin na 5 týdnů ...................................................................... $3.98 Zdravi-tamin na 10 týdnů Jen ...............................................................$6.98 Danube herb laxative tabletky ............................................................ $2.98 Moravské Mazání — 1 pint ...................................................................$3.50 Laguna — vitamínový krém denní ..................................................... $3.50 Laguna — regenerační na noc .............................................................$3.50 PŔILOŽTE CASH, MONEY ORDER NEB ŠEK. TAKÉ DO KANADY A ČSR JE POSÍLÁME. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! ADDRESS CORRECTION REQUESTED SECOND CLASS POSTAGE PAID at Chicago, Illinois CONVENTION APRIL 11-12 C.S.A. BLDG. - CICERO, ILL. VĚSTNÍK 2137 So. Lombard Ave. Cicero, Illinois 60650 Room 202 [pageend10]