D Ě T S K Á P Ř Í L O H A M Ě - S Í Č N Í K U NOVÝ Ž I V O T . R E D A K C E : R A D A R VIA g O N C O R D I A , i 00183 ROMA, I T A L I A Č Í S L O 9-10/73 ZÁŘÍ-ŘÍJEN 1973. Mladí účastníci krajanské pouti byli pfi audienci v Castel Gandolfo hned v první řadě! TISÍC LET PRAŽSKÉHO BISKUPSTVÍ Tisícímu výročí založení pražského biskupství jsme věnovali v Radaru hodně pozornosti. Oslavy této památné události vyvrcholily krajanskou poutí v Římě ve dnech 25.-30. srpna. Opravdu nezapomenutelné okamžiky jsme prožívali pfi papežské audienci v Castel Gandolfo. Ale proč bychom o tom psali my, když tu máme přímou zprávu naší reportérky Duliny ? [pageend1]POUTNÍCI MILÉNIA U SV. OTCE Zasedám ke stolu ještě týž den, kdy jsem byla spolu se čtyřmi sty dalšími českými poutníky na audienci u svatého Otce Pavla VI. v jeho letním sídle. Přijal nás v soukromé audienci vyhrazené pouze pro nás. Ze svých uby- toven v Římě jsme vyrazili kolem deváté hodiny. Za necelou hodinu jsme byli v malém městečku Castel Gandolfo, položeném na kopci, přímo nad nádherným Albánským jezerem. Dnes nás však jezero tak moc nezajímalo ani nelákalo. Svatý Otec nás měl přijmout o půl dvanácté. Vše se ale trochu zdrželo, takže jsme už začínali být netrpěliví. Konečně se průvod poutníků pohnul. Když jsme vcházeli do široké brány, zdravila švýcarská garda naše duchovní otce svým typickým pozdravem. V prostorném sále, kam nás uvedli, už panovalo napětí. Náhle se otevřely dveře a svatý Otec zvolna vstoupil do sálu. Uvítali jsme ho zpěvem papežské hymny. Pavel VI. nás přivítal velice mile. Nejvíc ho mrzelo, že sedí před tolika svými syny a dcerami a musí k nám promlouvat řečí, kterou nerozumíme. Po krátkém projevu mu dvě malé děti předaly náš dárek. Pak svatý Otec povstal a přistoupil k nám. S úsměvem na rtech podal ruku lidem v předních řadách. Podle přání svatého Otce jsme se pak všichni společně pomodlili česky Otčenáš a Zdrávas. Když jsem se tak podívala po sále, zahlédla jsem u většiny poutníků slzy v očích. Pavel VI. nám dal ještě své požehnání a dal se s námi vyfotografovat. Rozlou- čili jsme se s ním písní Svatý Václave. A ještě po jeho odchodu jsme museli dát najevo své city písní Bože, cos ráčil. Z papežského sídla jsme vycházeli nějak tiše a plni dojmů. I když byla většina účastníků starší, jsem přesvědčena, že i pro skupinu nás mladých to byl ten nej významnější den v našem mladém životě. Dulina. RAF - ČESKÁ PERUŤ 311. V letní škole v Storsandu v Norsku vyprávěl letecký důstojník, major brit- ského letectva, jak čeští a slovenští dobro- volci pomáhali Spojencům bojovat proti nacistům. Já vím, Vládo, že to už znáš a že sis všecko dobře zapamatoval, dával jsi tehdy mnohem lip pozor než při vlastivědě, ale ono ti neuškodí, když si to vyprávění ještě jednou přečteš v Radaru. A přečti si je nahlas a vy ostatní to udělejte také, abyste si uvědomili, že čeština, když se pěkně čte, je krásná řeč. Major Marcel Ludikar nám vypravoval: »Ono to nebylo snadné dostat se do ciziny, když nacisté uzavřeli hranice, ale po okupaci Prahy v březnu 1939 jsem cítil, že mojí vlasteneckou povinností je aktivní boj proti vetřelcům. V červenci jsem opouštěl Prahu s úmyslem vstoupit do čs. armády za hranicemi. S výpravou Svazu studentů jsem se dostal do Bulharska a odtud sám přes Cařihrad do Bejrutu, kde jsem se hlásil na konsulátě. Byl jsem prvním dobrovolní- kem, který přišel z domova do Bejrutu, ale nezůstal jsem dlouho sám, hlásili se další. « Když přišla zpráva, že se ve Francii tvoří čs. armáda - vyprávěl důstojník dále - vypravil konsul dobrovolce po lodi do Marseille. - Martino, honem se podívej na mapu kde je Bejrút a kde je Marseille. Je to pořádný kus cesty a plavba trvala dlouho. Ale teď už zas čti dál: » Tábor čs. armády byl v městečku Adge na pobřeží Středozemního moře. Po našem příjezdu přijížděly ještě další transporty 2 [pageend2]NAŠE NÁRODNÍ GALERIE Patrik Rechner, Kanada: U Broučků se vaří. a k 28. říjnu 1939 se z prvního praporu vytvořil první pěší pluk pod velením legio- náře z první světové války, plukovníka Karla Janoucha. Na náš národní svátek jsme měli velikou parádu, k níž přijel fran- couzský armádní generál Faucher, přítel Československa. V jeho přítomnosti jsme všichni sborově skládali čs. vojenskou pří- sahu. Městem Agde zněly československé pochodové písně. Byla to mohutná událost, znovuvzbuzení čs. branné moci v tradicích našich legií. « Na jaře roku 1940 Francie kapitulovala. Váš tatínek nebo maminka, kteří tenkrát byli ve vašem věku, si jistě ještě vzpome- nou, jak jejich rodiče byli smutni, když se rozšířila zpráva o francouzské kapitulaci. Osud československých vojáků ve Francii se stal velmi nejistý. Vojáci nevěděli co s nimi bude a jednoho dne dostali rozkaz, aby odevzdali veškerá vozidla a zbraně, že budou evakuováni. T o se jim pranic nelíbilo, obávali se, že budou-li odzbroje- ni, mohou je Francouzi zadržet a vydat Němcům. Rozhodli se tedy, že vozidla odevzdají, ale zbraně vydají až v přístavu, odkud měli být odvezeni údajně do Anglie. » Na nákladních autech nás dopravili do Séte, kde v polokruhu na vzdálenost asi jednoho kilometru od pobřeží kotvilo pět torpédoborcu. Jeden z nich přijel a nalodil nás. Z torpedoborce jsme přestoupili na velkou dopravní lod. Bylo nás asi 3000 českých a slovenských vojáků a jeli jsme do neznáma ... <( Po pěti dnech plavby se vojáci domní- vali, že je vezou do Ameriky, ale pak se loď obrátila k východu a projela kolem jižního Irska do Liverpoolu. V Anglii byli českoslovenští vojáci ubytováni v tá- boře v Cholmondeley Parku u Chestru. Ale teď už má opět slovo major Ludikar: »Byl jsem v Cholmondeley, když tam přijel president Beneš. Po absolvování dů- stojnické školy jsem jako mnoho mých kama- rádů se přihlásil jako dobrovolník k letectvu. Bylo to těsně před vánočními svátky roku 1943 když došla z pražského odbojového střediska šifrovaná zpráva, že z Japonska vyjela ozbrojená obchodní lod Alsterufer, která veze do Německa válečně důležitý ma- teriál, různé chemikálie a značné množství chininu. Výzvědná služba pak zjistila, že Al- sterufer pluje kolem Jižní Afriky směrem na 3 [pageend3]Portugalsko a patrně má přistát v některém francouzském Němci obsazeném přístavu. Sloužil jsem tehdy v české peruti 311. Ten rok nikdo z nás ani nevěděl, že jsou vánoce. Anglické pobřežní letectvo mělo pohotovost a také britské válečné lodě byly trvale v pozoru. Dva dny po Božím hodě přišla radiotelegrafická zpráva, že se na širém moři objevila lod, která by mohla být právě ta, na niž čekáme. Bleskurychle jsme byli s naším Liberatorem nahoře, ale pak jsme viseli nad mraky a museli čekat. Čekání se nám zdálo nekonečné a poplach planý. Každých třicet minut jsme se střídali v radarové službě, ale nic a dlouho nic. Najednou se na radarové ploše objevil ne- patrný bod. Vzdálenost byla nejméně sto kilometrů. Je to skutečně Alsterufer? Při- blížili jsme se k ní vysoko nad mraky. Přímo nad cílem jsme se snesli a pustili raketu. Lod odpověděla střelbou z děl. Byla to Alsterufer. Ted nastal boj na život a na smrt. Bud oni nebo my. Jeden z našich motorů byl poškozen, ale lod dostala několik přímých zásahů. Na palubě se objevil oheň a posádka spouštěla záchranné čluny. Ještě jsmějzpozorovali na lodi vý- NÁBOŽENSKÉ O K É N K O ® Milé děti! Dnes si odpovíme na otázku, kte- rou jsme dostali od jedné z vás: Jak mám rozumět: » Věřím ve sva- tou církev obecnou, svatých obco- vání ? « Ježíš Kristus, Syn Boží, založil společnost věřících, kterou nazval »církev«. On založil jednu církev pro všechny lidi. Proto se této církvi říká obecná, že je pro všechny lidi. První křesťané ' používali při boho- službách i při psaní knih řečtiny a řecké slovo » katholikos « znamená všeobecný. Proto již od prvních dob křesťanských se používá pro všeobec- buch, ale už byl čas myslet na návrat. Nacházeli jsme se severně od Azorských ostrovů, na nejbližší britskou leteckou zá- kladnu bylo asi 1200 km a jeden z našich motorů byl těžce poškozen. Německou po- sádku s kapitánem Piatnikem vylovila jedna britská námořní jednotka. Však nám trochu záviděli, že jsme je předešli. Britské noviny nás náležitě oslavily a my byli hrdí, že jsme přispěli k dobrému jménu českosloven- ských vojáků. Bylo to jednou v Singapuru. Snad tři- advacet let od téhle události. Seděl jsem s vysokým britským důstojníkem a prohra- bovali jsme se ve starých válečných vzpo- mínkách. Měl velké uznání pro naše letce ve Velké Britanii za války, hovořil o jejich statečnosti a vypravoval mně jaký to byl husarský kousek, když tenkrát zapálili tu německou lod jak se jen jmeno- vala víte, tu, co jela z Japonska Alsterufer ... To jméno nezapomenu, pro- tože jsem byl také v tom Liberatoru, který ji poslal ke dnu. Stiskl srdečně mou pravici. nou církev Kristovu název: církev katolická. A co je to » obcování svatých ? « Obcování je starší české slovo, které znamená - styk. Toto obcování sva- tých je tedy styk společenství církve Kristovy ve trojím stavu. Za prvé je to vítězná církev; to je stav svatých v nebi, kteří požívají věčné blaže- nosti tím, že vidí Boha tváří v tvář. Za druhé je to trpící církev; to jsou duše zemřelých, které jsou ve stavu očišťování a čekají, až se zcela očistí od skvrn hříchů, aby pak vešly do stavu vítězné církve svatých v nebi. A za třetí je to bojující církev; a to jsme my na zemi, kteří jsme posta- veni do boje se zlem a s pokušením ve světě. My, věřící na zemi, jsme spojeni se všemi, kteří svou cestu již dokon- čili a jsou u Boha a to jsou všichni svatí v nebi. Všichni jsme spojeni duchovním příbuzenstvím v jednom tajemném svazku. My všichni patří- me do jedné rodiny našeho nebeského 4 [pageend4]Otce s těmi, kteří již dosáhli svého cíle a požívají nazírání na Boha a kte- ří jsou u něho našimi pomocníky a přímluvci. My jsme též spojeni mezi sebou v jednom svatém spole- čenství v církvi zde na zemi a v tomto svatém společenství jsme spojeni též s trpící církví, s dušemi ve stavu očist- ném, jejichž vzpomínku si zvláště připomínáme na den Dušiček. Obě- tujeme-li za ně své modlitby a oběti, pomáháme jim zkrátit jejich očistnou dobu, která je pro ně bolestná. A ony, když po očištění vejdou do nebe, přimlouvají se za nás u Boha. Svatí v nebi tedy pomáhají nám, my pomáháme duším v očistci a tak jsme všichni spojeni v tomto »obcování svatých«. Pouto, které nás všechny v tomto společenství svatých spojuje, je náš Spasitel, Ježíš Kristus. On je Svatý Boží. Jedině Bůh je svatý v pra- vém smyslu slova. Ježíš Kristus, Syn Boží, dokonale spojený se svatostí Boha Otce, sděluje a zprostředkovává svou svatost všem lidem, kteří v něho věří. Proto také první křesťané se mezi sebou nazývali » svatí « a jejich společenství »společnost svatých«, společnost těch, kteří se shromaždují Ještě před prázdninami přistoupila sku- pinka mnichovských čtenářů Radaru k 1. svatému přijímání. okolo Krista a z jeho oltáře přijímají duchovní sílu a posvěcení. Křesťanská svatost je tedy účast na životě sa- mého Boha skrze Krista a v Kristu. Ježíš Kristus nám zprostředkovává a poskytuje vše, co potřebujeme, aby- chom se stali svatými a dosáhli svého cíle: věčně šťastného života u Boha. Svatý Filip Neri říkával: » Každý je tak svatý, jak sám chce! « A to je veliká pravda. , r, v T , Vas Johny V několika kapitolách vás chci, děti, seznámit, co to vůbec fotografie je a jak je lehké se naučit fotografovat. Tak jako jsou velcí fandové fotbalu, tak jsou i fan- dové fotografie a já věřím, že mnozí z vás se těmito fanoušky také stanete, jako já, který fotografii dělá jako své povolání. Tedy takový fanda nosí svoji kameru stále a kdekoliv s sebou a fotografuje nejen při krásném slunečním světle, ale při každém počasí, i za deště, ve škole, na školních výletech, prostě všude. Každé zmáčknutí spouště vaší kamery však stojí peníze. Obzvláště barevné obrázky; a proto se musíme naučit nej- prve dobře zacházet s fotoaparátem a k tomu dobře vidět, co je pěkné a zajímavé. Nyní konec řečí a začínáme. V srpnu roku 1839 byla poprvé obje- vena fotografie, tedy před 134 lety a za tuto dobu bylo postaveno mnoho druhů a typů fotoaparátů. Každý fotoaparát však má tyto základní části: a. KOMORU, neboli tělo fotoaparátu, do které vkládáme film. 5 [pageend5]Hlavní části fotoaparátu: A - komora B - objektiv C — uzávěrka D - spoušť E - hledáček D b. OBJEKTIV - zasazený do těla kamery jako oko, kterým vběhne světlo na citlivý film. c. UZÁVĚRKU — je to zařízení zamon- tované v objektivu, které při stisknutí spouště (uzávěrka je mechanicky spojená se spouští) propustí na vel- mi krátký okamžik světlo - čili obrá- zek, který snímáme - do komory, kde osvětlí citlivý film. D. SPOUŠŤ. e. HLEDÁČEK - takové druhé oko ka- mery, kterým vidíme, co všechno v okamžiku stisknutí spouště bude- me mít nafotografováno. Již mnoho roků se vyrábějí velmi jed- noduché kamery, které používají tak zvaného kasetového způsobu. Film je připraven v kasetě a jednoduše se vloží do aparátu (budeme říkat kamery), za- vřeme víko a po přetočení páčky až na číslo jedna, je kamera připravena. Jako poslední z důležitých součástí kamery je bleskové světlo. V prodejnách dostanete tři druhy. Mechanické bles- kové hranolky, bleskové hranolky od- palované elektrickou energií z baterie a elektronická blesková výbojka se slo- žitým zařízením a dnes dokonce s kom- pjutry, které samostatně dávkují množ- ství zábleskového světla tak, aby obrázek byl naprosto přesně exponován. Co je to exposice ? Je to množství svě- telných paprsků dopadnutých na citlivý film za určitý časový úsek. Tento časový úsek je tak krátký, že zde hovoříme o de- setinách nebo ještě kratších zlomcích vteřiny. T y nejjednodušší a také nej laci- nější kamery používají jen jeden čas a to jednu padesátinu vteřiny. Z blesků pou- žívají mechanické bleskové hranolky, které se zasunou do jediného otvoru na horní straně kamery. Každý hranolek má čtyři záblesky a otočí se samostatně při přetáčení filmu. Po těchto čtyřech exposicích se hranolek vyjme a zahodí. Nasadíme nový a fotografujeme dále. Složitější a také dražší kamery, mají exposiční časy od pětitisíciny až do ně- kolika vteřin. Tyto aparáty používají na regulaci světla ještě jednoho zařízení, které se také nachází v objektivu. Říká- me m u c l o n a . Ale o tomto zařízení, které je velmi důležité, až v dalších kapitolách. Nejlacinější kamery mají tedy jen je- den čas a stále stejnou neměnitelnou clo- nu. S touto kamerou je nejlépe fotografo- vat jen při slunečním světle a v místnosti s bleskem. Budete mít uspokojivé obráz- 6 [pageend6]ky i při zatažené obloze, ale nebudou tak brilantní a u barevných obrázků, budou barvy šedé a modravé. Proto těm starším doporučuji ke koupi ka- mery dražší, kde si můžete nastavovat časy, nebo clonu, alespoň na tři posice. Slunečno, zataženo a blesk. Bývá to označeno na kameře obrázkem slunce, mráčku a blesku. A další důležité rady. Kameru musíte držet oběma rukama, přitisknout k obli- čeji tak, aby oko vidělo přes hledáček co budete fotografovat. Tímto si zajistí- te, aby se aparát v okamžiku, kdy stiskne- te spoušť, nepohnul. Na spoušť musíte tlačit pozvolna. Oko musí být na hle- dáčku co nejblíž, jinak budete hledáčkem vidět jen část celého záběru. T o jsou potom ty obrázky, kde nad hlavou spo- lužáka je většina obrázku obloha nebo stromy. Po každém fotografování pře- točte ihned film. Přetočením filmu se natahuje i uzávěrka. Nyní se do toho dejte a pozor na kapsu! Film jste sice zaplatili, ale ještě budete muset platit zhotovení obrázků. Očekávám vaše nej lepší obrázky a otázky. Nejlepší obrázek otiskneme. Příště něco o záběru. J . H L A D K Ý TÁBOROVÉHO OHNĚ B. Sirko Junák Petr navrhl svým kamarádům, aby si večer u táboráku vyprávěli co kdo ví o různých zvířatech. On sám začal s popisem albatrosa. Následující den přišla řada na písmeno B. O slovo se přihlásil jeden z Petrových přátel: BROLGA Nerozlučným přítelem australských čer- ných brášků je přítulná brolga, velký černý pták, který se v mnohém podobá plame- ňáku. Jeho peří je stříbrolesklé, přibarvené červení, má dlouhý krk, ostrý zobák, dlouhé nohy, a protože umí tančit, na- zývají ho domorodci »tanečnice«. Hejna brolg žijí v Queenslandu (v severní Au- strálii), v některých úsecích Nového Již- ního Wallesu, na řece Riverině a všude tam, kde žijí černí brášci. Brolga je zá- bavný pták, miluje společnost lidí a rád se chlubí tím, co umí. S oblibou tančívají brolgy čtverylku. Seskupí se k tanci jako dvorní kavalíři, uklánějí se na strany, poskakují dopředu a dozadu, mávají křídly, otáčejí hlavu k nebi, pak k zemi a tanec doprovázejí zvuky podobnými troubení. Mnohý z ptáků je šprýmař, a když se nabaží ladných pohybů a uklánění, před- vede nemotoru, pošťuchuje tanečníky a směšnými poskoky a obraty se snaží vzbu- dit pozornost. Brolga inspirovala černé brášky, kteří její tanec mistrně zachytili ve svém tanci» korroborí«. Brolga je pták tabu, kterého domorodci nikdy nezabíjejí, protože věří báji vzniklé před dávnými časy: Pod červenou skálou, poblíž říčky, žil kdysi kmen Brolgů. Země byla úrodná, divoké zvěře a ptactva nadbytek, o me- dové mravence nebylo nikdy nouze. M u - ži a chlapci chodili na lov, ženy a dívky sháněly divoký yam, vodní lilie, kasavu, všelijaké bobule, trávu a listí, aby zpe- střily jídelníček. V kmenu vládla pospo- litost. Společně lovili, pracovali i jedli, a každý měl uloženu práci, aby byl kmenu nějak užitečný. Všichni pracovali, jen jedno 7 [pageend7]děvčátko, které se jmenovalo Brolga, ne- chtělo pracovat, ale při každé příležitosti tančilo a zpívalo. Rodiče dívce zprvu do- mlouvali, potom ji bili, a když to ne- pomohlo, rozhodla většina, že Brolga bude hladovět, poněvadž si jídlo ničím nevy- slouží. Ale Brolga, i když hladová, tančit a zpívat nepřestala, ba naopak vymýšlela si stále nové tance. Jednoho dne pozval kmen Brolgů přátele z druhého břehu říčky k večernímu tanci a Brolga hostům předvedla své umění. Domorodci tanec i zpěv zbožňují, a od toho večera se stala Brolga slavnou. Lidé přicházeli z dale- kého okolí, přinášeli s sebou dary a žádali ji, aby tančila a zpívala. Kmen bohatl, neboť lidé přinášeli maso, pěkné kůže, zbraně, barevné hlinky a mnoho jiných věcí. O Brolze se dověděl i jeden jinoch, který náležel k nepřátelskému kmeni. Často Brolgu zpovzdáli sledoval, když se kou- pala v říčce, a kul plány, jak by ji unesl. Jednou se mu podařilo vloudit do tábora a připojit se k hostům. Až do bílého rána sledoval tanec korroborí, v němž tančila i Brolga. Když potom všichni usnuli, vplížil se jinoch do chýše, kde spala Brolga s rodiči, omráčil ji polenem a odnášel k řece. Bdělí papoušci však zloděje pro- zradili. Vycítili, že se děje něco neobvy- klého, spustili poděšený křik, psi dingo začali výt, lidé se probudili a za chvilku se hnali po stopách vetřelce. Jinoch do- běhl k řece, a když spatřil za sebou houf lidí s oštěpy a šípy, hodil Brolgu do vody a utíkal sám. Až druhého rána našli dívku mrtvou, zachycenou o větev stromu a na břehu říčky stál zvláštní pták, mával křídly, ukláněl se na strany, troubil a jako ta- nečnice vesele poskakoval. Byla to Brolga, která se kouzlem proměnila v ptáka, aby se mohla vrátit ke svému kmeni a zůstat s ním až do dnešních časů. Pokračování I my jsme putovali letos do Ríma! Měsíce září a říjen nám připomínají dvě data: 28. září je svátek patrona české země, svatého Václava. 28. října 1918 byla vyhlášena samostatnost Českoslo- venské republiky. Chceme věnovat krátkou vzpomínku své rodné vlasti básní, kterou napsala v těžkých chvílích svého vězení v kon- centračním táboře v Ravensbrúcku nám dobře známá paní Kvapilová: ACH, VIDĚT Z A S E . . . Ach, vidět zase slunce zapadat za staré štíty krkonošských hor! —• Pěšinou lesní nazdařbůh se dát, poslouchat stromů táhlý rozhovor, zabořit tváře do chladivé rosy, ležet tak dlouho, tiše, bez dechu. — Nemyslit na nic; cítit jen, že kdosi usedl vedle tebe do mechu, že kraj je plný mlčenlivě něhy, jež prýští z jeho uzavřených úst, že roztál žal jak staré loňské sněhy, jak po vzkříšení velkonoční půst. Vědět, že slunce, které zítra vstane, nebude svítit přes ostnatý drát, že v zemi krásné, v zemi milované vyhnancem není už, kdo má ji rád. Opít se svobodou jak mladým vínem a všecky lidi k smrti milovat! Počítat večer hvězdy nad Petřínem, zas jako kdysi bláznivě být mlád a na všecko, co na nás leží stínem jak černý mrak - už jenom vzpo- mínat. Anna Kvapilová, Krajíček chleba 8 [pageend8]Na hradě Kostivalu v červenci a v srpnu L. P. 1973. Milý Radare, skauti i skautky, vlčata i světlušky, kteří tu hlídají nezbedu Fipse a strašidla ve sklepeních Kostivalu posílají redakci i všem čtenářům Radaru mnoho pozdravů. Děkujeme za červencové číslo RADARU. Je nás tu však tak mnoho, že jen malá část dostává číslo za odměnu. Ostatně, někteří - a je jich také hromádka, jsou stejně odběrateli Radaru. Dareba Fips se nějak pohaštěřil s andělíčky a ti nám zalévají stany již po tři neděle, takže naše tři první tábory byly TÁBORY VELKÝCH D£ŠTÚ. Díky Bohu, až na nějaké to bolení v krku a bolení bříška všichni jsme přečkali velké deště v dobré náladě! Naše deníky i táborový deník se zaplnil bohatými příhodami - ve sklepení Kostivalu s králem opičáků Hanumanem a jeho služebníky. To bylo něco! O tom Ti jistě ještě napíšeme více. Koncem července nastal velký pláč, protože polovina z nás se musela s tábory rozloučit - tak bylo ještě více vody. Ale všichni jsme si poslibovali, že se za rok opět uvidíme na táborech a předtím v skautských družinách, které se nám nyní rozrůstají po jednotlivých zemích. Vždyť jsme se sem sešli ze všech možných zemí: ze Švýcar, z Německa, z Holandska, ze Švédska, z Norska, z Francie t z Itálie. Opravdu » malé jamboree « čs. skautů v exilu. Bledá tvář - Verunka Lopaurová - mezi Indiány v Cherokee. VYLEŤ DO OSLA Z původní literární tvorby v letní škole ve Storsandu dnes přinášíme tento záznam jednoho zajímavého dne. Slohově necháváme práci v originálním znění, opravili jsme pouze pravopisné chyby. Autor nám pro- mine, že jsme pomlčeli jeho jméno. O pří- padný autorský honorář se může přihlásit v redakci. io. srpna 1973 jsme jeli na výlet do Osla. Vyjeli jsme v devět hodin. Počasí nám přálo a my jsme odjeli. Cesta šla rychle, ale stejnak jsme byli o půl hodiny zpoždění. Napřed jsme šli do Kon Tiki. T o bylo zajímavé. Hned potom jsme se šli podívat na loď Fram. T o bylo také zajímavé, ale neměli jsme moc času. No, výlet šel dál. My jsme jeli nakupovat věci. Já s kamarádem jsme se ztratili a neměli jsme ani potušení, že jsme šli pořád do- kola toho místa, kde jsme se měli sejít. Ale jsme se tam stejnak dostali. Když jsme všichni byli na místě, ukázal nám pan vedoucí dokola v radnici. Bylo to zajímavé, jako to vypadalo v radnici. Po- tom jsme měli zpívat hymny starostovi, ale on měl dovolenou a byl tam jenom jeho zástupce. No, to nám nic jiného nezbylo, než zpívat pro toho zástupce. T o šlo dobře a my jsme neudělali ani jednu chybu. Když jsme dozpívali, jeli jsme do restaurace a dostali jsme fantastický oběd. Dostali jsme karbenátky, brambory a omáčku. K tomu jsme ještě dostali hrášek a marmeládu. Potom jsme ještě dostali dort. T o bylo, jak jsem prve říkal, fantastické a dobré jídlo. Když všichni dojedli, sjeli jsme do televize. T a m nám ukázali okolo a pak nám ukázali český film Princ a chudas. Ten taky byl hezký, ale blbý bylo, že jsem ho už viděl. Ten je dlouhý, ale když skončil, šli jsme do autobusu a jeli domů. 9 [pageend9]Tentokrát doopravdy uzavíráme honbu za pokladem. Byla dlouhá, napí- navá a někdy až dramatická. Právě ty poslední dny byly nejrušnější. Boj se stupňoval, závodilo se s časem, naprosto nečekané a nežádoucí žertíky poštovních úřadů dávaly našim nervům zabrat. Už je to však za námi. S konečnou platností zastavujeme boj a vyhlašujeme konečné vítěze: 1. místo obsadila Hana ZELBOVÁ, která ukořistila i nejvyšší počet bodů v červnovém řešení - 713. Celkem nashromáždila 4.188 bodů. 2. místo získala Jana Štěpánková - 4.182 body. 3. místo čestně drží Radka Moudrá svými 4.108 body. Následují: Jitka Pružinová - 4.084, Verunka Lopaurová - 3.956, Ruth Kollingerová - 3.943, Yvetta Eisenwortová - 3.836, Roman Křepelka - 3.821, Renata Kadle- cová - 3.765, Jára Toman - 3.756, Věra Rihová - 3.709, John Mráz - 3.692, Lída Fialová - 3.530, Lenka Lavičková - 3.472. S lítostí jsme museli konstatovat, že nám nedošla poslední řešení Dáši Severové, Evy Matějkové, Jana Borovičky, Světlanky Zadkevičové, Olgy Fár- likové a dalších, kteří měli už též nastřádanou pěknou hromádku bodů. Neposlali je? Nedostali červnové číslo Radaru? Jejich odpověd nám nebyla doručena? Nevíme, jak to bylo, mrzí nás to, ale hra končí.. Na tomto místě je spravedlivé, abychom se omluvili Janě Štěpánkové za chybu, které se dopustil náš kompjútr: v součtu dubnového řešení jsme jí za- počítali o 100 bodů méně a první místo v celkovém pořadí jsme přisoudili Haně Zelbové. Správný pořad byl následující: Jana Štěpánková - 2.377, Hana Zelbová - 2.369, J. Charvát - 2.349 atd. Květnové pořadí pak bylo následující: Jana Štěpánková - 3.170, Hana Zelbová - 3.159, Jitka Pružinová - 3.092 atd. Banka Zlatého pokladu děkuje všem účastníkům - malým i velkým. Po- těšil nás jak vysoký počet soutěžících, tak i jejich vytrvalost a opravdový zájem. Nyní vám dopřejeme trochu oddechu, abychom se opět utkali v nové soutěži - kdy? Co nejdřív, to se rozumí! Z PRÁZDNINOVÉ POŠTY Už jsou tady prázdniny. Maminka mě kropí, sluníčko mě hřeje a můj pejsek Tifanv se mi tůze směje. Verunka L. Tolik písmenek a složit z nich celou ná- rodní písničku, to není tak lehké. Ale s naší chytrou vedoucí Danou se nám to podařilo! Storsand - Norsko. 10 [pageend10]J I T K A PRUŽINOVÁ, Švýcarsko: 6. číslo Radaru jsem dostala asi před týdnem, i když ho tatínek ještě před naším odjezdem na dovolenou do Španělska upo- mínal. Neměla jsem na řešení proto dost potřebného času. Již týden zase chodím do školy. Kromě toho je tu již týden nádherné počasí a tak využívám každé chvilky vol- ného času, abych si zaplavala v Zúrichsee. Pláž je 5 minut od našeho domu. HANA ZELBOVÁ, Německo: Nejdřív posílám moc pozdravů po práz- dninách. Chtěla bych vysvětlit, proč posí- lím červnové řešení tak pozdě. Radar číslo 6. mi přišel totiž až 20. srpna, tak vyluštění posílám alespoň do konce měsíce srpna. Moc za nápad na tuto soutěž děkuji, dověděla jsem se hodně nového, minulý týden např. to, že nejběžnější divoká kachna v Čechách se jmenuje březňačka. R E N A T A KADLECOVÁ, Německo: Zasílám červnové řešení Zlatého pokladu. Tatínek vám již psal, že jsem Radar č. 6. nedostala. Nyní přišlo číslo 7-8. Tak jsme zatelefonovali páteru Jechovi do Frank- furtu. Ten mi přivezl Radar z června. Dou- fám, že vše dojde ještě včas. Přijedu také na pout do Říma. Již se moc těším. Prosím též o zaslání zpěvníčku, ráda zpívám. V neděli jsem byla u 1. sva- tého přijímání. Budu-li mít pěknou fotku, tak jednu pošlu. S Renatou jsme se v Římě opravdu setkali, i když to bylo jen velmi nakrátko. Fotka Renaty je pro tisk trochu tmavá. Najdeš-li nějakou světlejší, rádi ji uveřej- níme! B. SIRKO, Austrálie: Váš Radar roste a nabývá formu. Články jsou zajímavé a věřím, že bude mít úspěch nejen u dětí, ale všeobecně. Bylo by dobře, aby psaly i děti krátké povídky ... udělat jakousi soutěž a nejlepší práci odměnit knížkou anebo něčím po- dobným. Pro tento účel posílám 10 dolarů. Snad tou maličkostí uděláte někomu radost... Vážíme si těchto slov uznání a vítáme návrh na soutěž o nejlepší povídku. Hned také vyzýváme všechny: K D O Z VÁS SE PŘIHLÁSÍ JAKO P R V N Í ? Y V E T T A E I S E N W O R T O V Á , Norsko: Teprve včera jsem dostala červnové číslo. Ke své hrůze jsem zjistila, že Zlatý poklad se má poslat nejpozději do 30. června. Honem jsem tedy udělala vyluštění a do- datečně je posílám. Jelikož zpoždění nevzni- klo mou vinou, pevně věřím, že mi těch 50 trestných bodů nestrhnete. Za poslední řešení jsme nebrali žádné trestné body, víme, že za to zpoždění nemůžete. Příště budeme muset s touto potíží počítat a neurčovat vám časové termíny. Snad se nám to podaří. Z prázdnin jsme dostali ještě celou řadu kratších pozdravů ze všech světových stran: ALENA PÍSECKÁ se zotavovala na Bornholmu v Baltském moři, H E L E N K A PLOJHAROVÁ byla na měsíčním kurzu angličtiny v Anglii, M A J K A R E I S I N - GEROVÁ se zatoulala do Španělska, VĚRA RIHOVÁ si vzpomněla na čtenáře Radaru z New Yorku, M A R K É T K A VALENTOVÁ vás pozdravovala z mi- strovství Evropy ve volejbalu v Holandsku (že by hrála za rakouské mužstvo?), J I T K A PRUŽINOVÁ nám psala z Pa- říže, že i tam přemýšlí, zda může v soutěži použít podstatné jméno ve 4. pádě množ- ného čísla! J I T K A H O L E Č K O V Á ohlá- sila šťastný návrat z letní školy do Maa- strichtu atd., atd. Za všechny tyto pozdravy a vzpomínky srdečně děkujeme a pokud někdo čeká již delší dobu na odpověď, ať se nezlobí, dostane ji v nejkratší době. 11 [pageend11]JÁ JSEM PANDA, jak správně odpověděla Ja- na Štěpánková a Ruth a An- drea Kollingerovy. Učení lidé mi také říkají Ailuropoda me- laleucus. Není nás na světě mnoho a uvidíte-li nás v zoo- logické zahradě, můžete si to považovat za velké štěstí! Představte si, že dva z mých kolegů věnoval Mao ame- rickému presidentovi Nixo- novi při jeho návštěvě Cíny. Žijeme v jižní Cíně a v Ti- betu, kde roste právě ten nejšťavnatější bambus a mů- žeme ulovit ty nejchutnější rybičky. Musím držet dietu, abych nepřekročil správnou váhu. Při mé délce - asi 150 cm - mi může ten metrá- ček a něco docela stačit, to snad uznáte. I proto, že bych pak těžko utíkal před svým nepřítelem levhartem. Mohl bych vám toho o so- bě vypravovat ještě hodně, ale nechci být neskromný. Na jedno však nesmím zapome- nout : právě mě si vybral pan Peter Scott za symbol svě- tové organizace pro ochranu přírody (World Wildlife Found). A moji mladí přá- telé ve světě zakládají Panda- kluby, které usilují o záchra- nu zvířat, kterým - jako nám - hrozí vyhynutí. Už je to uděláno, už je to hotovo! Fotografie jsou vybrané, články přepsané, ted jen zakončit redakčním poví- dáním. Začaly jste nový školní rok, už několikátý ve škole, kde se nemluví vaší mateř- štinou. Pro některé z vás to je ještě stále tvrdý oříšek, i když to nejhorší máte za sebou. Ale právě proto bych vás, děti i rodiče, chtěl po- prosit, abyste nepolevovali v péči o svůj český jazyk. V letních školách a na tábo- rech pozorujeme, jak se vám rok od roku stává čeština ob- tížnější. Nezradte ji, je to vaše rodná řeč, řeč vaší maminky, řeč pohádek vašeho dětství, řeč našich písniček, řeč krás- ných chvil našich táborů ! Radar je příliš slabé stvo- řeníčko, přesto však vám chce také podat pomocnou ruku. Čtěte ho a pište nám. I malé a docela prosté psaníčko nám udělá radost! A naše dospělé, vší úcty a chvály hodné čtenáře pro- síme : Pomozte nám udělat Ra- dar dokonalejší svou radou, svými příspěvky, ilustrace- mi, fotografiemi atd. Mohla by to být jakási daň, kterou splácíme svému národu za všechno dobré a krásné, co nám dal a o co nechceme připravit naše děti žijící v cizině. Příští číslo Radaru vyjde začátkem listopadu. Do té do- by už pro vás, děti, bude škola docela všední každo- denní záležitostí, zážitky let- ních měsíců zůstanou jen ve vzpomínkách. Možná, že se k nim ještě vrátíme nějakým článkem či fotografií. Snad už budete mít vyvolané filmy z prázdnin, najdete chvilku času k zachycení svých dojmů a vzpomínek. Těším se tedy, že na Radar nezapomenete, jako na vás nezapomíná Ra- dar a jeho redaktor. P. Ladislav V nejbližších dnech bude připraven k rozeslání nový b e t l é m , který namalovala naše malířka paní Gertruda. Je pouze černobílý, každý si ho může vymalovat podle vlastního vkusu. Podrobněji vás s ním seznámíme v listo- padovém čísle. Ta pruhovaná druhá řada jsme my, fotbalové mužstvo tábora v Casies, všeobecně zvané » Postrach údolí«. Bylo to tenkrát 3:1 pro nás! [pageend12]